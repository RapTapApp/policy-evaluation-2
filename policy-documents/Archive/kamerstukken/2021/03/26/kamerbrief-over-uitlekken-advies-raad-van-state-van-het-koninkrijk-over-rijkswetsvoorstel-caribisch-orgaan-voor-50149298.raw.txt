> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
der Staten-Generaal
Turfmarkt 147
Postbus 20018
Den Haag
Postbus 20011
2500 EA  DEN HAAG
2500 EA  Den Haag
Kenmerk
2021-0000171803
Uw kenmerk
Datum 26 maart 2021
Betreft Uitlekken advies Raad van State van het Koninkrijk over 
rijkswetsvoorstel-COHO
 
Op 11 maart jl. heeft de Afdeling advisering van de Raad van State van het 
Koninkrijk advies uitgebracht over het voorstel van rijkswet Caribisch orgaan voor 
hervorming en ontwikkeling (COHO). Helaas heb ik moeten vernemen dat het 
advies, een kleine twee weken later, in verschillende Caribische media is 
uitgelekt. Dit was uiteraard niet de bedoeling. Op grond van de Wet op de Raad 
van State wordt een advies van de Afdeling advisering pas openbaar op het 
moment dat dit samen met het bijbehorende nader rapport en wetsvoorstel naar 
de Tweede Kamer wordt gezonden.   
 
De vertrouwelijkheid van adviezen van de Afdeling advisering heb ik op 18 maart 
besproken tijdens een overleg met de ministers-presidenten van Aruba, Curaçao 
en Sint Maarten. Dit overleg stond in het teken van het bepalen van het 
gezamenlijke proces om te komen tot een reactie op het advies over het COHO-
voorstel. Na dit overleg heb ik op 19 maart het advies naar de regeringen van de 
Landen gezonden en hebben minister-presidenten Wever-Croes, Rhuggenaath en 
Jacobs kennis kunnen nemen van de inhoud hiervan. 
 
Gelet op de ontstane situatie, nu het vertrouwelijke advies is gelekt, heb ik op 
advies van de Raad van State van het Koninkrijk en na afstemming met minister-
presidenten Wever-Croes, Rhuggenaath en Jacobs, besloten om bij hoge 
uitzondering het voorstel publiek te maken. Deze stap is niet gebruikelijk, maar 
vanwege de specifieke aard van consensusrijkswetgeving en in het belang van 
een op feiten gebaseerd publiek debat, dat nu in de Landen is ontbrand, heb ik 
hier alles afwegend toe besloten. U treft zowel het advies als het wetsvoorstel dat 
naar de Raad van State van het Koninkrijk is gegaan voor advisering, aan op 
rijksoverheid.nl.  
 
Ik acht het niet zuiver om in deze brief uitvoerig stil te staan bij de inhoud van 
het advies en bij de analyses die hierover verschijnen. Zodra overeenstemming is 
bereikt over het nader rapport zal de parlementaire behandeling van het voorstel 
worden aangevangen. Wel zou ik in aanloop hiernaartoe willen opmerken dat de 
kern van het rijkswetsvoorstel overeind blijft in het advies. De Raad van State van 
het Koninkrijk vindt het logisch dat Nederland voorwaarden verbindt aan het 
verlenen van financiële steun aan Aruba, Curaçao en Sint Maarten. Ook vindt men 
Pagina 1 van 2

