Verkenning Elektriciteit uit Water  
Bijlage bij de Tweede Kamerbrief Verkenning Elektriciteit uit Water 
 
In deze verkenning worden eerst de contouren van het proces geschetst dat is 
doorlopen in de totstandkoming van deze verkenning. Daarna wordt kort ingegaan 
op de uitgangspunten die zijn gehanteerd en wat de huidige prioritering is op 
elektriciteit uit water (hierna afgekort met EuW). Vervolgens wordt ingegaan op 
de achtergrond van de verkenning, waarna de resultaten van het TNO rapport 
zullen worden weergegeven, evenals de resultaten voor wat betreft de mondiale 
exportkansen. Tot slot volgen de beleidsconclusies.   
Proces 
De verkenning is tot stand gekomen met betrokkenheid van belangrijke 
stakeholders, zoals de sectorvertegenwoordiger Dutch Marine Energy Centre 
(DMEC), de Topsectoren Energie en Water & Maritiem, de waterschappen, 
marktpartijen en meerdere kennisinstellingen. Om deze stakeholders gelegenheid 
te bieden input te leveren op zowel het noodzakelijke onderzoek naar EuW dat is 
uitgevoerd door TNO als op de uiteindelijke verkenning, zijn meerdere 
contactmomenten gerealiseerd. Dit is gebeurd in de vorm van onder meer 
workshops, overleggen en één-op-één gesprekken. De aangeleverde input is, 
waar verifieerbaar, weloverwogen verwerkt in het TNO onderzoek. Dit onderzoek 
dient als basis voor de verkenning, waarin wordt ingegaan op wat EuW zou 
kunnen bijdragen aan de energietransitie en of deze inzichten zouden moeten 
leiden tot een heroverweging van bestaand beleid gericht op de energietransitie. 
Het huidige beleid is erop gericht om met beperkte middelen en onder hoge 
tijdsdruk de grote nationale uitdagingen binnen het domein van klimaat en 
energie te bewerkstelligen. Verder gaat de verkenning kort in op hoe EuW 
regionaal ingepast zou kunnen worden en of er internationale economische kansen 
liggen voor de EuW sector.  
Uitgangspunten 
Het Regeerakkoord en het Klimaatakkoord, en bij de laatstgenoemde horende 
Integrale Kennis- en Innovatieagenda (IKIA) voor Klimaat en Energie zijn het 
vertrekpunt voor de gedane verkenning naar EuW. In de IKIA staan missies 
geformuleerd voor 2050 met tussendoelen in 2030. Om deze missies en 
tussendoelen te halen zijn kennis- en innovatieopgaven in beeld gebracht en 
gebundeld in meerjarige missiegedreven innovatie-programma’s (MMIP’s). Deze 
opgaven kennen uitdagingen in termen van omvang, tijdsdruk en de middelen die 
ervoor beschikbaar zijn. Om deze reden is focus en massa aangebracht in de 
prioritering van de MMIP’s gericht op de nationale klimaat- en energieopgave. Dat 
betekent dat voor de missie van de sector elektriciteit (net als voor de andere 
missies) in wordt gezet op een zo kostenefficiënt mogelijke mix aan hernieuwbare 
elektriciteitsopwekkingsmethoden. Met andere woorden, focus op díe 
technologieën en projecten die op een kostenefficiënte manier grootschalig 
ingezet kunnen worden en daarmee een aanzienlijke bijdrage leveren aan de 
energietransitie. Focus en massa alsmede kostenefficiëntie ten opzichte van 
andere vormen van hernieuwbare elektriciteit vormen daarmee de belangrijkste 
uitgangspunten om overheidsmiddelen in te zetten op (ontwikkeling van) 
technologieën. Daarnaast worden ook potentiële neveneffecten en flexibiliteit- en 
mitigatiepotentieel meegewogen. 
Huidige prioritering op EuW 
De verschillende EuW technieken voor hernieuwbare elektriciteitsproductie en -
opslag komen niet samenhangend aan de orde in het sectoraal ingedeelde 
Klimaatakkoord. Hier ligt aan ten grondslag dat EuW destijds door het Planbureau 
1
voor de Leefomgeving (PBL) en door de sectortafel elektriciteit niet als een 
 
1
 https://www.pbl.nl/publicaties/nationale-kosten-klimaat-en-energietransitie-in-2030-update-2018; 2017 PBL - 
Verkenning van klimaatdoelen: https://www.pbl.nl/publicaties/verkenning-van-klimaatdoelen-van-lange-termijn-
 Pagina 1 van 12 
 

Nationaal niveau  
Om de energietransitie maatschappelijk draagbaar te houden zijn er enkele 
randvoorwaarden waar hernieuwbare elektriciteitsopwekkingsmethoden aan 
moeten voldoen. Zoals eerder aangegeven zijn twee uitgangspunten daarbij 
leidend in deze verkenning. Enerzijds is dat focus en massa; welke technieken 
kunnen een aanzienlijke bijdrage leveren aan de elektriciteitsmix in Nederland in 
2030 of 2050. Anderzijds is dat kostenefficiëntie; welke technieken kunnen op 
kosten concurreren met andere hernieuwbare alternatieven om elektriciteit op te 
wekken in 2030 of 2050. Geen van de onderzochte technieken voldoet aan deze 
twee uitgangspunten tezamen. 
 
Focus en massa 
Er zijn drie technieken met een beperkt technisch energetisch potentieel, te weten 
waterkracht uit rivieren en beken, getijdenenergie met verval en getijdenenergie 
bij stroming. Deze technieken zouden in het licht van focus en massa, een te 
kleine bijdrage leveren aan de elektriciteitsmix in Nederland in 2030 of 2050. Wel 
zijn deze technieken nu al marktrijp en kunnen zij daarmee op regionaal niveau 
worden ingezet. 
 
Voor golfenergie zijn de uitkomsten van studies niet eenduidig en is meer 
onderzoek nodig om een betrouwbare inschatting van het technische potentieel op 
de Noordzee te kunnen maken. Of golfenergie een aanzienlijke bijdrage kan 
leveren aan de elektriciteitsmix in Nederland in 2030 of 2050 is op dit moment 
daarmee niet duidelijk. De kosten zijn nu nog hoog waardoor het nog nergens in 
de wereld rendabel wordt toegepast en een kostendaling in de toekomst is 
onzeker. 
 
Blauwe Energie (verschil in zoet/zout water), Dynamic Tidal Power (DTP, 
strekdam van 50 km loodrecht op de kust met turbines) en energieopslag in een 
valmeer hebben een relatief hoog technisch energetisch potentieel en zouden 
daarmee een aanzienlijke bijdrage kúnnen leveren aan de elektriciteitsmix in 
Nederland in 2030 of 2050. Zoals hierna wordt toegelicht blijken deze technieken 
echter tot fors hogere kosten van het energiesysteem te leiden, waarmee zij nu 
niet voldoen aan het uitgangspunt van kostenefficiëntie. Figuur 1 geeft 
bovenstaande grafisch weer. 
Figuur 1: Inschatting van de onzekerheid op basis van het onderzoek in fase 1 tegen het 
potentieel in Nederland op een logaritmische schaal. Ter vergelijking is offshore wind 
toegevoegd. OTEC heeft alleen potentieel in Caribisch deel van het Nederlands Koninkrijk en 
is daarom niet meegenomen. 
 
 
 
 Pagina 2 van 12 

 
Figuur 2: Benodigde additionele kostenreductie voor de onderzochte EuW-opties in de 
2050-case op basis van de COMPETES-berekeningen (fase 2). De oranje lijn geeft het 
percentage benodigde kostenreductie in de EuW-case met de standaard-aannames. De 
resultaten van gevoeligheids-analyses vallen binnen de blauwe balk. DTP A betreft net als 
DTP B een 50 km lange strekdam aan de kust, maar op een locatie met gunstigere 
getijdecondities. 
Om een gevoel te krijgen bij de ordegrootte van kosten dat gemoeid is bij de 
implementatie van EuW kunnen naast procentueel benodigde kostenreducties ook 
absolute meerkosten voor het energiesysteem worden gegeven. Er zijn drie 
kostencomponenten die dan in ogenschouw moeten worden genomen. Dit zijn 1) 
de vaste kosten voor uitbreiding van het vermogen, 2) de variabele operationele 
kosten (hoofdzakelijk als gevolg van internationale handel) en 3) de kosten voor 
4
uitbreiding van het net op zee . In 2050 wegen in het EuW scenario ten opzichte 
van het referentiescenario de extra opbrengsten uit de export van elektriciteit (€2 
mld.) én de kostenreductie door de kleinere uitbreiding van het net op zee (€0,8 
mld. tot €1 mld.) uiteindelijk niet op tegen de hogere kosten voor het uitbreiden 
van het vermogen (€6 mld.).  
 
Zoals aangegeven zijn de kostenaannamen van de EuW technieken onderhevig 
aan onzekerheden. Dat houdt in dat er grote bandbreedtes zijn in mogelijke 
kosten. Zelfs als de EuW kosten echter lager uitvallen dan aangenomen in het 
TNO-onderzoek, wat niet aannemelijk is, dan is het zeer onwaarschijnlijk dat een 
energiesysteem met EuW goedkoper is dan een energiesysteem zonder EuW. De 
meerkosten bedragen immers enkele miljarden per jaar. 
 
Mitigatiepotentieel 
Naast de bevinding dat de EuW technieken dure alternatieven zijn ten opzichte 
van wind op zee is het mitigatiepotentieel ook zeer beperkt. Het mitigatie-
potentieel wordt enerzijds bepaald door de vermeden emissies die het gebruik van 
een techniek teweeg brengt door fossiele opwektechnieken te vervangen in het 
elektriciteitssysteem. Anderzijds wordt dit potentieel bepaald door de emissies die 
over de gehele levensduur plaatsvinden (de constructie, ingebruikname en de 
afbraak van de installaties). 
 
Om met dat laatste te beginnen; de CO -emissies die over de levensduur van 
2
EuW-technologieën worden uitgestoten zijn ongeveer vergelijkbaar met die van 
andere duurzame elektriciteitstechnologieën. Uit het TNO onderzoek blijkt dat 
offshore windenergie een iets lagere bijdrage aan broeikasgasemissies over de 
levensduur levert. Het gebruik van beton en staal zorgt voor de grootste bijdrage 
 
4
 De uitbreidingskosten van het binnenlandse energienet worden niet berekend door het COMPETES-model 
(andere systeemkosten zoals die voor elektriciteitsopslag, waterstofproductie en interconnectie met omringende 
landen zijn wel meegenomen). Omdat de kosten voor het net op zee wel relevant zijn (aangezien EuW vooral 
concurreert met Wind op Zee) zijn deze buiten het model om berekend en toegelicht in het TNO rapport. De 
vertaalslag procentuele kostenreducties naar absolute meerkosten gaat daarmee alleen op voor de vaste en 
variabele kostencomponenten. 
 
 Pagina 2 van 12 

energetische potentie voor EuW en die dit als een kansrijke optie zien. Specifiek in 
deze landen liggen voor de Nederlandse sector op korte of langere termijn 
exportkansen. In de bijlage van de Kamerbrief EuW vindt u de samenvatting van 
de IA uitvraag aangevuld met input van DMEC.  
 
Visvriendelijke turbines, Blauwe Energie, getijdenenergie voor lage stromings-
snelheden en golfenergieconverters zijn technieken met exportkansen. Daarnaast 
kan de Nederlandse waterbouwsector profiteren als er mondiaal grootschalige 
uitrol van EuW-technologie plaatsvindt. De markt is echter momenteel nog relatief 
klein, zeker vergeleken met andere hernieuwbare energieopties. Verder zijn er op 
bepaalde gebieden buitenlandse concurrenten met een goede uitgangspositie. 
 
6
De marktverkenning onder ondernemers en branchespecialisten uit de sector 
bevestigt het beeld dat er exportkansen zijn in verschillende landen. Om deze 
(export)kansen te ondersteunen gebruikt de sector diverse 
ondersteuningsmogelijkheden. Uit de marktconsultatie zijn geen inzichten 
gekomen dat er behoefte is aan nieuwe programma’s. Er is wel de suggestie 
gedaan voor exportkansen om EuW technieken waar mogelijk in het buitenland te 
integreren in grotere projecten waarbij bijvoorbeeld waterveiligheid ook een rol 
heeft. Tot slot is gebleken dat samenwerking met andere Europese partners de 
kansen vergroot voor zowel export als voor het binnenhalen van Europese 
innovatiesubsidies in internationale consortia.  
 
Tijdens de marktverkenning is gebleken dat er genoeg mogelijkheden zijn binnen 
het huidige instrumentarium waar ondernemers gebruik van kunnen maken. Wel 
is meer bekendheid van het bestaande instrumentarium wenselijk om zo een 
groter deel van de sector te kunnen ondersteunen.  
 
Doorvertaling naar beleid  
Hierboven is uiteen gezet wat de conclusies zijn op basis van de huidige inzichten 
van het TNO rapport enerzijds en van het onderzoek naar de internationale 
kansen voor Nederlandse ondernemers binnen de EuW sector anderzijds. 
Hieronder wordt de doorvertaling van deze conclusies naar beleid uiteengezet. Dit 
wordt gedaan voor het Rijk, de regio en export tezamen. Voor de twee 
laatstgenoemden volgt een uitgebreidere toelichting verderop.  
Nationaal 
Aan de hand van het TNO rapport, en het onderzoek dat is gedaan naar de  
exportkansen, zijn de volgende conclusies getrokken:  
1) Het energetische potentieel van kleinschalige EuW technieken in de totale 
energiemix is te klein om op nationaal niveau bij te kunnen dragen aan de 
energietransitie.  
2) De kosten zijn dermate hoog voor zowel kleinschalige als grootschalige EuW 
technieken t.o.v. andere hernieuwbare opties, dat dit niet aansluit bij onze 
kostenefficiënte aanpak;  de transitie haalbaar en betaalbaar houden. 
3) Ook is niet te verwachten dat kosten snel en wezenlijk kunnen dalen om wel 
kostenefficiënt te worden.  
4) Door de matige geografische en oceanografische condities in Nederland ten 
opzichte van het buitenland, is het energetische potentieel in het buitenland 
gunstiger, waardoor Nederland géén optimale locatie vormt voor showcases 
 
6
 Netherlands Water Partnership (NWP) en Branchevereniging voor de Nederlandse Toeleveranciers in de Offshore 
Energie Industrie (IRO). 
 
 Pagina 2 van 12 

8
Energie- en Klimaatinnovatie (DEI+) energie-innovatieregeling om conform 
missiegedreven innovatie meer focus en massa te creëren.  
d) Binnen de nationale energie-innovatieregeling Hernieuwbare Energietransitie 
(HER+) wordt EuW gefaciliteerd zolang deze voor de SDE++ in aanmerking 
komt. De sector kan tevens gebruik maken van andere generieke 
innovatieregelingen. 
e) Er wordt niet apart ingezet op showcases voorbij de onderzoeksfases in 
Nederland als dat niet te faciliteren valt via een aanvraag binnen de 
beschikbare (energie-) innovatie/subsidieregelingen. Het Rijk blijft 
aangesloten bij de gesprekken omtrent reeds ingezette trajecten zoals het 
onderzoek naar eventuele getijdenenergie in de Brouwersdam (Grevelingen) 
en het Tidal Technology Center (Flakkeese Spuisluis). 
Samenvattend, aangezien EuW volgens de huidige inzichten zowel nu als in de 
toekomst niet kansrijk wordt gezien voor de nationale opgave, behoeven de IKIA 
en MMIP’s op dit moment geen heroverweging toegespitst op EuW. Wel is een 
aantal onderzoeksvragen door TNO geadresseerd geënt op het nationale domein 
9
die, bij beantwoording, mogelijk tot andere inzichten kúnnen leiden . In nader 
overleg met de kennisinstellingen en TKI’s zal bezien worden hoe deze vragen te 
adresseren. Het Kabinet zal de kennisinstellingen en de TKI’s echter niet actief 
aansturen op het onderzoeken van overige, niet door TNO geadresseerde, 
kennisleemtes. Het is met name aan de sector zelf en aan de kennisinstellingen 
om waar wenselijk en mogelijk in gezamenlijkheid de kennisbasis verder uit te 
breiden. Voor verder academisch onderzoek zijn mogelijkheden met gebruik van 
financiering vanuit NWO (bijvoorbeeld vanuit de Nationale Wetenschaps Agenda), 
met PPS toeslag vanuit de Topsector Water of meer toegepast onderzoek met 
middelen uit Brussel. 
Regionaal 
In het Klimaatakkoord zijn aparte afspraken gemaakt voor grootschalige 
opwekking met zon en wind (35 TWh) en opwekking via kleinschalige opties en 
overige opties (zoals EuW). EuW telt net als zon op daken mee voor de eigen 
10
doelstelling van de RES’en . Daarmee kan het een bijdrage leveren aan de 
verduurzaming van de regio. 
 
Om EuW te plaatsen in Rijkswater is een watervergunning van Rijkswaterstaat of 
het waterschap nodig en in de meeste gevallen een omgevingsvergunning. De 
gemeente is voor dit laatste het bevoegd gezag, tenzij het een systeem van grote 
omvang is (meer dan 50 MW) en de Rijkscoördinatie-regeling van toepassing is. 
Dan is het Rijk het bevoegd gezag en daarmee verantwoordelijk voor de 
ruimtelijke inpassing. Voor alle wateren gelden daarbij de verplichtingen op grond 
van Europese kaders. De Kaderrichtlijn Water heeft onder meer betrekking op 
behoud of herstel van de natuurlijke kenmerken wat betreft stroming en 
morfologie en voor het bereiken van een goede ecologische toestand voor vissen. 
Daarnaast dient rekening gehouden te worden met de Aalverordening. Wateren 
 
8
 De DEI+ is gericht op het ondersteunen van pilot- en demonstratieprojecten die bijdragen aan het 
kosteneffectief reduceren van CO2-emissies in 2030. Ervaringscijfers DEI+ en voorlopers laten zien dat slechts 3 
projecten gehonoreerd zijn waarvan 1 nog loopt (van ongeveer de laatste 7 jaren). 
9
 Tevens geeft deze kamerbrief invulling aan de motie van de leden Dik-Faber en Jetten d.d. 14 december 2017, 
34775-XIII-103: verzoekt de regering, actief bij te dragen aan het realiseren van het pilotproject Blue Energy. 
Vaststelling van de begrotingsstaten van het Ministerie van Economische Zaken en Klimaat (XIII), de 
begrotingsstaten van het Ministerie van Landbouw, Natuur en Voedselkwaliteit en het Diergezondheidsfonds (F) 
voor het jaar 2018; Nr. 103. Vastgesteld 14 december 2017. Met het TNO onderzoek is gebleken dat Blauwe 
Energie met de huidige inzichten nationaal niet kostenefficiënt bij kan dragen aan de energietransitie. Echter, 
gezien de geconstateerde kennisleemte zal Blauwe Energie ook besproken worden in dit traject met 
kennisinstellingen en TKI’s. 
10
 De geproduceerde elektriciteit telt niet mee bij de 35 TWh doelstelling die in het Klimaatakkoord is vastgesteld. 
 
 Pagina 2 van 12 

De Europese Commissie ziet verder de uitdaging van het ruimtegebruik op zee. Zij 
wil middels deze strategie samenwerking stimuleren op het gebied van ruimtelijke 
planning en meervoudig gebruik van de ruimte op zee. Vanuit het ministerie van 
Landbouw, Natuur en Voedselkwaliteit wordt samen met RVO reeds 
samengewerkt in een Community of Practice waarin naar allerlei vormen van 
medegebruik wordt gekeken. In dat programma wordt nagedacht over innovaties 
en experimenteergelegenheden waar het zou kunnen gaan om onderwaterturbines 
en kabels, onderwatervliegers, golfenergie, of drijvers (met vliegwiel en 
generator). Of dit een optie is binnen windparken hangt enerzijds af van de kaders 
voor medegebruik en de gebiedspaspoorten (waar IenW, het ministerie van 
Binnenlandse Zaken en EZK gezamenlijk verantwoordelijk voor zijn), en de vraag 
wanneer deze vormen van energieopwekking tot ontwikkeling komen en 
anderzijds of zij te combineren zijn met de geplande windparken en netten. Over 
het algemeen zijn andere opwekmethoden duurder en moeten zij gebruik maken 
van de elektrische infrastructuur op zee. Hier is vrijwel geen ruimte voor, zonder 
dat dit ten koste zou gaan van de businesscase van windparken. EZK is betrokken 
waar relevant, faciliteert (innovatieve) ontwikkelingen en neemt waar mogelijk en 
zinvol barrières weg voor verdere ontwikkeling. Daarbij zijn de afspraken in het 
Noordzeeakkoord leidend.  
 
Een multifunctionele aanpak kan export-bevorderend werken. Nederland staat 
tenslotte bekend om haar oplossingen ten aanzien van waterproblematiek en haar 
integrale benadering. Het is aan de sector om met initiatieven te komen, waarbij 
de sector gebruik kan maken van de RVO ondersteuning voor exportbevordering. 
Bij opgaven van IenW, waarbij ingrepen in de fysieke leefomgeving aan de orde 
zijn, zal IenW vanuit een duurzaamheidstoets ook onderzoeken of er 
meekoppelkansen met energie en andere opgaven zijn. 
 
Ondersteuning van export 
Uit de mondiale analyse is gebleken dat enkele grote landen met een goed 
energetisch potentieel EuW hebben opgenomen in hun nationaal beleid. In met 
name in deze landen liggen de exportkansen op korte of langere termijn voor 
Nederlandse bedrijven. De sector wordt aangemoedigd om zich met name op deze 
landen te richten en daar de mogelijke ondersteuning vanuit RVO bij te benutten. 
13
Zoals is aangegeven in de Kamerbrief “Internationaal financieren in perspectief: 
kansen pakken, resultaten boeken” van 14 februari 2019 van de Minister voor 
Buitenlandse Handel en Ontwikkelingssamenwerking, versterkt het kabinet de 
inzet op de positionering van Nederlandse bedrijven in de duurzame energie-
sector en CO -arme industrie in het buitenland. Dit impliceert dat er binnen het 
2
financieringsinstrumentarium voor buitenlandse handel en ontwikkelings-
samenwerking zeker ook aandacht kan zijn voor EuW technologieën. 
 
De sector maakt reeds gebruik van het financieringsinstrumentarium en andere 
ondersteuningsmogelijkheden die het ministerie van Buitenlandse Zaken (BZ) en 
RVO bieden. Uit overleg met BZ en RVO, en uit de marktconsultatie is gebleken 
dat deze mogelijkheden voldoende ondersteuning kunnen bieden voor de 
Nederlandse EuW sector om de exportkansen te verzilveren. Het gaat dan om de 
regelingen zoals Dutch Good Growth Fund (DGGF), Exportkredietverzekering, 
Demonstratieprojecten, Haalbaarheidsstudies en Investeringsvoorbereidings-
projecten (DHI), Dutch Trade and Investment Fund (DTIF), ondersteuning bij 
handelsmissies, zakenpartners-scan, ondersteuning vanuit de ambassades (waar 
bijvoorbeeld recentelijk Tidal Bridge goede ervaring mee heeft opgedaan in 
Indonesië), ondersteuning bij Europese subsidieaanvragen en Netherlands 
 
13
 https://www.rijksoverheid.nl/documenten/kamerstukken/2019/02/14/kamerbrief-internationaal-financieren-in-
perspectief-kansen-pakken-resultaten-boeken 
 
 Pagina 2 van 12 

