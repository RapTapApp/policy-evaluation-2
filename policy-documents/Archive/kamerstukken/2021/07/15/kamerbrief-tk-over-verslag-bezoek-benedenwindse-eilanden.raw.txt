www.rijksoverheid.nl
Aan de Voorzitter van de Tweede Kamer der Staten-
www.facebook.com/minbzk
Generaal
www.twitter.com/minbzk
www.linkedin.com/company/
Postbus 20018
ministerie-van-bzk
2500 EA  DEN HAAG
Kenmerk
2021-0000380825
Uw kenmerk
Datum 15 juli 2021
Betreft Verslag bezoek Benedenwindse eilanden
Met deze brief doe ik u verslag van mijn bezoek aan de benedenwindse eilanden 
Curaçao, Bonaire en Aruba van 3 tot en met 7 juli 2021. Directe aanleiding 
vormde de start van het kabinet Pisas op Curaçao. Na de intensieve contacten 
met de inkomende coalitie die ik op afstand heb onderhouden na de verkiezingen, 
was het goed in persoonlijke ontmoetingen te werken aan een gemeenschappelijk 
fundament onder de relatie tussen Nederland en Curaçao in de komende jaren. In 
Aruba komt na verkiezingen de formatie op gang; een goed moment om met 
demissionair minister-president Wever-Croes de balans op te maken van onze 
samenwerking tot nu toe en vooruit te blikken. In Bonaire stond de uitvoering van 
de afspraken uit het Bestuursakkoord centraal in de contacten met het 
Bestuurscollege.  
 
Curaçao  
Na aankomst zaterdagmiddag 3 juli heb ik met gouverneur George-Wout de 
actuele politieke situatie in Curaçao besproken en teruggekeken op de intensieve 
samenwerking die op gang kwam na de uitbraak van de COVID-pandemie. De 
gouverneur gaf daarbij aan dat de bijstand die Nederland bood op medisch 
gebied, met voedselhulp en door middel van liquiditeitssteun echt het verschil 
heeft gemaakt in deze moeilijke periode. Aansluitend volgde een eerste 
kennismaking met minister-president Pisas en vice-premier Larmonie-Cecilia. We 
verkenden de gemeenschappelijke agenda, de beslissingen die moeten worden 
genomen en de voorwaarden waaraan moet worden voldaan om vorm en inhoud 
te geven aan de afspraken die Curaçao in november 2020 met Nederland heeft 
gemaakt over steun, hervormingen en toezicht daarop. Met oud-premier 
Rhuggenaath heb ik de balans opgemaakt van onze samenwerking de afgelopen 
bijna vier jaar. Ook op de moeilijke momenten bleef de persoonlijke band intact. 
 
Op uitnodiging van minister-president Pisas bracht ik een flink deel van de zondag 
met hem door op Band’abou, het rurale westelijk deel van het eiland waar hij 
opgroeide en nog steeds woont. De politiepost in Barber was onze eerste stop, 
gevolgd door een rondgang over Marshe di Barber, de zondagse lokale markt. 
Playa Piscado is een bij de lokale bevolking en toeristen populair strandje, waar 
wij spraken met enkele ondernemers en de zeeschildpadden bewonderden die 
daar in grote getalen aanwezig zijn. De kracht in de Curaçaose samenleving werd 
prachtig geïllustreerd bij Shelterrock Paradise: veel meer dan een restaurant, een 
Pagina 1 van 5

Kenmerk
2021-0000380825
Een tastbaar resultaat van de uitvoering van het Bestuursakkoord is het Plenchi Di 
Trabou. Dit is een samenwerking tussen het openbaar lichaam Bonaire en de 
Rijksdienst Caribisch Nederland – unit SZW waarbij een laagdrempelig werkplein 
is opgezet voor werkzoekenden met een afstand tot de arbeidsmarkt en voor 
werkgevers op Bonaire. Tijdens het bezoek schetste een enthousiast team hoe 
bijvoorbeeld acht deelnemers zijn klaargestoomd voor een vaste baan bij 
afvalverwerker Selibon en hoe werknemers die getroffen werden door het 
faillissement van Bopec worden bemiddeld naar een nieuwe functie. De Regio 
Envelop waartoe bij de start van het huidige kabinet werd besloten en het 
ministerie van SZW hebben dit jobcentrum mede mogelijk gemaakt. 
Een huisbezoek aan de eerste koopster voor wie een huis bereikbaar werd door 
de introductie van de Hypotheekgarantie Bonaire, illustreerde de potentie van dit 
instrument. Met de regeling voor maximaal 350 woningen, dat ook onderdeel is 
van het Bestuursakkoord, gaan we nu vijf jaar praktijkervaring opdoen. 
Studenten van Liseo Boneriano waren na hun diploma uitreiking toch weer naar 
school gekomen om met mij te spreken over hun vervolgstudie en de dromen en 
verwachtingen die zij hebben voor de toekomst. Zonder uitzondering 
gemotiveerde jongeren die met overtuiging hun vervolgstudie in Nederland 
oppakken. Met de intentie om straks terug te komen en bij te dragen aan de 
opbouw van hun eiland. Sommigen gaven aan praktische problemen te 
ondervinden om in Nederland of elders aan de slag te kunnen - uitdagingen 
waarop ook de nationale ombudsman de vinger heeft gelegd. De oplossing vraagt 
om creativiteit en actie van alle betrokkenen. Dit gesprek liet opnieuw het belang 
zien van het bestaan van het door het ministerie van BZK opgezette Talent 
Ontwikkelprogramma Bonaire (TOP), waar het TOP-traineeprogramma een 
belangrijk onderdeel van is.  
 
Het planten van een zeer zeldzame Sabal palm op Klein Bonaire als onderdeel van 
een aanplantprogramma markeerde een bijzonder start van dinsdag 6 juli. Het 
eiland Klein Bonaire vormt een belangrijke schakel in het natuur- en 
milieubeleidsplan. Voormalig Stinapa-directeur mevrouw Beukenboom gaf op een 
indringende manier uitleg over het belang en de potentie van een actief 
natuurbeheer en bescherming van het koraal. 
Tijdens een thema-lunch ging ik met aantal direct betrokken ambtenaren  en 
gedeputeerde Kroon in gesprek over  de ruimtelijke ontwikkeling van Bonaire, de 
richtinggevende keuzes die daarbij moeten worden gemaakt en de rol die de 
rijksbouwmeester daarbij kan spelen. Het is van groot belang dat de 
onderliggende regelgeving de ambities ondersteunt. Om die reden heb ik ook 
aandacht gevraagd voor de totstandkoming van het grondbeleid, dat nu al 
geruime tijd wacht op finale behandeling in de eilandsraad. Een pleidooi dat ik ook 
heb gehouden in een ontmoeting met de fractievoorzitters tijdens hun recente 
bezoek aan Nederland. 
De delicate balans tussen leveringszekerheid, veiligheid en duurzaamheid kwam 
aan de orde tijdens een bezoek aan de brandstofopslag bij de luchthaven en in 
Hato. Op een eiland waar ook de drinkwatervoorziening vooralsnog afhankelijk is 
Pagina 5 van 5

Kenmerk
2021-0000380825
brandwonden. De recente toekenning van het predicaat “Koninklijk” wordt gezien 
als de bekroning van dit succes.  
 
Hoewel de reis naar de benedenwindse eilanden niet het karakter had van een 
afscheidsreis, is in verschillende gesprekken gemarkeerd dat dit wel het geval zou 
kunnen blijken te zijn. Ook tijdens dit bezoek gingen hoop en hardnekkigheid 
regelmatig hand in hand. Maar de geschiedenis heeft ons met elkaar verbonden. 
En met een blijvende inspanning van alle betrokkenen, zou het moeten lukken in 
gezamenlijkheid de kracht in het koninkrijk te gebruiken om wat nog niet goed is 
beter te krijgen. 
 
 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 5 van 5

