  
 
 
 
 
Evaluatie Sociale Kanstrajecten Jongeren 
Caribisch Nederland 
 
Johan Bokdam en Benjamin Bremer (Oberon)  
Peter Donker van Heel (de Beleidsonderzoekers)  
Rob van den Bergh (Curconsult)   
Wilma Böhm-Sandig (Olovka Onderwijsconsultancy) 
 
  
 

 
Inhoudsopgave 
 
1 Inleiding ......................................................................................................................................... 5 
1.1 Achtergrond van het onderzoek .................................................................................................. 5 
1.2 Doel en vraagstelling ................................................................................................................... 7 
1.3 Aanpak ......................................................................................................................................... 8 
 
2 Bonaire ........................................................................................................................................ 10 
2.1 Doelgroep .................................................................................................................................. 10 
2.2 Vormgeving, organisatie, samenwerking: uitvoering SKJ .......................................................... 11 
2.3 Resultaten en uitstroom ............................................................................................................ 14 
2.4 Wensen en behoeften ............................................................................................................... 16 
 
3 Saba ............................................................................................................................................. 19 
3.1 Doelgroep .................................................................................................................................. 19 
3.2 Vormgeving, organisatie, samenwerking: uitvoering SKJ .......................................................... 20 
3.3 Resultaten: geslaagden en uitstroom naar werk of vervolgonderwijs ...................................... 23 
3.4 Wensen en behoeften ............................................................................................................... 23 
 
4 Sint Eustatius ............................................................................................................................... 27 
4.1 Doelgroep .................................................................................................................................. 27 
4.2 Vormgeving, organisatie, samenwerking en uitvoering SKJ ...................................................... 28 
4.3 Resultaten en uitstroom ............................................................................................................ 30 
4.4 Wensen en behoeften ............................................................................................................... 30 
 
5 Algemene bevindingen en aanbevelingen ................................................................................... 31 
5.1 Doelgroep .................................................................................................................................. 31 
5.2 Positionering en organisatie ...................................................................................................... 33 
5.3 Aanbevelingen ........................................................................................................................... 35 
 
Bijlage 1 Literatuurlijst ............................................................................................................ 39 
Bijlage 2 Gesprekspartners ...................................................................................................... 40 
Bijlage 3 Interviewleidraad ..................................................................................................... 42 
Bijlage 4 Discussievragen SKJ 2.0 ............................................................................................. 43 
Bijlage 5 Lijst met afkortingen ................................................................................................. 45 
 
 

Evaluatie SKJ - eindrapport 5 
1 Inleiding 
 
Het ministerie van OCW heeft Oberon gevraagd een evaluatie van de Sociale Kanstrajecten jongeren 
(SKJ) in Caribisch Nederland uit te voeren. In dit hoofdstuk beschrijven we de achtergrond en aanleiding 
van het onderzoek, doel- en vraagstelling en de gehanteerde aanpak.  
 
1.1 Achtergrond van het onderzoek 
 
De openbare lichamen Bonaire, Sint-Eustatius en Saba hebben, middels de Wet sociale kanstrajecten 
1 2
BES , de plicht tot het onderhouden van een systeem waarin voortijdig schoolverlaters worden 
doorverwezen naar onderwijs of arbeidsmarkt of, wanneer nodig, een sociaal kanstraject krijgen 
aangeboden. Deze wet geldt op de eilanden in de plaats van de in de rest van Nederland geldende RMC 
(Regionaal Meld- en Coördinatiepunt)-wetgeving, die ongeveer hetzelfde doel nastreeft.  
 
Bredere sociale context 
Voortijdig schoolverlaten en de aanpak daarvan hangt sterk samen met problematieken rondom 
onderwijs, arbeidsmarkt, welzijn en de familie- en buurtomstandigheden van de jongeren. Deze context 
is per eiland verschillend. Op Bonaire is het gemiddelde werkloosheidspercentage in 2016 van 15 tot 25-
jarigen meer dan 20 procent. Op St. Eustatius is een kwart van de jongeren tussen 15 en 24 jaar niet op 
3
school of aan het werk .  
 
Er is sprake van een aantal specifieke aandachtspunten wat betreft de arbeidsmarkt. Zo fluctueert de 
werkgelegenheid op Bonaire relatief sterk. Veel inwoners verlaten het eiland wanneer ze werkloos zijn, 
vaak richting Zuid- of Noord-Amerikaanse landen. Anderen vertrekken voor een opleiding elders, vaak in 
Noord-Amerika of Europees Nederland. In perioden waarin de werkgelegenheid toeneemt, immigreren 
relatief veel arbeiders vanuit landen in de regio naar de BES-eilanden. Vaak gaat het hier om mensen die 
al dan niet legaal op een van de eilanden (meestal Bonaire) terechtkomen. Hierdoor vindt verdringing 
4
plaats en het leidt tot een verstoorde aansluiting tussen het beroepsonderwijs en de arbeidsmarkt .  
 
Daarnaast zijn er achterliggende problemen in de sociale thuissituaties van jongeren op de BES-
eilanden, die doorwerken op sociale en onderwijskansen. Naast een laag inkomen is er sprake van 
kindermishandeling, tienerzwangerschappen, afwezige ouders en een toename in spijbelen en 
drugsgebruik. Unicef typeert als aspecten van multidimensionale armoede kwesties als uitsluiting, 
gebrek aan kansen, slechte kwaliteit van sociale dienstverlening, chronische gezondheidsklachten en 
5
fysieke beperkingen , en constateert dat hier op de BES-eilanden relatief veel sprake van is.  
 
 
 
                                                                 
1
  https://wetten.overheid.nl/BWBR0028506/ 
2
 Jongeren van 18 tot 25 jaar zonder startkwalificatie, zonder aanstelling of arbeidsovereenkomst  en die niet naar school 
gaan. 
3
  Unicef (2019) Situatieanalyse kinderen en jongeren in Caribisch Nederland 
4
  Straatmeijer, J. (2018). Onderzoek naar een ijkpunt voor het sociaal minimum in Caribisch Nederland.  
5
  Van der Zee, S., & Hoebé, D. (2019) Veiligheidsbeeld BES 2018. Openbaar Ministerie Bonaire, Sint Eustatius en Saba en 
Unicef (2019) Situatieanalyse kinderen en jongeren in Caribisch Nederland 
 

Evaluatie SKJ - eindrapport 7 
8
evaluatie uitgevoerd naar (onder andere) de sociale kanstrajecten op de BES-eilanden. Daaruit bleek 
dat twee van de drie uitvoeringsinstanties sinds 2015 voldoen aan de basiskwaliteit voor onderwijs. 
Sinds 2018 voldoen alle drie uitvoeringsinstanties aan de basiskwaliteit, toen de inspectie ook de 
kwaliteit van de SKJ door uitvoeringsorganisatie New Challenges Foundation op Sint Eustatius als 
voldoende beoordeelde. Uit de evaluatie van de Inspectie werd duidelijk dat de mate van succes onder 
de deelnemers zich lastig laat voorspellen en – los van de kwaliteit van het programma - in hoge mate 
bepaald wordt door persoonlijke en financiële omstandigheden. Deze persoonlijke en financiële 
omstandigheden spelen een dermate belangrijke rol onder de deelnemers, dat het aantal deelnemers 
dat het traject voortijdig verlaat ieder jaar sterk kan variëren en relatief groot is, vergeleken met regulier 
vo- en mbo-onderwijs 
 
Blijvende aandachtspunten lijken zicht op en bereik van de doelgroep, bestendigheid van de uitstroom, 
een wisselend perspectief op werk en vooral voor de bovenwindse eilanden de kleine doelgroep en 
beperkte schaalgrootte van de eilanden. Ook ervaren de openbare lichamen en de 
uitvoeringsorganisaties van de sociale kanstrajecten knelpunten vanuit de huidige wet- en regelgeving. 
 
1.2 Doel en vraagstelling 
 
Doel van het onderzoek 
De openbare lichamen hebben aangegeven een aantal knelpunten te ervaren in het uitvoeren van de 
wet, waardoor zij een herziening van de wet wenselijk achten. De openbare lichamen en het ministerie 
van OCW hebben ook behoefte aan een meer fundamentele herziening van de wet. Het eerste doel van 
dit onderzoek is in kaart te brengen hoe de uitvoering van de wet op de drie eilanden is verlopen. Het 
tweede doel is helder maken welke wensen er zijn ten aanzien van, en welke mogelijkheden er zijn voor, 
een herziening van de wet. 
 
Onderzoeksvragen 
Het onderzoek geeft afzonderlijk voor elk van de drie eilanden en overkoepelend antwoord op de 
volgende vragen: 
 
Doelgroep 
1. In hoeverre zijn alle jongeren in de doelgroep in beeld, hoe groot is de doelgroep en hoe en door 
wie wordt dit geregistreerd?  
2. Wat is er al bekend over de achtergrond van deze jongeren en de redenen van vroegtijdig 
schoolverlaten? 
3. Welk deel van de jongeren wordt zonder kanstraject naar onderwijs of werk doorverwezen, en hoe 
worden deze jongeren daarbij begeleid?  
4. Hoeveel jongeren kregen een kanstraject aangeboden afgelopen jaren? 
 
Vormgeving en uitvoering sociale kanstrajecten 
5. Welke partijen zijn betrokken bij de vormgeving en uitvoering van de kanstrajecten? Hoe verloopt 
deze samenwerking (specifiek tussen de in de wet aangegeven partijen)? 
6. Hoe ziet het proces van registratie en doorverwijzing eruit, is hierin de verdeling van 
verantwoordelijkheden duidelijk en wordt deze goed ingevuld?  
                                                                 
8
  Inspectie van het Onderwijs (2017) De ontwikkeling van het onderwijs in Caribisch Nederland 2014-2016.  
 

Evaluatie SKJ - eindrapport 9 
 
Deskresearch is uitgevoerd op de wetgevingshistorie, relevant ander onderzoek naar de huidige situatie 
omtrent de doelgroep en evaluaties en (voortgang)rapportages over de uitvoering van de sociale 
kanstrajecten. In aanvulling op de documentenanalyse hebben we een ronde achtergrondgesprekken in 
Europees Nederland gevoerd, om de gespreksronde op de eilanden goed voor te bereiden.  
 
Interviews BES  
Op basis van de informatie die is opgehaald uit de documentenanalyse en interviews is een 
gespreksleidraad opgesteld en zijn de afspraken voor de interviews op de drie eilanden gemaakt. Een 
aankondiging van het onderzoek is via RCN uitgezet, daarnaast zijn persoonlijk alle relevante 
betrokkenen benaderd. De dataverzameling op de drie eilanden is eind september tot en met half  
oktober 2019 uitgevoerd, door een gemengd onderzoeksteam met onderzoekers woonachtig in 
Europees Nederland en op Bonaire en Curaçao. De eerste stap was een interne kick-off en een 
kennismaking met de vertegenwoordigers van RCN/OCW. Na een eerste ronde gezamenlijke interviews 
splitste het team op in ‘team Bonaire’ en ‘team Saba en Sint Eustatius’, elk met een Nederlandse senior 
onderzoeker en een lokale senior expert, die samen de interviews met de relevante betrokkenen ter 
plaatse uitvoerden. In totaal zijn ongeveer 30 persoonlijke diepte-interviews gehouden met relevante 
betrokkenen. Een volledige lijst met gesprekspartners is opgenomen in bijlage 1, de gespreksleidraad is 
opgenomen in bijlage 2. 
 
Analyse en eerste bevindingenrapport 
Na afronding van alle gesprekken hebben we ons gericht op de analyse van alle verzamelde data. Een 
eerste presentatie met bevindingen is besproken met de klankbordgroep op 1 november. Daarna zijn de 
bevindingen van het onderzoek samengevat in een conceptrapportage. Na bespreking met de 
begeleidingscommissie vormde dit conceptrapport de basis voor een werkconferentie op 4 december 
2019, waarin betrokkenen reflecteren op de bevindingen en de toekomst van de SKJ-trajecten op de 
drie eilanden.  
 
Werkconferentie 
Op 4 december heeft het ministerie van OCW met alle verschillende betrokkenen van de drie eilanden 
een werkconferentie gehouden op Bonaire over de toekomst van de SKJ. Tijdens de conferentie 
presenteerden we als onderzoeksteam allereerst het conceptrapport, om de eerste bevindingen voor te 
leggen en de betrokkenen de kans te geven hierop te reageren of deze aan te vullen. Het tweede doel 
van de conferentie was het verzamelen van informatie en input van de eilanden ten aanzien van de 
adviezen over de toekomst van de wet. In de middag gingen betrokkenen per eiland onderling in 
gesprek over de inrichting van de SKJ en de betekenis daarvan voor eventuele veranderingen in de 
wetgeving.  
 
Dit rapport 
In dit eindrapport presenteren we integraal de uitkomsten van de verschillende activiteiten. De 
uitkomsten van de verschillende besprekingen zijn ook opgenomen in de tekst. In de hoofdstukken twee 
tot en met vier bespreken we de bevindingen per eiland. In het slothoofdstuk brengen we algemene 
conclusies, wensen en aanbevelingen samen die voor alle drie de eilanden opgaan.  
 
 
  
 

Evaluatie SKJ - eindrapport 11 
2.2 Vormgeving, organisatie, samenwerking: uitvoering SKJ 
 
Bij het aanbieden en uitvoeren van de Sociale Kanstrajecten zijn op Bonaire het openbaar lichaam en de 
uitvoeringsorganisatie FORMA betrokken. FORMA is oorspronkelijk een organisatie voor 
volwasseneducatie. Volgens de geïnterviewde betrokkenen is FORMA door de tijd heen steeds meer 
extra taken op zich gaan nemen. Naast de Sociale Kanstrajecten biedt FORMA ook educatie rondom 
alfabetisering en vak- en talencursussen (tweedekansonderwijs) aan en verzorgt FORMA voor de 
scholengemeenschap Bonaire (SGB) de mbo 1 opleidingen. 
 
Formeel zou het Projectbureau zich namens het openbaar lichaam Bonaire (OLB) moeten bezighouden 
met de werving en het verzorgen van een instaptoets (educatieve intake). In de praktijk gebeurt dit niet 
en bestaat er geen Projectbureau. FORMA verzorgt de taken van het Projectbureau rondom werving en 
intake, het OLB draagt zorg voor de financiering van FORMA en de betaling van de toelagen aan SKJ-
jongeren.  
 
Werving en deelname 
In de praktijk voert FORMA zelf de werving van jongeren uit. FORMA probeert de doelgroep op 
verschillende manieren te bereiken en te werven voor de Sociale Kanstrajecten. Ze gebruiken hiervoor 
onder andere de radio, sociale media zoals Facebook, organiseren open dagen en zetten de informele 
kanalen van de medewerkers in. Daarnaast komt een deel van de instroom via Scholengemeenschap 
9
Bonaire en, in mindere mate, van maatschappelijke organisaties zoals Stichting Forsa (Stichting Project) 
bij de SKJ terecht. De instroom via de SGB is volgens FORMA de laatste twee jaar afgenomen, wellicht 
door een toenemende kwaliteit van het onderwijs en de start van mbo-1 op de SGB. 
 
Tabel 2.1. Deelnemers SKJ/FORMA 
2017 2018 
 
SKJ Básiko 38 17 
mbo hoofdtraject 162 126 
ATL 39 22 
Basistraject JICN 8 nb 
Totaal 247 165 
Bron: jaarverslagen FORMA 2018 en 2019 
 
De in paragraaf 2.1 genoemde 300 jongeren die FORMA bedient, is de groep jongeren die op wat voor 
manier dan ook betrokken is bij FORMA. Hierbij kan het bijvoorbeeld ook gaan om werving die nergens 
op uitloopt. De 165 en 247 jongeren die in bovenstaande tabel genoemd worden, zijn jongeren die 
daadwerkelijk begeleiding ontvingen van FORMA in het kader van een sociaal kanstraject of een mbo-
opleiding.  
 
Studenten komen via drie routes bij FORMA binnen. Een deel van de studenten stroomt na een vmbo-
opleiding of praktijkonderwijs op de SGB  in op de mbo-1 opleiding bij FORMA. Een ander deel van de 
studenten is in een eerder stadium uitgevallen uit het onderwijs, is vsv-er en komt via de SKJ-werving in 
                                                                 
9
   Stichting Project is een pedagogisch behandelcentrum waar jongeren met hechtingsproblematiek worden behandeld. Zie 
http://www.stichtingproject.com/nl en p.9 
 

Evaluatie SKJ - eindrapport 13 
Bij het aanbieden van de trajecten is personeel met verschillende functies betrokken. Zo betrekt FORMA 
onder andere een zorgcoördinator, maatschappelijk werkers en educatief vormingswerkers bij de 
trajecten. Voor de algemeen vormende vakken (zoals Papiaments, Nederlands en rekenen) zet FORMA 
vakdocenten in. Deze worden binnen het curriculum een aantal uren ingezet om de lessen te verzorgen. 
 
Tabel 2.2. Fulltime medewerkers Sociale Kanstrajecten bij FORMA (8 fte) 
2019 
Functie Opleidingsniveau 
Coördinator hbo/post hbo 
Zorgcoördinator (50/50 met mbo-1) hbo 
Maatschappelijk werker hbo 
Maatschappelijk werker hbo 
Educatief vormingswerker Básiko hbo 
Onderwijsassistent Básiko mbo 
Educatief vormingswerker ATL hbo 
Onderwijsassistent ATL mbo 
Bron: jaarverslag FORMA 2019 
 
Volgens de wettelijke kaders mogen de deelnemers niet werken naast het volgen van een traject, omdat 
de doelgroep jongeren zijn zonder werk. Het is echter voor veel jongeren nagenoeg onhaalbaar om niet 
te werken naast het volgen van een traject, omdat ze geld nodig hebben voor hun levensonderhoud. In 
de praktijk hebben veel jongeren toch een of meerdere banen ernaast, naar wensen en behoeften en 
vaak in samenspraak met FORMA. 
 
Omdat deelnemers aan de Sociale Kanstrajecten stages volgen en uiteindelijk een baan dienen te 
vinden, wordt er geprobeerd ook het bedrijfsleven bij de trajecten te betrekken. Zo zijn lokale bedrijven 
(soms) betrokken bij de stages tijdens zowel het Básiko traject als bij de mbo-stage, en worden stage-
leerbedrijven betrokken bij de arbeidstoeleiding van de deelnemers. Toch stellen de betrokkenen ook 
dat werkgevers (te) weinig weten van de SKJ-trajecten (zie paragraaf 2.3).  
 
FORMA heeft een aantal sterke punten. Het lukt FORMA goed om voldoende nieuwe docenten aan te 
trekken en er wordt veel ingezet op scholing van deze docenten. De docenten zijn hierdoor ‘wendbaar’ 
11
en de kwaliteit is goed . Daarnaast wordt door anderen aangegeven dat het imago van FORMA steeds 
beter wordt: “Waar FORMA in het verleden steevast werd geassocieerd met schoolverlaten, dragen de 
studenten de outfits nu met trots ”. Ook geven meerdere betrokkenen aan dat de kennis en ervaring voor 
de werving en intake van leerlingen groot is bij FORMA, ondanks het feit dat dit wettelijk niet tot hun 
taken hoort. Daarnaast wordt aangegeven dat FORMA goed de zorg weet te combineren met onderwijs 
en dat ze de juiste zorg in huis weten te halen. Ten slotte stelt FORMA zelf dat wanneer ze als SKJ-
organisatie niet zouden bestaan, de kans groot is dat uiteindelijk problematieken en criminaliteit onder 
jongeren toenemen.  
Ook de (oud-)deelnemers die we gesproken hebben zijn positief over FORMA. Zo geven ze aan dat ze bij 
FORMA wel gezien en ondersteund worden bij hun problemen, dat FORMA veiligheid biedt en de 
jongeren een kans geeft om iets van het leven te maken. De hulp en zorg die FORMA biedt, in 
                                                                 
11
  FORMA heeft ook al sinds 2013 de basiskwaliteit volgens de Inspectie van het onderwijs voor de mbo 1 opleiding. 
 

Evaluatie SKJ - eindrapport 15 
het eind van fase 2 moet een student een baan hebben en alle vakken behaald hebben, om vervolgens 
door te stromen naar fase 3. Fase 3 wordt afgesloten wanneer de student deze baan zes maanden heeft 
vast kunnen houden. Te zien is dat in 2017 vier studenten fase 2 hebben afgesloten en eveneens vier 
studenten fase 3 hebben afgesloten  
 
Tabel 2.3. Uitstroom van deelnemers van het arbeidstoeleidingstraject 2017 
2017 Alleen overgang Overgang met certificaat 
Fase 1 naar Fase 2 8  
Fase 2 naar Fase 3  4 
Gebleven in Fase 2 8  
Fase 3 afgerond met certificaat  4 
Totaal 16 8 
Bron: jaarverslag FORMA 2018 
 
In 2018 hebben 11 van de 17 studenten het certificaat voor Básiko behaald. Daarnaast hebben 8 
studenten fase 2 van ATL afgerond en 7 studenten fase 3 van ATL afgerond. 
 
Tabel 2.4. Uitstroom van deelnemers van het arbeidstoeleidingstraject 2018 
2018 Alleen overgang Overgang met certificaat 
Fase 1 naar Fase 2 7  
Fase 1 naar mbo entree 3  
Fase 2 naar Fase 3  8 
Gebleven in Fase 2 1  
Fase 3 afgerond met certificaat  7 
Totaal 11 15 
Bron: jaarverslag FORMA 2019 
 
Het is lastig om alle aantallen met elkaar te verbinden en een sluitend beeld te krijgen van het aantal 
jongeren en de uitstroom van de jongeren. Slechts van een deel van de ATL-jongeren zijn in de 
resultaten beschreven, waardoor het hierboven geschetste beeld incompleet is.  
Over het aandeel jongeren dat een diploma behaalt bestaat geen eenduidig beeld, ook omdat er op de 
BES-eilanden geen basisregister onderwijs functioneert waarin instellingen inschrijvingen automatisch 
delen met DUO. De beschikbare gegevens van de onderwijsinspectie over het diplomarendement van de 
entree-opleiding gaan over de schooljaren 2015-2016 en 2016-2017. In beide jaren haalde volgens de 
14
Inspectie een ruime meerderheid van de studenten het mbo-1 diploma . De SGB stelt dat niet meer dan 
de helft van de studenten in mbo-1 de laatste jaren het diploma behaalt. 
 
Er zijn geen afspraken gemaakt in termen van doelstellingen over aantallen gediplomeerden, 
doorstroom of type uitstroom. Voor het onderwijsdeel heeft de inspectie ook nog geen norm 
vastgesteld voor een beoordeling van de opbrengsten van het onderwijs in Caribisch Nederland.  
Toch heerst bij de betrokkenen het gevoel dat de resultaten positief zijn en dat het effect van de 
trajecten op de Bonairiaanse samenleving als zeer positief worden gezien. Gesteld wordt dat zonder 
                                                                 
14
  Inspectie van het Onderwijs (2018) RAPPORT VAN BEVINDINGEN, Kwaliteitsonderzoek bij Scholengemeenschap Bonaire, 
afdeling mbo, Tilburg, 15 mei 2018 
 

Evaluatie SKJ - eindrapport 17 
Preventie 
15
Uiteindelijk lijkt de grootste wens op het eiland de preventie van schooluitval te zijn , om de groep 
deelnemers dat een SKJ-traject moet volgen te verkleinen. Met name de SGB zou hier een rol in kunnen 
en moeten spelen, om te voorkomen dat de jongeren (zomaar) de school verlaten zonder het behalen 
van een startkwalificatie. Daarnaast is een functionerend registratiesysteem van verzuim (als signaal) en 
vsv en inzet van sanctioneringen bij spijbelgedrag passend bij de wens om preventiever te werk te gaan. 
 
Projectbureau 
Op dit moment is er op Bonaire geen sprake van een projectbureau dat vanuit het openbaar lichaam 
zicht heeft op vsv-ers en de SKJ-uitvoeringsorganisatie. Vanuit het bestuursakkoord heeft het OLB recent 
besloten om de eigen taken op dat vlak te heroverwegen.  Hierbij wordt ook de rol van het openbaar 
lichaam binnen de Sociale Kanstrajecten bekeken en de meerwaarde van het opzetten van een 
Projectbureau SKJ.  
Uit de gesprekken blijkt dat het opzetten van een Projectbureau SKJ bij het openbaar lichaam in principe 
gewenst is. Er is vooral behoefte aan een functie die garandeert dat jongeren in beeld zijn. De gedachten 
gaan naar een variant op de Nederlandse RMC- taak, die zicht houdt op schoolverlaters uit het mbo al 
dan niet in combinatie met arbeidsbemiddeling. Alternatieven zijn een jongerenloket (eventueel binnen 
het jobcenter – zie hieronder) voor alle jongeren tot 27 zonder startkwalificatie en/of werk. Ook het 
scheiden van controle en uitvoering is een belangrijk argument voor actiever ter hand nemen van de 
functies die aan het projectbureau zijn toebedacht in de huidige wetgeving 
 
Omdat betrokkenen op Bonaire tevreden zijn met hoe FORMA jongeren werft en begeleidt vindt men 
het wel belangrijk om de praktische kant van de werving en intake voor de Sociale Kanstrajecten in 
handen van FORMA te laten. FORMA bezit de juiste expertise en jarenlange ervaring, waardoor het 
verplaatsen van deze taken naar het openbaar lichaam of een in te richten projectbureau over het 
algemeen niet als wenselijk wordt gezien. Het OLB zal wel een rol moeten spelen in de registratie van de 
jongeren en de gerichte werving die op basis daarvan mogelijk wordt. De koppeling tussen de praktische 
werving door FORMA en de registratie binnen het OLB is dan een punt van aandacht.  
 
Betere verbinding met arbeidsmarkt: jobcenter en stagebureau 
Een van de problemen die vaak in de gesprekken werden aangekaart is de (beperkte) verbinding met de 
arbeidsmarkt. Er zijn relatief veel jongeren op Bonaire zonder werk die geen opleiding volgen. Deze 
groep jongeren zoekt geen steun bij SZW of het OLB en blijft zo buiten beeld. Zo zijn er bijvoorbeeld 
geen jongeren tot 24 jaar in de bijstand (onderstand) op Bonaire. Niet omdat dit niet kan of mag, maar 
omdat daar scholingsverplichtingen aan zitten die jongeren niet willen aangaan. Ook het vinden van 
stage- en werkplekken voor deelnemers van de kanstrajecten levert soms problemen op. Mede hierdoor 
is FORMA in augustus, in opdracht van OLB/SZW, gestart met een arbeidstoeleidingstraject voor de 
groep ouder dan 25 jaar. 
 
Op dit moment werken OLB en SZW (RCN-unit SZW) samen aan de oprichting van een jobcenter (Plenchi 
16
di Trabou ), dat beoogt in 2020 operationeel zal zijn. Dit jobcenter zal bestaande taken van OLB en SZW 
bij elkaar brengen op het gebied van arbeidsbemiddeling en fungeren als een loket voor werkgevers en 
werkzoekenden (inclusief werkzoekenden met een beperking). 
                                                                 
15
  Een ‘substantieel’ deel van de groep valt uit op het eiland 
16
  http://www.bonairegov.nl/nl/werk/werkplein 
 

Evaluatie SKJ - eindrapport 19 
3 Saba 
 
3.1 Doelgroep 
 
Voortgezet en middelbaar beroepsonderwijs op Saba 
19
Saba heeft begin 2018 ongeveer 2200 inwoners . Er is één middelbare school, de Saba Comprehensive 
School (SCS), met ongeveer 115 leerlingen, die zowel beroepsgericht als academisch voorbereidend 
onderwijs volgen. De school heeft een brede onderbouw van drie jaar, waarna leerlingen twee 
richtingen kunnen kiezen. De school hanteert hierbij het Caribisch Curriculum, waarbij het onderwijs in 
het Engels wordt gegeven. In een van de richtingen worden leerlingen voorbereid op het zogeheten 
CSEC-examen (Caribbean Secondary Education Certificate). Een CSEC is, afhankelijk van de behaalde 
cijfers, vergelijkbaar met de Nederlandse vmbo-t of havo.. In de andere richting volgen leerlingen een 
zogeheten CVQ-opleiding (Caribbean Vocational Qualification). Dit is vergelijkbaar met het Nederlandse 
mbo. Ook zijn er jongeren die praktijkonderwijs volgen. Door de centrale positie die de SCS binnen de 
kleine gemeenschap Saba inneemt, geven betrokkenen aan dat de school veel meer aanbiedt dan 
onderwijs alleen, zoals brede sociale ondersteuning en praktische zorg als ontbijt, lunch en naschoolse 
opvang. 
 
De aantallen studenten per klas en richting zijn klein, de laatste jaren lag het aantal vo-
examenkandidaten tussen de negen en zeventien. In 2015 en 2016 was het slagingspercentage in het 
voorgezet onderwijs 100 procent. De afgelopen jaren waren er telkens 5 tot 10 studenten die een mbo-
opleiding (CVQ) op niveau 1 of 2 volgden.  
 
Veel jongeren gaan na het voortgezet onderwijs voor een verdere opleiding het eiland af, waarbij men 
ofwel beroepsonderwijs in de regio volgt (Sint Maarten) ofwel hoger onderwijs in de regio, Noord-
Amerika of Europa. De jongeren die na hun initiële opleiding niet verder leren vinden doorgaans wel een 
vorm van werk op het eiland. Het werk dat de meeste van hen doen is tijdelijk werk of op oproepbasis 
(horeca, in de haven). Daarnaast is er een kleine groep jongeren die niet werkt, maar thuis zit vanwege 
gedragsproblemen of een moeilijke gezinssituatie.  
 
Deelnemers SKJ 
Het aantal deelnemers aan SKJ is volgens alle betrokkenen sterk gedaald na 2010, nadat er geen 
verplichting meer was tot het volgen van de sociale vormingsplicht. Er is geen uniforme registratie of 
verantwoording over aantallen deelnemers aan SKJ-trajecten door de uitvoeringsorganisatie Saba Reach 
Foundation (SRF) over de jaren heen.  
 
Volgens zowel de eigen jaarverslagen van de SRF als de onderwijsinspectie waren er tot 2013 nauwelijks 
studenten ingeschreven voor SKJ's op Saba. Volgens gegevens van de onderwijsinspectie waren er op 
Saba in 2016 27 SKJ-deelnemers (geweest), waarvan er 15 voortijdig zijn gestopt, 9 het hoofdtraject 
20
hebben afgerond en 3 nog bezig waren met het traject. Deze cijfers staan in contrast tot de actuele 
                                                                 
19
  CBS (2019) Trends in the Caribbean Netherlands 2018 
20
  Inspectie van het Onderwijs (2017) DE ONTWIKKELING VAN HET ONDERWIJS IN CARIBISCH NEDERLAND 2014-2016, Utrecht, 
februari 2017 
 

Evaluatie SKJ - eindrapport 21 
loonkostensubsidie en coaching aan reguliere arbeid te helpen. Het OLS heeft besloten dit programma 
21
te stoppen, vanwege de beperkte doorstroom naar reguliere arbeid . 
 
Op Saba heeft het net als op Sint Eustatius een aantal jaren geduurd voor de instelling een geschikt 
programma ontwikkeld had. Na overleg met het openbaar lichaam en RCN/OCW heeft Forma SRF 
ondersteund bij het uitwerken van een geschikt programma. Vanaf augustus 2013 was er een voltijds 
docent aangesteld en na een uitgebreide werving ging de SKJ op Saba najaar 2013 van start met 8 
deelnemers. Eind 2014 is de samenwerking met de Saba Comprehensive School gezocht, waarna in 2015 
afspraken zijn gemaakt over het delen van ruimtes en docenten zodat ook SKJ-deelnemers konden 
worden opgeleid tot een diploma CVQ level 1 of 2 (bron: jaarverslagen SRF 2013, 2014 en 2015).  
 
In de praktijk werden hiertoe wel docenten vrijgeroosterd, maar werden deze niet ingezet omdat er 
geen SKJ-deelnemers waren. Dit heeft wel tot spanningen tussen de SCS en SRF geleid, bijvoorbeeld 
over hoe om te gaan met de bekostiging hiervan.  
 
Vormgeving programma 
Het SKJ-programma is ontwikkeld met ondersteuning van Forma en is beschreven in een raamplan, dat 
al een paar jaar gelijk is. Doel is deelnemers voorbereiden op: 
1. het halen van certificaten om ze meer kans te geven op de arbeidsmarkt; 
2. deelnemers voorbereiden op het direct toetreden tot de lokale arbeidsmarkt; 
3. deelnemers voorbereiden op een mbo 1 of mbo 2 opleiding op de SCS; 
4. deelnemers voorbereiden op een onafhankelijk leven en een baan in een sociale werkplaats. 
 
Het raamplan beschrijft dat 3 maanden voordat een nieuw SKJ-programma begint er advertenties in de 
gemeenschap worden verspreid als uitnodiging voor potentiële deelnemers. In de praktijk was er 
afgelopen jaren spraken van een continue intake en maatwerktrajecten. Geïnteresseerden worden 
uitgenodigd voor een intakegesprek met de zorgcoördinator. Bij het aanmelden en toetreden tot het 
traject helpt de zorgcoördinator de deelnemer om een persoonlijk ontwikkelingsplan te schrijven, voor 
de korte en lange termijn. In dat plan staat beschreven wat er van de deelnemer verwacht kan worden 
op educatief gebied, welke zorg nodig is en wat de gewenste uitkomst is. Hierna houdt de 
zorgcoördinator samen met de leraren in de gaten hoe de ontwikkeling verloopt en of er iets gewijzigd 
moet worden in het plan.  
 
Elke deelnemer aan een SKJ-programma neemt minste de volgende vier onderwerpen tot zich, zo 
individueel mogelijk: 
 Guidance 
 Career & Citizenship 
 English 
 Arithmetic 
 
Ook kiest elke deelnemer een aantal beroepsgerichte cursussen, zoals horeca, bouw, timmeren, 
elektronica, vissen, landbouw of ICT. Samen vormt dit fase 1, die 40 weken in beslag neemt. Daarbinnen 
wordt een vier maanden durend voortraject onderscheiden, waarin de nadruk ligt op het ontwikkelen 
                                                                 
21
  Bron: SRF Activity Report 2017-2018 
 

Evaluatie SKJ - eindrapport 23 
openbaar lichaam daarover te adviseren. De praktische werving heeft het projectbureau ooit wel 
gedaan, maar dat ligt al jaren bij SRF zelf. Registratie van potentiële SKJ-kandidaten en van mogelijke 
doorverwijzing is niet transparant vastgelegd.  
 
Het OLS ontvangt de subsidie, en zet dit door naar SRF, die ook de toelage aan de studenten uitbetaalt. 
Tot afgelopen jaar is er weinig inhoudelijke betrokkenheid geweest met de inzet van de subsidie. 
Afgelopen jaar zijn er wel meetings geweest tussen het openbaar lichaam Saba, RCN/OCW en de 
directeur en voorzitter van de SRF om te bespreken hoe om te gaan met het gebrek aan deelnemers. 
Naar informatie van betrokkenen ligt er een substantieel bedrag ongebruikt bij het OLS. 
 
3.3 Resultaten: geslaagden en uitstroom naar werk of vervolgonderwijs 
 
Er is geen sluitend overzicht van de resultaten waartoe de SKJ trajecten bij de deelnemers op Saba 
hebben geleid. In sommige jaarverslagen is wel enige informatie opgenomen, maar dit geeft niet van 
jaar op jaar een volledig beeld. 
 
Tabel 3.2. Instroom en geslaagden deelnemers SKJ 2013-2018 
 2013 2014 2015 2016 2017 2018 
nieuwe instroom/deelnemers 8 Nb Nb 4 3 1 
Geslaagden nb 4 4 nb 1 nb 
Bron: jaarverslagen SRF 2013-2019 
 
De Inspectie gaf in een eerder rapport al aan dat de SKJ-uitvoeringsorganisaties nog niet over voldoende 
gegevens beschikken om de bestendigheid van het uitstroomsucces te monitoren. Dit lijkt niet 
verbeterd sindsdien. Het structureel bijhouden van aantal geslaagden en/of uitstroombestemmingen 
zou relevante informatie opleveren over het maatschappelijk effect van de kanstrajecten. 
 
Uit de interviews komt wel het beeld dat er een informeel overzicht is van de uitstromers en hun 
arbeidsmarktsituatie . De huidige en vorige directeur van SRF geven aan dat een deel van de jongeren 
het SKJ-traject niet afmaakte vanwege de lage vergoeding en de lange doorlooptijd van het totale 
traject. De vorige directeur geeft aan dat ze nagenoeg alle uitstromers wisten te helpen aan een baan, 
en dat zij d vaak ook wisten te behouden. Ook de huidige directeur van de SRF ziet dat alle uitstromers 
uit 2016 en 2017 werk hebben gevonden bij ofwel de sociale werkplaats, ofwel de reguliere 
arbeidsmarkt.  
Voorbeelden zijn wel  beschikbaar uit de jaarverslagen. Bijvoorbeeld in 2015 waren twee SKJ-graduates 
werkzaam in de kinderopvang, 1 in de telecommunicatiesector en volgde de vierde een opleiding in het 
buitenland.  Vier deelnemers die alleen het initiële 4 maanden programma hadden doorlopen, werkten 
bij de afvalverwerking, bouw, toerisme en dienstverlening (jaarverslag 2015).  
 
3.4 Wensen en behoeften  
 
Vrijwel alle betrokkenen geven aan dat de doelgroep van de SKJ voor Saba anders gedefinieerd moet 
worden, omdat er nauwelijks voortijdig schoolverlaters meer zijn en er wel andere maatschappelijke 
vragen zijn op het eiland.  
 

Evaluatie SKJ - eindrapport 25 
Aandachtspunt is wel dat voor een groot deel van de doelgroep inzet op werkend leren als nuttig wordt 
gezien. Suggesties daarbij zijn nadruk op stages en sociale vaardigheden training en het vergroten van 
het aanbod van stageplekken en leerbedrijven.  
  
 

Evaluatie SKJ - eindrapport 27 
4 Sint Eustatius 
 
4.1 Doelgroep 
 
Voortgezet en middelbaar beroepsonderwijs op Sint Eustatius 
Sint Eustatius telde begin 2018 ongeveer 3300 inwoners. Er is één middelbare school, de Gwendoline 
van Puttenschool (GvP) die zowel vo als mbo aanbiedt. Er zijn ongeveer 256 vo-leerlingen, die zowel 
beroepsgericht als academisch voorbereidend onderwijs volgen. De school is afgelopen jaar gestart met 
de overgang van het Nederlandse naar het Caribisch Curriculum. Net als op de SCS beginnen de 
leerlingen op de GvP in een brede onderbouw van drie jaar, waarna er gekozen kan worden voor de 
richtingen CSEC en CVQ. Wel blijft er een aanbod van praktijkonderwijs. De afgelopen jaren waren er 
23
tussen de 10 en 50 studenten die een mbo-(of CVQ) opleiding op niveau 1 of 2 volgden .  
 
Veel jongeren gaan na het voortgezet onderwijs voor een verdere opleiding het eiland af, waarbij men 
ofwel beroepsonderwijs in de regio volgt (Sint Maarten) ofwel hoger onderwijs in de regio, Noord-
Amerika of Europa. De meeste jongeren die na hun initiële opleiding niet verder leren vinden wel een 
vorm van werk op het eiland, al is een kwart van de jongeren tussen 15 en 24 jaar niet op school of aan 
24
het werk . 
 
Doelgroep en deelnemers SKJ 
Er is geen officiële registratie van voortijdig schoolverlaters. Omdat Sint Eustatius een klein eiland is zijn 
alle jongeren wel informeel in beeld, volgens RCN/OCW. Dit komt mede doordat NCF, de 
uitvoeringsinstantie van de Sociale Kanstrajecten, ook zelf de straat op gaat om te werven onder de 
jongeren op het eiland.  
 
De doelgroep voor de SKJ-trajecten zijn jongeren die tweede-kans-onderwijs willen volgen, met het idee 
om van daaruit door te stromen naar de arbeidsmarkt. Daarnaast bestaat de SKJ-groep voor een deel uit 
doorstromers vanuit het praktijkonderwijs. Volgens de uitvoeringsorganisatie van het SKJ-traject, de 
New Challenges Foundation (NCF), bestaat de doelgroep van de SKJ voornamelijk uit schoolverlaters en 
jongeren die moeilijkheden hebben hun vo-opleiding af te maken. 
 
Uiteindelijk heeft een groot deel van de jongeren de wens om het eiland te verlaten, waarvoor het 
noodzakelijk is om hun GED te halen. Veel jongeren willen hiermee verder gaan studeren in de 
Verenigde Staten, Canada of Mexico. De groep jongeren die vakgericht onderwijs volgen, stroomt 
25
meestal door naar de NIPA op Sint Maarten. Hiermee is het volgen van een Sociaal Kanstraject steeds 
meer een voorportaal geworden voor opleidingen ‘off-island’ – net als het regulier onderwijs.  
 
Betrokkenen op het eiland stellen dat de doelgroep sterk geld-gericht is, en zien verschillen tussen het 
mannelijke en vrouwelijke deel van de doelgroep. Jongens hebben doorgaans minder interesse om deel 
te nemen aan een SKJ-traject. Redenen die hiervoor genoemd worden zijn machogedrag, het feit dat er 
geen geld mee verdiend wordt en meer verslaving of middelengebruik. Jonge vrouwen hebben eerder 
                                                                 
23
  Data gebaseerd op CBS (2019) Trends in the Caribbean Netherlands 2018 
24
  Unicef (2019) Situatieanalyse kinderen en jongeren in Caribisch Nederland 
25
  Zie https://www.nipa.sx/ 
 

Evaluatie SKJ - eindrapport 29 
volgen de jongeren een van de hoofdtrajecten, die zolang duren als de jongeren nodig hebben, waarbij 
de moeilijkheidsgraad en het startniveau van de deelnemer oploopt: 
 Het Vocational Trainees Program. 
 Het Life Learners Program. 
 Het Pre-Program Prep CVQ 1 Training. 
 Het Pre-Program Prep CVQ 2 Training. 
 Het GED-programma. 
 
In de meeste trajecten zijn stageperiodes opgenomen. Wanneer de jongeren stage gaan lopen worden 
samen met hen sollicitatiebrieven gemaakt en een cv opgesteld, en worden eventuele 
sollicitatiegesprekken voor de stages samen met de jongeren voorbereid. Tijdens de stage gaan 
medewerkers van NCF op bezoek bij de stagelocaties om te kijken hoe de jongeren het doen. 
Tijdens de uitvoering van de trajecten komt de staf tevens tweewekelijks bij elkaar om de voortgang van 
de jongeren te bespreken en te evalueren wat er nog moet gebeuren.  
Na afronding van een traject vindt een nazorgperiode van zes maanden plaats. NCF blijft tijdens deze 
periode met de jongeren in contact, en eventueel met de bedrijven van de jongeren werkzaam zijn.  
 
De jongeren waarmee gesproken is geven een aantal sterke kanten aan van de NCF. Zo geven ze aan dat 
ze met elke situatie goed om weten te gaan en jongeren met alle typen problemen kunnen er terecht. 
Daarnaast hebben ze veel tijd en hulp beschikbaar. De hulp bij het solliciteren, het maken van cv’s en 
het vinden van leerwerkbedrijven wordt gewaardeerd, en de band met de medewerker die dit doet is 
sterk. Een nadeel dat de jongeren noemen is het gebrek aan praktisch onderwijs op de locatie van NCF.  
 
Samenwerking 
Bij het uitvoeren van de Sociale Kanstrajecten is een aantal partijen betrokken. Zoals gezegd ligt de 
daadwerkelijke uitvoering van de trajecten bij de NCF, dat ook een deel van de werving en toeleiding op 
zich neemt. Naast NCF neemt ook het arbeidsbureau (Labour Office) een deel van de toeleiding op zich. 
Het arbeidsbureau voert min of meer de taken van het beoogde projectbureau uit, zoals bijvoorbeeld de 
intake van werkloze jongeren van 18-24 jaar.  
 
De NCF en de Gwendoline van Puttenschool werken op verschillende terreinen samen. 
Ongediplomeerde schoolverlaters en jongeren uit het praktijkonderwijs vormen een deel van de 
instroom voor de SKJ-trajecten . Daarnaast vangt de NCF ook regelmatig een aantal jongeren van de GvP 
buiten de SKJ-doelgroep (tijdelijk) op met bepaalde gedrags- of taalproblemen. Ook werken NCF en GvP 
samen omtrent de vormgeving van het CVQ-onderwijs op het eiland.  
Naast het arbeidsbureau en de GvP werkt de NCF ook samen met de leerplichtambtenaar.  
 
Daarnaast werkt NCF veel samen met diverse particuliere bedrijven op het eiland, waaronder met de 
exploitant van de olieterminal en de grootste private werkgever op het eiland, Nustar, maar ook met 
kleine bedrijven zoals garages en kinderopvanglocaties. Dit gebeurt met name in het kader van stages 
van SKJ-deelnemers en het eventuele aanbieden van een baan na afronding van een traject bij NCF. 
NCF geeft aan dat het aantal leerbedrijven op het eiland beperkt is. Ook werktoeleiding vindt nauwelijks 
meer plaats, in tegenstelling tot vroeger. De focus ligt tegenwoordig minder op de ‘lower-skilled’ 
arbeidsplaatsen op Sint Eustatius zelf. De jongeren zien geen uitdaging op het eiland en willen juist 
studeren om het eiland te kunnen verlaten. 
 

Evaluatie SKJ - eindrapport 31 
5 Algemene bevindingen en aanbevelingen 
 
Wanneer we de bevindingen op de drie eilanden naast elkaar leggen zien we dat er zowel verschillen als 
overeenkomsten tussen de eilanden bestaan. 
 
Verschillen zien we in de deelnemersaantallen, de mate van schooluitval en de omvang van de 
potentiële doelgroep. Daarnaast verschillen ook de uitvoeringsorganisaties onderling sterk van elkaar, 
zowel in de manier van uitvoering als in de schaalgrootte en daarmee de organisatieomvang en 
professionaliteit. Dit leidt er vervolgens toe dat ook de behoeften die de betrokkenen aangeven te 
hebben niet overeenkomen. Waar op Bonaire de aandachtspunten niet zozeer bij de uitvoering van de 
SKJ’s zit, maar met name in de registratie van de doelgroep en de rol van het projectbureau, bestaat op 
Saba, met name bij het OLS, zeer nadrukkelijk de wens om een compleet ander traject op te zetten. De 
betrokkenen op Sint Eustatius kunnen uit de voeten met het huidige kader, maar willen het SKJ-traject 
sterker op de lokale arbeidsmarkt richten. In de verschillende hoofdstukken is op de specifieke wensen 
en behoeften van de eilanden ingegaan.  
 
De overeenkomsten en daarmee de belangrijkste overkoepelende bevindingen en aanbevelingen voor 
de drie eilanden samen bespreken we hieronder. Deze zijn gebaseerd op een analyse van relevante 
documenten, van de gesprekken die gevoerd zijn op de eilanden en in Europees Nederland en op de 
terugkoppeling die gegeven is tijdens de werkconferentie op Bonaire op 4 december 2019. 
 
5.1 Doelgroep 
 
Een eerste deel van de bevindingen, behoeften en aanbevelingen is specifiek toegespitst op de 
doelgroep en de behoeften rondom de doelgroep.  
 
Meerwaarde SKJ 
Allereerst valt op dat de meerwaarde volgens de gesprekpartners van (de uitvoeringsorganisaties van) 
de sociale kanstrajecten op alle drie de eilanden met name zit in de werving, benadering en begeleiding 
van de jongeren. Er wordt geprobeerd zoveel mogelijk maatwerk te bieden. Er wordt meer en specifieke 
begeleiding geboden, de jongeren krijgen meer persoonlijke aandacht en er is meer ruimte voor 
maatwerk dan op de reguliere scholen. De jongeren binnen de SKJ’s kampen vaak met verschillende 
(sociale, psychische en financiële) problemen, wat er mede voor gezorgd heeft dat zij uitgevallen zijn 
van deze reguliere scholen en niet voldoende inkomen kunnen verwerven. De uitvoeringsorganisaties, 
met name FORMA op Bonaire, fungeren als een veilige haven en weten deze jongeren met de juiste 
hulp en ondersteuning weer op het juiste pad te krijgen. NCF op Sint Eustatius onderscheidt zich ook 
duidelijk van het reguliere onderwijs door een andere omgeving en benadering voor de jongeren te 
creëren.  De breed gedeelde opvatting op de eilanden is dat juist deze andere benadering ervoor zorgt 
dat de jongeren alsnog de kans krijgen om een opleiding af te ronden of een plek op de arbeidsmarkt 
kunnen verkrijgen. Tegelijk zijn er weinig data beschikbaar om te kunnen monitoren of die ervaren 
bijdrage ook daadwerkelijk wordt gerealiseerd.  
 
Mogelijkheid tot werken 
Op alle drie de eilanden leeft een zeer sterke wens om het wettelijk mogelijk te maken dat jongeren die 
een skj-traject volgen daarnaast kunnen werken. Op dit moment beperkt de wettelijke definitie van de 
doelgroep – waarin staat dat de doelgroep geen startkwalificatie heeft en geen aanstelling of 
 

Evaluatie SKJ - eindrapport 33 
 
Aan het verleggen van de leeftijdsgrenzen zijn ook nadelen verbonden. Zo is de groep van 16- en 17-
jarigen in principe nog leerplichtig, en zal er over nagedacht moeten worden wie verantwoordelijk 
wordt voor individuele beslissingen over hoe passend het is voor een jongere om het reguliere 
onderwijs te verlaten en deel te nemen aan een sociaal kanstraject. Hierin zou de leerplichtambtenaar 
een rol kunnen spelen in de vorm van ‘checks and balances’, om aan te tonen dat deze leerlingen gebaat 
zijn bij een andere vorm van onderwijs. Binnen de leerplichtwet BES heeft de leerplichtambtenaar op dit 
moment al de bevoegdheid om jongeren onder de 18 jaar vrij te stellen van regulier onderwijs, al dan 
niet onder eindverantwoordelijkheid van de onderwijsinstelling. Deze bevoegdheid zou concreter 
27
ingevuld kunnen worden. Daarnaast is op Bonaire in het verleden een pilot om jonge vsv’ers bij de 
SKJ’s te betrekken niet succesvol geweest, door de zwaarte van hun problemen en hun gebrek aan 
motivatie.  
 
Ook het verhogen van de leeftijd roept een aantal vragen op. Allereerst zal bepaald moeten worden wat 
de bovengrens is en hoe deze bovengrens bepaald wordt. Daarnaast ontstaat er een vraagstuk in de 
positionering en bekostiging van deze trajecten. Het is de vraag of de begeleiding van zo’n brede groep 
nog relateert aan initieel of tweede-kans onderwijs of beter valt te typeren als leven lang ontwikkelen. 
Het is de vraag of jongeren die op latere leeftijd besluiten alsnog een diploma te willen halen, dit via een 
SKJ-traject moeten doen. Wellicht kunnen zij beter terecht in het reguliere onderwijs of het 
volwassenonderwijs (via cursussen, opleidingen etc.). Ten slotte zou het verhogen van de leeftijd 
waarop jongeren in aanmerking komen voor een traject kunnen leiden tot uitstelgedrag.  
Uit de werkconferentie bleek dat de meerderheid van de betrokkenen het eens is met een verruiming 
van de leeftijd, al bestaat er geen consensus over de grenzen van deze verruiming. 
 
Nagenoeg iedereen was het eens met de stelling dat de trajecten gericht moeten zijn op werktoeleiding, 
bijscholing en de voorbereiding op regulier onderwijs met perspectief op een startkwalificatie. Enige 
voorbehoud hieromtrent dat gemaakt wordt, is dat deelnemers die richting het regulier onderwijs 
willen, bijvoorbeeld na eerst gewerkt te hebben, eigenlijk niet eerst een SKJ-traject zouden moeten 
volgen. De SGB heeft bijvoorbeeld ook vaak ‘repeaters’; studenten die al eerder geprobeerd hebben 
mbo af te ronden maar hier toen niet in geslaagd zijn.  
 
5.2 Positionering en organisatie 
 
Naast deze inhoudelijke conclusies is er een aantal bevindingen over de positionering en organisatie 
naar voren gekomen.   
 
Wettelijke positionering, bekostiging en verantwoording 
De wettelijke positionering van de SKJ’s kent een aantal complicerende factoren. De SKJ’s voeren een 
wettelijke onderwijstaak uit, staan onder toezicht van de Inspectie van het Onderwijs, maar ontvangen 
geen rechtstreekse bekostiging door OCW zoals scholen dat wel doen. De SKJ’s werken daarbij, formeel 
maar niet feitelijk, onder toezicht en verantwoordelijkheid van de openbare lichamen, maar zijn 
zelfstandige stichtingen. De openbare lichamen ontvangen specifieke middelen vanuit het ministerie van 
OCW voor de SKJ-taken, maar zetten dit doorgaans beleidsarm door naar de uitvoeringsorganisaties.  
                                                                 
27
  Artikel 8 Leerplichtwet BES (01-01-2011) 
 

Evaluatie SKJ - eindrapport 35 
De rol die de uitvoeringsinstanties voornamelijk zien voor de openbare lichamen en (eventueel op te 
richten) projectbureaus is op het gebied van aanvraag en documentatie, sturing en verantwoording en 
het registreren van jongeren.  
 
Ook constateren we dat de samenwerking tussen de uitvoeringsinstanties en de EOZ’s op alle drie de 
eilanden verschillend en tamelijk onduidelijk is. Er is niet beschreven wat de rol van de EOZ’s is binnen 
de trajecten, op welke moment er hulp en zorg van hen wordt verwacht en of en hoe zij bekostigd 
worden voor het uitvoeren van deze taken.  
 
Ontbreken goede registraties 
Een van de bevindingen tijdens dit onderzoek en in eerdere evaluaties is de bevinding dat er geen 
sprake is van registratie, zowel van voortijdig schoolverlaters als van de uitstroom van jongeren uit de 
SKJ’s. Op geen van de drie eilanden is er sprake van een organisatie die zich bezighoudt met de 
registratie van vsv-ers of jongeren zonder werk. Op Saba en Sint Eustatius is de doelgroep zo klein dat 
dit zicht er informeel wel min of meer is, maar op Bonaire bestaat geen goed beeld van de potentiële 
doelgroep van de sociale kanstrajecten. Zowel de leerplicht als het openbaar lichaam neemt deze taak 
niet op zich, waardoor niet duidelijk is hoe groot de (potentiele) doelgroep op het eiland is. FORMA 
beschikt over de meest bruikbare administratie, maar ook deze dient geprofessionaliseerd te worden. 
Ook wordt de uitstroom van de jongeren na afronding van de SKJ-trajecten niet of nauwelijks 
geregistreerd. In de jaarverslagen van SRF en NCF zijn deze cijfers niet (goed) terug te vinden, en ook uit 
de gesprekken blijkt dat hier weinig over bekend is en dat de organisaties zelf en de openbare lichamen 
hier ook niet op sturen.  
 
Er bestaat op alle drie de eilanden behoefte om de registratie van de jongeren beter vast te leggen. Het 
eerdergenoemde projectbureau zou hier een rol in kunnen en moeten spelen. Bijvoorbeeld door  meer 
een RMC-functie op zich te nemen, waarbij ze zicht houden op de jongeren van 18 jaar en ouder die 
uitvallen of dreigen uit te vallen en de verantwoordelijkheid nemen om deze jongeren van de juiste 
begeleiding te voorzien. Daarnaast zou het projectbureau met de uitvoeringsinstanties beter moeten 
registreren hoeveel jongeren deelnemen aan de trajecten, hoe ze uitstromen en waar de jongeren 
terechtkomen na afronding. Op deze manier wordt er zowel beter zicht gehouden op de jongeren en 
kan de effectiviteit van de sociale kanstrajecten beter worden gemonitord.  
Daarnaast valt op dat er op geen van de eilanden is gedefinieerd wat de gewenste uitkomst van de 
trajecten is. Welk percentage van de jongeren moet een traject met een diploma of een baan verlaten? 
Is iedere geholpen schooluitvaller er één? Een nadere gedachtewisseling over verwachtingen, 
doelstellingen en gewenste maatschappelijke effecten zou voor alle betrokkenen helderheid geven die 
ook bruikbaar is bij het inrichten en positioneren van de kanstrajecten in de toekomst.  
 
5.3 Aanbevelingen 
 
Welke implicaties hebben deze inhoudelijke en organisatorische bevindingen en aanbevelingen voor de 
toekomst? Welke structurele veranderingen zijn nodig, en hoe werken eventuele wijzigingen in de wet 
door voor de doelgroep, doel, aanbod en de bekostiging van de trajecten? In deze paragraaf trachten 
we inhoudelijk te benoemen waar de Wet Sociale kanstrajecten en de invulling daarvan op de eilanden 
verandering behoeft, en hoe deze verandering eruit zou kunnen zien. We vertalen zo bovenstaande 
conclusies in aanbevelingen die zijn geordend naar actor en niveau. 
 
 

Evaluatie SKJ - eindrapport 37 
Daarbij gaat het dan per eiland om gezamenlijke afspraken onder regie van de openbare lichamen over 
de doelgroep, aanbod van opleidingen, partners in zorg en begeleiding, inhoudelijke keuzes voor type 
29
kwalificaties, werving, toeleiding en communicatie .  
Op de werkconferentie in december 2019 is hiervoor per eiland een eerste aanzet gegeven. Het is 
waardevol om op deze betrokkenheid van partijen op de eilanden komende periode verder te bouwen 
en deze te vergroten. 
Daarom adviseren we om parallel aan het proces van eventuele wetswijzigingen de eilanden al de kans 
te geven gewenste veranderingen door te voeren, zolang die passen binnen de nieuwe uitgangpunten. 
Ook is het aan te raden om de verschillende partijen op de eilanden te stimuleren om de samenwerking 
met elkaar aan te gaan. Daarom adviseren we om aanvragen vanuit de eilanden waaruit blijkt dat de 
verschillende partijen (het openbaar lichaam, de school en de uitvoeringsinstantie) samen aan een plan 
werken, goed te keuren.  De manier waarop het ministerie onderwijspartijen en gemeenten vraagt 
gezamenlijk regionale maatregelprogramma’s op te stellen bij de aanpak van vsv in Europees Nederland 
zou daarbij handvatten kunnen bieden. Bekijk hierbij ook de mogelijkheden om een partij op de 
eilanden verantwoordelijk te maken voor of de regie te geven in deze samenwerking en het opzetten 
van een gezamenlijk plan, zoals bijvoorbeeld het openbaar lichaam.  
 
Aan de openbare lichamen 
Uit het onderzoek en de werkconferentie is gebleken dat de huidige rol van het openbaar lichaam op 
alle drie de eilanden niet volledig naar wens is. We adviseren de openbare lichamen daarom om voorop 
te gaan in het bovenstaande gesprek per eiland. Enerzijds om zoveel mogelijk de verbinding met de rest 
van het sociaal domein te leggen (zorg, arbeidsmarktbeleid). Anderzijds omdat het openbaar lichaam 
komende jaren een stevige opdracht heeft in zowel het verbeteren van het zicht op de doelgroep van 
jongeren die baat hebben bij een SKJ 2.0 (registratie) als het toezicht houden op de kwaliteit het succes 
van de uitvoering van de sociale kanstrajecten 2.0.  
De openbare lichamen kunnen zowel de sociale kanstrajecten als extra inzet op het voorkómen van 
voortijdig schoolverlaten een prominente plaats geven in een eventuele nieuwe onderwijsagenda 
Caribisch Nederland. Op die manier krijgen de trajecten een vastere plek binnen de onderwijsstructuur 
en kan duidelijker vastgelegd worden welke partijen uit het sociale domein hier betrokken bij moeten 
zijn. Op Bonaire is het dan zaak om af te stemmen en waar mogelijk samen te werken met het nieuw 
opgerichte jobcentrum (Plenchi di Trabou). 
 
Aan de uitvoeringsinstanties 
Ten slotte is een deel van de aanbevelingen specifiek gericht op de uitvoeringsinstanties. Een belangrijke 
taak voor de uitvoeringsinstanties is om de samenwerking met andere partijen intensiever op te pakken. 
Hierbij gaat het met name om de samenwerking met de scholen en de EOZ’s, om de juiste begeleiding 
en zorg aan de leerlingen te kunnen bieden. 
Moedig combinaties van werken en leren (nog meer) aan en stem hierop zowel de inhoud als de tijden 
van de trajecten aan. En biedt de benodigde hulp aan jongeren om hun baan te behouden. Wellicht is 
het ook mogelijk om de expertise van de uitvoeringsorganisaties te benutten om uitval van specifieke 
jongeren te voorkomen.   
Betrek advies of praktische hulp bij het opzetten van een systeem om onder meer aantallen 
deelnemers, uitval en uitstroom op een consistente en overzichtelijke manier te registreren en om 
ervoor te zorgen dat dit op een duurzame manier opgezet wordt. 
 
                                                                 
29
  In  bijlage 4 staat een lijst met discussievragen bij het opstellen van dergelijke afspraken 
 

Evaluatie SKJ - eindrapport 39 
Bijlage 1 Literatuurlijst 
 
CBS (2019) Trends in the Caribbean Netherlands 2018. Geraadpleegd van https://www.cbs.nl/nl-
nl/publicatie/2018/50/trends-in-the-caribbean-netherlands-2018 
 
Van Engelshoven, I., Slob, A. (2019) Voortgang onderwijs Caribisch Nederland. 
https://www.rijksoverheid.nl/binaries/rijksoverheid/documenten/kamerstukken/2019/07/10/kamerbri
ef-over-hoe-de-kwaliteit-van-het-onderwijs-in-caribisch-nederland-verbeterd-wordt/kamerbrief-over-
hoe-de-kwaliteit-van-het-onderwijs-in-caribisch-nederland-verbeterd-wordt.pdf 
 
Executive council Public Entity Saba (2018) SKJ and Skills Enhancement Program Saba, letter to OCW-
RCN. Saba, 18 juli 2018. 
 
Heyma, A., Donker van Heel, P., van der Ven, K., en de Ruig, L. (2019) De maatschappelijke kosten en 
baten van de beroepsbegeleidende leerweg,. SEO Economisch Onderzoek/De Beleidsonderzoekers, 
Amsterdam/Leiden. 
 
Inspectie van het Onderwijs (2017) DE ONTWIKKELING VAN HET ONDERWIJS IN CARIBISCH NEDERLAND 
2014-2016. Utrecht, februari 2017 
 
Inspectie van het Onderwijs (2018) RAPPORT VAN BEVINDINGEN, Kwaliteitsonderzoek bij 
Scholengemeenschap Bonaire, afdeling mbo. Tilburg, 15 mei 2018 
 
Klaver, J., en Odé, A. (2008) Ex-interim evaluatie sociale vormingsplicht. Geraadpleegd van 
https://www.regioplan.nl/project/ex-interim-evaluatie-sociale-vormingsplicht/ 
 
Leerplichtwet BES (01-01-2011) Geraadpleegd op 1 januari 2020,  
https://wetten.overheid.nl/BWBR0030281/2011-02-17#Paragraaf2 
 
Straatmeijer, J. (2018). Onderzoek naar een ijkpunt voor het sociaal minimum in Caribisch Nederland. 
Geraadpleegd van https://www.regioplan.nl/project/onderzoek-naar-een-ijkpunt-voor-het-sociaal-
minimum-in-caribisch-nederland/ 
 
Unicef (2019) Situatieanalyse kinderen en jongeren in Caribisch Nederland. Geraadpleegd van 
https://www.unicef.nl/files/Situatieanalyse%20kinderen%20en%20jongeren%20in%20Caribisch%20Ned
erland%202019.pdf 
 
Visser M., van der Boom, E., Tossings, S. en van der Aa, R. (2016) Evaluatie Onderwijsagenda Caribisch 
Nederland. Rotterdam, 25 mei 2016. 
 
Van der Zee, S., & Hoebé, D. (2019) Veiligheidsbeeld BES 2018. Openbaar Ministerie Bonaire, Sint 
Eustatius en Saba. 
  
 

Evaluatie SKJ - eindrapport 41 
Sint Eustatius 
Elvin Henriquez (RCN/OCW) 
Elaine Marchena (RCN/OCW) 
Mervyn Stegers (regeringscommissaris)  
NCF: 
- Francine Foe (directeur NCF) 
- Cindy Lopes (jobcoach NCF) en Mystical Hassell (zorgcoördinator) 
- Theola Schmidt (financiële administratie)  
- Charles Lindo (president Supervisory Board) 
- Selma Augustin (secretary Supervisory Board) 
- Jair Hooker (treasurer Supervisory Board) 
- 6 studenten 
- 6 docenten 
Aantal stagebedrijven  
Gregory Melfor (Openbaar lichaam) 
Nadjesca Henriquez (leerplichtambtenaar) 
Rosalie Edelstein (directeur Gwendoline van Puttenschool) 
Jan Meijer (docent Gwendoline van Puttenschool) 
Camelia Berkel (EOZ Sint Eustatius) 
 
Nederland 
Pim Beirnaert (wetgevingsjurist ten tijde van 10-10-10) 
Vincent Holslag (Onderwijsinspectie) 
Mariëlle Hoeijmakers (Oranjefonds) 
Maayke Botman (Oranjefonds) 
Freek Mekking (Oranjefonds) 
Ellen de Wit (RMC-coördinator, Ingrado) 
Fleur Lagcher (programma manager BES(t)4 Kids) 
 
Begeleidingscommissie 
Annemarie Gerbrandij (ministerie van OCW) 
Jérôme Smits (ministerie van OCW) 
Ellen Ipenburg-Tomesen (ministerie van OCW) 
 
Klankbordgroep (exclusief begeleidingscommissie) 
Chiara Wooning (ministerie van OCW) 
Wybren van Dijk (ministerie van SZW) 
Jantine Homan (ministerie van VWS) 
  
 

Evaluatie SKJ - eindrapport 43 
Bijlage 4 Discussievragen SKJ 2.0 
 
 
Onderstaand een lijst met discussievragen als handvat bij het opstellen van en besluiten over een plan 
per eiland voor de inrichting van de SKJ 2.0.  
  
Uitgangspunten  
 Wat is de doelstelling van de nieuwe opzet? Welke visie hoort hierbij (en geldt die visie voor de 
drie BES-eilanden samen)?  
 Waar, hoe en op welke manier positioneert de nieuwe opzet zich in het veld van onderwijs en 
volwasseneducatie?  
 Welke doelgroep moet er bereikt worden? Met of zonder diploma, welke leeftijd en welke 
arbeidsmarktpositie?  
 Wat zijn de gewenste uitstroomdoelen? Het vinden van werk, het vinden van een juiste 
educatie? Is een diploma het doel, of zelfredzaamheid? En op het eiland of ook ‘off-island’?  
 De maatschappelijke/eilandbrede functie van de sociale kanstrajecten.  
 
Trajecten gefocust op arbeidsmarkt  
 Gericht op vast werk, parttime werk, of ook op tijdelijk werk?  
 Op welke categorie banen ligt de focus, en in welke sectoren?  
 Gericht op de lokale arbeidsmarkt specifiek, of ook op eventuele banen buiten de eilanden?  
 Mogelijkheid tot werken naast een traject en de gevolgen hiervan voor de vergoeding die 
deelnemers ontvangen.  
 De plaats van het volgen van een traject. Op school, binnen een leerbedrijf, of beide?  
 De verbinding tussen de SKJ-uitvoeringsinstanties, onderwijs en de (leer)bedrijven op de 
eilanden. Hoe wordt bepaald welk bedrijf geschikt is voor de ontwikkeling van de jongeren, en 
hoe wordt deze ontwikkeling gevolgd? Welke expertise vanuit het onderwijs is nodig?  
 Het eventueel inrichten van speciale leerbedrijven waarbinnen deelnemers in een 
gecontroleerde omgeving hun werk kunnen uitvoeren.  
 
Trajecten gefocust op vervolgonderwijs  
 Gericht op vervolgonderwijs op en/of buiten het eiland?   
 Welk aanbod is er op het eiland, en welk aanbod vooral juist niet? Is een hervorming van 
onderdelen van de onderwijsstructuur nodig?  
 Mogelijkheid tot werken naast een traject, en de gevolgen voor het aanbieden van de trajecten 
(dagen en tijden).  
 Rol van studiefinanciering binnen de trajecten.  
 
Organisatie, uitvoering en evaluatie – condities   
 Welke partij heeft de leiding in de begeleiding van de doelgroep en de aansturing van andere 
organisaties hierin? Het openbaar lichaam, de scholen, de uitvoeringsinstanties? En moeten 
hiervoor nog andere organisaties worden opgericht, zoals een projectbureau?  
 Hoe te komen tot een lean/slim programma.   
 Samen met de VO-school of juist niet? 
 Welke partij wordt leidend in de registratie en monitoring van de jongeren op de eilanden, en 
wordt dit in een RMC-achtige functie gegoten of niet?   
 

Evaluatie SKJ - eindrapport 45 
Bijlage 5 Lijst met afkortingen 
 
Afkorting Betekenis 
ATL Arbeidstoeleiding 
BBL Beroepsbegeleidende leerweg 
BES Bonaire, Sint Eustatius en Saba 
CSEC Caribbean Secondary Education Certificate 
CVQ Caribbean Vocational Qualification 
CXC Caribbean Examination Council  
EOZ Expertisecentrum Onderwijs Zorg 
GED General Equivalency Diploma 
GvP Gwendoline van Puttenschool 
hbo hoger beroepsonderwijs 
mbo middelbaar beroepsonderwijs 
NCF New Challenges Foundation 
NIPA National Institute for Professional Advancement Sint Maarten 
OCW (ministerie van) Onderwijs, Cultuur en Wetenschap 
OLB Openbaar lichaam Bonaire 
OLE Openbaar lichaam Sint Eustatius 
OLS Openbaar lichaam Saba 
RCN Rijksdienst Caribisch Nederland 
RMC Regionale meld- en coördinatiefunctie 
ROA Raad Onderwijs Arbeidsmarkt 
SCS Saba Comprehensive School 
SEP Skills Enhancement Program 
SGB Scholengemeenschap Bonaire 
SKJ Sociaal kanstraject 
SRF Saba Reach Foundation 
SZW (ministerie van) Sociale Zaken en Werkgelegenheid 
vo voortgezet onderwijs 
vsv voortijdig schoolverlaten 
vsv-er voortijdig schoolverlater 
 
 
 
 

