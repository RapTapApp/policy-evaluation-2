35 570 VIII Vaststelling van de begrotingsstaten van het Ministerie van Onderwijs, 
Cultuur en Wetenschap (VIII) voor het jaar 2021 
32 820 Nieuwe visie cultuurbeleid  
25 839 Tegoeden Tweede Wereldoorlog 
 
 
Nr.   Herzien verslag van een schriftelijk overleg 
 
Vastgesteld d.d. … 
 
Binnen de vaste commissie voor Onderwijs, Cultuur en Wetenschap hebben enkele 
fracties de behoefte om vragen en opmerkingen voor te leggen over de brieven van 
de minister van Onderwijs, Cultuur en Wetenschap: 
 d.d. 11 mei 2021 inzake Verslag van de Inspectie Overheidsinformatie en 
Erfgoed over het toezicht 2019-2020 (Kamerstuk 35 570 VIII, nr. 217); 
1
 d.d. 23 maart 2021 inzake Afschrift brief aan VOiA over de evaluatie van de 
Erfgoedwet (Kamerstuk 32 820, nr. 413); 
 d.d. 12 maart 2021 inzake Wijziging beoordelingskader restitutiebeleid 
cultuurgoederen Tweede Wereldoorlog (Kamerstuk 25 839, nr. 48); 
 d.d. 11 maart 2021 inzake Beleidsreactie rapport Inspectie Overheidsinformatie 
en Erfgoed Een lappendeken. Zicht op toezicht door provincies (Kamerstuk 32 
820, nr. 411); 
 d.d. 12 februari 2021 inzake Tussenadvies Commissie Collectie Nederland 
(Kamerstuk 32 820, nr. 409); 
 d.d. 11 februari 2021 inzake Rapportage Verdrag van Faro: Erfgoed van en met 
iedereen (Kamerstuk 32 820, nr. 410); 
 d.d. 10 februari 2021 inzake Planning evaluatie erfgoedwet archeologie 
(Kamerstuk 32 820, nr. 406); 
 d.d. 18 januari 2021 inzake Toezending Werkprogramma 2021-2022 van de 
Inspectie Overheidsinformatie en Erfgoed (Kamerstuk 35 570 VIII, nr. 157). 
Bij brief van ... heeft de minister deze beantwoord. Vragen en antwoorden zijn 
hierna afgedrukt.  
  
Voorzitter van de commissie  
Tellegen 
 
Adjunct-griffier van de commissie 
Bosnjakovic 
 
  Inhoud 
 
I Vragen en opmerkingen uit de fracties 
 Inbreng van de leden van de VVD-fractie 
 Inbreng van de leden van de D66-fractie 
 Inbreng van de leden van de CDA-fractie 
 Inbreng van de leden van de SP-fractie  
 Inbreng van de leden van de BIJ1-fractie  
II Reactie van de minister van Onderwijs, Cultuur en Wetenschap 
 
I  Vragen en opmerkingen uit de fracties 
 
Inbreng van de leden van de VVD-fractie 
 
De leden van de VVD-fractie hebben met interesse kennisgenomen van de verschillende 
agendapunten geagendeerd onder het schriftelijk overleg inzake erfgoed en hebben hierover nog 
enkele vragen. 
 
  
                                                 
1
 VOiA : Vereniging Ondernemers in Archeologie 
1 
 

3
tegenstrijdige berichten kwamen vanuit het ministerie Onderwijs, Cultuur en Wetenschap , zo 
merken de leden op. 
 
Beleidsreactie rapport Inspectie overheidsinformatie en Erfgoed een lappendeken aan 
toezicht door provincies 
 
De leden van de VVD-fractie vragen wanneer provincies en gemeenten in samenwerking met het 
4 5
IPO , de VNG en de ministeries van BZK en OCW een gemeenschappelijk toezichtkader voor 
erfgoed zal uitwerken. Wat is hiervoor de gestelde deadline? En hoe waarborgen we een goed 
toezicht op en overzicht van alle verschillende initiatieven met verschillende werkwijzen op lokaal 
niveau in gemeente en provincie, zo vragen de leden. 
 
Inbreng van de leden van de D66-fractie 
 
De leden van de D66-fractie hebben met belangstelling kennisgenomen van de stukken op de 
agenda van het schriftelijk overleg inzake erfgoed. Deze leden hebben hierover nog enkele 
opmerkingen en vragen. 
 
Verslag over het toezicht 2019-2020 
 
De leden van de D66-fractie hebben met interesse kennisgenomen van het verslag over het 
toezicht 2019-2020. Deze leden achten het van groot belang dat de Inspectie adequaat toezicht 
houdt op het beheer van zowel papieren als digitale overheidsinformatie. In het schriftelijk overleg 
6
van 26 mei 2020 hebben deze leden de minister gevraagd naar de naleving van de Archiefwet BES 
en of de Caribische archieven volledig gedigitaliseerd en digitaal toegankelijk zijn. De minister gaf 
aan dat de digitalisering van de Caribische archieven zich nog in de beginfase bevond en het 
opstellen van een concreet uitvoeringsplan vertraagd was door de coronacrisis. Kan de minister 
vertellen welke voortgang er inmiddels is gemaakt met het digitaliseren van de Caribische 
archieven? Zijn bewaarplaatsen van het archief van de eilanden inmiddels duidelijk in beeld, zo 
vragen de leden.  
 
De leden van de D66-fractie zijn positief te spreken over de samenwerking in EU-verband voor de 
bestrijding van illegale handel in cultuurgoederen uit derde landen. Deze leden lezen dat er in 2019 
is gestart met een onderzoek naar welke en hoeveel voorwerpen te koop worden aangeboden via 
social media en dit in 2020 is uitgebreid met het aanbod via internet. Kan de minister toelichten 
waarom er voor is gekozen om het onderzoek te starten met de verkoop op social media en daarna 
pas uit te breiden naar het aanbod via het internet? Daarnaast merken deze leden op dat het 
aantal uitgegeven vergunningen voor de handel in archeologische voorwerpen significant is 
toegenomen in 2020 ten opzichte van 2019. Kan de minister vertellen of dit op toeval berust of dat 
hier een verklaring voor is, zo vragen de leden. 
 
Wijziging beoordelingskader restitutiebeleid cultuurgoederen Tweede Wereldoorlog 
 
De leden van de D66-fractie hebben met interesse kennisgenomen van de brief van de minister 
over het beoordelingskader van het restitutiebeleid van cultuurgoederen uit de Tweede 
Wereldoorlog. Deze leden zijn het met de minister eens dat het streven naar rechtsherstel in het 
restitutiebeleid centraal hoort te staan. Deze leden staan daarom ook achter de keus om het 
afwegen van het belang van het werk voor de verzoeker, het belang van het werk voor de bezitter 
en het belang van het openbaar kunstbezit niet langer te laten meetellen voor het maken van een 
beslissing omdat dit daaraan afbreuk zou doen. Ook vinden deze leden het vanzelfsprekend dat de 
Staat in geen enkel geval beroep zal doen op goede trouw bij de verwerving. Kan de minister 
echter uitleggen waarom deze laatste uitgangspositie niet geldt voor decentrale overheden, zo 
vragen de leden. 
 
 
 
 
                                                 
3
 NU.nl, d.d. 8 december 2020, ‘Ministerie OCW heeft geen geld voor herkomstonderzoek naziroofkunst’, 
Ministerie OCW heeft geen geld voor herkomstonderzoek naziroofkunst | NU - Het laatste nieuws het eerst op 
NU.nl 
4
 IPO: Interprovinciaal Overleg 
5
 VNG: Vereniging van Nederlandse Gemeenten 
6
 Kamerstuk 32 820, nr. 371 
3 
 

10
een lappendeken is, dat provincies niet samenwerken en dat IBT -gegevens over erfgoed niet 
worden uitgewisseld tussen provincies. Hoe beoordeelt de minister in dit verband de reactie van 
provincies dat zij hun toezichtwerkzaamheden niet hebben ingericht met het oog op het kunnen 
aggregeren van informatie naar een landelijk beeld en dat er destijds ook geen afspraken zijn 
gemaakt over het verstrekken van toezichtinformatie aan het ministerie? 
Deelt de minister de conclusie van de Inspectie, dat er door de summiere invulling, de verkokerde 
werkstijl, het ontbreken van uniforme indicatoren en de beperkte informatie bij het ministerie geen 
inzicht bestaat in bepaalde trends en/of risico’s op het gebied van erfgoed op gemeentelijk niveau? 
Zo nee, waarom niet? Zo ja, welke stappen zet de minister om ervoor te zorgen dat er een 
overkoepelend zicht komt op de werking van het erfgoedstelsel? 
Wat is de stand van zaken met betrekking tot het gemeenschappelijk toezichtkader voor erfgoed, 
dat door provincies en gemeenten in samenwerking met het IPO, de VNG en de ministeries van 
BZK en OCW wordt uitgewerkt? Op welke termijn is het bedoelde toezichtkader gereed? 
Zowel provincies als gemeenten wijzen erop dat IBT slechts een van de manieren is om te 
bevorderen dat in de praktijk het juiste gebeurt. Ook kennisnetwerken, handreikingen en 
ondersteuning van gemeenten via steunpunten voor erfgoed spelen een belangrijke rol, net als de 
vele dagelijkse contacten die er tussen medewerkers van de verschillende bestuurslagen bestaan. 
In dit verband vragen de leden naar de ervaringen met de bescherming van de dertig 
wederopbouwgebieden, die van nationaal belang worden geacht voor de periode 1940-1965. Deze 
leden vragen ook naar de stand van zaken met betrekking tot de bescherming van erfgoed van na 
1965. 
 
De leden van de CDA-fractie hebben met belangstelling kennisgenomen van het Tussenadvies 
11
Commissie Collectie Nederland . Met de commissie-Buma zijn de leden van mening, dat de 
bescherming van roerend cultureel erfgoed anders moet worden ingericht. Deze leden 
onderschrijven de uitbreiding van de taakopvatting van de commissie, nu zij niet alleen ingaat op 
de bescherming van roerend cultureel erfgoed in particulier bezit, maar ook van roerend cultureel 
erfgoed in publiek bezit. Terecht vraagt de commissie ook aandacht voor ensembles, gebouwen 
met cultuurgoederen die één geheel vormen, vaak gesamtkunstwerken, die als zodanig beter 
beschermd moeten worden. Deze leden vragen de minister of zij goed hebben begrepen, dat zij 
met de aanbiedingsbrief de aanbevelingen uit het tussenadvies heeft overgenomen. 
 
De leden van de CDA-fractie hebben met belangstelling kennisgenomen van het Werkprogramma 
12
2021-2022 van de Inspectie Overheidsinformatie en Erfgoed . Deze leden zijn van mening dat een 
rijksbreed project noodzakelijk is om de informatiehuishouding van de overheid te verbeteren en 
de transparantie te vergroten. Deze leden vragen wat de stand van zaken is met betrekking tot de 
inventarisatie van knelpunten, die werd aangekondigd in de kabinetsreactie op het ongevraagde 
13
advies van de Raad van State . Deze leden constateren dat de Inspectie in de programmaperiode 
2021-2022 aansluit op deze ontwikkelingen met thematische onderzoeken. In dit verband vragen 
deze leden of de Inspectie voldoende capaciteit en bevoegdheden heeft om toe te zien op de 
informatiehuishouding van de overheid, mede in het licht van de bevindingen van de Parlementaire 
ondervragingscommissie Kinderopvangtoeslag. 
 
 
Inbreng van de leden van de SP-fractie  
 
De leden van de SP-fractie hebben kennisgenomen van de voorliggende stukken. Zij hebben 
daarover nog enkele vragen. 
 
Verslag over het toezicht 2019-2020 | Inspectie Overheidsinformatie en Erfgoed 
 
De leden van de SP-fractie lezen in het verslag dat ‘waar metaaldetectie -onder strikte 
voorwaarden- met de Erfgoedwet in 2016 is gelegaliseerd, is magneetvissen in dezelfde tijd juist 
verboden’. Tegelijkertijd constateren de leden dat magneetvissen in populariteit groeit. Volgens de 
leden is het lang niet altijd duidelijk dat dit wettelijke verbod bestaat. De leden vragen zich af wat 
dit verbod precies behelst gezien lokaal ook voor aanvullende verboden wordt gekozen. De leden 
maken zich zorgen over het verdwijnen van erfgoed en zijn geïnteresseerd in de mogelijkheden om 
dit te voorkomen en opgevist erfgoed alsnog te registreren.  
 
                                                 
10
 IBT: interbestuurlijk toezicht 
11
 Kamerstuk 32 820, nr. 409 
12
 Kamerstuk 35 570 VIII, nr. 157 
13
 Kamerstuk 35 570, nr. 47 
5 
 

toekomst. Tegelijkertijd constateren de leden dat Nederland achterloopt. Het verdrag is inmiddels 
ruim vijftien jaar oud. Vijfentwintig landen in Europa hebben het verdrag al ondertekend of zelfs 
geratificeerd en geïmplementeerd. De minister schrijft dat Nederland nog niet klaar is voor 
ondertekening en ratificatie.  
 
De leden van de SP-fractie merken op dat in april 2020 de minister constateerde 
‘Publieksparticipatie in de archeologie nog in de kinderschoenen staat’. Volgens de leden kan het 
tekenen, ratificeren en implementeren van het Verdrag van Faro bijdragen aan het bereiken van 
een groter en een meer divers publiek. De leden horen ook graag of en hoe de minister de motie 
14
van het lid Beckerman c.s. uitvoert. Het dictum van deze motie luidt: ‘verzoekt de regering, recht 
te doen aan het Verdrag van Malta en samen met archeologen en vrijwilligers te onderzoeken hoe 
en met voorstellen te komen om een breder publiek te betrekken bij de archeologie en voorts te 
onderzoeken of de oprichting van een publieksfonds daarbij wenselijk is’.  
 
De leden van de SP-fractie begrijpen dat een demissionair kabinet het Verdrag van Faro niet kan 
implementeren maar vragen aandacht voor het feit dat wetgeving die nu of in de nabije toekomst 
wordt ingevoerd latere ratificatie en implementatie van het verdrag wel kan bemoeilijken. Een 
voorbeeld hiervan is bijvoorbeeld de Omgevingswet.  
 
Planning evaluatie Erfgoedwet archeologie 
 
De leden van de SP-fractie constateren dat er enige vertraging is opgetreden bij de evaluatie van 
15
de Erfgoedwet. De leden horen graag of en hoe het kabinet de motie van het lid Beckerman c.s. 
uitvoert. Deze motie verzocht het kabinet onder andere de Erfgoedwet met de sector en 
betrokkenen breed te evalueren. Toch bereiken deze leden berichten dat groepen uit het werkveld 
zich minder betrokken voelen. De leden horen graag of en hoe iedereen die dit wil bij kan dragen 
aan de evaluatie.  
 
Overig 
 
De leden van de SP-fractie maken zich grote zorgen over de sloop van historische interieurs. Zo 
zijn er in de Groningse Schilderswijk herenhuizen die van buiten tot beschermd stadsgezicht zijn 
verklaard, maar van binnen niet. Omdat aan appartementen en studio’s meer valt te verdienen dan 
aan studentenkamers worden aan de lopende band historische interieurs gesloopt. De leden zijn 
van mening dat de originele elementen, zoals handgemaakt houtsnijwerk, marmeren schouwen, 
sierlijsten, paneeldeuren, inbouwkasten, rijk versierde stucplafonds, ornamenten en glas-in-lood 
ramen, een beschermde status moeten (kunnen) krijgen.  
 
De leden van de SP-fractie stelden hier in december 2020 schriftelijke vragen over die vorige week 
16
zijn beantwoord . De leden constateren dat het kabinet erg lang de tijd heeft genomen voor de 
beantwoording maar geen enkele concrete stap wil van zetten om historische interieurs beter te 
beschermen.  
 
De leden van de SP-fractie zijn van mening dat het verminken van historische panden nu beloond 
wordt doordat de verhuurders hogere huren ontvangen waaraan het kabinet meebetaalt via de 
huurtoeslag. Voor de verhuur van onzelfstandige studentenkamers met historische elementen is 
geen huurtoeslag mogelijk. De leden willen het kabinet daarom opnieuw verzoeken om de sloop 
van deze interieurs niet te belonen en stappen te zetten om te zorgen dat ze beter beschermd 
kunnen worden, bijvoorbeeld door procedures te vereenvoudigen, zodat historische interieurs een 
monumentenstatus kunnen krijgen.  
 
Inbreng van de leden van de BIJ1-fractie 
 
Wijziging beoordelingskader restitutiebeleid cultuurgoederen Tweede Wereldoorlog 
 
De leden van de BIJ1-fractie zijn verheugd te lezen dat de minister in het restitutiebeleid een 
nieuw en rechtvaardiger beoordelingskader voorstelt. De strijd voor rechtsherstel is een strijd 
waarvan de leden zien dat deze door vele gemeenschappen wordt gevoerd en waarin wij onszelf 
solidair beschouwen met een ieder die ervoor strijdt. De leden zien echter nog altijd enkele 
                                                 
14
 Kamerstuk 32 820, nr. 258 
15
 Kamerstuk 32 820, nr. 293 
16
 Parlisnummer: 2021D20502 
7 
 

Verdrag van Faro 
 
De leden van de BIJ1-fractie onderschrijven eveneens dat het een ieders recht is om betrokken te 
zijn bij erfgoed en daar een eigen betekenis aan te geven. Overwegende dat heden ten dage 
musea de meest toegankelijke manier vormen voor burgers om betrokken te zijn bij erfgoed, 
vragen de leden graag nogmaals aandacht voor de gedwongen samenkomst dat het Nationaal 
Museum voor Wereld Cultuur is. Sinds de bezuinigingsronde van het kabinet Rutte I bestaat het 
Nationaal Museum voor Wereld Cultuur uit het Tropenmuseum, het Afrika Museum, het 
Volkenkunde Museum en het Wereldmuseum.  
 
De leden van de BIJ1-fractie vragen of de minister het eens is dat die gedwongen samenkomst een 
structureel financieel tekort signaleert als het gaat om de bescherming van erfgoedwaardering van 
niet-Westerse culturen in Nederland. Zo ja, hoe gaat het minister dit tekort wegwerken? Zo nee, 
wat is volgens haar een acceptabel structureel financieringsbedrag voor een erfgoedinstelling, zo 
vragen de leden. 
 
De leden van de BIJ1-fractie waarderen het principe dat erfgoed van en voor iedereen is en dat het 
kan bijdragen aan een inclusieve maatschappij. De leden vragen in dat opzicht of de demissionair 
minister zich zal inzetten om de komst van een Nationaal (Slavernij) Museum sterker te faciliteren, 
zodat Nederland een plek krijgt waar de volledige en historisch juiste context geboden kan worden 
wanneer het cultuurgoederen en erfgoedstukken betreft die afkomstig zijn uit en verband houden 
met het koloniale verleden van Nederland.  
 
Ook hopen de leden van de BIJ1-fractie dat de minister zal toezeggen dat zij zich, in de geest van 
Faro, zal inspannen voor het opzetten van dependances van een dergelijk (Slavernij) Museum in 
Caribisch Nederland, zodat iedere burger binnen het Koninkrijk hun recht kan genieten om te 
betrokken te zijn bij erfgoed. Kan de minister eveneens toezeggen dat dit geen controversieel 
onderwerp is en men nu al met de regeringen en eilandsraden geld opzij zet voor deze 
Koninkrijksbrede samenwerkingen, zo vragen de leden. 
 
De leden van de BIJ1-fractie zijn nog altijd verontwaardigd over het feit dat, na de bezuiniging op 
het Nationaal Instituut voor Nederlands slavernijverleden en erfenis, de financiering van de 
herdenking van de afschaffing van de slavernij werd gedeponeerd bij het Mondriaan Fonds die het 
elk jaar weer moeten goedkeuren.  
 
De leden van de BIJ1-fractie vragen of de minister het eens is met het feit dat dat een 
schofferende paternalistische houding is richting de partij die de herdenking en viering elk jaar 
organiseert. Zo ja, wat gaat de minister doen om dit onrecht te herstellen? Zo nee, hoe verklaart 
de minister dat andere nationale herdenkingen niet onderhevig zijn aan zulke financieringsregimes, 
zo vragen de leden. 
 
De leden van de BIJ1-fractie geloven eveneens in de meerwaarde van erfgoed voor een inclusieve 
maatschappij, maar vinden het daarbij belangrijk om te benadrukken dat de voorwaarde voor 
actief burgerschap en inclusiviteit een expliciete erkenning en excuus vereisen voor het 
Nederlandse koloniale verleden. In dat licht vragen de leden hoe de minister exact van plan is om 
Nederlands erfgoed als middel in te zetten om te bouwen aan een inclusieve maatschappij? En kan 
de minister daarin ook specifiek ingaan op het onderhouden, voeden en faciliteren van 
erfgoed(participatie) in de onafhankelijke landen en de openbare lichamen binnen het Koninkrijk, 
zo vragen de leden.  
 
Programma Faro 
 
De leden van de BIJ1-fractie zijn verheugd om te lezen dat het verdrag een katalysator en steun in 
de rug kan zijn voor een eigentijdse erfgoedzorg en participatiebeleid, waarin nieuwe groepen 
worden betrokken bij erfgoed en erfgoedgemeenschappen een belangrijke rol vervullen.  
 
De leden van de BIJ1-fractie zijn vooral benieuwd naar de groepen en erfgoedgemeenschappen die 
de minister voorziet te betrekken, en op welke manieren zij van plan is om deze groepen te 
betrekken. Kan de minister bijvoorbeeld toezeggen dat gemeenschappen met wortels in voormalige 
koloniën van Nederland aan tafel worden uitgenodigd en medezeggenschap krijgen in de (inrichting 
van) besluitvormingsprocessen en agenda bepalingen, zo vragen de leden. 
 
De leden van de BIJ1-fractie vinden het teleurstellend dat er niet expliciet aandacht wordt 
geschonken aan de burgerparticipatie en erfgoedonderzoek buiten Europees Nederland. De leden 
9 
 

 
II Reactie van de minister van Onderwijs, Cultuur en Wetenschap 
 
Ik dank de leden van uw Kamer voor de vragen en opmerkingen inzake erfgoed. Ik beantwoord de 
vragen in volgorde van de fracties en geclusterd per onderwerp. 
 
 
Inbreng van de leden van de VVD-fractie 
 
Verslag Inspectie Overheidsinformatie en Erfgoed over het toezicht 2019-2020 
 
Archivering MH-17 informatie  
 
De leden van de VVD-fractie vragen wat de stand van zaken is met betrekking tot de 
implementatie van de aanbevelingen uit het rapport ‘de Archivering van de MH17-informatie’.  
Ik wijs de leden van de VVD-fractie allereerst op de bevinding van de Inspectie dat de knelpunten 
die organisaties hebben ervaren op het gebied van archivering van MH-17 informatie, te wijten zijn 
aan de algemene staat van de informatiehuishouding binnen de overheid. Vervolgacties betreffen 
dan ook in de eerste plaats de verbetering van de algehele informatiehuishouding van het Rijk. 
Inmiddels heeft dit geleid tot het actieplan ‘Open op Orde’. Uw Kamer wordt reeds geïnformeerd 
18
over de voortgang van dit plan. 
 
Wat betreft de aanbeveling van de Inspectie over de vervroegde overbrenging van MH-17 
informatie is het Nationaal Archief in gesprek gegaan met de vermelde organisaties uit het rapport. 
Enkele organisaties overwegen inmiddels hun informatie over te dragen. Voorts worden kennis en 
best practices gedeeld via het Kennisnetwerk Informatie en Archief (KIA) voor de archief- en 
informatiesectoren worden er op KIA hotspotlijsten gepubliceerd. De hotspotlijsten helpen 
archiefvormers bepalen of informatie die volgens de selectielijst vernietigd moet worden door een 
bijzondere gebeurtenis, incident of maatschappelijk debat toch in aanmerking komt voor eeuwige 
bewaring. Tevens wordt de handreiking Waardering en Selectie door het Nationaal Archief 
stapsgewijs geactualiseerd.  
 
Erfgoed onder water  
 
De leden van de VVD-fractie vragen op welke manier publieksvoorlichting wordt ingezet om ervoor 
te zorgen dat archeologische vondsten in de Noordzee worden gemeld. 
Er wordt publieksvoorlichting gegeven over het doen van vondstmeldingen middels lezingen, 
cursussen en via de contacten met de verenigingen van vrijwilligers. De Rijksdienst voor het 
Cultureel Erfgoed (RCE) en Rijkswaterstaat (RWS) werken momenteel aan een gezamenlijke inzet 
op communicatie ten aanzien van archeologie op de Noordzee. Ook wordt ingezet op het 
registreren van meldingen van vondsten, onder meer door sportduikers actief te benaderen.  
 
Onderzoeken 
 
De leden van de VVD-fractie vragen of ik de resultaten van dit onderzoek ook naar de Kamer zal 
sturen. Verder vragen de leden op welke manier de Inspectie toezicht houdt op het aanbod van 
cultuurgoederen via social media. 
Ik zal resultaten van het themaonderzoek, naar het aanbod van cultuurgoederen via social media, 
na publicatie van het rapport aan het eind van 2021 aan de Kamer sturen.  
 
De Inspectie houdt toezicht op het aanbod van cultuurgoederen door incidentonderzoek te doen 
naar signalen van onrechtmatige handel in cultuurgoederen, op basis van meldingen van burgers, 
samenwerkingspartners en buitenlandse autoriteiten en de eigen informatiepositie. Deze 
onderzoeken kunnen leiden tot teruggave van cultuurgoederen aan het land van herkomst, zoals 
recentelijk het geval was aan Nigeria, Irak en Italië. Doel van het themaonderzoek is de aard en de 
omvang van online handel in cultuurgoederen in kaart te brengen. Op basis van de uitkomsten van 
                                                 
18
 Kamerstukken II, 2020/21, 29 362, nr. 291. 
11 
 

Beleidsreactie rapport Inspectie overheidsinformatie en Erfgoed een lappendeken aan 
toezicht door provincies 
 
De leden van de VVD-fractie vragen wanneer provincies en gemeenten in samenwerking met het 
Interprovinciaal Overleg (IPO), de Vereniging van Nederlandse Gemeenten (VNG) en de ministeries 
van BZK en OCW een gemeenschappelijk toezichtkader voor erfgoed zal uitwerken. Tevens vragen 
zij hoe we een goed toezicht op en overzicht van alle verschillende initiatieven met verschillende 
werkwijzen op lokaal niveau in gemeente en provincie waarborgen. 
19
De in mijn beleidsreactie op het rapport van de Inspectie aangekondigde werkgroep voor 
interbestuurlijk toezicht (IBT) erfgoed is recentelijk gestart, met als doel te komen tot 
professionalisering van het interbestuurlijk toezicht op de gemeentelijke wettelijke taakuitvoering 
op erfgoed. De werkgroep is samengesteld uit deelnemers van provincies, gemeenten (VNG), BZK 
en OCW en sluit wat betreft inhoud en wijze van rapporteren aan bij de Agenda Toekomst van het 
interbestuurlijk Toezicht (ATT). Streven is om eind van dit jaar een eerste resultaat op te leveren in 
de vorm van gemeenschappelijke uitgangspunten voor het interbestuurlijk toezichtskader op de 
gemeentelijke wettelijke taakuitvoering op erfgoed. Ik benadruk hierbij dat in lijn met de Wet 
Revitalisering Generiek Toezicht (2012) ruimte blijft voor de provincies voor maatwerk. Met de 
afspraken over professionalisering van het toezicht en de vormgeving daarvan conform de 
uitgangspunten van de ATT vertrouw ik erop dat het toezicht op erfgoed goed zal worden geborgd.  
 
 
Inbreng van de leden van de D66-fractie 
 
Verslag over het toezicht 2019-2020  
 
De leden vragen zich af welke voortgang er inmiddels is gemaakt met het digitaliseren van de 
Caribische archieven. Zijn bewaarplaatsen van het archief van de eilanden inmiddels duidelijk in 
beeld, zo vragen de leden.  
Het opstellen van een concreet uitvoeringsplan is helaas vertraagd door de coronacrisis. Prioriteit 
heeft het tot stand brengen van een selectielijst om vast te stellen welke stukken als archief 
bestempeld moeten worden, oftewel welke stukken daadwerkelijk bewaard moeten worden. Voor 
het vaststellen van de omvang van de archiveringsopgave is bovendien onderzoek ter plaatse 
noodzakelijk, hetgeen nog niet heeft kunnen plaatsvinden vanwege de COVID-maatregelen. Als de 
COVID-maatregelen het toelaten, zal in de tweede helft van dit jaar de inventarisatie plaatsvinden. 
Met het toepassen van de selectielijst en het onderzoek kan in samenspraak met de 
vertegenwoordigers van Caribisch Nederland een uitvoeringsplan voor toegankelijkheid en 
digitalisering worden opgesteld. Afhankelijk van de mogelijkheden zal aanvullend de behoefte aan 
bewaarplaatsen in kaart worden gebracht.  
   
De leden van D66 vragen of ik kan toelichten waarom ervoor is gekozen om het onderzoek te 
starten met de verkoop via social media en daarna pas uit te breiden naar het aanbod via het 
internet.  
Het tegengaan van de online illegale handel in cultuurgoederen heeft al lange tijd de aandacht. Zo 
is in 2011 onderzoek verricht naar de handel in cultuurgoederen via internet in ‘De kunst van het 
20
internet’. Daarnaast is er de laatste jaren veel internationale literatuur verschenen waarin social 
media wordt genoemd als platform voor de illegale handel in cultuurgoederen. De Inspectie heeft 
onderhavig onderzoek geïnitieerd om beter inzicht te krijgen in de aard en omvang van de handel 
in cultuurgoederen op social media en de mogelijkheden om het toezicht hierop verder vorm te 
geven. Het onderzoek heeft zich niet beperkt tot sociale media, omdat bleek dat de posts waarin 
cultuurgoederen werden aangeboden vooral naar veilingsites verwezen. Deze platforms zijn 
daarom ook in het onderzoek betrokken. 
 
 
 
                                                 
19
 Kamerstuk 2021, 32 820, nr. 411 
20
 Tom van Ham et. al., De kunst van het internet Een onderzoek naar de online illegale handel in 
cultuurgoederen (Den Haag 2011), Onderzoek 'De Kunst van het Internet' | Tweede Kamer der Staten-
Generaal 
13 
 

Tussenadvies Commissie Collectie Nederland 
 
De leden van de D66-fractie vragen naar een eerste duiding bij het advies van de Commissie 
Collectie Nederland waarin wordt gesteld dat de bescherming van roerend cultureel erfgoed anders 
moet worden ingericht.  
Ons erfgoed laat ons naar het verleden kijken, laat zien hoe we ons ontwikkeld hebben en laat ons 
daarmee het heden duiden. Adequate bescherming is van belang om erfgoed voor toekomstige 
generaties te behouden. De commissie-Pechtold schreef al in haar rapport dat betere bescherming 
nodig is om belangwekkend cultureel erfgoed voor Nederland te behouden. Wat tot ons erfgoed 
behoort is dynamisch en aan verandering onderhevig en de bescherming ervan zou dat ook moeten 
zijn. Om een beter beeld te hebben van welk erfgoed bescherming zou moeten krijgen is de 
Commissie Collectie Nederland gevraagd een overkoepelende visie te ontwikkelen op de 
dynamische Collectie Nederland en een aanbeveling te doen hoe deze collectie actueel gehouden 
kan worden. Ook is gevraagd het register van beschermde cultuurgoederen te actualiseren. Met 
het oog op de evaluatie van de Erfgoedwet is de commissie gevraagd als eerste te adviseren over 
zaken die deze evaluatie aangaan en daarna zich te richten op de andere vragen. Het tussenadvies 
is met interesse gelezen en wordt betrokken in de evaluatie van de Erfgoedwet. Voor het einde van 
dit jaar rondt de commissie haar definitieve rapport af. Hier wordt een beleidsreactie op gegeven 
waar dieper wordt in gegaan op een actualisatie van de beschermingssystematiek voor het erfgoed 
dat we voor de toekomst willen behouden.  
 
De leden van D66 zijn geïnteresseerd in hoeverre er al toezicht is op de bescherming van cultureel 
erfgoed in Caribisch Nederland.  
Dit toezicht is geregeld in de Monumentenwet BES. Het bestuurscollege van de openbare lichamen 
in Caribisch Nederland kan personen aanwijzen die zijn belast met het toezicht op de naleving van 
de wet. Onder de Monumentenwet BES worden onder monumenten zowel roerende als onroerende 
zaken verstaan en onder archeologisch erfgoed zowel bouwwerken als voorwerpen. 
 
 
Inbreng van de leden van de CDA-fractie 
 
Verslag over het toezicht 2019-2020 
 
De leden van de CDA-fractie lezen in het woord vooraf van het Verslag over het toezicht 2019-
2020 van de Inspectie Overheidsinformatie en Erfgoed dat de inspecteurs als gevolg van de 
coronamaatregelen genoodzaakt waren om te werken vanuit huis. Deze leden vragen welke 
gevolgen dit thuiswerken heeft gehad voor de uitvoering van de werkzaamheden.  
De Inspectie heeft tijdens de COVID-pandemie met een aangepaste planning en werkwijze 
gewerkt. De werkwijze bestond uit een toezending van een digitale vragenlijst, en op basis van een 
analyse daarvan een online gesprek. Bij de inspectie van de informatiehuishouding bij de 
Belastingdienst/Toeslagen (https://www.inspectie-oe.nl/publicaties/rapport/2021/04/22/rapport-
toeslagen) is in de meeste gevallen succesvol online inzage gekregen in een aantal systemen, 
waardoor de coronaregels konden worden nageleefd. Waar nodig is de inspectie wel ter plaatse 
geweest en hebben er aanvullende gesprekken plaatsgevonden. De uitvoering van de monitor 
2019-2020 heeft wel enige vertraging opgelopen. Niet alleen de Inspectie werkte thuis, maar ook 
de organisaties die bevraagd werden. De achterstand is inmiddels ingelopen. 
 
Wijziging beoordelingskader restitutiebeleid cultuurgoederen Tweede Wereldoorlog 
 
De leden van de CDA-fractie vragen naar de reactie op de overige aanbevelingen van de 
commissie-Kohnstamm.  
Met mijn brief van 25 juni 2021 heb ik hier op gereageerd. Ik investeer de komende vier jaar 
€ 1,5 miljoen per jaar om het restitutiebeleid te versterken. Hiermee voer ik de aanbevelingen over 
het aanvullende herkomstonderzoek en de actieve communicatie uit.  
 
De leden van het CDA vragen daarnaast om een toelichting op de toegang tot archieven ten 
behoeve van het herkomstonderzoek voor medewerkers van de Restitutiecommissie en het 
Expertisecentrum.   
15 
 

De leden vragen ook naar de ervaringen met de bescherming van de dertig wederopbouwgebieden, 
die van nationaal belang worden geacht voor de periode 1940-1965 en naar de stand van zaken 
met betrekking tot de bescherming van erfgoed van na 1965. 
De 30 wederopbouwgebieden zijn opgenomen in nationaal belang 19 in de Nationale 
Omgevingsvisie (NOVI): ‘Behouden en versterken van cultureel erfgoed en landschappelijke en 
natuurlijke kwaliteiten van (inter)nationaal belang’. De RCE laat in het kader van de 
Erfgoedmonitor onderzoeken welke wezenlijke veranderingen er de afgelopen 5 jaar hebben 
plaatsgevonden in de wederopbouwgebieden. Deze monitoring zal dienen als opmaat naar een 
evaluatie van de werkwijze met bestuurlijke afspraken in het kader van de Erfgoedbalans en de 
evaluatie van de Erfgoedwet. Het instrument van beschermd gezicht staat overigens in de 
Omgevingswet en kan nog altijd worden toegepast als blijkt dat de bestuurlijke afspraken niet 
voldoen. 
De uitkomsten van de evaluatie van de bestuurlijke afspraken voor wederopbouwgebieden zal ik 
tevens betrekken bij het nadenken over het erfgoed van na 1965. In vervolg op de verkenning Post 
65 is de RCE bezig meer inzicht te verwerven in het erfgoed uit deze periode. Zo is onderzoek 
gedaan naar het waarderings- en selectiekader en wordt gekeken op welke manier participatie 
hierbij een belangrijkere rol kan krijgen. Met de Federatie Grote Monumentengemeenten wordt op 
dit gebied samengewerkt in de Werkgroep Post 65. 
 
Tussenadvies Commissie Collectie Nederland 
 
De leden van de CDA-fractie vragen of zij het goed hebben begrepen, dat zij met de 
aanbiedingsbrief de aanbevelingen uit het tussenadvies heeft overgenomen.  
De Commissie Collectie Nederland was gevraagd in het tussenadvies te adviseren op zaken die de 
evaluatie van de Erfgoedwet aangaan. Aangezien deze evaluatie nog niet is afgerond is het 
prematuur een reactie te geven op de aanbevelingen uit het tussenadvies. Deze aanbevelingen 
worden in de evaluatie betrokken. De commissie levert voor het einde van dit jaar het definitieve 
advies op. In de beleidsreactie die volgt zal op de aanbevelingen uit het advies worden 
gereflecteerd. 
 
21
Werkprogramma 2021-2022 van de Inspectie Overheidsinformatie en Erfgoed .  
 
De leden vragen wat de stand van zaken is met betrekking tot de inventarisatie van knelpunten, 
22
die werd aangekondigd in de kabinetsreactie op het ongevraagde advies van de Raad van State . 
Verder vragen deze leden of de Inspectie voldoende capaciteit en bevoegdheden heeft om toe te 
zien op de informatiehuishouding van de overheid, mede in het licht van de bevindingen van de 
Parlementaire ondervragingscommissie Kinderopvangtoeslag. 
Wat betreft de inventarisatie van knelpunten heeft het kabinet op 15 januari 2021 zijn reactie op 
het rapport ‘Ongekend Onrecht’ van de Parlementaire Ondervragingscommissie 
23
Kinderopvangtoeslag (POK) aan de Kamer gestuurd. Hierin is onder andere extra inzet op de 
verbetering van de informatiehuishouding van het Rijk aangekondigd. De betreffende actieplannen 
houden verband met het advies van de Raad van State over ministeriële verantwoordelijkheid, de 
Wijzigingswet Open Overheid en de voorgenomen modernisering van de Archiefwet. Daardoor 
wordt het onafhankelijk toezicht op naleving van de Archiefwet, en daarmee de kwaliteit van de 
informatiehuishouding, door de Inspectie Overheidsinformatie en Erfgoed versterkt door de 
capaciteit van de Inspectie aanzienlijk uit te breiden. Over de voortgang wordt uw Kamer geregeld 
geïnformeerd.  
 
 
Inbreng van de leden van de SP-fractie 
 
Verslag over het toezicht 2019-2020 | Inspectie Overheidsinformatie en Erfgoed 
 
De leden van de SP-fractie vragen zich af wat het verbod op magneetvissen precies behelst gezien 
er lokaal ook voor aanvullende verboden wordt gekozen. Zij vragen wat de mogelijkheden zijn om 
het verdwijnen van opgevist erfgoed te voorkomen en dit alsnog te registreren.  
                                                 
21
 Kamerstuk 35 570 VIII, nr. 157 
22
 Kamerstuk 35 570, nr. 47 
23
 Kamerstukken II, 2020/21, 35 510, nr. 4. 
17 
 

Tussenadvies Commissie Collectie Nederland 
 
Het heeft de leden van de SP-fractie bevreemd dat ik de commissie specifiek om een tussenadvies 
heb gevraagd maar vervolgens geen reactie heb gegeven op de aanbevelingen. De leden zouden 
alsnog graag mijn visie horen. De leden zijn geïnteresseerd in de reactie op de aanbeveling dat het 
Nationaal Aankoopfonds en zijn doelstellingen en daaraan gekoppeld budgetten wettelijk verankerd 
moeten worden.  
Het tussenadvies van de Commissie Collectie Nederland is gevraagd met het oog op de aanstaande 
evaluatie van de Erfgoedwet. De aanbevelingen die de commissie hieromtrent heeft gedaan, 
worden in de evaluatie betrokken. Zo ook de mogelijkheid om een betere financiële basis te 
garanderen voor bescherming, door bijvoorbeeld het aankoopfonds wettelijk te verankeren. 
Aangezien deze evaluatie nog niet is afgerond is het prematuur om mijn visie te geven op de 
aanbevelingen uit het tussenadvies. De beslissingen zullen uiteindelijk ook genomen worden door 
een volgend kabinet.  
 
De leden willen weten of ook Caribisch Nederland betrokken wordt.  
In haar tussenadvies schrijft de commissie ook over het Caribisch deel van het Koninkrijk. In de 
adviesaanvraag aan de Raad voor Cultuur is een aantal vragen gesteld. In deze vragen is Caribisch 
Nederland niet expliciet benoemd. De Commissie Collectie Nederland is onafhankelijk en het staat 
deze commissie vrij om te adviseren over zaken die zij ook van belang achten bij het onderwerp 
van de te beschermen Collectie Nederland. 
 
Rapportage Verdrag van Faro: Erfgoed van en met iedereen 
 
De leden van de SP-fractie merken op dat ik in april 2020 constateerde dat ‘Publieksparticipatie in 
de archeologie nog in de kinderschoenen staat’. Volgens de leden kan het tekenen, ratificeren en 
implementeren van het Verdrag van Faro bijdragen aan het bereiken van een groter en diverser 
24
publiek. De leden horen ook graag of en hoe de ik de motie van het lid Beckerman c.s. uitvoer. 
 
Ik deel het enthousiasme van de leden over de kansen die het Verdrag van Faro biedt. Ik heb de 
Kamer over de stand van zaken met betrekking tot de ratificatie geïnformeerd in mijn brief van 11 
25
februari 2021. De motie Beckerman c.s. heb ik betrokken bij de eveneens door uw Kamer 
gevraagde evaluatie van de Erfgoedwet op het onderdeel archeologie. Op 18 mei 2021 is de 
adviesaanvraag aan de Raad voor Cultuur die in dit kader is opgesteld in afschrift naar uw Kamer 
verzonden. Publieksbereik en publieksparticipatie zijn hierin belangrijke onderwerpen.  In 
december van dit jaar zal het advies van de Raad voor Cultuur over archeologie verschijnen.  
 
Planning evaluatie Erfgoedwet archeologie 
 
26
De leden horen graag of en hoe het kabinet de motie van het lid Beckerman c.s. uitvoert en of en 
hoe iedereen die dit wil bij kan dragen aan de evaluatie. De leden geven aan berichten te 
ontvangen dat groepen uit het werkveld zich minder betrokken voelen.  
Op 18  mei 2021 heeft de Kamer een afschrift ontvangen van de adviesvraag die ik in het kader 
van de evaluatie van de Erfgoedwet op het onderdeel archeologie aan de Raad voor Cultuur heb 
gezonden. In deze adviesvraag wordt ook het proces geschetst dat tot nog toe is doorlopen. 
De berichten dat sommige groepen uit het werkveld zich minder betrokken voelden hebben mij ook 
bereikt. Ik ben uiteraard opnieuw met hen in gesprek gegaan. Een belangrijke reden voor het 
gebrek aan ervaren betrokkenheid vormde het gegeven dat de vanwege de corona-maatregelen 
digitaal georganiseerde bijeenkomsten fysieke ontmoetingen nooit helemaal kunnen vervangen.  
 
 
 
 
                                                 
24
 Kamerstuk 32 820, nr. 258 
25
 Kamerstuk 32 820, nr.410 
26
 Kamerstuk 32 820, nr. 293 
19 
 

De leden van de BIJ1-fractie vragen in hoeverre ik in overweging heb genomen dat veel 
organisaties die voortkomen uit burgerinitiatieven en burgerinitiatieven zelf aandacht vragen en 
eisen voor het dekoloniseren van erfgoed en vragen welke stappen het kabinet onderneemt om dat 
te bewerkstelligen.  
De voorbereidingen om te komen tot het opstellen van een uitvoeringsagenda zijn nu gaande. Het 
doel is om in co-creatie met overheden, gemeenschappen, erfgoedinstellingen en - disciplines, 
opleidingen, en maatschappelijke organisaties tot een agenda te komen. Hierbij is ook ruimte voor 
actuele maatschappelijke discussies over identiteit, meerstemmigheid en inclusie. 
 
Binnen het programma Faro van de RCE is aandacht voor erfgoedgemeenschappen die aandacht 
vragen voor het dekoloniseren van erfgoed. Binnen het kwalitatieve onderzoek, dat de RCE op dit 
moment uitvoert omtrent erfgoedparticipatie, is bewust een internationale context meegenomen. 
Hiervoor zijn drie erfgoedparticipatie casussen uitgekozen, te weten: de Marrongemeenschap 
vanuit Suriname; het Saba Heritage Center en de transformatie van het kolenmijnen gebied in 
Sawahlunto, Indonesië. 
 
De leden van de BIJ1-fractie vragen of ik kan toezeggen dat uitingsvormen van Nederlands erfgoed 
waarin koloniale terreurmisdadigers worden verheerlijkt uit de publieke ruimtes worden verwijderd, 
en een plek krijgen in een Nationaal Slavernij Museum. 
Ik wil benadrukken dat we ons verleden niet kunnen terugdraaien. Maar we kunnen wel kritisch 
kijken naar onze geschiedenis en daarover in gesprek gaan met elkaar. Ik begrijp de 
maatschappelijke reacties in de samenleving over het slavernijverleden en de symbolen die 
daarnaar verwijzen. Ik onderstreep het belang van het meerstemmig gesprek over deze 
geschiedenis, die complex is maar ook grimmig. Zorgvuldig gebruik van woorden en beelden is 
daarom essentieel. Ik vind het belangrijk dat we dit verhaal in context plaatsen en daarover in 
gesprek gaan met elkaar. Nieuwe woorden, symbolen of (stand)beelden kunnen een bijdrage 
leveren aan dit gesprek.  
 
Ik ga als minister echter niet over de inhoud van wat wordt tentoongesteld in musea. De inrichting 
hiervan laat ik over aan de organisatie en betrokken experts. Het plaatsen en onderhouden van 
standbeelden is daarnaast een taak van de gemeente. De Vereniging van Nederlandse Gemeenten 
(VNG) brengt bijvoorbeeld de handreiking 'Betwist erfgoed, Nieuw beleid voor een meerstemmige 
samenleving' van de Nederlandse Unesco commissie onder de aandacht van gemeenten.  
  
Verdrag van Faro 
 
De leden van de BIJ1-fractie vragen of ik het ermee eens ben dat de fusie uit 2014 tussen het 
Rijksmuseum voor Volkenkunde, het Tropenmuseum en het Afrikamuseum tot het Nationaal 
Museum van Wereldculturen, die zij typeren als een ‘gedwongen samenkomst’, heeft geleid tot een 
structureel financieel tekort als het gaat om de bescherming van erfgoedwaardering van niet-
Westerse culturen in Nederland.  
Ik onderschrijf deze lezing niet. Het Nationaal Museum van Wereldculturen floreert. Het heeft een 
gezonde financiële huishouding, het ontwikkelt relevante, succesvolle tentoonstellingen en was in 
2019 één van de best bezochte musea van Nederland met meer dan 400.000 bezoekers aan drie 
locaties. Onder andere met het onderzoekscentrum van het museum, het Research Centre for 
Material Cultures, levert het museum een belangrijke bijdrage aan het wetenschappelijk en 
maatschappelijk debat over de culturen van de wereld, en deelt zijn kennis en expertise met 
andere musea. Uitgaande van deze casus is er wat mij betreft dus geen sprake van een te 
beperkte financiering van de erfgoedwaardering van niet-Westerse culturen in Nederland. 
 
De leden vragen ook wat een acceptabel structureel financieringsbedrag is voor een 
erfgoedinstelling.  
Dit hangt af van de omvang van de instelling, de omvang van de collectie en de huisvesting. Het 
budget van het museum is destijds gebaseerd op hun aanvraag en beoordeeld door de Raad voor 
Cultuur. Het Nationaal Museum van Wereldculturen heeft geen financieel tekort.  
 
De leden van de BIJ1-fractie vragen of ik mij zal inzetten om de komst van een Nationaal 
(Slavernij) Museum sterker te faciliteren, zodat Nederland een plek krijgt waar de volledige en 
historisch juiste context geboden kan worden wanneer het cultuurgoederen en erfgoedstukken 
betreft die afkomstig zijn uit en verband houden met het koloniale verleden van Nederland.  
21 
 

aan meer samenwerking op het gebied van cultuur in het Koninkrijk, om ons bewust te blijven van 
onze gezamenlijke geschiedenis en om aan inclusieve, democratische en veerkrachtige 
samenlevingen te blijven bouwen. Hoewel de fondsen al samenwerkten met de eilanden, het ene 
fonds meer dan het andere, blijkt uit de gesprekken dat er een brede wens is die samenwerking te 
versterken. 
Daarbij wil ik benadrukken dat het cultuurbeleid in de Caribische landen binnen het Koninkrijk een 
autonome taak is. 
 
Programma Faro 
 
De leden van de BIJ1-fractie vragen mij om de toezegging dat gemeenschappen met wortels in 
voormalige koloniën van Nederland aan tafel worden uitgenodigd en medezeggenschap krijgen in 
de (inrichting van) besluitvormingsprocessen en agenda bepalingen. 
De voorbereidingen om te komen tot het opstellen van een uitvoeringsagenda zijn nu gaande. Het 
is nog niet mogelijk om in deze fase concrete gemeenschappen of namen van initiatieven te 
noemen. Het uitgangspunt is om te komen tot een uitvoeringsagenda en daarin veel verschillende 
perspectieven en erfgoedtradities mee te nemen: van molenaar tot arbeidsmigrant. Het perspectief 
van gemeenschappen met wortels in voormalige koloniën van Nederland hoort daar ook bij. 
 
De leden van de BIJ1-fractie vragen of ik het eens ben met het feit dat alle instellingen die met 
erfgoedonderzoek bezig zijn in het Nederlands Koninkrijk toegang moeten hebben tot beschikbare 
fondsen voor de voortzetting van hun werk.  
Ik vind het van belang dat de regelingen van de Rijkscultuurfondsen voor zover mogelijk 
beschikbaar zijn voor het hele Koninkrijk. In de huidige subsidieperiode heb ik de fondsen nog eens 
extra gevraagd de regelingen voor het hele Koninkrijk toegankelijk te maken, voor zover dat 
binnen de doelstelling van het fonds past. Bij de Corona steunmaatregelen heb ik expliciet 
aandacht gevraagd voor de toegankelijkheid van de regelingen voor Caribisch Nederland. Vanuit 
het tweede steunpakket is er € 300.000 beschikbaar gesteld voor Caribisch Nederland.   
 
Tijdens het Ministeriële Vierlandenoverleg Onderwijs, Cultuur en Wetenschap in januari van dit jaar 
heb ik bekend gemaakt dat twee projecten binnen het NWO programma Caribisch Onderzoek zijn 
gehonoreerd. In het onderzoek ‘Eilande(rs)n aan het roer’ is o.a. aandacht voor traditionele en 
hedendaagse  kennispraktijken voor het beheer en behoud van erfgoed dat leidt onder 
klimatologische uitdagingen. Alle financieringsinstrumenten van NWO, waaronder die voor 
erfgoedonderzoek, staan open voor instellingen uit het gehele Koninkrijk, en dat is dus inclusief de 
zes Caribische eilanden. Overigens kunnen instellingen uit het gehele Koninkrijk, waaronder de zes 
Caribische eilanden, ook een beroep doen op fondsen van de EU zoals Horizon Europe en Creative 
Europe.  
 
Voorts vragen de leden van de BIJ1-fractie of ik op de hoogte ben van de situaties van The St. 
Maarten Archaeological Center en het National Archeological Anthropological Memory Management 
op Curaçao en de impact van het handelen van de staatssecretaris van Binnenlandse Zaken en 
Koninkrijksrelaties op hun voortbestaan? De leden vragen mij of ik kan garanderen dat het 
30 
stopzetten van de liquiditeitssteun en het opzetten van de COHO het waarborgen van erfgoed op 
de eilanden niet in de weg zal staan, zo vragen de leden. 
Ik constateer dat het beheer en behoud van het erfgoed een autonome taak van de landen is. 
Samenwerking en (kennis)uitwisseling tussen de landen en in het bijzonder tussen de erfgoed 
organisaties, zoals de RCE, juich ik toe. 
 
De liquiditeitssteun en het opzetten van COHO behoren tot het beleidsterrein van mijn collega van 
Binnenlandse Zaken en Koninkrijksrelaties. De liquiditeitssteun, in welk kader landspakketten zijn 
overeengekomen tussen Nederland en de landen Curaçao, Aruba en Sint Maarten, is bedoeld om 
de meest hoognodige uitgaven van de landen te kunnen opvangen, zodat de overheden van de 
landen hun taken kunnen blijven uitoefenen.  
 
De leden van de BIJ1-fractie vragen mij om ruimte te bieden aan verhalen uit, afkomstig van of 
anderszins verband houdend met Caribisch Nederland. Ze vragen mij om een toezegging dat die 
herwaardering in samenspraak met maatschappelijke organisaties binnen het gehele Koninkrijk 
plaats zal vinden. 
Ik vind het belangrijk dat er binnen de cultuursector ruimte is voor een meerstemmig verhaal. Om 
ook projecten uit Caribisch Nederland te ondersteunen zijn regelingen van de Rijkscultuurfondsen 
                                                 
30
 COHO: Caribisch orgaan voor hervorming en ontwikkeling 
23 
 

door onder meer het Nationaal Archief met internationale partners in bijvoorbeeld Suriname zijn 
belangrijke bronnen voor onderzoek ontsloten.  
 
Het Koninklijk Instituut voor Taal-, Land- en Volkenkunde (KITLV) doet, binnen een consortium van 
wetenschappelijke instellingen en musea, al lange tijd onderzoek naar postkoloniale thema’s en 
wordt daarbij structureel door OCW gefinancierd. Met de onderzoeken draagt het KITLV actief bij 
aan de hedendaagse debatten die er over deze thema’s worden gevoerd. Op verzoek van de 
gemeente Rotterdam heeft het KITLV recent nog onderzoek gedaan naar het koloniale 
slavernijverleden van Rotterdam. Daarnaast zie ik andere interessante initiatieven bij instellingen 
en lokale overheden om hun eigen koloniale verleden te bestuderen, zoals in Amsterdam, 
Groningen of het Zeeuws archief in Middelburg. Ook het wetenschappelijke onderzoeksproject 
Pressing Matter: Ownership, Value and the Question of Colonial Heritage in Museums van de Vrije 
Universiteit noem ik in dit verband. Ten slotte denk ik aan het herkomstonderzoek naar collecties 
met een koloniale context waar ik naar heb gewezen in mijn Beleidsvisie Collecties met een 
koloniale context.  
 
Uitvoeringsagenda  
 
Op basis van de gegeven uitvoeringsagenda vragen de leden van de BIJ1-fractie of ik kan 
toezeggen dat gemeenschappen en erfgoedinstellingen de benodigde ondersteuning en begeleiding 
krijgen bij het aanvragen van subsidie van het Fonds voor Cultuurparticipatie. 
Aanvragers kunnen bij het Fonds voor Cultuurparticipatie vragen stellen over het indienen van een 
aanvraag. De programma-adviseurs kunnen potentiele aanvragers helpen met vragen over een 
bepaalde regeling of een onderwerp. Specifiek voor het erfgoedveld, dat relatief nieuw is voor het 
FCP, pakken de adviseurs een meer adviserende rol om aanvragen compleet en kansrijk te maken.    
 
Ook vragen de leden van de BIJ1-fractie wat voor trainingen en opleidingen (erfgoed)professionals 
toekomen in hun veranderende rol als verbinder tussen gemeenschappen, erfgoedinstellingen en 
overheden, zodat zij beter erfgoedparticipatie kunnen faciliteren.  
In het traject van de uitvoeringsagenda zal samen met opleidingen in het erfgoedveld bekeken 
worden wat in het curriculum nodig is voor de veranderende rol van erfgoedprofessionals. In het 
kader van het programma Faro van de RCE organiseert de Erfgoedacademie nu al jaarlijks labs 
rond het thema erfgoedparticipatie voor professionals. 
 
25 
 

