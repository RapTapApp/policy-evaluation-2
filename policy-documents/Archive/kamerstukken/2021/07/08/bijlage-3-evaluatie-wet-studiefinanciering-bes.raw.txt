dec 2020
Evaluatie Wet studiefinanciering BES
Saba
St. Eustatius
Bonaire
Onderzoek in opdracht van het ministerie van Onderwijs, Cultuur en Wetenschap
Anja van den Broek  |  Tessa Termorshuizen  |  Josien Lodewick
Michiel Ehrismann  |  Merel Venhuizen  |  Rianda Sacré

Inhoudsopgave 
Samenvatting, conclusies en aanbevelingen 5 
1 Inleiding en achtergrond 9 
 Achtergrond 9 
1.1.1 Staatkundige structuur van de BES-eilanden 9 
1.1.2 Onderwijs op de BES-eilanden 9 
1.1.3 Hoofdlijnen van de WSF BES 11 
 Vraagstelling 12 
1.2.1 Blok A: (Aankomend) studenten en debiteuren 12 
1.2.2 Blok B: Uitvoeringsorganisaties 14 
1.2.3 Effecten en impact van de wet 15 
 Leeswijzer 16 
2 Wet studiefinanciering BES: historie, uitgaven en doel 17 
 Totstandkoming WSF BES en de wetswijziging 2015 17 
 Voorwaarden voor gebruik van de WSF BES 20 
 Overwegingen, doelstellingen en elementen van de studiefinanciering BES 20 
2.3.1 Inkomensoverdracht 22 
2.3.2 Leningen 24 
 Uitgaven WSF BES 25 
 Beleidstheorie van het studiefinancieringsstelsel 26 
3 WSF BES in cijfers 27 
 Gebruik WSF BES 27 
 Gebruik mbo en hbo 29 
4 Ervaringen van de doelgroep met WSF BES 33 
 Inhoud en methode 33 
 De respondenten 34 
 Interviews met toekomstige studenten en (ex)-studenten 36 
4.3.1 Overwegingen bij studie- en locatiekeuze en gebruik van studiefinanciering 36 
4.3.2 Begeleiding van studenten 38 
4.3.3 Rondkomen met studiefinanciering 39 
4.3.4 Bekendheid met regels, mogelijkheden en informatievoorziening 40 
4.3.5 Uitbetaling en terugbetaling 42 
4.3.6 Administratieve lasten 43 
 Interviews met onderwijsinstellingen 44 
 Samenvatting 46 
5 Uitvoering WSF BES 49 
 Inhoud en methode 49 
 Beschrijving werkprocessen 50 
 Analyse primair proces 53 
 Analyse bedrijfsvoering 57 
 Samenvatting 61 
Bijlage 1: Landenlijst studiefinanciering mbo 67 
Bijlage 2: Landenlijst studiefinanciering hoger onderwijs 71 
Bijlage 3: Interviewleidraad studenten 73 
Bijlage 4: Overzicht van figuren en tabellen 75 
 
Evaluatie Wet studiefinanciering BES | iii 

 
Samenvatting, conclusies en aanbevelingen 
Doel van de Wet studiefinanciering BES is een toegankelijk onderwijsstelsel voor studenten van de BES-
eilanden. Een onderliggend doel is het studeren in de Caribische regio aantrekkelijk houden, om zo een 
braindrain op de eilanden tegen te gaan. De WSF BES kent een aantal elementen die in het huidige 
Nederlandse studiefinancieringsstelsel niet voorkomen. Op grond van de WSF BES kunnen studerenden uit 
Caribisch Nederland (Bonaire, Sint Eustatius en Saba) studiefinanciering BES ontvangen voor het volgen van 
een opleiding op een van de drie openbaar lichamen en voor een opleiding in een groot aantal landen in de 
Caribische regio. Deze studiefinanciering bestaat uit een prestatiebeurs (m.u.v. bol 1 en 2 waar alleen een 
gift is), die na diplomering wordt omgezet in een gift. De hoogte van de prestatiebeurs is afhankelijk van de 
plaats waar het onderwijs genoten wordt. In tegenstelling tot de WSF 2000 kent de WSF BES geen reisrecht  
en geen aanvullende beurs. Voor de prestatiebeurs bestaat geen onderscheid tussen uit- en thuiswonen-
1
den. Voor studerenden uit de WSF BES is een rentedragende lening naast een prestatiebeurs mogelijk. 
Deze lening wordt niet omgezet in een gift en kan worden aangevraagd bovenop de prestatiebeurs of nadat 
men het recht op een prestatiebeurs heeft verbruikt. Ook hier is de hoogte van de lening afhankelijk van de 
plaats waar het onderwijs genoten wordt. Op de aflossing is een draagkrachtregeling van toepassing. De 
totale overheidsuitgaven die in 2018 gemoeid waren met de WSF BES bedroegen € 3.210.135,97.  
 
Studerenden uit Caribisch Nederland die een opleiding gaan volgen in het Europese deel van Nederland 
kunnen, indien zij voldoen aan een aantal voorwaarden, een opstarttoelage krijgen. Belangrijke voorwaarde 
is dat zij aanspraak kunnen maken op studiefinanciering van de WSF 2000. Het gaat om een eenmalig 
bedrag in verband met het volgen van beroepsonderwijs of hoger onderwijs in het Europese deel van 
Nederland.  
 
Twee kernvragen staan centraal in dit rapport. De wet is in 2011 van kracht geworden. Nu, tien jaar na de 
inwerkingtreding, heeft het ministerie van OCW gevraagd om de wet het licht te houden in een evaluatie-
onderzoek. De uitkomsten van deze evaluatie moeten bijdragen aan de besluitvorming over eventuele 
aanpassingen in het studiefinancieringsstelsel voor Caribisch Nederland. De evaluatie richt zich vooral op de 
periode 2015 tot heden en gaat in op: (1) de werking van de WSF BES onder de doelgroep van de wet 
2
(studenten) en (2) de uitvoering van de wet door uitvoeringsorganisaties DUO en RCN. Deze samenvatting 
geeft kort de belangrijkste bevindingen uit het onderzoek weer. Om beide kernvragen te beantwoorden, 
zijn meer dan dertig deelvragen geformuleerd. Die worden in de afzonderlijke hoofdstukken met 
deelconclusies aan het eind van elk hoofdstuk beantwoord.  
 
Voor de evaluatie zijn verschillende onderzoeksmethoden ingezet. De resultaten zijn gebaseerd op een 
bestudering van documenten (wetteksten en beleidsdocumenten, documentatie van uitvoeringsorganisaties) 
en op gesprekken die zijn gevoerd over de inhoud en uitvoering van de wet met aankomende studenten, 
studerenden en ex-studenten afkomstig van de BES-eilanden, interviews met representanten van 
onderwijsinstellingen en gesprekken met professionals die betrokken zijn bij de uitvoering. 
 
 
1  Indirect is er wel een onderscheid tussen uit- en thuiswonenden; de hoogte van de prestatiebeurs is 
afhankelijk van waar een student gaat studeren. Wanneer een student buiten het eigen openbaar lichaam gaat 
studeren, is de beurs hoger. Hierin zijn de kosten voor uitwonendheid meegenomen. 
2  Formeel kent de wet maar één uitvoeringsorganisatie: DUO In de praktijk is een deel van de uitvoeringstaken 
onder mandaat belegd bij RCN. Daarom spreken we in meervoud van ‘de uitvoeringsorganisaties’.  
Evaluatie Wet studiefinanciering BES | 5 

 
3
Kennis over terugbetaling van de studieschuld is niet bij alle studenten op orde. Veel studenten en ook 
representanten van de onderwijsinstellingen zijn bijvoorbeeld niet bekend met de bepaling dat studenten 
met weinig draagkracht een lager bedrag aflossen. Drie op de vier geïnterviewden kennen wel de hoogte 
van de studieschuld. Overigens kennen overheidsinstanties op de BES-eilanden regelingen voor overname 
van studieschuld, maar deze zijn onder studenten nauwelijks bekend. Er zijn enkele signalen over een 
terughoudendheid om te lenen, maar er zijn geen cijfers beschikbaar die dit duidelijk kunnen staven. Ook 
cijfers over studieschulden geven geen aanleiding te veronderstellen dat deze veel hoger zijn dan 
bijvoorbeeld de studieschulden van studenten die onder de WSF 2000 vallen.  
  
Over het algemeen zijn de respondenten tevreden over de uitvoering. Studenten in de Caribische regio 
waren te spreken over het (directe) contact met RCN. Problemen worden doorgaans snel en accuraat 
opgelost. Het aanvragen van studiefinanciering en de opstarttoelage verliep voor de meesten eenvoudig; 
men werd goed geholpen. Bedragen en toelagen worden op tijd ontvangen. Ook de aflossing van schulden 
levert weinig problemen op.  
 
Het onderzoek laat zien dat de uitvoering goed georganiseerd is. Twee uitvoeringsorganisaties zijn bij de 
WSF BES betrokken: DUO en RCN. Daarbij verzorgt RCN in principe de dagdagelijkse uitvoeringsprocessen en 
DUO ondersteunende taken die de randvoorwaarden scheppen voor de uitvoering. Deze manier van 
organiseren werkt in de praktijk goed, zeker gegeven de verschillen in locatie, cultuur en tijdzone, en past 
bij het uitgangspunt dat de uitvoering van de primaire taken zoveel mogelijk lokaal plaatsvindt. 
 
Het werkproces om de WSF BES uit te voeren, werkt in principe goed. Uit het onderzoek zijn geen 
fundamentele knelpunten naar voren gekomen Het aantal bezwaarschriften ligt bijvoorbeeld vrij laag, wat 
erop wijst dat er geen grote fouten in het systeem zitten. Studenten en medewerkers vinden de 
administratieve lasten acceptabel. De uitvoeringskosten zijn de afgelopen jaren gedaald en zijn niet veel 
hoger dan de uitvoeringskosten van de WSF 2000, ondanks het verschil in schaalgrootte. Wel ligt het 
inningspercentage van geïnde schulden laag (zie hieronder).  
 
Toch is de bedrijfsvoering achter het uitvoeringsproces kwetsbaar. Dat komt omdat de WSF BES op kleine 
schaal wordt uitgevoerd. Hoewel zowel DUO als RCN in principe genoeg formatie hebben om hun taken uit 
te voeren, zijn ze door de kleine aantallen betrokken medewerkers bijzonder kwetsbaar voor ziekte, uitval 
of vertraging in het invullen van nieuwe formatieplaatsen. In de afgelopen jaren heeft RCN inderdaad te 
maken gehad met uitval, wat heeft geleid tot uitvoeringsproblemen bij de inning van leningen. Ook is het 
ICT-systeem, ‘SF BES’, is beperkt in functionaliteit en verouderd. Vooral ‘back-end’ functies buiten het 
reguliere proces om ontbreken. Als gevolg daarvan is er slechts zeer beperkt beleid- en management-
informatie beschikbaar over de WSF BES. Dat bemoeilijkte ook dit onderzoek. 
Aanbevelingen 
In het vervolg van dit rapport zijn op verschillende plaatsen kleinere verbeterpunten gesignaleerd. De drie 
belangrijkste aanbevelingen zijn: 
  
▪ Geef prioriteit aan voorlichting over studieschuld en aflossingsvoorwaarden. Informeer (aankomend) 
studenten, maar ook degenen die hen begeleiden bij hun studiekeuze (de onderwijsinstellingen op de 
BE-eilanden) duidelijk over de eisen en mogelijkheden. Zet proeven om pro-actief de draagkracht van 
studenten te meten voort. Probeer tegelijkertijd uitvoeringsproblemen bij de inning te voorkomen.  
 
3  Dit is overigens niet uitzonderlijk. Ook Nederlandse studenten zijn niet altijd goed op de hoogte van de 
aflossingsvoorwaarden. Zie bijvoorbeeld: Broek, A. van den, Cuppen, J., Korte, K.de & Warps, J. (2020). 
Beleidsdoorlichting artikel 11 Studiefinanciering. Onderzoek in opdracht van het Ministerie van Onderwijs, 
Wetenschap en Cultuur. Nijmegen: ResearchNed. 
Evaluatie Wet studiefinanciering BES | 7 

 
1 Inleiding en achtergrond 
 Achtergrond 
1.1.1 Staatkundige structuur van de BES-eilanden 
Op 10 oktober 2010 is de staatkundige structuur van het Koninkrijk der Nederlanden gewijzigd; het land de 
Nederlandse Antillen bestaat niet meer. Aruba, Curaçao en Sint Maarten (CASt-eilanden) zijn zelfstandige 
landen binnen het Koninkrijk geworden. Bonaire, Sint Eustatius en Saba (de BES-eilanden) zijn deel uit gaan 
maken van het Nederlands staatsbestel. Sindsdien hebben de eilanden de status van openbare lichamen en 
worden zij samen Caribisch Nederland genoemd. Caribisch Nederland heeft een oppervlakte van 328 
2 2
vierkante kilometer. Bonaire is het grootste eiland (288 km ) en Saba het kleinste (13 km ). In totaal wonen 
4
in Caribisch Nederland ruim 25.000 mensen: 21.000 op Bonaire, 3.000 op Sint Eustatius en 2.000 op Saba. 
 
De eilanden kennen onderling grote verschillen. Bonaire ligt in het zuidwesten van de Caribische Zee, 90 
kilometer voor de kust van Venezuela; op ongeveer 800 kilometer afstand van Saba en Sint Eustatius. 
Vanwege de grote afstanden hebben de eilanden een grote diversiteit aan geografie en cultuur. Zo is de 
voertaal op Bonaire Papiaments en op Saba en Sint Eustatius Engels.  
 
 
5
Figuur 1: Caribisch deel van het Koninkrijk Nederland 
1.1.2 Onderwijs op de BES-eilanden 
Sinds 10 oktober 2010 zijn ook de scholen op de BES-eilanden onderdeel van het onderwijssysteem van 
Nederland. De minister van OCW is verantwoordelijk voor het onderwijsbeleid op de eilanden. De 
Nederlandse Inspectie van het Onderwijs houdt toezicht op de kwaliteit van het onderwijs in Caribisch 
Nederland. Het onderwijs in Caribisch Nederland heeft de afgelopen jaren grote vooruitgang geboekt. In 
2008 voldeed geen enkele school op Bonaire, Saba en Sint Eustatius aan de basiskwaliteit. Hierdoor is in 
2009-2010, vóór de staatkundige transitie, gestart met een programma om het onderwijs te verbeteren. Na 
de staatkundige transitie maakten de scholen, de onderwijsgedeputeerden en OCW in de Onderwijsagenda 
2011-2016 afspraken over beter onderwijs. Sindsdien is er verder vooruitgang geboekt en hebben alle drie 
6
de scholen onlangs hun basiskwaliteit behaald . De ambities zijn echter nog niet volledig gerealiseerd, 
waardoor een tweede Onderwijsagenda 2017-2020 is opgesteld. Hierin wordt verder gegaan met het 
verbeteren van het onderwijs in Caribisch Nederland. Het doel is dat de leerlingen in Caribisch Nederland in 
2020 onderwijs krijgen waarvan de kwaliteit minimaal voldoet aan Europees-Nederlandse maatstaven, maar 
ook aantoonbaar verbetert met als gevolg een stijgende lijn in de onderwijsresultaten.  
 
4  CBS Statline 2020 stand van de bevolking en Wikipedia 
5  https://www.rijksoverheid.nl/onderwerpen/caribische-deel-van-het-koninkrijk/vraag-en-antwoord/waaruit-
bestaat-het-koninkrijk-der-nederlanden 
6  Kamerbrief over hoe de kwaliteit van het onderwijs in Caribisch Nederland verbeterd wordt; 10-07-2019 
Evaluatie Wet studiefinanciering BES | 9 

 
In 2018-2019 zaten er in totaal 287 leerlingen in het eindexamen, waarvan 233 op Bonaire, 42 op Sint 
Eustatius en twaalf op Saba. Het onderwijsaanbod op mbo- en ho-niveau in Caribisch Nederland is zeer 
beperkt. Het mbo-aanbod op Bonaire is redelijk (zie ook bijlage 1 en 2) en hoger onderwijs is zeer beperkt. 
Het mbo- en ho-aanbod op Saba en Sint Eustatius is nihil. Jongeren die gaan studeren zijn daarom meestal 
genoodzaakt hun eiland te verlaten. Jaarlijks kiest een deel van de jongeren van de eilanden ervoor om hun 
vervolgopleiding (mbo-niveau of hoger) in de regio, de Verenigde Staten of in Europees Nederland te 
volgen. In 2013-2014 waren dat 31 mbo-studenten en 49 hbo-studenten. Het jaar daarvoor lag dat aantal 
hoger, met 41 mbo-studenten en 72 hbo-studenten (DUO 2015). Een toenemend aantal jongeren maakt 
gebruik van het mbo-aanbod op het eigen eiland. Studenten hoger onderwijs maken eveneens meer gebruik 
van het aanbod in de eigen regio, inclusief Amerika. 
1.1.3 Hoofdlijnen van de WSF BES 
Voor de BES-eilanden is op 1 augustus 2011 de oude Landsstudietoelageregeling (die een toelage bood voor 
kosten van onderhoud en studie plus een tegemoetkoming in uitrustings- en reiskosten) omgezet in de Wet 
studiefinanciering BES (WSF BES). De WSF BES was nodig vanwege de transitie van Bonaire, Saba en Sint 
8
Eustatius naar drie openbare lichamen binnen Nederland . Daartoe is een op maat gesneden studiefinan-
cieringssysteem uitgewerkt in de WSF BES. Daarbij heeft de Wet studiefinanciering 2000 model gestaan.  
In de memorie van toelichting bij de Aanpassingswet openbare lichamen Bonaire, Sint Eustatius en Saba is 
aangegeven dat bij aanvang van de nieuwe staatsrechtelijke positie van de BES-eilanden de Nederlands-
Antilliaanse regelgeving daar in beginsel van kracht zal blijven en dat regelgeving geleidelijk zal worden 
9
vervangen door Nederlandse regelgeving. Bij de regelgeving inzake het onderwijs op de BES is voor een 
andere lijn gekozen: daarbij is de Europees-Nederlandse regelgeving in grote mate, vanaf het begin, model 
geweest voor de op de BES geldende regelgeving. Reden daarvoor is dat het onderwijs op de BES in het 
algemeen niet voldeed aan de maatstaven die het kabinet aanvaardbaar achtte.  
 
In 2015 is een aantal wijzigingen doorgevoerd, nadat bleek dat er in de WSF BES onduidelijkheden waren en 
in een aantal zaken niet was voorzien. De wijzigingen uit 2015 zijn met name technisch van aard en 
repareren geconstateerde onvolkomenheden. Een voorbeeld is dat op grond van de WSF BES zoals ingevoerd 
in 2011 onbedoeld geen recht op studiefinanciering BES was voor studerenden die een erkende niet-
bekostigde opleiding volgden. Ook is op verzoek van het openbare lichaam Saba de lijst van landen waarin 
met studiefinanciering BES kan worden gestudeerd uitgebreid met Canada. Saba heeft daarbij aangegeven 
dat studerenden afkomstig uit Saba (waar de instructietaal Engels is) behoefte hebben om een opleiding te 
10
volgen in een Engelstalig land . De evaluatie betreft het geheel van de wijzigingen in 2011 en 2015. 
 
Bij de WSF BES zijn bepaalde uitgangspunten uit de Landsstudietoelageregeling gehandhaafd. Dat gaat om: 
 
▪ studenten kunnen in de regio, in de VS of Canada, of in Europees Nederland studeren;  
▪ bij de normbedragen is rekening gehouden met de verschillende kostenniveaus van de verschillende 
bestemmingen;  
▪ er is een voorziening voor overtochtkosten, uitrustingskosten en begeleiding in het Europese deel van 
Nederland;  
▪ er is een basisdeel aan beurs dat onder voorwaarden wordt omgezet in een gift (prestatiebeurs);  
▪ het stelsel is voor zowel deelnemers in het middelbaar beroepsonderwijs als studenten in het hoger 
onderwijs. 
 
8  De landen in het Koninkrijk (Aruba, Curaçao en Sint Maarten) zijn zelf verantwoordelijk voor de Studiefinan-
ciering van de eigen studenten (via resp. het DEA, de S.S.C. en de DSF). Alleen als studenten uit deze landen 
in Europees Nederland gaan studeren, mogen en kunnen zij gebruikmaken van de Nederlandse financiering. 
9  https://zoek.officielebekendmakingen.nl/kst-31957-3.pdf 
10  https://zoek.officielebekendmakingen.nl/kst-34331-3.odt 
Evaluatie Wet studiefinanciering BES | 11 

 
Daarnaast leidt de beperkte remigratie van young professionals ertoe dat voor openstaande vacatures op 
hbo- en wo-niveau weinig geschikte kandidaten op de eilanden te vinden zijn. 
 
De Overheidsorganisatie in Caribisch Nederland kent regelingen, los van de WSF BES, om een deel van de 
studieschuld over te nemen wanneer Caribische professionals bij hen in dienst komen. Hiermee worden er 
mogelijkheden gecreëerd voor young professionals om naar de eilanden terug te keren. Getracht wordt om 
op deze wijze de braindrain tegen te gaan; deze doelgroep beschikt immers over een goede opleidings-
achtergrond en heeft enige werkervaring, waardoor zij waardevol is voor de arbeidsmarkt op de eilanden. 
Het onderhavige onderzoek betreft niet alleen de terugkeer van studenten vanuit Europees Nederland, 
maar ook de vraag of de huidige voorzieningen voor studiefinanciering niet te zeer de braindrain 
stimuleren. De regeling overname studieschuld wordt op het moment slechts toegepast binnen de 
Rijksdienst Caribisch Nederland. De RCN geeft aan dat er in 2019 in totaal negentien medewerkers 
13
afkomstig uit het Caribisch gebied gebruik hebben gemaakt van de regeling. De regeling geldt overigens 
voor iedereen die bij RCN in dienst treedt, dus niet alleen voor medewerkers met een Caribische afkomst. 
Om in aanmerking te komen voor de regeling moeten medewerkers die in verband met hun aanstelling naar 
het Caribische deel van het Koninkrijk zijn verhuisd, een mbo, hbo of universitair diploma behaald hebben. 
Bovendien moeten zij een studieschuld hebben uit de WSF 2000 of uit de WSF BES. Deze medewerkers 
kunnen een maandelijkse en een eenmalige toelage toegekend krijgen. 
Overzicht 2: Regeling overname studieschuld BES-eilanden 
Medewerkers die op de dag van hun indiensttreding een studieschuld hebben van tenminste $ 8840,00 ontvangen 
gedurende een periode van drie jaar een maandelijkse toelage van $ 65,00 netto, en na drie aaneengesloten 
dienstjaren een eenmalige toelage van $ 6500,00 netto. Medewerkers die op de dag van hun indiensttreding een 
studieschuld hebben van tenminste $ 2340,00 maar minder dan $ 8840,00 ontvangen gedurende een periode van 
drie jaar een maandelijkse toelage van $ 65,00 netto, en na drie aaneengesloten dienstjaren een eenmalige 
netto toelage ter grootte van het bedrag van hun studieschuld op de dag van hun indiensttreding minus $ 
2340,00. Medewerkers die op de dag van hun indiensttreding een studieschuld hebben van minder dan $ 2340,00 
ontvangen een maandelijkse toelage van $ 65,00 netto gedurende het aantal maanden dat berekend wordt door 
het bedrag van die studieschuld te delen door 65. 
Begeleiding 
Alle studenten die vanuit Caribisch Nederland naar Europees Nederland vertrekken om een opleiding te 
volgen kunnen voor een periode van maximaal één jaar een vorm van begeleiding krijgen via (op dit 
moment) TuranGoeloe (zie https://www.turangoeloe.nl/). Het doel hiervan is het verhogen van hun 
zelfredzaamheid, het bevorderen van een succesvolle start van hun vervolgopleiding en integratie binnen 
de Nederlandse samenleving. De begeleiding bestaat onder meer uit zaken zoals ondersteuning bij het 
vinden van huisvesting. Daarnaast krijgen studenten gedurende de eerste maand een ‘buddy’ toegewezen 
die hen intensief begeleidt en hulp biedt bij het regelen van praktische zaken en het verkennen van de 
nieuwe woonomgeving.  
Onderzoeksvragen 
Voor dit onderzoek zijn de volgende onderzoeksvragen geformuleerd: 
 
▪ Wat zijn overwegingen van studenten om wel/geen gebruik te maken van studiefinanciering en wel of 
niet buiten de eigen regio te studeren? Onderwerpen die hierbij aan de orde komen, zijn onder andere 
in hoeverre de hoogte van de studiefinanciering bepalend voor waar de student gaat studeren, welke 
rol de opstarttoelage, in hoeverre studenten de extra’s die de WSF 2000 biedt ervaren als een gemis 
en welke rol dit speelt in de studiekeuzeoverwegingen. 
 
13  Voorheen Nederlandse Antillen en Suriname 
Evaluatie Wet studiefinanciering BES | 13 

 
Interne uitvoeringsprocessen 
▪ Biedt de wet- en regelgeving voldoende mogelijkheden tot samenwerking met de andere landen in het 
15
Koninkrijk (bijvoorbeeld controle dubbele financiering of opvragen adresgegevens in de CASt -landen 
bij de PIVA’s)? 
▪ Hoe bevalt het BES-Systeem? Zijn er verschillen tussen de eilanden en de regio m.b.t. de werking van 
de WSF BES? Hoe zijn de ervaringen met één stelsel ten opzichte van de situatie van voor de invoering 
van de WSF BES? 
▪ Met welke partijen wordt samengewerkt (DUO en RCN-OCW) en hoe verloopt die samenwerking? 
▪ Hoe hoog zijn de administratieve lasten voor de uitvoerende instanties? 
▪ Wat bedragen de totale kosten van de uitvoering van de wet? Is het aantal beschikbare fte voor de 
uitvoering van de WSF BES toereikend? 
▪ Welke gevolgen heeft het ontbreken van een BSN/Onderwijsnummer voor de uitvoering? 
▪ Welk uitvoeringsimplicaties zou de invoering van de extra’s die de WSF 2000 biedt (éénoudertoeslag, 
aanvullende beurs, uitwonendenbeurs, etc.) hebben voor de administratieve lasten? 
▪ Is een uitwonendenbeurs voor eigen eiland juridisch verdedigbaar en uitvoerbaar? 
▪ Welke verschillen tussen het mbo en het hoger onderwijs zijn er m.b.t. het gebruik van de WSF BES? 
1.2.3 Effecten en impact van de wet 
Op basis van de resultaten van de bevragingen van alle betrokkenen en de overige analyses, kan vervolgens 
de WSF BES in samenhang worden bezien. We maken daarbij onderscheid tussen de opbrengsten van de 
wet, verklaring van opbrengsten en advisering op basis hiervan. 
Opbrengsten van de wet  
De vragen over de opbrengsten van de wet focussen op het zo veel mogelijk wegenemen van financiële 
belemmeringen en waar mogelijk het voorkomen van ongewenste braindrain: 
 
▪ Voldoen de voorwaarden uit de WSF BES om het onderwijs toegankelijk te houden in Caribisch 
Nederland en in de regio?  
▪ Zijn, gelet op de ervaringen met en het gebruik van de opstarttoelage bij studerenden, de doelstelling 
die daarbij zijn gesteld gehaald? 
▪ In hoeverre is er sprake van onwenselijke braindrain als gevolg van de WSF? 
 
Bij de beschrijving van de braindrain is het van belang om scherp te krijgen wanneer c.q. in welke mate 
sprake is van braindrain. Braindrain als begrip heeft een negatieve lading; het beschrijft dat 
omstandigheden elders meer aantrekkelijk zijn dan in de eigen regio waardoor er een prikkel ontstaat voor 
personen om te vertrekken, waarbij dit vertrek als een verlies wordt gezien voor de eigen regio. Een 
braindrain kan ontstaan door allerlei factoren, zoals betere studie- en loopbaanmogelijkheden en een 
hogere kwaliteit van leven elders. Studiefinanciering en de opstarttoelage zijn een deel van de mogelijke 
overwegingen hierbij. De zinsnede ‘braindrain als gevolg van de WSF’ is hierbij cruciaal. Het is dus zaak om 
de impact van de studiefinanciering, c.q. de mate waarin de WSF BES de doorslag geeft in beslissingen van 
(aankomend) studerenden, te duiden en af te zonderen van andere overwegingen en motieven.  
Verklaring van effecten  
Ook bij de verklaring van de effecten gaat het primair om de toegankelijkheid van het mbo en ho voor 
studenten afkomstig van de BES-eilanden en waar mogelijk een verklaring bieden van een braindrain vanuit 
het perspectief van de WSF BES:  
 
15  Curaçao, Aruba en Sint Maarten 
Evaluatie Wet studiefinanciering BES | 15 

 
2 Wet studiefinanciering BES: historie, uitgaven en doel 
 Totstandkoming WSF BES en de wetswijziging 2015 
Op 17 mei 2010 werd de regelgeving met betrekking tot de openbare lichamen Bonaire, Sint Eustatius en 
16
Saba ingevoerd . Met deze transitie van Bonaire, Saba en Sint Eustatius naar drie openbare lichamen 
binnen Nederland was er behoefte naar een op maat gesneden studiefinancieringssysteem. Hierop werd de 
oude Landsstudietoelageregeling van de eilanden die een toelage bood voor kosten van onderhoud en studie 
plus een tegemoetkoming in uitrustings- en reiskosten omgezet in een nieuwe wetgeving. De Wet 
studiefinanciering BES (WSF BES) en de uitvoeringssystemen van DUO en RCN werden van kracht op 1 
17
augustus 2011 .  
 
Bij de ontwikkeling van de wet heeft de Wet studiefinanciering 2000 model gestaan. In de memorie van 
toelichting bij de Aanpassingswet openbare lichamen Bonaire, Sint Eustatius en Saba is aangegeven dat bij 
aanvang van de nieuwe staatsrechtelijke positie van de BES-eilanden de Nederlands-Antilliaanse regelgeving 
daar in beginsel van kracht zal blijven en dat regelgeving geleidelijk zal worden vervangen door 
18
Nederlandse regelgeving. Bij de regelgeving inzake het onderwijs op de BES is voor een andere lijn 
gekozen: daarbij is de Europees-Nederlandse regelgeving in grote mate, vanaf het begin, model geweest 
voor de op de BES geldende regelgeving. Reden daarvoor is dat het onderwijs op de BES in het algemeen 
niet voldeed aan de maatstaven die het kabinet aanvaardbaar achtte. 
 
Tevens is gekeken naar de bestaande wet- en regelgeving die er bestond op de eilanden afzonderlijk en 
deze regelgeving waar mogelijk te laten gelden voor alle drie de BES-eilanden. Zo moest er duidelijkheid 
ontstaan en bleef de wetgeving passend bij de situatie van de eilanden. Het systeem van een prestatiebeurs 
werd bijvoorbeeld ingevoerd omdat deze aansloot bij de reeds bestaande situatie op Bonaire, waarbij aan 
iedere studerende onder bepaalde voorwaarden ook een deel als gift werd uitgekeerd en waar een 
aanvullende beurs niet bestond. De ontwikkeling van de wet heeft tevens tot gevolg gehad dat de regering 
19
in 2015 het studievoorschot niet heeft ingevoerd in Caribisch Nederland. De redenen waren dat: 
 
▪ het studiefinancieringsstelsel voor Caribisch Nederland anders is ingericht dan de WSF 2000;  
▪ de WSF BES geen aanvullende beurs, geen reisrecht en geen eenoudertoeslag kent voor studenten;  
▪ de WSF BES pas op 1 augustus 2011 in werking is getreden (betrekkelijk kort van kracht); 
▪ de BES-wetgeving nog moet worden geëvalueerd. 
 
Daarnaast brengt de invoering van elementen buiten het Caribische gebied ook administratieve lasten met 
19
zich mee. De overheid ziet bij de ontwikkeling van de wet erop toe dat deze zo beperkt mogelijk blijven.  
 
Bij de invoering van de WSF BES zijn bepaalde elementen uit de Landsstudietoelageregeling gehandhaafd: 
 
▪ studenten kunnen studeren in de regio, in de VS of Canada, of in Europees Nederland;  
▪ bij de normbedragen is rekening gehouden met de verschillende kostenniveaus van de verschillende 
bestemmingen;  
▪ er is een voorziening voor overtochtkosten, uitrustingskosten en begeleiding in het Europese deel van 
Nederland;  
 
16  https://wetten.overheid.nl/BWBR0028063/2020-01-01 
17  https://wetten.overheid.nl/BWBR0028393/2020-04-01 
18  Kst 32 419, nr 3 
19  Kst. 34 035, nr. 3 
Wetsevaluatie WSF BES | 17 

 
a
Tabel 1: Elementen van studiefinanciering WSF BES per doelgroep (per 1-1-2020)  
 Mbo niveau 1 en 2 Mbo niveau 3 en 4 Hoger onderwijs 
Inkomensoverdracht 
Opstarttoelage voor studenten die in Europees Nederland gaan studeren 
Vorm Prestatiebeurs (gift indien Prestatiebeurs (gift indien 
diploma binnen 10 jaar diploma binnen 10 jaar 
X wordt behaald) $2.726,40 wordt behaald) $2.726,40 
Extra leenbedrag X $5.452,80 lening $5.452,80 lening 
Recht X Eénmalig Eénmalig 
 
   
Aanvullende bepalingen X X x 
Studiefinanciering BES    
Vorm Prestatiebeurs (gift indien Prestatiebeurs (gift indien 
diploma binnen 10 jaar diploma binnen 10 jaar 
Gift wordt behaald) wordt behaald) 
 
Recht Max. vier jaar als gift Max. vier jaar Max. vier jaar 
Hoogte afhankelijk van Regio Regio Regio 
Aanvullende bepalingen X X X 
 
Vorm en recht    
Leningen 
Recht Max. Zeven jaar Max. 7 jaar 
Max. 7 jaar lenen (prestatiebeurstermijn + 36 Nominale studieduur + 3 
 
(duur opleiding met max 7) maanden) jaar ( 
Hoogte afhankelijk van Regio Regio Regio 
Lenen na aflopen recht 
prestatiebeurs Ja Ja Ja 
Ontvangsten 
Terugbetaaltermijn 15 jaar 15 jaar 15 jaar 
Draagkrachtregeling Maximaal 12% van inkomen Maximaal 12% van inkomen Maximaal 12% van inkomen 
boven draagkrachtvrije voet boven draagkrachtvrije voet boven draagkrachtvrije voet 
Voorschot x Eerste maand, eerste twee Eerste maand, eerste twee Eerste maand, eerste twee 
studiefinanciering maanden of eerste drie maanden of eerste drie maanden of eerste drie 
maanden kan studie- maanden kan studie- maanden kan studie-
financiering als voorschot financiering als voorschot financiering als voorschot 
 f  f
worden uitbetaald worden uitbetaald worden uitbetaald 
Vervroegd aflossen 
(ongelimiteerd en 
boetevrij) Ja Ja Ja 
Tijdelijk stopzetten 
terugbetaling 
(jokerjaren) Ja Ja Ja 
a) Bij de invulling van deze tabel is ervan uitgegaan dat een student voldoet aan de basisvoorwaarden voor 
studiefinanciering (ingeschreven e.d.). 
b) Of langer indien de opleiding langer is (specialistenopleiding). 
c) De duur waarvoor wordt toegekend of omgezet is afhankelijk van de studielast van de betreffende opleiding. 
d) Student kan diploma halen, maar niet binnen prestatiebeurstermijn vanwege bijzondere medische 
omstandigheden. Geen recht bij normaal verlopen zwangerschap, overstap naar andere opleiding of 
studievertraging is ontstaan nadat student geen prestatiebeursrecht meer had. 
e) Student kan diploma halen, maar niet binnen diplomatermijn van 10 jaar vanwege bijzondere medische of 
niet-medische omstandigheden. Voorwaarden: student moet op tijd zijn begonnen met studie. Vertraging is 
niet het gevolg van tussentijds werken of uitloten, student heeft geen afsluitend diploma behaald. 
f) Als de student buiten het eigen eiland gaat studeren. Indien de student in Amerika, Canada, Barbados, 
Colombia of Puerto Rico gaat studeren kan de student studiefinanciering twee keer per jaar als een voorschot 
uitbetaald krijgen 
g)  Voor de opstarttoelage geldt dat de student woont in Caribisch Nederland en hij/zij de Nederlandse 
nationaliteit heeft of minstens tien jaar in Caribisch Nederland woont om in aanmerking te komen. 
Wetsevaluatie WSF BES | 19 

 
In vergelijking met de WSF 2000 zijn: 
 
▪ aspecten die niet relevant zijn voor de BES-eilanden (zoals bijv. reisvoorziening) achterwege gelaten; 
▪ aspecten die wel van waarde zijn voor de BES-eilanden opgenomen (zoals het ontbreken van aparte 
regels rond meeneembaarheid van studiefinanciering: studeren buiten het eigen eiland is zonder meer 
mogelijk; regelingen ten aanzien o.a. van overtocht en begeleiding en aanpassing van de 
normbedragen aan de lokale BES-levensstandaard en het aanpassen van de normbedragen aan de 
verschillende kostenniveaus van de verschillende bestemmingen); 
▪ elementen uit het Europees-Nederlandse systeem die de toegankelijkheid en transparantie verbeteren 
(ook in de WSF BES) opgenomen: zoals het recht op het aanvragen van studiefinanciering tot het 
dertigste levensjaar, aflostermijn van 15 jaar, mogelijkheid tot inzet van jokerjaren, 
draagkrachtregeling, rente afgeleid van de rente die de Nederlandse overheid betaalt over 
staatsleningen; 
 
Het stelsel moest (gezien de beperkte omvang van de groep studerenden) eenvoudig uit te voeren zijn. 
Daarom zijn administratieve controles tot een minimum beperkt doordat: 
 
▪ er geen verschil wordt gemaakt tussen uitwonende en thuiswonende studerenden; het maakt slechts 
onderscheid tussen wonen op het eigen eiland of elders; 
▪ er geen sprake van ouderafhankelijkheid is: dit betekent geen controle op het ouderlijk inkomen, geen 
berekening van de veronderstelde ouderlijke bijdrage, geen aftrek voor studieschuld van ouders, geen 
aftrek voor telkinderen, geen peiljaarverleggingen en geen regeling voor ouders die weigeren zij te 
dragen; 
▪ een studerende onbeperkt mag bijverdienen; 
▪ er geen éénouder- en partnertoeslag is; 
▪ er geen koppeling van de WSF BES bestaat met de gemeentelijke basisadministratie (administratie via 
telformulieren); 
▪ er bij het stoppen vóór 1 februari geen omzetting van de prestatiebeurs in een gift plaatsvindt. 
 
Het studiefinancieringsstelsel BES biedt hiermee studenten in het hoger onderwijs en deelnemers van het 
(middelbaar) beroepsonderwijs de financiële mogelijkheden om op de BES-eilanden en daarbuiten 
onderwijs te kunnen volgen. Het eerste doel is dat financiële belemmeringen zoveel mogelijk worden 
weggenomen om een kwalitatief goede opleiding te volgen waarvoor studenten de juiste kwalificaties 
bezitten. BES-studerenden moeten financieel in staat zijn om een middelbare beroepsopleiding, hogere 
beroepsopleiding of universitaire studie te volgen in hun eigen regio of in het Europese deel van Nederland. 
Het studiefinancieringsstelsel BES heeft als zodanig betrekking op (zie voor meer informatie de landenlijst 
in bijlage 1).  
 
▪ het eigen openbaar lichaam (Bonaire, Sint Eustatius, Saba); 
▪ ander openbaar lichaam of Aruba, Curaçao, Sint Maarten; 
▪ overig deel Caribische regio; 
▪ Verenigde Staten en Canada. 
 
Naast deze algemene doelstelling zijn er nog twee doelen geformuleerd. Indien er voor studerenden van de 
BES-eilanden een financieel toegankelijk stelsel is, waarin prikkels zitten om in de eigen regio te studeren, 
zal dit naar verwachting de braindrain van de BES-eilanden naar het Europese deel van Nederland 
verminderen. Het beleid is erop gericht dat er een balans ontstaat tussen in de regio blijvende en naar het 
Europese deel van Nederland vertrekkende studerenden. Ten tweede is het van belang geacht dat er op de 
BES-eilanden duidelijkheid en rechtszekerheid is over de regelgeving die op de BES-studerenden van 
toepassing is. 
Wetsevaluatie WSF BES | 21 

 
Prestatiebeurs 
Een prestatiebeurs is een rentedragende lening die onder voorwaarden kan worden omgezet in een gift, 
waarbij tevens de rente teniet wordt gedaan. Deze omzetting geldt wanneer de student in kwestie binnen 
tien jaar zijn of haar diploma haalt. Indien er geen diploma wordt gehaald moet de beurs plus rente worden 
terugbetaald. De prestatiebeurs bestaat voor eenieder uit een gelijk bedrag. Er bestaat dus geen onder-
scheid tussen thuis- en uitwonende studerenden op het eigen openbaar lichaam. Wel is de hoogte van de 
prestatiebeurs afhankelijk van de plaats waar het onderwijs genoten wordt. Op het eigen openbaar lichaam 
geldt een bedrag van USD 79 (tabel 3) voor mbo. Deze prestatiebeurs is voor studenten die in het Caribisch 
Nederland wonen en gaan studeren op één van de circa dertig (ei)landen in het Caribisch gebied, de 
Verenigde Staten of Canada. Studiefinanciering BES wordt aan studerenden aan een mbo-opleiding niveau 3 
of 4 en hoger onderwijs gedurende maximaal vier jaren verstrekt in de vorm van een prestatiebeurs. 
 
Doelstelling: in enge zin is de studiefinanciering BES bedoeld om boeken, collegegeld, openbaar vervoer, 
huisvesting, levensonderhoud en vervoer naar een ander (ei)land te kunnen betalen. Het is daarmee een 
tegemoetkoming in de kosten en dient studeren in Europees Nederland toegankelijk te houden. Daarnaast 
30
hoopt men als ‘bijvangst’ de ‘braindrain’ van de BES-eilanden naar het Europese deel van Nederland te 
verminderen. De aantrekkelijkheid van studeren in de regio wordt ontleend aan de prestatiebeurs die 
studenten kunnen ontvangen als ze gaan studeren in de regio (en die qua hoogte gedifferentieerd is 
 31
afhankelijk van het land waar men gaat studeren). In Nederland kennen we het leenstelsel en de 
inkomensafhankelijke aanvullende beurs. De prestatiebeurs die BES-studenten ontvangen is qua hoogte niet 
gerelateerd aan het inkomen van de ouders en wordt omgezet in een gift na het behalen van het diploma. 
Zo wordt door financiële prikkels gewerkt aan het aantrekkelijk maken en houden van de regio.  
 
Verder geldt dat iemand die reeds zijn volledige aanspraak op studiefinanciering op grond van de WSF BES 
heeft benut nog gebruik mag maken van de studiefinanciering op grond van de WSF 2000 in het Europese 
deel van Nederland. De reden hiervoor is dat de studerende niet hoeft te kiezen tussen óf in de regio 
studeren óf in het Europese deel van Nederland. In het beleid vermoedt men dat de student waarschijnlijk 
eerder voor de regio zal kiezen indien de financiële mogelijkheden daartoe via een degelijk stelsel van 
32
studiefinanciering worden aangeboden en als de opleidingen van goede kwaliteit zijn. Dit element heeft 
wederom als doel het toegankelijk houden van het onderwijs alsook het stimuleren van het volgen van 
onderwijs in de regio, inden de student hiervoor kiest (tegengaan braindrain).  
 
De vormgeving van dit element dient ook ander een doel, namelijk de duidelijkheid van de regelgeving voor 
de BES-eilanden. De regelgeving is (mede) ingegeven door de wens tot harmonisatie met formuleringen en 
terminologie uit de WSF 2000. Zo wordt met de term prestatiebeurs aangesloten bij het Europees-
Nederlandse onderscheid tussen prestatiebeurs en aanvullende lening, waarbij men een deel als gift krijgt 
indien men binnen tien jaar het diploma heeft gehaald. Daarnaast is met het systeem van een prestatie-
beurs aangesloten bij destijds bestaande de situatie op Bonaire, waarbij aan iedere studerende onder 
bepaalde voorwaarden ook een deel als gift wordt uitgekeerd en waar een aanvullende beurs niet bestaat. 
e
Voor een eenduidige regelgeving heeft men daarom in de WSF BES in plaats van tot het 25 levensjaar, 
e
studiefinanciering aanvragen tot zijn 30 geregeld. Ook de afbetaaltermijn van tien jaar is verlengd naar 
vijftien jaar plus een aflossingsvrije aanloopfase van twee jaar na het afstuderen. Verder kan ook, naar het 
Europees-Nederlandse model, gebruik worden gemaakt van een draagkrachtregeling en is de rente die over 
de schuld moet worden betaald afgeleid van de rente die de Nederlandse overheid betaalt over 
staatsleningen, een lagere rente dan de tien procent uit de leenvoorwaarden van de vroegere 
uitvoeringsinstantie op Bonaire, de FINEB. 
 
30  Een term die wordt gebruikt om de emigratie van een (groot) deel van de hoger opgeleide mensen van de 
beroepsbevolking te beschrijven. 
31  De Caribische regio, inclusief VS en Canada 
Wetsevaluatie WSF BES | 23 

 
Op het eigen openbaar lichaam geldt dat men in 2020 voor het mbo een bedrag kan lenen van USD 158 per 
maand tijdens de prestatiebeurs. Voor de lening na de prestatiebeurs geldt een bedrag van USD 237 per 
maand voor mbo. Voor een lening tijdens de prestatiebeurs geldt dat aan de studerenden aan een mbo-
opleiding en hoger onderwijs gedurende maximaal vier jaren (gelijklopend dus aan de prestatiebeurs) de 
36
lening wordt verstrekt. Na deze periode kan gedurende 36 maanden een lening worden verstrekt. 
 
Doelstelling: de lening is een tegemoetkoming in de kosten en dient als aanvulling op de prestatiebeurs. Het 
is bedoeld om bijvoorbeeld boeken, collegegeld, openbaar vervoer, huisvesting, levensonderhoud en 
vervoer naar een ander (ei)land te kunnen betalen.  
 
De terugbetaalsystematiek lijkt sterk op die van de WSF 2000. Het bleek dat in de eerdere Landsstudie-
toelagenregeling en in de leenvoorwaarden van de FINEB stonden onvoldoende aanknopingspunten om tot 
een stelsel te komen met voldoende inhoud en waarborgen. Het huidige stelsel moet bijdragen aan meer 
37
duidelijkheid over de wetten en regels voor de BES-studenten De terugbetalingsregeling bevat dezelfde 
sociale elementen als de WSF 2000. Als terugbetalen tijdelijk niet wenselijk is, heeft de student de 
mogelijkheid om op aanvraag de terugbetaalperiode voor ten hoogste vijf jaar op te schorten (de 
zogenaamde jokerjaren). Bij de berekening van de draagkrachtregeling wordt uitgegaan van het 
minimumloon op de BES-eilanden. Aangezien de inkomens in Caribisch Nederland gemiddeld lager liggen 
dan in het Europese deel van Nederland komen oud-studerenden die woonachtig zijn in Caribisch Nederland 
38
dus sneller in aanmerking voor lagere terugbetaling. 
Tabel 4: Bedragen studiefinanciering BES Leningen, 1 januari 2020 
Lening tijdens  Lening na 
prestatiebeurs per maand prestatiebeurs per maand 
Plaats opleiding Mbo Ho Mbo Ho 
Eigen openbaar lichaam  USD 158,00  USD 296,20  USD 237,00  USD 444,30 
Ander openbaar lichaam  USD 513,44  USD 592,40  USD 770,16  USD 888,60 
Overig deel Caribische regio  USD 789,88  USD 789,88  USD 1.184,82  USD 1.184,82 
Verenigde Staten van Amerika en Canada  USD 1.083,58  USD 1.083,58  USD 1.625,37  USD 1.625,37 
 Uitgaven WSF BES 
Over de uitgaven de WSF BES voor de overheid zijn geen specifiekere cijfers van beschikbaar dan de totale 
uitgaven (tabel 5). Het was voor DUO niet mogelijk deze specificaties te leveren. We beperken ons daarom 
tot de totale uitgaven vanaf 2011 tot en met 2018. 
Tabel 5: Inkomensoverdrachten in het kader van de WSF BES 
Jaar Uitgaven 
2011 € 1.340.573,61  
2012 € 1.869.233,26  
2013 € 2.809.044,69  
2014 € 2.129.308,46  
2015 € 3.013.354,89  
2016 € 3.319.804,08  
2017 € 3.491.069,54  
2018 € 3.210.135,97  
Bron: Cijfers DUO 
 
36  Artikel 2.6 en 2.7 van de WSF BES 
37  Kst. 32 419, nr. 3 
38  Kst. 34 300 IV 
Wetsevaluatie WSF BES | 25 

 
3 WSF BES in cijfers  
Dit hoofdstuk gaat in op het gebruik van de Wet studiefinanciering BES; het aantal toekenningen, het aantal 
studerenden en de financiële omvang van de inkomensoverdrachten. Paragraaf 3.1 schetst het gebruik van 
de wet in algemene zin. Paragraaf 3.2 geeft hierop een verdieping door de verschillen tussen middelbaar en 
hoger onderwijs te geven. 
 
Over het gebruik van de WSF BES zijn relatief weinig cijfers beschikbaar. Zo zijn er geen cijfers beschikbaar 
over het gebruik van de verschillende elementen van de wet (opstarttoelage, prestatiebeurs, gift, lening, 
en voorschot). DUO geeft aan dat deze cijfers niet beschikbaar zijn omdat het ICT-systeem dat uitvoering 
van de wet ondersteunt, niet is ingericht op het opleveren van beleids- en managementinformatie (zie ook 
hoofdstuk 5). Als gevolg daarvan kunnen we in dit hoofdstuk het gebruik van de WSF BES alleen op 
hoofdlijnen schetsen, niet uitgesplitst naar de verschillende elementen. Wel zijn er cijfers beschikbaar 
uitgesplitst naar de regio waar het onderwijs wordt gevolgd.  
 Gebruik WSF BES 
Over het gebruik van de WSF BES zijn de volgende gegevens beschikbaar:  
 
▪ het aantal toekenningen (studerenden); 
▪ de inkomensoverdrachten in het kader van de WSF BES. 
Toekenningen 
Onderstaande tabel 6 geeft per schooljaar weer hoeveel studerenden studiefinanciering en/of een opstart-
toelage ontvingen in het kader van de WSF BES, uitgesplitst naar de regio waarin zij stude(e)r(d)en. Zoals 
hierboven beschreven zijn de cijfers niet uit te splitsen naar de losse elementen van de WSF BES.  
Tabel 6: Aantal ontvangers WSF BES 
Caribische 
Studiejaar Eigen eiland Ander eiland CASt-eilanden regio VS en Canada Totaal 
2011-2012 94 <20 169 <20 21 295 
2012-2013 220 <20 187 <20 28 449 
2013-2014 273 <20 188 <20 33 506 
2014-2015 269 <20 183 <20 40 509 
2015-2016 294 <30 164 <20 43 533 
2016-2017 281 <30 136 <20 58 508 
2017-2018 286 <20 129 <20 62 504 
2018-2019 222 <20 144 <20 56 446 
Bron: DUO (2020) Handboek Studiefinanciering Caribisch Nederland: Een uitwerking van de Wet studiefinanciering 
BES (interne documentatie). p.62 en 65 
 
Na een korte aanloopperiode zijn er jaarlijks ongeveer vijfhonderd toekenningen voor gebruik van de WSF 
BES. Dit aantal is vrij stabiel gebleven over de afgelopen jaren.  
 
Wetsevaluatie WSF BES | 27 

 
Inkomensoverdrachten 
Tabel 8 geeft per kalenderjaar weer wat de inkomensoverdrachten waren in het kader van de WSF BES. 
Deze inkomensoverdrachten omvatten de gelden die worden uitgekeerd in het kader van beurzen, opstart-
43
toelages en verstrekte leningen. Zoals hierboven beschreven zijn de cijfers niet uit te splitsen naar de 
verschillende elementen van de WSF BES. Daarnaast zijn deze cijfers ook niet uit te splitsen naar de regio 
waarin studenten studeren. Op basis van deze (fragmentarische) informatie ramen we dat meer dan de 
helft van deze inkomensoverdrachten in feite bestaat uit (rentedragende) leningen.  
Tabel 8: Inkomensoverdrachten in het kader van de WSF BES 
Jaar Uitgaven 
2011 € 1.340.573,61  
2012 € 1.869.233,26  
2013 € 2.809.044,69  
2014 € 2.129.308,46  
2015 € 3.013.354,89  
2016 € 3.319.804,08  
2017 € 3.491.069,54  
2018 € 3.210.135,97  
Bron: Cijfers DUO 
 
Zoals de tabel laat zien, zijn de inkomensoverdrachten de afgelopen jaren gestabiliseerd rond de 3,2 
miljoen euro. Uitgaande van circa vijfhonderd studenten is dat ongeveer 6.400 euro per student per jaar, 
oftewel een ruime vijfhonderd euro per maand. Een substantieel deel daarvan zijn leningen. De Rijks-
begroting voor 2020 (hoofdstuk VIII, art. 11) gaat ervan uit dat dit bedrag de komende jaren gelijk blijft. 
 Gebruik mbo en hbo 
In deze paragraaf kijken we naar verschillen in het gebruik van de WSF BES tussen middelbaar 
beroepsonderwijs (mbo) en hoger onderwijs (op hbo of universitair niveau, we spreken kortweg van ‘ho’). 
Tabel 9 toont het aantal WSF BES toekenningen weer voor het mbo en ho naar de regio waar zij studeren. 
Tabel 9: Toekenningen WSF BES mbo en hoger onderwijs naar regio 
 11-12 12-13 13-14 14-15 15-16 16-17 17-18 18-19 19-20 
Mbo 1-2          
Eigen Openbaar lichaam 26 99 116 74 104 102 127 83 68 
Overig 12 18 18 13 24 24 19 45 44 
Totaal mbo bol 1-2 38 117 134 87 128 126 146 128 112 
         
Mbo 3-4 
Eigen Openbaar lichaam 56 112 155 191 190 171 152 134 105 
Overig Koninkrijk 90 104 107 97 90 82 76 80 71 
Totaal mbo bol 3-4 146 216 262 288 280 253 228 214 176 
         
Hoger onderwijs 
Koninkrijk (incl. eigen openbaar lichaam) 84 85 79 91 89 78 68 52 47 
Overig 27 31 31 36 36 56 62 61 57 
Totaal hoger onderwijs 111 116 110 127 125 134 130 113 104  
Bron: DUO (2020) Handboek Studiefinanciering Caribisch Nederland: Een uitwerking van de Wet studiefinanciering 
BES (interne documentatie). p.62 (mbo) en p.65 (hoger onderwijs) 
 
 
43  Bron: Cijfers DUO 
Wetsevaluatie WSF BES | 29 

 
Als we er vanuit zouden gaan dat studerenden gemiddeld zes jaar een toekenning krijgen, betekent dit dat 
veertig procent geen diploma haalt (of dit niet doorgeeft aan de uitvoeringsorganisaties). De problematiek 
is vooral groot in het hoger onderwijs. Daarbij speelt mogelijk mee dat hoger onderwijs veel vaker op een 
46
ander eiland plaatsvindt. Een apart onderzoek gaat dieper in op de oorzaken en oplossingen hiervan.  
Minderjarigen 
Tabel 11 laat het aantal minderjarigen (jonger dan 18 jaar) zien dat een toekenning heeft ontvangen onder 
de WSF BES. Het betreft hier in meer dan negentig procent van de gevallen toekenningen in het mbo. 
Gemiddeld was 21 procent van alle studenten met een WSF BES toekenning minderjarig. Zo waren er in het 
schooljaar 2018-2019 in totaal 122 studerenden op mbo-niveau jonger dan achttien. Ter vergelijking: er 
waren dat jaar 217 studerenden met een mbo-opleiding op het eigen eiland en 333 in totaal. Op ho-niveau 
speelt dit nauwelijks. De reden hiervoor is dat voor mbo-opleidingen een vmbo-opleiding van vier jaar nodig 
is, terwijl voor hbo en wo respectievelijk een vijfjarige havo- of een zesjarige vwo-opleiding nodig is.  
Tabel 11: Aantal toekenningen WSF BES aan minderjarigen 
Studiejaar Totaal 
2011-2012 89 
2012-2013 97 
2013-2014 84 
2014-2015 99 
2015-2016 111 
2016-2017 87 
2017-2018 123 
2018-2019 131 
Bron: DUO (2020) Handboek Studiefinanciering Caribisch Nederland: Een uitwerking van de Wet studiefinanciering 
BES (interne documentatie). p.53 
 
Voor wat betreft opstarttoelagen is het beeld anders. Cijfers van DUO laten zien dat in de periode 2011-
2019 elk jaar gemiddeld dertien minderjarige studenten een opstarttoelage kregen om in Europees 
Nederland te studeren. Dat is zestien procent van het totaal. Het merendeel van hen studeerde op hbo-
niveau. 
Leningen en schulden 
Over leningen en schulden zijn weinig gedetailleerde cijfers bekend. In het handboek van DUO is 
aangegeven dat er in 2019 165 debiteuren in de aanloopfase terecht zijn gekomen. Hierbij gaat het om een 
totale schuld van circa USD 2.500.000. Dat is gemiddeld een studieschuld van USD 15.000, waarbij de 
47
hoogste schuld meer dan USD 90.000 bedraagt. 
 
 
 
 
46  Van Casteren, W. et. al. (2020 i.v.) Studiesucces bij studenten uit de Caribische delen van het Koninkrijk: 
Oorzaken en oplossingsrichtingen 
47  Bron: DUO (2020) Handboek Studiefinanciering Caribisch Nederland: Een uitwerking van de Wet 
studiefinanciering BES (interne documentatie). p.158. 
Wetsevaluatie WSF BES | 31 

 
4 Ervaringen van de doelgroep met WSF BES 
 Inhoud en methode 
Interviews met studenten 
Dit hoofdstuk geeft inzicht in de werking van de WSF BES onder de doelgroep; studenten afkomstig van de 
BES-eilanden. We beantwoorden per paragraaf de onderzoeksvragen uit Blok A (paragraaf 1.2.1). We gaan 
in op de overwegingen om wel of geen gebruik te maken van studiefinanciering en wel of niet binnen de 
regio te studeren. Welke rol spelen de hoogte van studiefinanciering en de opstarttoelage hierin? Missen 
studenten bepaalde onderdelen? Daarnaast besteden we aandacht aan de ervaringen van studenten met de 
geboden begeleiding aan studenten. Vervolgens gaan we in op de twee onderzoeksvragen die betrekking 
hebben op de toereikendheid van de verschillende onderdelen van de studiefinanciering of dat ze bepaalde 
bedragen/onderdelen missen en op de bekendheid van de informatievoorziening rond de studiefinan-
cieringsmogelijkheden, inclusief de rechten en plichten van (ex)studenten. Tot slot komen onderwerpen 
aan de orde die betrekking hebben op de betaalmomenten en administratieve lasten voor studenten. 
 
Vanwege de COVID-19 maatregelen konden de onderzoekers niet, zoals oorspronkelijk gepland, op locatie 
studenten benaderen. Ook de onderzoeker uit Bonaire werd door de maatregelen beperkt. Hierdoor moest 
het oorspronkelijke plan (een combinatie van een breedteonderzoek en een diepteonderzoek) gewijzigd 
worden. In eerste instantie zijn studenten benaderd via onze contactpersoon op Bonaire en via een pool van 
Caribische studenten die zijn geworven voor het Caribische onderzoek dat betrekking had op de ervaren 
48
aansluiting (beide onderzoeken zijn gelijktijdig uitgevoerd). Voor de aanmelding is een portaal ingericht 
en een online agenda aangemaakt waarin de studenten zelf hun interviews konden inplannen. De interviews 
konden in het Nederlands, Engels, Papiaments of Spaans worden afgenomen. Dit leverde enkele 
aanmeldingen op, waarvan de meesten buiten de doelgroep vielen. Daarom is als aanvulling hierop door 
DUO een mailing gestuurd naar WSF BES studenten met de vraag om zich aan te melden (vanwege privacy 
kon DUO geen adressen aan de onderzoekers beschikbaar stellen). Dit leverde in totaal 37 aanmeldingen op 
van respondenten die binnen de doelgroep vielen. Zij konden aangeven via welk medium (Teams, Skype, 
Whatsapp) zij geïnterviewd wilden worden. Met behulp van de ontwikkelde interviewleidraad zijn aldus 37 
diepte-interviews afgenomen met afgestudeerden, studenten en studenten die nét aan hun studie waren 
begonnen. De interviews zijn steeds door twee personen afgenomen. Alle antwoorden zijn genoteerd in 
digitale kaarten. Als leidraad is een interviewprotocol gemaakt waarin de volgende onderwerpen zijn 
 49
verwerkt: 
 
▪ achtergrondkenmerken (herkomst, huidige opleiding etc.); 
▪ (studie)keuzeproces; 
▪ gebruik van en oordeel over studiefinanciering; 
▪ toekomstplannen; 
▪ effecten van COVID-19. 
 
Omdat veel vragen open zijn gesteld, hadden respondenten de ruimte hun eigen antwoorden te formuleren 
en nadere toelichting te geven en hadden de interviewers de mogelijkheid door te vragen. Hierdoor kregen 
de interviews de status van diepte-interviews. De antwoorden van alle respondenten zijn in één bestand 
(het zogeheten moederbestand) samengevoegd en met behulp van relevante filtering geanalyseerd. Hierbij 
is steeds ook gekeken naar de achtergrond van de respondent. 
 
48  Van Casteren, W., et. al. (2020, i.v.) Studiesucces bij studenten uit de Caribische delen van het Koninkrijk: 
Oorzaken en oplossingsrichtingen 
49 Zie bijlage 3. 
Wetsevaluatie WSF BES | 33 

 
 
 
 
 
 
Drijfveren en toekomstplannen 
Om een beeld te vormen van de respondenten, bespreken we hier kort wat hun drijfveren en 
toekomstplannen zijn. Zo hebben respondenten aangegeven wat de voornaamste reden is dat ze zijn gaan 
studeren. Voor ruim de helft van zowel respondenten die in de Caribische regio zijn gaan studeren (9/14) 
als de respondenten die in Europees Nederland zijn gaan studeren (14/23) geldt als een van de 
belangrijkste redenen dat zij de kans op een goede baan wilden vergroten. 
Ik wilde gaan voor meer diploma’s zodat de kans op een betere baan groter is in de toekomst en met 
een havo diploma kun je niet aan de slag op het eiland.  
Vaak was dit niet de enige reden voor respondenten om door te studeren. Een even groot deel van de 
studenten in Europees Nederland (14/23) is gaan studeren om zichzelf verder te ontwikkelen: dit gold ook 
voor zo’n dertig procent van de respondenten uit de Caribische regio (4/14). Respondenten uit beide 
groepen vinden het bovendien een logische stap om te gaan studeren, het ook iets is wat van hen verwacht 
wordt. 
Iedereen studeert door. Bovendien is het een voorrecht om door te kunnen studeren. Maar het is dus 
ook wat gebruikelijk is.  
Voor een deel van de respondenten die in Europees Nederland zijn gaan studeren was het opdoen van 
buitenlandervaring (mede) een reden om verder te studeren. 
Ook is aan de respondenten gevraagd of ze van plan zijn na afronding van hun studie terug te keren naar 
hun eiland van herkomst. Ongeveer de helft van de respondenten die in de Caribische regio stude(e)r(de)n, 
maar niet op het eiland van herkomst, wil terugkeren (6/13). 
Vooral omdat het thuis is voor mij. Maar ook omdat mijn onderwijs daar wat bij kan dragen.  
Tegelijkertijd geven ze aan dat ze niet zeker weten of het wel haalbaar is, omdat het wellicht niet 
mogelijk is om er een (interessante) baan te vinden. 
Statia is very prehistorical. Maybe there’s no job. Nobody has done it before.  
Gevraagd naar waar studenten eventueel naar toe willen (anders dan het eiland van herkomst) na hun 
studie, blijkt de regio toch nog interessant: Sint Maarten, de VS en Sint Eustatius worden genoemd. 
Ook aan studenten die hun studie in Europees Nederland volg(d)en, is gevraagd of ze na hun studie terug 
willen keren naar hun eiland van herkomst. Een groot deel ziet dit wel zitten, al bouwen de meesten ook 
meteen een voorbehoud in. Zo blijft het vinden van een goeie baan voor veel respondenten wel een 
vereiste voor terugkeer. 
Ja denk ik wel, maar hangt wel af van de mogelijkheden die ik dan heb voor een baan vooral. Maar ik 
sta er nog erg open in, ik zou ook ergens anders terecht kunnen komen.  
Tegelijkertijd wil een groot deel van deze groep eerst elders (werk)ervaring opdoen, vooraleer terug te 
keren naar de eilanden. Wat opvalt is dat studenten in beide groepen graag bij willen dragen aan de 
ontwikkeling van ‘hun’ eiland. Het overgrote deel van de groep respondenten die in Europees Nederland 
stude(e)r(de)n en niet (direct) terug verwachten te keren naar het eiland van herkomst, wil voorlopig in 
Europees Nederland blijven.  
Wetsevaluatie WSF BES | 35 

 
Vervolgens is specifiek gevraagd of financiële redenen als collegegeld en studiefinanciering in verschillende 
gebieden een rol hebben gespeeld bij de keuze voor de studielocatie. De helft van de respondenten die in 
de regio is gaan studeren, antwoordde hier bevestigend op. Zij hebben vaak een afweging gemaakt op basis 
van waar zij rond zouden kunnen komen met de beschikbare studiefinanciering:  
Ja, dat speelde een rol. Andere scholen zijn te duur. Ik heb een school gekozen die betaalbaar is van 
de studiefinanciering.  
De andere helft heeft de keuze niet op collegegeld of studiefinanciering gebaseerd. Bij hen kwamen 
financiën bijvoorbeeld op de tweede plaats omdat ze hoe dan ook een bepaalde studie wilden volgen, of 
het geluk hadden dat hun ouders zo nodig financiële ondersteuning konden bieden. Er waren geen 
opvallende verschillen tussen mbo-studenten en ho-studenten in het al dan niet laten meespelen van 
financiële redenen in het kiezen van een studielocatie. 
 
Ook aan degenen die een opleiding in Europees Nederland volg(d)en is gevraagd waarom zij naar Nederland 
zijn gekomen voor een studie en niet in de regio inclusief de VS of Canada zijn gaan studeren. Uit hun 
antwoorden blijkt dat zij in de keuze tussen de eilanden, de VS of Canada en Europees Nederland de 
eilanden vaak wegstreepten vanwege de beperkte studiemogelijkheden of omdat men meer van de wereld 
wilde zien. De VS was vaak geen optie vanwege het hoge lesgeld; Europees Nederland bleef dan over. 
Bovendien blijkt het heel gebruikelijk dat jongeren naar Nederland gaan: het onderwijs sluit goed aan, er 
zijn goede voorzieningen en vaak woont er al familie in Nederland. 
Betere onderwijskwaliteit, goede ranking van universiteiten. Caribische regio heeft gelimiteerde 
opties. Bovendien praktisch makkelijker om naar Nederland te vliegen waar je vervolgens alles hebt in 
plaats van een van de eilanden.  
Schoolkosten in Nederland zijn lager; beter te betalen dan in bijvoorbeeld de VS. Voor de VS kun je 
ook studiefinanciering krijgen maar dat dekt de kosten minder goed. En daarnaast ook omdat veel 
andere Caribische studenten naar Nederland gaan, vaak al na havo of vwo. Dit is een logische route die 
heel veel mensen nemen. En in Nederland heb je dan ook al wat bekenden, vrienden en familie zitten. 
Bij een groot deel (19/23) van de respondenten die een opleiding in Nederland volg(d)en heeft het 
collegegeld wel een rol gespeeld in de keuze voor een studielocatie. Daarbij wordt vooral ook (12x) 
aangegeven dat de VS in vergelijking een stuk duurder is.  
Gebruik studiefinanciering 
Alle respondenten die in de Caribische regio zijn gaan studeren hebben gebruikgemaakt van studie-
financiering (WSF BES). De reden hiervoor was eenduidig: om de studie en benodigdheden hiervoor te 
kunnen betalen. Alle respondenten met een opleiding in Nederland hebben gebruikgemaakt van de 
Nederlandse studiefinanciering. Eén respondent heeft hier voor zijn vorige opleiding (mbo) gebruik van 
gemaakt, maar heeft het geluk dat zijn werkgever de huidige opleiding (hbo) bekostigt en gebruikt daarom 
geen studiefinanciering meer. Studenten die vanuit de BES-eilanden in Europees Nederland gaan studeren, 
kunnen ook een opstarttoelage aanvragen; deze is bedoeld als tegemoetkoming in de kosten die worden 
gemaakt om in Nederland te gaan wonen (vliegticket, winterjas, inrichting studentenkamer, eventuele 
begeleiding). Alle respondenten (op twee na) maakten gebruik van de opstarttoelage; één student kreeg 
deze niet omdat hij in eerste instantie vwo in Nederland ging doen. Omdat vwo ook mogelijk was op 
Bonaire werd geen opstarttoelage verstrekt (de opstarttoelage geldt inderdaad alleen voor een voltijd 
opleiding in mbo 3-4, hbo of wo). De andere student voldeed niet aan de criteria (niet afkomstig van BES-
eiland). Reden om de opstarttoelage te gebruiken was voor de meesten om een goede start te kunnen 
maken in Nederland. Specifiek benoemd werden het inrichten van de studentenkamer en het betalen van 
het eerste collegegeld 
Wetsevaluatie WSF BES | 37 

 
Ik heb geen onnodige stress gehad van hoe je hier allemaal bij de loketjes moet komen te staan en alle 
51
papieren regelen. Ben heel blij dat ik dat niet helemaal zelf hoefde te doen. 
Verplichting van begeleiding 
De meeste respondenten met een opleiding in Nederland zijn van mening dat het belangrijk is dat 
begeleiding voor Caribische studenten in Nederland bestaat en goed wordt georganiseerd, maar dat het niet 
voor iedereen verplicht zou moeten zijn. Het kan per student verschillen in hoeverre dergelijke begeleiding 
iets kan toevoegen. Sommigen hebben bijvoorbeeld al een netwerk in Nederland of familie waar ze bij 
terecht kunnen. 
Nee, moet niet verplicht zijn, want het kan heel goed dat mensen al bekend zijn met Nederland, of ze 
hebben er al familie. Maar het moet wel beschikbaar zijn.  
4.3.3 Rondkomen met studiefinanciering 
In deze paragraaf gaan we in op de onderzoeksvragen die betrekking hebben op de mate waarin de 
bedragen van de studiefinanciering en opstarttoelagen voor studenten voldoende zijn. Het is daarbij van 
belang te herhalen dat het niet de bedoeling is dat studiefinanciering kostendekkend is; het is een 
tegemoetkoming in de kosten. Hebben studenten bijvoorbeeld ook nog behoefte aan een uitwonendenbeurs 
voor het eigen eiland of volstaan de bedragen die men nu ontvangt? 
Rondkomen met de WSF BES 
Respondenten die in de Caribische regio zijn gaan studeren en studiefinanciering BES ontvingen, kunnen 
vrijwel allemaal niet rondkomen van het bedrag dat zij kunnen aanvragen. Het is dan ook niet de intentie 
dat studiefinanciering volledig kostendekkend is, maar dat het in voldoende mate tegemoetkomt aan de 
kosten. Voor een enkeling is het genoeg, dankzij streng budgetteren of omdat ze nog thuis wonen. Het 
grootste deel redt het echter niet met de studiefinanciering alleen. Sommigen hebben hiernaast een 
bijbaan of worden ondersteund door hun ouders. Levensonderhoud is in bepaalde gebieden erg duur en er 
mag niet overal gewerkt worden naast de studie. Vooral studeren in de VS is erg duur.  
Nee, dat is niet voldoende. Ik heb ook geld van mijn ouders nodig. Ik mag geen bijbaan hebben hier in 
VS. Ook het collegegeld is soms erg hoog, waardoor er verder weinig studiefinanciering overblijft voor 
bijvoorbeeld het kopen van boeken.  
For me it’s not enough. When you pay for your tuition, your meals etc you still need money to buy 
books.  
Er was maar één persoon waarvoor de studiefinanciering wel genoeg was, maar deze persoon lichtte toe 
nog thuis te wonen en geen kosten voor levensonderhoud te hebben.  
 
BES-studenten die een studie in Nederland gaan volgen, krijgen vanuit WSF BES alleen een opstarttoelage 
(verder vallen zij onder het systeem van de WSF 2000). De uitbetaling van de toelage vindt eenmalig plaats. 
Omdat de opstartkosten vóór aanvang van de opleiding worden gemaakt, is voor het uitbetalingsmoment 
beleidsmatig aansluiting gezocht bij de termijn die geldt voor het voorschot studiefinanciering BES. De 
opstarttoelage wordt daarom (op z’n vroegst) drie maanden voor aanvang van de studie in Nederland 
uitgekeerd. Over de opstarttoelage waren de meesten van mening dat het ontvangen bedrag (ruim) 
voldoende was. Wanneer het geld puur gebruikt werd waar het voor was bedoeld, hielden sommigen zelfs 
over. Enige verbeterpunt dat naar voren kwam, is dat wanneer studenten eerder dan drie maanden voor 
aanvang van de studie naar Nederland vertrekken, de toelage te laat komt om het vliegticket of de eerste 
huur/borg van te kunnen betalen. In deze gevallen heeft men dit zelf op een andere manier opgelost, maar 
eerder uitkeren was wenselijk geweest. 
 
51  Zie ook: Van Casteren, W., et. al. (2020, i.v.) Studiesucces bij studenten uit de Caribische delen van het 
Koninkrijk: Oorzaken en oplossingsrichtingen. 
Wetsevaluatie WSF BES | 39 

 
Van het collegegeldkrediet maakt(e) iets meer dan de helft van de ho-respondenten gebruik. Enkele 
respondenten maken sowieso van alle mogelijkheden gebruik omdat ze het anders financieel gezien niet 
rondkrijgen. Twee ho-respondenten kenden het collegegeldkrediet niet; nog eens twee waren er niet van 
op de hoogte maar gaven aan hieraan geen behoefte te hebben. 
 
De meeste studenten hebben niet gebruikgemaakt van een andere vorm van (buitenlandse) studie-
52
financiering, een beurs of bijvoorbeeld het SKJ . Een student die in de Verenigde Staten studeert heeft een 
‘other state waiver’, waardoor hij/zij minder betaalt. Daarnaast ontvangt een andere student in de VS een 
beurs (scholarschip) vanuit de opleidingsinstelling, evenals een student uit Canada. Van de respondenten 
die in Europees Nederland studeerden, had niemand een andere vorm van studiefinanciering dan de 
WSF 2000. 
Bereikbaarheid  
Respondenten die een opleiding in de Caribische regio volg(d)en kunnen bij RCN, in het bijzonder bij de 
Kwaliteit Coördinator van RCN, terecht als ze vragen hebben. Slechts één van hen weet niet precies waar 
hij/zij met vragen terecht kan.  
Taal 
Het merendeel van degenen die in de Caribische regio zijn gaan studeren, vond het niet lastig dat beschik-
kingen enkel in het Nederland beschikbaar zijn. Een enkeling had hier moeite mee en vond dat het lastig 
was omdat ze minder goed Nederlands spreken dan Papiaments. Voorkeurstaal voor deze respondenten is 
Papiaments of Engels. Het grootste deel van de stude(e)r(d)en in Europees Nederland had geen probleem 
met de taal van de beschikkingen. Wel kan men zich voorstellen dat het voor anderen lastig kan zijn, 
bijvoorbeeld als men van huis uit Papiaments spreekt of Spaanstalig is opgevoed. Enkele respondenten 
moesten brieven soms drie keer lezen voor zij deze begrepen; beschikkingen in het Papiaments hadden dit 
kunnen verhelpen. Aan alle respondenten (ongeacht of zij moeite hadden met de Nederlandstalige 
beschikkingen) is gevraagd in welke taal beschikkingen wat hen betreft het best aangeboden konden 
worden, naast het Nederlands. Engels werd daarbij het vaakste genoemd, gevolgd door het Papiaments en 
het Spaans. Ook ouders die slecht Nederlands beheersen kunnen op die manier beter begrijpen waar hun 
kind mee bezig is, zo noemden enkele respondenten. 
Rechten en plichten 
Van de respondenten met een opleiding in de Caribische regio zijn er slechts een paar die exact op de 
hoogte zijn van de studieschuld die ze aan het opbouwen zijn. Andere respondenten hebben weliswaar een 
beeld van hun schuld, maar het exacte bedrag weten ze niet. Ongeveer een derde deel van deze 
respondenten antwoordt op de vraag of ze op de hoogte zijn van hoe hoog hun studieschuld wordt ‘nee’, 
waarbij één student aangeeft:  
Ik wil het eigenlijk ook niet weten….  
Iemand anders wil hier eigenlijk wel jaarlijks een update over ontvangen.  
 
Zo’n driekwart van de respondenten met een opleiding in Europees Nederland (17/22) weet wat de hoogte 
van de studieschuld (ongeveer) is en hoe hoog deze uiteindelijk zal worden. Een paar respondenten hebben 
grofweg een idee van het verschuldigde bedrag. Ze weten waar ze het exacte bedrag kunnen vinden. Twee 
respondenten weten niet wat hun schuld is en geven daarbij aan dat ze niet durven kijken wat het bedrag 
van de schuld is en gaat worden. 
 
52  Dit is voor een specifieke doelgroep die geen aanspraak heeft op Studiefinanciering BES. Jongeren tot 24 jaar 
komen in aanmerking voor SKJ (sociale kans trajecten jongeren) toelage van circa 189 USD.  
Wetsevaluatie WSF BES | 41 

 
Voor respondenten die een studie volg(d)en in Europees Nederland geldt hetzelfde: de meeste studenten 
ontvingen hun studiefinanciering op tijd (19/23). Ook hier zijn twee studenten die problemen hadden met 
de uitbetaling. In een geval kwam dit door zoekgeraakte informatie. Voor de andere respondent was het te 
laat aankomen van de studiefinanciering stressvol. 
Dat zorgt voor stress. Het is al vervelend om te lenen, als het dan niet op tijd is, is dat heel vervelend. 
Terugbetaling 
Van de respondenten die in de Caribische regio gestudeerd hadden, was er slechts één reeds aan het 
terugbetalen. Deze respondent moest zowel een schuld onder de Fundashon Finansiamentu di Estudio di 
Bonaire (FINEB) terugbetalen als een schuld onder de WSF BES. De terugbetaling van deze eerste schuld 
verloopt volgens de respondent ‘verschrikkelijk’ omdat het maandelijkse bedrag te hoog is. Het 
maandelijkse bedrag onder de WSF BES is lager en is daarmee beter te voldoen. 
 
Van de afgestudeerde en terugbetalende respondenten die in Europees Nederland studeerden, melden er 
twee dat dit goed gaat. Een respondent meldt dat de betalingen aan FINEB over het algemeen goed gaan, 
maar dat de communicatie soms wat vertraagd lijkt. Tevens was er wat onduidelijkheid over de 
aflossingsvrije periode en start van de terugbetalingen, maar daarvoor is uiteindelijk een regeling 
getroffen. Terugbetaling aan DUO was voor deze persoon nog niet aan de orde. Van alle afgestudeerden 
wist een respondent die studeerde in de Caribische regio niet of hij/zij in aanmerking kwam voor een 
lagere terugbetaling; een ander dacht van wel en de overig twee kwamen niet in aanmerking.  
 
Aanvullend aan de vragen die specifiek betrekking hadden op de evaluatie van de WSF BES, zijn er twee 
vragen aan de respondenten gesteld die te maken hebben met de uitbraak van COVID-19. Aan 
afgestudeerden die reeds aan het terugbetalen zijn, is gevraagd of ze door de uitbraak van COVID-19 
problemen hebben met het terugbetalen van hun lening. Van deze respondenten was er één (studie in 
Caribische regio) voor wie dit het geval was. 
Ja, maar ik heb RCN niet benaderd om te kijken of ik een lager bedrag kan aflossen. Maar ik heb het 
idee om dat alsnog te doen. 
4.3.6 Administratieve lasten 
Het laatste onderwerp van de interviews had betrekking op de administratieve lasten: in hoeverre is het 
eenvoudig om studiefinanciering te regelen? 
Studiefinanciering aanvragen 
Het grootste deel van de respondenten die in de Caribische regio stude(e)r(d)en, vond het aanvragen van 
studiefinanciering eenvoudig (12/14). Een enkeling had moeite met de aanvraag. Dit lijkt met name in het 
proces te zitten. Een respondent ontving een maand geen studiefinanciering omdat de schoolverklaring 
ontbrak. De respondent had hierbij niet het gevoel dat rekening werd gehouden met de situatie. 
Ik vind dat ze rekening moeten houden met het feit dat ik student ben en kosten heb.  
De andere respondent vond het hectisch om aan het einde van de middelbare school ook alles voor een 
vervolgstudie te moeten regelen, omdat je bij vragen veel tijd kwijt bent met het wachten op antwoorden. 
Met de reactietijden had men verschillen ervaringen; sommige studenten vonden dat vragen op korte 
termijn beantwoord werden en anderen stelden dat het soms even duurde voordat er een antwoord kwam. 
Een paar respondenten lichten specifiek toe dat de aanvraag heel eenvoudig via de beschikbare formulieren 
gedaan kon worden. Twee respondenten vonden het eenvoudig om studiefinanciering aan te vragen, 
weliswaar met hulp. Voor een respondent werd alles door een leraar van de middelbare school en een 
ouder klaargezet, de ander had hulp nodig bij het vertalen van documenten. 
Wetsevaluatie WSF BES | 43 

 
Ook voor studenten die naar Europees Nederland willen, is er extra voorlichting (ook voor ouders). Dat 
wordt als positief ervaren. Studeren in Europees Nederland wordt door sommigen expliciet gepromoot, de 
school geeft daar ook informatie over. Vanuit de VS wordt actief geworven op Saba.  
Bekende klachten/aandachtspunten bij school over het studiefinancieringssysteem 
Leerlingen zijn vaak (te) laat met aanmelden, omdat het verwerken ook lang duurt. Voor studenten die in 
de VS gaan studeren: het collegegeld moet vaak al betaald worden voordat men het geld van DUO/RCN 
binnen heeft, dat is soms onhandig. Er is veel regelwerk voor studenten die een mbo-opleiding in Europees 
Nederland willen doen: er is een Nederlands BSN nodig, men moet voor sommige mbo-instellingen op 
locatie een interview doen (voor ho-studenten kan dit doorgaans online; in het mbo niet).  
Oordeel over informatievoorziening omtrent studiefinanciering 
Er zijn verschillende systemen tussen de diverse eilanden en dat is heel onduidelijk en overzichtelijk, er 
lijkt ook weinig logica in te zitten, zo geeft men aan. De informatie moet op verschillende plekken gezocht 
worden. Studenten stappen zelf niet snel naar RCN. Wellicht zou RCN, samen met het vo en mbo, nog meer 
aandacht aan voorlichting kunnen besteden, bijvoorbeeld met animatiefilmpjes via social media. Er moet 
daarnaast duidelijk meer aandacht besteed worden aan de terugbetaling en de mogelijkheden van gebruik 
van de draagkrachtregeling. Een optie zou zijn om de draagkrachtregeling ook op de eilanden automatisch 
toe te passen. Studenten vinden het nu vaak te ver van zich af staan; men onderstreept dat het goed is om 
in dit kader meer voorlichting te geven. 
Oordeel bereik doelstellingen studiefinanciering BES 
Over toegankelijkheid. Voor de eilanden is vooral de investering in kwaliteit en toegankelijkheid belangrijk. 
Men noemt dat sommige studenten worden bijgestaan door hun ouders en minder hoeven lenen; dat creëert 
ongelijkheid. Daarnaast is studeren in de VS voor veel studenten niet haalbaar; ouders moeten aantonen 
dat ze de studie kunnen betalen om een visum voor het kind te kunnen krijgen. Enkel studenten waarvan de 
ouders voldoende financiële middelen hebben, kunnen naar de VS. opstarttoelage zou wellicht ook vertrekt 
kunnen worden aan studenten die naar bijvoorbeeld de VS gaan. 
 
Ee specifieke situatie is er voor de mbo-instelling op Bonaire. De mbo-school op Bonaire wil graag de 
instelling openstellen voor andere studenten en een campus inrichten. Niet alleen voor studenten van het 
eigen eiland die thuis over onvoldoende support en faciliteiten beschikken om adequaat te kunnen 
studeren, maar ook voor studenten uit (bijv.) Curaçao. Deze hebben, als ze op Bonaire gaan wonen, recht 
op WSF BES voor ingezetenen van Bonaire. Dat is onvoldoende om huisvesting te kunnen betalen. Onder 
54
andere ook voor hen pleit men voor een uitwonendenbeurs. Men vindt het bedrag dat mbo-studenten 
ontvangen op Bonaire is laag; er wordt vanuit gegaan dat ze thuis blijven wonen. Bovendien zijn de kosten 
van levensonderhoud op Bonaire hoog (hoge huur, laag salaris). Studenten moeten nu vaak werken naast 
hun studie, omdat ze anders niet rondkomen; dat zorgt voor studieuitval. Daarnaast is het soms voor 
studenten beter om op zichzelf te gaan wonen, omdat blijkt dat studenten een lastige thuissituatie moeilijk 
kunnen combineren met studeren. Dit is op te lossen met een uitwonende beurs en wonen op de campus. Er 
zijn veel verschillen tussen studenten: studenten uit Sint Eustatius die naar Bonaire komen, krijgen een 
ruimere beurs. Studenten die vanuit Bonaire naar Curaçao gaan ook. Een uitwonendenbeurs voor studenten 
die naar Bonaire gaan, zou het studeren aldaar aantrekkelijker maken. Voor studenten uit de regio 
(Curaçao, Aruba) is het nu niet makkelijk om naar Bonaire te komen. Op de verschillende eilanden zijn 
diverse opleidingen (op verschillende niveaus) te volgen, maar onderwijs elders in de regio volgen (en 
studiefinanciering krijgen) is niet altijd eenvoudig te regelen. 
 
54  Het is niet helemaal duidelijk of deze groep primair aanspraak kan maken op SSC of gebruik moet maken van 
de WSF BES. 
Wetsevaluatie WSF BES | 45 

 
Driekwart van de studenten weet ongeveer hoe hoog de studieschuld is of gaat worden. Een deel van de 
hen is op de hoogte van de regels rondom terugbetaling van de studieschuld: echter blijken zij het niet 
allemaal bij het juiste eind te hebben. Kennisgebrek over aflossingsregelingen en aflossingsvoorwaarden is 
niet alleen vastgesteld bij BES-studenten; een soortgelijk beeld is ook geconstateerd bij Nederlandse 
55
studenten. Ook de representanten van de onderwijsinstellingen geven toe dat zij niet precies op de 
hoogte zijn van aflossingsvoorwaarde en draagkrachtregelingen. Het automatisch toepassen van de 
draagkrachtregeling zou een oplossing kunnen bieden voor onzekerheid daaromtrent. Er bestaande beelden 
van torenhoge studieschulden en grote toekomstige financiële problemen. Er zijn daarnaast weinig 
studenten die bekend zijn met regelingen voor de overname van studieschuld door overheidsinstanties op 
de BES-eilanden. Tegelijkertijd vindt een groot aantal respondenten dit een interessante stimulans.  
Uitbetaling en terugbetaling 
Over het algemeen zijn respondenten zeer tevreden over de betaalmomenten waarop ze de studie-
financiering ontvangen en hebben zij hun studiefinanciering en de opstarttoelage ook altijd op tijd 
ontvangen. Degenen die reeds bezig zijn met terugbetalen, ervaren niet of nauwelijks problemen hiermee.  
Administratieve lasten 
Voor de meeste respondenten was het aanvragen van studiefinanciering en de opstarttoelage redelijk 
eenvoudig. Bij vragen werd men door RCN, DUO of bekenden goed geholpen. In de gevallen waarin 
studenten minder tevreden waren, leken dit uitzonderingssituaties te zijn die uiteindelijk naar 
tevredenheid zijn opgelost.  
 
 
 
55  Broek, A. van den, Cuppen, J., Korte, K.de & Warps, J. (2020). Beleidsdoorlichting artikel 11 
Studiefinanciering. Onderzoek in opdracht van het Ministerie van Onderwijs, Wetenschap en Cultuur. 
Nijmegen: ResearchNed. 
Wetsevaluatie WSF BES | 47 

 
5 Uitvoering WSF BES 
In dit hoofdstuk bespreken we de uitvoering van de wet door de overheidsorganisaties. De wet wordt 
uitgevoerd door de Dienst Uitvoering Onderwijs (DUO). Die heeft een deel van die uitvoeringstaken onder-
gemandateerd aan de Rijksdienst Caribisch Nederland (RCN). Zij werken in opdracht van het ministerie van 
56
OCW.  
 Inhoud en methode 
In dit hoofdstuk beschrijven we eerst hoe de uitvoering van de wet verloopt: welke werkprocessen 
doorlopen de organisaties? Daarna geven we een analyse: eerst bezien we het primair proces (paragraaf 
5.3) en vervolgens de bedrijfsvoeringsondersteuning. Daarbij beschrijven we ook hoe de uitvoerings-
organisaties denken dat de wet in de praktijk uitpakt voor studenten. Als samenvatting hiervan staat aan 
het einde van dit hoofdstuk een antwoord op de onderzoeksvragen.  
 
Dit hoofdstuk beschrijft alléén de uitvoering van de WSF BES. Studenten uit Caribisch Nederland die in 
Europees Nederland een opleiding gaan volgen, ontvangen studiefinanciering op grond van de WSF 2000, zie 
hoofdstuk 3. De uitvoeringsprocessen daarvan laten we hier buiten beschouwing.  
 
Voor het analyseren van de uitvoering zijn drie stappen van onderzoek doorlopen:  
 
▪ oriëntatie; 
▪ dataverzameling; 
▪ synthesevorming. 
 
De eerste stap bestond uit desk research, met een nadere analyse van de wettekst en een stakeholder-
analyse van de betrokken (uitvoerings)organisaties. In de documentenanalyse is systematisch secundaire 
informatie over de uitvoering van de wet beoordeeld, onder andere aan de hand van werkinstructies, 
procesbeschrijvingen, organisatieplannen en financiële rapportages van DUO en RCN. Op basis van deze 
documenten en de beleidstheorie is een interviewleidraad uitgewerkt voor diepte-interviews met 
uitvoeringsorganisaties en een onderzoekskader vastgesteld voor het bestuderen van secundaire informatie.  
 
De tweede stap bestond uit semigestructureerde interviews met professionals die bij (uitvoering van) de 
wet betrokken zijn. Het ging om medewerkers van de betrokken uitvoeringsorganisaties en van het 
ministerie van OCW, die zich bezighouden met beleid, financiën/control, informatie/ICT en het primair 
proces. In de interviews zijn in grote lijnen twee hoofdonderwerpen besproken: 
 
▪ Interne uitvoeringsprocessen: om een breed beeld te krijgen van de uitvoering, hebben we het primair 
proces (verstrekking van de WSF BES en de toelage) en de ondersteunende bedrijfsvoering in beeld 
57
gebracht, met naast dit primair proces ook de bedrijfsvoering op elk van de PIOFACH aspecten.  
 
56  Formeel zou er ook gesproken kunnen worden van één uitvoeringsorganisatie omdat de wet zelf alleen DUO als 
uitvoeringsorganisatie onderscheidt. De betrokken medewerkers van RCN krijgen projectsturing vanuit DUO. 
Echter, in de praktijk wordt de wet uitgevoerd op twee verschillende locaties, in twee verschillende 
tijdzones, door medewerkers die in dienst zijn van twee verschillende organisaties. Juist de samenwerking 
tussen die twee organisaties bepaalt voor een groot deel het succes van de uitvoering. Daarom spreken we 
kortweg van (twee) organisaties.  
57  PIOFACH is een acroniem voor Personeel, ICT, Organisatiestructuur, Financiën, Administratie (en in dit geval 
ook administratieve lasten), Communicatie en Huisvesting. 
Wetsevaluatie WSF BES | 49 

 
Overzicht 4: Taakverdeling tussen RCN en DUO 
 RCN-Sf DUO 
Studenten die gaan studeren in Europees Opstarttoelage (op grond van WSF Overige studiefinanciering 
Nederland BES) gedurende studerend verblijf in 
Europees Nederland 
Studenten die gaan studeren op/in (o.a.) Studiefinanciering BES N.v.t. 
de BES-eilanden, Caribische regio,  
Verenigde Staten en Canada 
 
 
In de praktijk levert DUO soms ondersteuning aan RCN bij het uitvoeren van taken. In de afgelopen jaren 
heeft DUO bijvoorbeeld meegewerkt aan het innen van afbetalingen (eigenlijk een taak van RCN), omdat 
RCN daar op dat moment onvoldoende capaciteit voor had. DUO en RCN hebben allebei enige capaciteit 
beschikbaar om mee te denken over het (uitvoerings)beleid rond de WSF BES.  
Processtappen 
  
Figuur 4 geeft een vereenvoudigd overzicht van de werkprocessen voor de uitvoering van de WSF BES. Het 
gaat om het zogeheten ‘primair proces’; het toekennen en verstrekken van studiefinanciering en het innen 
van leningen. Paragraaf 5.4 gaat in op de bedrijfsvoering die nodig is om het primair proces te 
ondersteunen.  
 
  
Figuur 4: Processtappen van het primair proces 
De figuur laat de activiteiten zien die de uitvoeringsorganisaties moeten uitvoeren. De volgorde is 
gebaseerd op de ‘klantreis’ die een student doorloopt, eerst studiefinanciering ontvangen en later een 
lening terugbetalen, volgens de zogeheten ‘happy flow’. De happy flow is een term bij procesbeschrijvingen 
die aangeeft dat van een bepaald primair proces alle stappen zonder verstoringen of uitzonderingen in de 
beoogde volgorde doorlopen worden. 
 
Zoals overzicht 5 en overzicht 6 laten zien, onderscheiden we hier twaalf activiteiten, verdeeld over twee 
primaire processen. Die indeling is een hulpmiddel om het proces te illustreren. Het is geen ‘harde’ 
onderzoeksbevinding. In de praktijk lopen verschillende processen en activiteiten in elkaar over, dus de 
opdeling in afgebakende processen en activiteiten is arbitrair. Activiteiten die meerdere malen tijdens de 
klantreis voorkomen, zijn met twee pijlen gemarkeerd. Activiteiten die (in de happy flow) maar één keer 
voorkomen, hebben die pijlen niet.  
 
Wetsevaluatie WSF BES | 51 

 
Naast deze twaalf activiteiten zijn er talloze andere activiteiten rond het primair proces denkbaar om 
uitzonderingen op de happy flow te verwerken. Die variëren van vrij frequent (zoals het verstrekken van 
voorschotten of het versturen van betalingsherinneringen) tot bijzonder zeldzaam (zoals het kwijtschelden 
van schulden aan psychiatrische patiënten of het stopzetten van de studiefinanciering van uitreizigers). 
Bovendien zijn er ondersteunende processen, zoals beleidsontwikkeling en bedrijfsvoering, waar paragraaf 
5.4 verder op in gaat.  
 Analyse primair proces 
We zijn nagegaan wat sterke punten en knelpunten zijn in het hierboven beschreven primair proces. 
Hieronder staat daarvan een analyse. Deze analyse is gebaseerd op documentenonderzoek en interviews 
met de medewerkers van de betrokken uitvoeringsorganisaties. We bespreken achtereenvolgens: 
 
▪ De procesinrichting: zijn de processen efficiënt en effectief ingericht? 
▪ De criteria voor de wet: zijn deze duidelijk en uitvoerbaar? 
▪ De vaststelling van normbedragen: hoe verloopt de uitvoering hiervan?  
▪ De klantvriendelijkheid: sluiten de uitvoeringsprocessen aan op behoeften van studenten? 
▪ De gevoeligheid voor misbruik: in hoeverre zijn de processen kwetsbaar voor fraude?  
 
Deze bredere analyse gebruiken we om in paragraaf 5.5 de onderzoeksvragen over de uitvoering van de wet 
te beantwoorden.  
Procesinrichting 
59
Het werkproces is (net als de klantreis) in grote lijnen vergelijkbaar met dat van de WSF 2000 , maar dan 
zonder processtappen voor het verstrekken van toeslagen zoals een uitwonendentoeslag of een eenouder-
toeslag, of het verstrekken van een reisvoorziening in de vorm van een ov-studentenkaart. Uitzonderings-
60
situaties zijn minder stringent vastgelegd omdat er vaker wordt verwezen naar de ‘hardheidsclausule’. 
Dat maakt de uitvoeringsprocessen soortgelijk, maar wel eenvoudiger dan die van de WSF 2000.  
 
Het proces voor toekenning en verstrekking lijkt op een doeltreffende en doelmatige manier ingericht. Uit 
de analyse komt naar voren dat het werkproces voor de uitvoeringsorganisaties logisch ingericht is. Er zijn 
geen onnodige processtappen of juist ontbrekende schakels in het proces. Zowel studenten als 
medewerkers van de uitvoeringsorganisaties geven aan dat het proces in hun ogen goed functioneert. 
Jaarlijks wordt er succesvol circa € 3,2 miljoen aan studiefinanciering aan studenten uitgekeerd. Er zijn 
geen grote knelpunten naar voren gekomen.  
 
Een indicator van de kwaliteit en stabiliteit van de uitvoeringsprocessen is het aantal bezwaarschriften. 
Tabel 12 laat deze zien. Uit deze tabel komt naar voren dat er over het algemeen niet veel bezwaar-
schriften ingediend worden, gegeven het feit dat de studiefinanciering een belangrijke bron van inkomsten 
is voor studenten. Het hogere aantal in 2016 is te wijten aan een eenmalige onjuiste verwerking van de 
inschrijvingscontrole en het hogere aantal bezwaarschriften in 2019 is toe te schrijven aan een groot-
schalige actie met betrekking tot de inning van betalingsachterstanden. Het percentage bezwaarschriften 
61
lijkt niet hoger te liggen dan bij de WSF 2000, al is één-op-één vergelijking niet mogelijk.  
 
59  Zie ook: Van den Broek, A., Cuppen, J., De Korte, K. & Warps, J. (2020) Beleidsdoorlichting artikel 11 
Studiefinanciering  
60  De hardheidsclausule houdt in dat voor bepaalde gevallen de wet buiten toepassing gelaten kan worden of 
daarvan afgeweken kan worden als de reguliere toepassing van de wet zou leiden tot onredelijke situaties.  
61  Zie: DUO (2000) Jaarbericht 2019: Kerncijfers 
Wetsevaluatie WSF BES | 53 

 
Dit betekende dat dwanginvordering via deurwaarders nauwelijks kon plaatsvinden. Beide knelpunten 
konden ook weer worden opgelost. Het zijn eerder incidenten dan dat er een structurele weeffout in de 
processtappen zit, maar een kleine organisatie als RCN blijft gevoelig voor dit soort incidenten. Voor 
65
structurele oplossingen is DUO een aparte campagne begonnen met betalingsregelingen op maat. Ook 
willen de uitvoeringsorganisaties studenten proactief op de mogelijkheden van draagkrachtregelingen gaan 
wijzen.  
Criteria 
De criteria om gebruik te mogen maken van het studiefinancieringsstelsel zijn beschreven in paragraaf 2.2. 
Uit onze analyse komt naar voren dat deze criteria voor de uitvoeringsorganisaties goed te hanteren zijn. 
De organisaties kunnen op basis van aanvraagformulieren nagaan of studenten aan de criteria voldoen. 
Waar nodig kunnen ze van veel informatie verifiëren of deze informatie correct is ingevuld.  
 
Een uitzondering is het criterium dat iemand die minstens tien jaar in Caribisch Nederland heeft gewoond, 
in aanmerking komt voor studiefinanciering. In de praktijk zijn er soms studenten die aangeven dat ze al 
lang op de eilanden wonen, maar in de tussentijd heen en weer zijn verhuisd (bijvoorbeeld naar Aruba of 
Curaçao), of dat ze enige tijd op de eilanden hebben gewoond zonder dat dit geregistreerd was in de 
bevolkingsadministratie.  
 
Verder geven de uitvoeringsorganisaties aan dat het criterium over het niveau van de opleiding in enkele 
gevallen onduidelijk is. Omdat andere landen andere onderwijssystemen kennen, is soms niet meteen 
duidelijk of opleidingen in die landen vergelijkbaar van niveau en kwaliteit zijn met Nederlandse 
opleidingen. Het onderzoek voor de beoordeling of het niveau en de kwaliteit voldoende is om in 
aanmerking te komen voor studiefinanciering, besteedt RCN uit aan SBB voor mbo en aan Nuffic voor hoger 
onderwijs; voor het beroepsonderwijs wordt dit uitbesteed aan de Samenwerkingsorganisatie 
Beroepsonderwijs Bedrijfsleven (SBB). Nuffic heeft voor Curaçao, Aruba en Sint Maarten in beeld welke 
opleidingen al beoordeeld zijn. Maar het komt ook voor dat studenten zelf een opleiding voorstellen die nog 
niet op die lijst staat, of die zich in een land bevindt waarvoor dit inzicht er niet is. Dan voert Nuffic een 
ad-hoc beoordeling uit. Het volgt daarbij algemene waarderingscriteria, maar kan niet altijd een harde 
grens trekken welke opleidingen van voldoende niveau zijn. Als Nuffic oordeelt dat een opleiding van 
onvoldoende kwaliteit is, zal RCN de aanvraag tot studiefinanciering afwijzen. Dit oordeel kan 
onvoorspelbaar zijn voor studenten en heeft tot enkele bezwaarschriften geleid.  
 
De criteria om voor de WSF BES in aanmerking te komen zijn minder complex dan de criteria om voor de 
WSF 2000 in aanmerking te komen. Zo is er geen bijverdiengrens, geen begrip ‘gelijkgesteld Nederlander’ 
en geen 1 februari- en 1 septemberregeling. Bij het innen is er geen peiljaarverlegging mogelijk. Het 
ontbreken van deze criteria maakt de wet gemakkelijker uitvoerbaar dan de WSF 2000. Daarbij speelt dat 
lang niet altijd de benodigde gegevens aanwezig zouden zijn om dergelijke criteria te handhaven, zie 
paragraaf 5.4.  
Normbedragen 
De hoogte van de studiefinanciering is gebaseerd op normbedragen. Deze normbedragen zijn opgesteld in 
2011, toen de WSF BES werd ingesteld. Het doel destijds was om de hoogte van de studiefinanciering op 
hetzelfde niveau te houden als vóór 2011, toen er nog andere regelingen golden. Sindsdien zijn de 
normbedragen geïndexeerd, om zo rekening te houden met veranderingen van prijzen, zoals inflatie. De 
indexering van de normbedragen voor studeren op de eilanden zelf bijvoorbeeld, wordt gebaseerd op de 
‘consumentenprijsindex Caribisch Nederland’, berekend door het Centraal Bureau voor de Statistiek.  
 
65  DUO (2020) Jaarbericht 2019 
Wetsevaluatie WSF BES | 55 

 
De uitvoeringsorganisaties hebben met alle landen in het in het Koninkrijk afspraken dat onderwijs-
instellingen aan RCN doorgeven wanneer studenten hun inschrijving beëindigen. In interviews is aangegeven 
dat dit systeem goed functioneert en dit het risico op fraude verkleint. Met andere landen zijn die 
afspraken er echter niet. Studenten die in de VS, Canada of het Caribisch gebied gaan studeren (circa 15% 
van alle studenten) moeten zelf elk half jaar een bewijs van inschrijving overleggen. RCN verstuurt hiervoor 
een control formulier en dit moet ingevuld worden zowel door de student als de instelling. Die waarborg is 
niet perfect; de controle is halfjaarlijks terwijl het recht op studiefinanciering elke maand kan aflopen. 
Ook is echtheid van bewijzen van inschrijving moeilijk te controleren. In de praktijk is een waterdicht 
systeem hier moeilijk. Het is onuitvoerbaar om met alle onderwijsinstellingen in bijna dertig landen 
afspraken over gegevensuitwisseling te maken, of elke keer opnieuw bewijzen van inschrijving te vragen.  
 
Ook dienen de uitvoeringsorganisaties te voorkomen dat er dubbelingen ontstaan waarbij studenten zowel 
67
studiefinanciering vanuit de WSF BES ontvangen als één van de drie onderstaande voorzieningen:  
 
▪ WSF 2000 of studiefinanciering van Curaçao, Aruba of Sint Maarten; 
▪ kinderbijslag; 
▪ Sociale Kanstrajecten Jongeren. 
 
Dit vraagt om gegevensuitwisseling met andere landen. Paragraaf 5.4 gaat daar onder ‘administratie’ 
verder op in. 
 
Het tweede risico op misbruik is dat mensen een hoger bedrag ontvangen dan waar ze recht op hebben. Dit 
risico wordt vooral beperkt door de wet eenvoudig te houden; er is geen eenoudertoeslag en ook geen 
uitwonendenbeurs. Controle of mensen wel aan de criteria voor dit soort toeslagen zouden voldoen, zou 
68
lastig zijn. Dit is al niet makkelijk bij uitvoering van de WSF 2000 , maar zou bij de WSF BES extra moeilijk 
zijn omdat de kwaliteit van de gegevens in de bevolkingsadministratie voor de BES-eilanden (de PIVA-V) 
69
beduidend minder is dan de gegevens in bijvoorbeeld de BRP.  
 
Overigens houdt de wet wel rekening met het adres van ouders. Er zijn verschillende normbedragen voor 
studenten die op hun eigen BES-eiland studeren en studenten die op een ander BES-eiland studeren. Het 
criterium wat een ander eiland (‘ander Openbaar Lichaam’) is, is afhankelijk van het adres van de ouders. 
Ook dat is in de praktijk moeilijk te controleren, zeker als ouders verhuizen. Een criterium dat kijkt naar de 
70
eerdere woonplaats van de student zelf, zou wat dat betreft gemakkelijker uit te voeren zijn.  
 Analyse bedrijfsvoering 
In de vorige twee paragrafen is het primair proces besproken. Om dit proces uit te voeren, zijn voldoende 
middelen nodig. Hierna bespreken we de zeven ‘PIOFACH’ bedrijfsvoeringselementen: 
 
  
 
67  Wie WSF 2000 ontvangt, geen recht heeft op WSF BES. Wie WSF BES ontvangt, heeft geen recht op Sociale 
Kanstrajecten Jongeren. Wie WSF BES kan ontvangen, heeft geen recht op kinderbijslag.  
68  Zo zijn er signalen dat het schrappen van de basisbeurs en het daarbij behorende onderscheid tussen 
thuiswonend en uitwonend in de WSF 2000 heeft bijdragen aan eenvoudiger uitvoeringsprocessen en lagere 
uitvoeringskosten, zie: Van den Broek, A., Cuppen, J., De Korte, K. & Warps, J. (2020) Beleidsdoorlichting 
artikel 11 Studiefinanciering, p. 127 
69  DUO (2020) Handboek Studiefinanciering Caribisch Nederland: Een uitwerking van de Wet studiefinanciering 
BES (interne documentatie), p. 86 
70  Bovendien geeft de bepaling het onlogische gevolg dat als een student van Saba op Sint Eustatius gaat 
studeren, het adres van de ouders een relevant criterium is, terwijl als de student op Sint Maarten gaat 
studeren, dat niet zo is.  
Wetsevaluatie WSF BES | 57 

 
▪ Het systeem is (ondertussen) foutgevoelig, en geeft soms foutmeldingen. Hoewel dit nog niet tot grote 
fouten richting studenten heeft geleid, is het wel een uitvoeringsrisico.  
▪ Er is veel handmatige invoer nodig. Zo zijn er geen tabellen voor het toekennen van bedragen. Dus 
moeten elke keer handmatig bedragen worden ingevoerd. Dat is foutgevoelig.  
▪ Belangrijke informatie ontbreekt soms. Zo legt de applicatie het inkomen van studenten niet vast, 
terwijl dat een factor is in sommige beslissingen, zoals uitstel van aflossing. Dan is niet terug te vinden 
op basis waarvan een uitstel is toegekend. Ook mutaties zijn moeilijk te achterhalen want er is geen 
logging.  
▪ Het systeem is niet ingericht op het kunnen opleveren van beleids- en managementinformatie. 
Daardoor zijn er relatief weinig cijfers beschikbaar over het gebruik van de WSF BES (zie ook 
71
hoofdstuk 1). Dat gaat soms zo ver dat er geen financiële toekomstramingen te maken zijn en het 
beperkt de mogelijkheden om de uitgaven te kunnen verantwoorden.  
 
Ontwikkeling van een nieuw systeem staat al bij DUO op de planning. Dit nieuwe systeem moet minder 
foutgevoelig zijn en meer informatie kunnen verwerken. Het precieze tijdspad van de ontwikkeling van dit 
nieuwe systeem is onzeker. Ontwikkeling van dit nieuwe systeem ‘concurreert’ met andere projecten om 
de schaarse ICT-ontwikkelcapaciteit van DUO, waarbij de kleine omvang van de WSF BES soms een nadeel 
is. De betrokkenen geven echter aan dat ontwikkeling hoognodig is.  
Organisatie 
Zoals beschreven in paragraaf 5.2 wordt de WSF BES uitgevoerd door twee uitvoeringsorganisaties, DUO en 
RCN. Uit de analyse komt naar voren dat deze manier van organiseren in de praktijk goed werkt. De 
werkwijze maakt het mogelijk om de dagelijkse processen in alle opzichten dichtbij de studenten te 
organiseren, terwijl tegelijk de kennis en kunde van DUO over studiefinanciering wordt benut. De 
taakverdeling tussen beide organisaties is duidelijk. De samenwerking tussen RCN en DUO verloopt over het 
algemeen goed, zeker gegeven de verschillen in locatie, cultuur en tijdzone.  
 
De interne organisatiestructuur binnen de twee organisaties speelt nauwelijks een rol, omdat de uitvoering 
is belegd bij kleine aantallen medewerkers. Wat opvalt is dat medewerkers van RCN-studiefinanciering 
worden aangestuurd door twee lijnen: vanuit DUO en vanuit het lijnmanagement van RCN. Dit kan 
inconsistenties opleveren, maar heeft in de praktijk niet tot grote uitvoeringsproblemen geleid.  
 
De Nederlandse overheid hanteert vaak een ‘driehoeksmodel’ voor aansturing van uitvoeringsorganisaties; 
er is een eigenaar, een opdrachtnemer en voor elke taak van de uitvoeringsorganisatie een opdrachtgever. 
De rol van opdrachtgever ligt in theorie vaak bij de Directeur-Generaal of Directeur, die deze taak 
delegeert binnen de organisaties. Hoewel de WSF BES te zien kan zijn als eigen taak, wordt dit 
driehoeksmodel binnen OCW en DUO niet herkend. 
Financiën 
72
De uitvoeringsorganisaties krijgen een vast bedrag voor apparaatskosten. Deze kosten betreffen 
voornamelijk personeelskosten, reiskosten, en huisvestingskosten (huur, energie en schoonmaak). De 
bedragen zijn in tabel 13 weergegeven. 
 
71  Zo houdt de Rijksbegroting de ramingen voor inkomensoverdrachten van de WSF BES exact gelijk 
(Rijksbegroting 2020, hoofdstuk VIII, art. 11), bij gebrek aan betere beleidsinformatie  
72  In theorie krijgt DUO een bijdrage van het ministerie van OCW voor uitvoering van de WSF BES, waarna DUO 
een deel van deze bekostiging doorzet aan onderaannemer RCN. In de praktijk wordt ook RCN rechtstreeks 
vanuit OCW bekostigd.  
Wetsevaluatie WSF BES | 59 

 
In de externe communicatie met studenten wordt er ingespeeld op de behoefte van studenten. Het is in de 
Antilliaanse cultuur gebruikelijk om mondeling informatie in te winnen. Van het loket op Bonaire wordt dan 
ook vaak gebruikgemaakt, zo blijkt ook uit de interviews met studenten. Daarnaast zijn er voldoende 
andere communicatiemiddelen om studenten te woord te staan, zoals e-mail, een telefoonlijn en 
voorlichtingsavonden. Soms is het een knelpunt dat beschikkingen alleen in het Nederlands worden 
verstrekt (zie ook 4.3.4). De uitvoeringsorganisaties beseffen dat het Nederlands geen gemakkelijke taal is 
voor de studenten, zeker die van Sint Eustatius en Saba. Het is juridisch wellicht ingewikkeld om dit te 
veranderen, maar een mogelijke oplossing hiervoor kan zijn dat er op een flyer extra toelichting bijgevoegd 
wordt om dit te verhelpen. 
Huisvesting 
Bij huisvesting speelt mee dat RCN studenten van drie eilanden moet helpen. De afdeling studiefinanciering 
is echter enkel gehuisvest op Bonaire en niet op Sint Eustatius en Saba. Er zit wel een kantoor op deze 
eilanden voor de overheidsfuncties in het algemeen en deze collega’s van RCN zetten zich daarom in om 
studenten op de eilanden in contact te brengen met RCN. Ook vliegt een medewerker van RCN minimaal 
tweemaal per jaar naar Saba en Sint Eustatius om studenten te woord te staan. Studenten op Saba en Sint 
Eustatius lijken wel behoefte te hebben aan de aanwezigheid van een loket op hun eiland. Sint Eustatius en 
Saba zijn echter erg dunbevolkt. Een apart loket hiervoor inrichten is mogelijk niet haalbaar.  
 Samenvatting 
In de vorige paragrafen hebben we een beschrijving en een analyse gegeven van de uitvoeringspraktijk. Als 
samenvatting beantwoorden we hieronder de onderzoeksvragen over uitvoering van de wet, zoals die zijn 
beschreven in paragraaf 1.2.2. Deze zijn verdeeld in onderzoeksvragen over expertervaringen (de 
ervaringen van de uitvoeringsorganisaties met de wet) en over interne uitvoeringsprocessen.  
Voldoen de criteria uit de WSF BES om in aanmerking te komen voor studiefinanciering aan de doelstelling 
van de wet? Wat zijn de knelpunten in de praktijk?  
In de ervaring van de uitvoeringsorganisaties zijn de criteria voor WSF BES studiefinanciering in orde. De 
criteria leiden niet tot grote uitvoeringsproblemen en zijn eenvoudiger dan die van de WSF 2000 (dat 
vergemakkelijkt de uitvoering). Ook zijn er binnen de uitvoeringsorganisaties geen signalen dat de criteria 
onder studenten tot grote problemen leiden. Af en toe zijn er vragen rondom het criterium dat iemand 
minstens tien jaar op de eilanden moet hebben gewoond en de status van buitenlandse opleidingen. Dit zijn 
echter geen wijdverspreide knelpunten en het aantal bezwaarschriften is dan ook relatief laag. 
Leidt de huidige uitvoering en wetgeving tot misbruik en oneigenlijk gebruik (in combinatie met 
voorschotten)? 
De uitvoeringsorganisaties hebben per definitie geen volledig beeld van misbruik en oneigenlijk gebruik, 
maar het beeld is dat de huidige uitvoering en wetgeving misbruik niet in de hand werken. RCN besteedt bij 
aanvraag veel aandacht aan controle of studenten aan alle criteria voldoen. Bij studenten in de VS, Canada 
of het Caribisch gebied wordt na toekenning halfjaarlijks gecontroleerd of zij nog aan de voorwaarden 
voldoen (voor studenten in Aruba, Curaçao en Sint Maarten wordt doorgegeven welke studenten hun 
inschrijving beëindigen). Bij een voorschot kan dat tot maximaal vijf maanden oneigenlijk gebruik leiden. 
Die situatie is moeilijk op te lossen en speelt ook voor de WSF 2000. De wet zelf is verder simpel opgezet. 
Dat beperkt mogelijkheden tot misbruik (bijvoorbeeld uitwonendenbeurs claimen terwijl de student 
thuiswonend is).  
Wetsevaluatie WSF BES | 61 

 
Voldoet de indexering van de normen voor studerenden? 
De normbedragen voor studiefinanciering zijn al lang geleden bepaald. Ze zijn overgenomen van de 
regelingen die vooraf gingen aan de WSF BES, in 2010 en eerder. Sindsdien zijn de normbedragen 
geïndexeerd, maar nooit herijkt. De indexering houdt sinds 2017 rekening met de situatie op alle drie de 
eilanden. Echter, indexeren doet niet altijd recht aan de specifieke situatie van studenten (zie ook § 4.3.3). 
De indexering geeft de ontwikkeling aan voor consumenten in het algemeen, maar niet die voor studenten 
in het bijzonder. Er zijn volgens de uitvoeringsorganisaties duidelijke signalen dat de kosten voor studenten 
de afgelopen jaren sneller zijn gestegen dan de kosten voor consumenten in het algemeen. Dat komt omdat 
veel Caribische onderwijsinstellingen hun collegegelden sterk hebben verhoogd.  
Voldoet de draagkrachtberekening voor studerenden?  
Het verbaast de uitvoeringsorganisaties dat veel studenten die een beroep kunnen doen op de 
draagkrachtregeling daar ten onrechte geen gebruik van maken. De handelingen die verricht moeten 
worden om de regeling aan te vragen sluiten niet goed aan bij de doelgroep. Daarom willen de 
uitvoeringsorganisaties bij wijze van proef de komende tijd proactief de draagkracht van debiteuren 
berekenen en degenen met weinig draagkracht proactief vrijstellen van terugbetaling. Daarvoor kunnen de 
organisaties gebruikmaken van inkomensgegevens. Er zijn afspraken gemaakt met de belastingdiensten in 
Aruba, Sint Maarten en Curaçao over aanlevering van de benodigde inkomensgegevens. Bij debiteuren die 
ergens anders wonen, is dit niet mogelijk. Er zijn bij de uitvoeringsorganisaties geen signalen dat de 
rekenwijze rond de draagkrachtberekening niet goed zou functioneren.  
Biedt de wet- en regelgeving voldoende mogelijkheden tot samenwerking met de andere landen in het 
Koninkrijk (bijvoorbeeld controle dubbele financiering of opvragen adresgegevens in de CASt-landen bij de 
PIVA’s )? 
Uitwisseling van gegevens tussen uitvoeringsorganisaties en landen in het Koninkrijk is nodig, bijvoorbeeld 
om inschrijvingen te controleren, draagkracht te meten en dubbele financiering met de WSF 2000, 
studiefinanciering van de CASt-eilanden, kinderbijslag of sociale kansentrajecten jongeren tegen te gaan. 
De uitvoeringsorganisaties geven aan dat er juridisch gezien in de WSF BES geen knelpunten zijn om de 
benodigde informatie op te vragen. Wel zijn er soms praktische knelpunten in de bedrijfsvoering. Zo is er 
bij capaciteitsgebrek soms geen personeel om de controle op dubbele financiering goed uit te voeren. 
Daarnaast zijn er soms knelpunten vanuit andere wet- en regelgeving. Zo stelt de AVG zulke hoge eisen aan 
gegevensuitwisseling dat uitwisseling met kleine landen in het Caribisch gebied (die daar praktisch niet aan 
kunnen voldoen) in de praktijk erg lastig is.  
Hoe bevalt het BES-Systeem? 
Het computersysteem SF BES is een verouderd en beperkt systeem dat aan vervanging toe is. Het systeem 
kent verschillende fouten en kwetsbaarheden. Een nieuw systeem staat op de planning, maar de precieze 
planning is onzeker omdat het systeem ‘concurreert’ met andere projecten om schaarse ICT-capaciteit bij 
DUO. Tegelijkertijd vinden er geen investeringen meer plaats in het huidige systeem, waardoor er steeds 
meer handmatig werk ontstaat om fouten op te lossen. Ook kan er moeilijk data ontsloten worden uit het 
systeem. Het is aan te raden om het belang van een goed functionerend ICT-systeem voor de WSF BES te 
benadrukken bij prioritering binnen DUO.  
Met welke partijen wordt samengewerkt en hoe verloopt die samenwerking? 
DUO en RCN zijn de belangrijkste partijen in deze samenwerking. Er is goed contact tussen beide 
organisaties en een heldere rolverdeling, zeker in het licht van de verschillen in tijdzones, cultuur en 
afstand. Op een klein onderdeel (de begeleiding van studenten in Nederland) vindt samenwerking plaats 
tussen OCW en RCN. Er zijn geen signalen dat hier belemmeringen plaatsvinden. 
Wetsevaluatie WSF BES | 63 

 
Het vraagt grote aanpassingen in ICT en meer capaciteit voor afhandeling en controle. Hoewel het in 
theorie denkbaar is dat die middelen beschikbaar komen en de beurs daarmee uitvoerbaar is, kunnen er 
dan wel knelpunten ontstaan. Het is de vraag of er afdoende controle op misbruik mogelijk is. Controle op 
misbruik van de uitwonendenbeurs van de WSF 2000 werd soms al gezien als moeilijk uitvoerbaar. Door de 
minder goede bevolkingsadministratie op de BES-eilanden zou dat voor de WSF BES nog sterker gelden. Een 
andere kwestie is of de uitvoeringskosten opwegen tegen de beleidswinst. Omdat toekennen en controle 
een grotendeels handmatig proces is, vraagt dat relatief veel capaciteit. In absolute zin zijn de uitvoerings-
kosten vrij beperkt. Ook is het onzeker hoe snel het ICT-systeem is aan te passen om het recht op de beurs 
te kunnen registreren en berekenen. Daarbij speelt ook de vraag in hoeverre een uitwonendenbeurs zou 
bijdragen aan het beleidsdoel van toegankelijk onderwijs voor iedereen. De uitwonendenbeurs is ooit voor 
de WSF 2000 ingevoerd omdat studenten soms wel meer dan honderd kilometer moesten reizen om naar 
75
hun onderwijsinstelling te komen . Met het oog op afstand geldt op de BES-eilanden geen noodzaak om 
uitwonend student te worden. Ook kan een uitwonendenbeurs minderjarigen op de BES-eilanden prikkelen 
om uitwonend te worden, waarvan het vraag is of dat een wenselijk beleidsdoel is. Zoals beschreven in 
hoofdstuk 4 waren er in het schooljaar 2018-2019 op mbo-niveau 122 minderjarigen, op een totaal van 217 
studerenden op het eigen eiland. Een dergelijke beurs zou daarmee voor een belangrijk deel op 
minderjarigen van toepassing zijn.  
Welke verschillen tussen het mbo en het hoger onderwijs zijn er m.b.t. het gebruik van de WSF BES? 
Vanuit uitvoeringsperspectief zijn er geen grote verschillen tussen het middelbaar beroepsonderwijs en het 
hoger onderwijs. In principe kunnen studenten op alle niveaus alle stappen van de klantreis doorlopen. Er 
zijn wel inhoudelijke verschillen tussen het mbo en het hoger onderwijs. De belangrijkste zijn: 
 
▪ er zijn (in absolute zin) meer studenten op mbo-niveau; 
▪ studenten in het mbo zijn vaker nog minderjarig; 
▪ studenten op mbo-niveau studeren vaker op het eigen eiland; studenten in het hoger onderwijs vaker 
elders, vooral in Curaçao, de Verenigde Staten en Nederland; 
▪ studenten in het hoger onderwijs halen minder vaak (ook relatief) een diploma; een mogelijke oorzaak 
76
is dat zij vaker buiten hun eigen eiland studeren.
 
75  Inmiddels is de uitwonenden beurs ook in de WSF 2000 afgeschaft voor een efficiëntere werking van het 
stelsel, zie: Van den Broek, A., Cuppen, J., De Korte, K. & Warps, J. (2020) Beleidsdoorlichting artikel 11 
Studiefinanciering, p. 127 
76  Zie ook Cuppen, J. & Essen, M. van (2019). Aanvullende analyses Caribische studenten in het hoger onderwijs. 
Nijmegen: ResearchNed. 
Wetsevaluatie WSF BES | 65 

 
Bijlage 1: Landenlijst studiefinanciering mbo  
Onderwijsinstelling Opleiding Niveau 
  
ARUBA 
▪ Colegio EPI Vakopleiding Sociaal Pedagogisch Medewerker 3 3 
▪ Colegio EPI Culinary Arts  3 
▪ Colegio EPI Associate of Applied Science in Culinary Arts 3-4 
▪ Colegio EPI Middenkaderfunctionaris Bouwkunde 3-4 
▪ Colegio EPI Middenkaderfunctionaris Elektrotechniek 3-4 
▪ Colegio EPI Middenkaderfunctionaris Werktuigbouwkunde 3-4 
▪ Colegio EPI Middenkader Administratie Commerciële Dienstverl 3-4 
▪ Colegio EPI Middenkader Administratie Financiële Administratie 3-4 
▪ Colegio EPI Middenkader Administratie Toeristisch Administratie 3-4 
▪ Colegio EPI Middenkader Apothekersassistent 3-4 
▪ Colegio EPI Middenkader Secretariaat Directie Secretaresse 3-4 
▪ Colegio EPI Middenkader Verpleegkunde 3-4 
▪ Colegio EPI Middenkader Secretariaat Toeristisch secretariaat 3-4 
▪ Colegio EPI Vakopleiding Verzorgende 3-4 
▪ Colegio EPI Middenkader Sociaal Pedagogisch Medewerker 4 4 
  
BONAIRE 
▪ Scholengemeenschap Bonaire Arbeidsmarkt gekwalificeerd assistant 1 
▪ Scholengemeenschap Bonaire Assistent bouw en infra 1 
▪ Scholengemeenschap Bonaire Assistent Bouwen wonen en onderhoud 1 
▪ Scholengemeenschap Bonaire Assistent Dienstverlening en Zorg 1 
▪ Scholengemeenschap Bonaire Assistent Horeca Voeding of Voedingsindustrie 1 
▪ Scholengemeenschap Bonaire Assistent Plant of (Groene) Leefomgeving 1 
▪ Scholengemeenschap Bonaire Assistent toezicht en veiligheid 1 
▪ Scholengemeenschap Bonaire Assistent Verkoop/Retail 1 
▪ Scholengemeenschap Bonaire Horeca assistant 1 
▪ Scholengemeenschap Bonaire Bedrijfsadministratief medewerker 2 
▪ Scholengemeenschap Bonaire Gastheer/-vrouw 2 
▪ Scholengemeenschap Bonaire Helpende Zorg & Welzijn 2 
▪ Scholengemeenschap Bonaire Kok 2 
▪ Scholengemeenschap Bonaire Leisure & Hospitality assistent 2 
▪ Scholengemeenschap Bonaire Medewerker financiele administratie 2 
▪ Scholengemeenschap Bonaire Medewerker sport en recreatie 2 
▪ Scholengemeenschap Bonaire Medewerker toezicht en veiligheid 2 
▪ Scholengemeenschap Bonaire Monteur Elektrotechnische installaties 2 
▪ Scholengemeenschap Bonaire Servicemedewerker gebouwen (TMA) 2 
▪ Scholengemeenschap Bonaire Sport & bewegingsbegeleider 2 
▪ Scholengemeenschap Bonaire Timmerman 2 
▪ Scholengemeenschap Bonaire Verbrandingsmotortechnicus 2 
▪ Scholengemeenschap Bonaire Allround timmerman bouw- en werkplaats 3 
▪ Scholengemeenschap Bonaire Allround vakkracht onderhoud- en klussenbedrijf 3 
▪ Scholengemeenschap Bonaire Contactcenter medewerker 3 
▪ Scholengemeenschap Bonaire Allround ondernemer klussenbedrijf duikinstructeur 3 
▪ Scholengemeenschap Bonaire Eerste monteur 3 
▪ Scholengemeenschap Bonaire Eerste monteur elektrotechnische installaties 3 
▪ Scholengemeenschap Bonaire Eerste verbrandingsmotortechnicus 3 
▪ Scholengemeenschap Bonaire Financieel administratief medewerker 3 
▪ Scholengemeenschap Bonaire Handhaver toezicht en veiligheid 3 
▪ Scholengemeenschap Bonaire Kok 3 (zelfstandig) 3 
▪ Scholengemeenschap Bonaire Leisure & Hospitality host 3 
▪ Scholengemeenschap Bonaire Medewerker bediening/cafe-bar (zelfstandig) 3 
▪ Scholengemeenschap Bonaire Medewerker beheer ICT 3 
▪ Scholengemeenschap Bonaire Medewerker maatschappelijke zorg 3 
▪ Scholengemeenschap Bonaire Pedagogisch medewerker kinderopvang 3 
▪ Scholengemeenschap Bonaire Secretaresse 3 
▪ Scholengemeenschap Bonaire Sport & bewegingsleider 3 
▪ Scholengemeenschap Bonaire AV-productie (media) 4 
▪ Scholengemeenschap Bonaire Bedrijfsadministrateur 4 
Wetsevaluatie WSF BES | 67 

 
Onderwijsinstelling Opleiding Niveau 
▪ Maris Stella SBO Allround brood- en banketbakker 3-4 
▪ Maris Stella SBO Schoonheidsspecialist 3-4 
▪ Maris Stella SBO Zelfstandigwerkend kok 3-4 
▪ Maris Stella SBO Food & Beverage Supervisor  4 
▪ Maris Stella SBO Middenkader Toeristische Info & Reizen 4 
▪ Opleidingen en Trainingen Curaçao  Commercieel Administratief Medewerker 2 
▪ Opleidingen en Trainingen Curaçao  Administrateur 3-4 
▪ Opleidingen en Trainingen Curaçao  Comm. mdw Bank en Verzekeringswezen 3-4 
▪ Opleidingen en Trainingen Curaçao  Commercieel Medewerker Marketing & Communicatie 4 
▪ Opleidingen en Trainingen Curaçao  Middenkader/specialist Toeristische Info & Reizen 4 
▪ R.K.-MTS  Monteur Montage/Onderhoud MMO 1-2 
▪ R.K.-MTS  Monteur Sterkstroominstallatie 1-2 
▪ R.K.-MTS  Bouwkunde Middenkaderfunctionaris 3-4 
▪ R.K.-MTS  Eerste Monteur Industrieel Onderhoud EMMIO 3-4 
▪ R.K.-MTS  Eerste Monteur Sterkstroominstallatie EMSI 3-4 
▪ R.K.-MTS Elektrotechniek Middenkader Automatisering 3-4 
▪ R.K.-MTS Procesoperator-B 3-4 
▪ R.K.-MTS Werktuigbouwkunde Middenkaderfunctionaris 3-4 
Sint Maarten    
▪ National Institute for Professional Advancement Culinary Arts 1 
▪ National Institute for Professional Advancement Hospitality Assistent 1 
▪ National Institute for Professional Advancement Automotive technician 2 
▪ National Institute for Professional Advancement Culinary Arts 2 
▪ National Institute for Professional Advancement Electrical Installation 2 
▪ National Institute for Professional Advancement ICT 2 
▪ National Institute for Professional Advancement Social Pedagogic Worker  2 
▪ National Institute for Professional Advancement Business Administration 3 
▪ National Institute for Professional Advancement Licensed Pratical Nurse 3 
▪ National Institute for Professional Advancement Social Pedagogic Worker  3 
▪ National Institute for Professional Advancement Business Administration 4 
▪ National Institute for Professional Advancement Educational Assistant 4 
▪ National Institute for Professional Advancement Registered Nurse 4 
Wetsevaluatie WSF BES | 69 

 
Bijlage 2: Landenlijst studiefinanciering hoger onderwijs 
Onderwijsinstelling  Opleiding  Niveau 
  
ARUBA 
▪ Universiteit van Aruba Bachelor of Applied Sciences / Finance, Accounting & Marketing Hbo-B 
▪ Universiteit van Aruba Bachelor of Laws Wo-B 
▪ Universiteit van Aruba Bachelor SISSTEM Wo-B 
▪ Universiteit van Aruba Bachelor of Science / Hospitality and Tourism Management Hbo-B 
▪ Universiteit van Aruba Mathematics Bachelor Teaching Degree Hbo-B 
▪ Universiteit van Aruba Bachelor's degree in Organization, Governance and Management Hbo-B 
▪ Universiteit van Aruba Bachelor's degree in Social Work & Development Hbo-B 
▪ Universiteit van Aruba Master of Laws / Master Degree in Aruban Law Wo-M 
▪ Universiteit van Aruba Master SISSTEM Wo-M 
  
CURACAO 
▪ The University of the Dutch Caribbean BBA / Bank en Verzekeringswezen Hbo-B 
▪ The University of the Dutch Caribbean BBA / Bedrijfseconomie Hbo-B 
▪ The University of the Dutch Caribbean BBA / Commerciële Economie Hbo-B 
▪ The University of the Dutch Caribbean BBA / Accountancy Hbo-B 
▪ The University of the Dutch Caribbean BBA / Fiscale Economie Hbo-B 
▪ The University of the Dutch Caribbean BBA / Management, Economie & Recht Hbo-B 
▪ The University of the Dutch Caribbean BBA / Sport, Management & Ondernemen Hbo-B 
▪ The University of the Dutch Caribbean BBA / Small Business & Retail Management Hbo-B 
▪ The University of the Dutch Caribbean IBS / International Business Hbo-B 
▪ The University of the Dutch Caribbean IBS / International Communication Management Hbo-B 
▪ The University of the Dutch Caribbean LLB / HBO - Rechten Hbo-B 
▪ The University of the Dutch Caribbean LLB / Sociaal Juridische Dienstverlening Hbo-B 
▪ University of Curacao Bachelor in Architecture Hbo-B 
▪ University of Curacao Bachelor in Civil Engineering Hbo-B 
▪ University of Curacao Bachelor in Electrical Systems Hbo-B 
▪ University of Curacao Bachelor in Information & Communication Technology Hbo-B 
▪ University of Curacao Bachelor in Industrial Technology Hbo-B 
▪ University of Curacao Bachelor in Social Work Hbo-B 
▪ University of Curacao Bachelor of Education in English Hbo-B 
▪ University of Curacao Bachelor of Education in Spanish Hbo-B 
▪ University of Curacao Bachelor of Education in Dutch Hbo-B 
▪ University of Curacao Bachelor of Education in Papiamentu Hbo-B 
▪ University of Curacao Bachelor of Education in Foundation Based Education Hbo-B 
▪ University of Curacao Bachelor of Applied Science / Human Resource Management Hbo-B 
▪ University of Curacao Bachelor of Applied Science / Finance & Control Hbo-B 
▪ University of Curacao Bachelor of Applied Science / Business & Management Studies Hbo-B 
▪ University of Curacao Bachelor of Applied Psychology Hbo-B 
▪ University of Curacao Bachelor of Science / Science in Accountancy & Controlling Wo-B 
▪ University of Curacao Bachelor of Law Wo-B 
▪ University of Curacao Professional Master of Education in English Hbo-M 
▪ University of Curacao Professional Master of Education in Spanish Hbo-M 
▪ University of Curacao Professional Master of Education in Dutch Hbo-M 
▪ University of Curacao Professional Master of Education in Papiamentu Hbo-M 
▪ University of Curacao Master of Science in Accountancy Wo-M 
▪ University of Curacao Master of Law Wo-M 
SINT MAARTEN   
▪ University of St Martin  Bachelor of Arts in Business Administration Hbo-B 
▪ University of St Martin  Bachelor of Arts in Business Administration Hbo-B 
▪ University of St Martin  Bachelor of Arts in Education Hbo-B 
▪ University of St Martin  Master of Arts in Education Hbo-M 
Wetsevaluatie WSF BES | 71 

 
Bijlage 3: Interviewleidraad studenten 
Onderstaand een globaal overzicht van de vragen die tijdens de interviews aan toekomstige, huidige en ex-
studenten aan de orde kwamen. Bij alle vragen is doorgevraagd. Uiteindelijke vraagstelling is aangepast aan 
de doelgroep. 
Verantwoording en AVG 
1. Doel onderzoek. Het ministerie van Onderwijs, Cultuur en Wetenschap wil graag weten wat studenten 
vinden van het studiefinancierings-stelsel dat beschikbaar is voor studenten die woonachtig zijn op Bonaire, 
Sint Eustatius of Saba. 
2. Welke informatie wordt gebruikt? Voor we verder gaan, willen we je graag eerst toestemming vragen voor 
het opnemen en verwerken van je antwoorden. De Algemene Verordening Gegevensbescherming (AVG) is er 
om jouw gegevens zo goed mogelijk te beschermen. Deze verplicht ons om jouw toestemming te vragen om 
jouw antwoorden mee te nemen in het onderzoek. Hierbij geldt uiteraard dat er strikt vertrouwelijk zal 
worden omgegaan met de door jou verstrekte informatie en jouw antwoorden nooit of te nimmer tot jou 
herleidbaar zullen zijn. 
3. De antwoorden worden vertrouwelijk verwerkt en zijn anoniem voor het Ministerie. Dit betekent dat dit 
interview nooit gekoppeld kan worden aan jou of een ander persoon.  
Algemeen 
4. Studeer je momenteel, ben je al afgestudeerd, gestopt met je studie of nooit gaan studeren? 
5. In welk jaar ben je afgestudeerd? 
6. Welk onderwijs heb je als laatst (vóór je (eventuele) studie) gevolgd? 
7. In welk jaar heb je daar je diploma voor gehaald? 
8. Hoe oud ben je? 
9. Waar woon je? 
10. Geslacht 
11. Waar ben je geboren? 
12. Waar ben je opgegroeid? 
13. Heb je voordat je bent gaan studeren een tussenjaar genomen of ga je een tussenjaar nemen?  
14. Wat heb je toen gedaan/wat ga je nu doen? 
15. Heb je hiervoor nog een andere studie gevolgd? 
16. Heb je een functiebeperking of chronische ziekte? 
17. Heb je hierdoor studievertraging opgelopen/verwacht je hierdoor studievertraging op te lopen? 
18. Huidige/laatste opleiding 
19. Welke opleiding volg je nu of heb je als laatste gevolgd? 
20. Welk niveau heeft deze opleiding? 
21. Bij welke instelling volg(de) je deze opleiding? 
22. In welk land en welke stad bevindt die instelling zich? 
23. In welk jaar (en maand) ben je met die opleiding begonnen? 
24. In welk jaar zit je nu? 
Studiekeuze  
25. Waarom wilde je (verder) studeren? 
26. Waarom heb je voor deze opleiding gekozen? 
27. Waarom ben je in de regio gaan studeren en niet in Europees Nederland? 
28. Speelde de hoogte van de studiefinanciering en of collegegeld in verschillende gebieden een rol bij de keuze 
voor een studie(plek)?  
29. Maak(te) je gebruik van studiefinanciering?  
30. Welke voorzieningen/studiefinanciering precies gebruikt 
31. Welke opties voor studiefinanciering had je (voor zover je wist)? 
32. Heb je financiering gekregen vanuit het SKJ traject? 
33. Heb je gebruikgemaakt van studiefinanciering BES - gift? 
34. Heb je gebruikgemaakt van studiefinanciering BES - prestatiebeurs? 
35. Heb je gebruikgemaakt van een aanvullende lening binnen studiefinanciering BES?  
36. Heb je gebruikgemaakt van de mogelijkheid een voorschot aan te vragen?  
37. Heb je gebruikgemaakt van een andere vorm van (buitenlandse) studiefinanciering, een beurs of 
bijvoorbeeld het SKJ? 
38. Heb je gebruikgemaakt van de begeleiding op Bonaire/Curaçao of in het buitenland (VS/Canada; via 
international offices)?  
Wetsevaluatie WSF BES | 73 

 
Bijlage 4: Overzicht van figuren en tabellen 
Overzicht 1: Overzicht onderwijssystemen op Saba en Sint Eustatius .............................................. 10 
Overzicht 2: Regeling overname studieschuld BES-eilanden ......................................................... 13 
Overzicht 3: Onderdelen WSF BES (begrotingsposten) ................................................................ 22 
Overzicht 4: Taakverdeling tussen RCN en DUO ....................................................................... 51 
Overzicht 5: Proces toekennen en verstrekken studiefinanciering: ................................................. 52 
Overzicht 6: Proces innen ................................................................................................. 52 
 
Figuur 1: Caribisch deel van het Koninkrijk Nederland ............................................................ 9 
Figuur 2: Schematische weergave beleidstheorie WSF BES....................................................... 26 
Figuur 3: Typering geïnterviewde studenten ....................................................................... 34 
Figuur 4: Processtappen van het primair proces ................................................................... 51 
Figuur 5: Inningspercentages WSF BES (Bron: DUO (2020) Handboek Studiefinanciering Caribisch 
Nederland: Een uitwerking van de Wet studiefinanciering BES - interne documentatie, p.156) 54 
 
a
Tabel 1: Elementen van studiefinanciering WSF BES per doelgroep (per 1-1-2020)  ........................ 19 
Tabel 2: Bedragen opstarttoelage, 1 januari 2020................................................................ 22 
Tabel 3: Bedragen studiefinanciering BES Prestatiebeurs, 1 januari 2020 .................................... 24 
Tabel 4: Bedragen studiefinanciering BES Leningen, 1 januari 2020 ........................................... 25 
Tabel 5: Inkomensoverdrachten in het kader van de WSF BES .................................................. 25 
Tabel 6: Aantal ontvangers WSF BES ................................................................................ 27 
Tabel 7:  Aantal ontvangers opstarttoelage WSF BES ............................................................. 28 
Tabel 8: Inkomensoverdrachten in het kader van de WSF BES .................................................. 29 
Tabel 9: Toekenningen WSF BES mbo en hoger onderwijs naar regio .......................................... 29 
Tabel 10: Behaalde diploma's WSF BES-ontvangers (mbo en ho samengenomen).............................. 30 
Tabel 11: Aantal toekenningen WSF BES aan minderjarigen ...................................................... 31 
Tabel 12: Overzicht bezwaarschriften periode 2011-2019 ........................................................ 54 
Tabel 13: Apparaatskosten uitvoeringsorganisaties ................................................................ 60 
 
Wetsevaluatie WSF BES | 75 

