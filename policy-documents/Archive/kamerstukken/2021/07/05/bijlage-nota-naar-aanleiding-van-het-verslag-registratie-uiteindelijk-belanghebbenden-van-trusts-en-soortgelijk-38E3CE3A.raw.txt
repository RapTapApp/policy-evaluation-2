35 819 Regels met betrekking tot de registratie van uiteindelijk 
belanghebbenden van trusts en soortgelijke juridische constructies ter 
implementatie van artikel 31 van de gewijzigde vierde anti- 
witwasrichtlijn (Implementatiewet registratie uiteindelijk 
belanghebbenden van trusts en soortgelijke juridische constructies) 
 
 
 
NOTA NAAR AANLEIDING VAN HET VERSLAG 
 
 
 
Inleiding 
 
De regering is de vaste commissie voor Financiën erkentelijk voor de aandacht 
die zij aan het onderhavige wetsvoorstel heeft geschonken en voor de door 
haar daarover gestelde vragen. De vragen worden zo veel mogelijk beantwoord 
in de volgorde van het door de commissie uitgebrachte verslag. Voor zover 
vragen, vanwege overeenkomst in onderwerp, gezamenlijk beantwoord zijn, is 
dit vermeld. 
 
Deze nota naar aanleiding van het verslag wordt mede namens de Minister van 
Justitie en Veiligheid en de Staatssecretaris van Economische Zaken en Klimaat 
uitgebracht. 
 
 
Algemeen 
 
1. De leden van de CDA-fractie vragen de regering in hoeverre onderhavig 
wetsvoorstel van toegevoegde waarde zal zijn voor Nederland, gezien de trust 
en soortgelijke juridische constructie niet veel voorkomend is. Kan de regering 
een inschatting maken of dit gevolgen zal hebben voor de in Nederland 
aanwezige trusts of soortgelijke juridische constructies, in die zin dat deze zich 
ergens anders gaan zetelen.  
 
Onderhavig wetsvoorstel ziet op de invoering van een wettelijk kader voor de 
registratie van uiteindelijk belanghebbenden (ultimate beneficial owners - 
UBOs) van trusts en soortgelijke juridische constructies in een centraal 
register. Daarmee wordt artikel 31 van de gewijzigde vierde 
1
anti-witwasrichtlijn geïmplementeerd. De registratie van informatie over UBOs 
moet gezien worden in het licht van het doel van genoemde richtlijn: het 
voorkomen van het gebruik van het financiële stelsel voor het witwassen van 
2
geld en terrorismefinanciering.  
 
Het op grond van de richtlijn door Nederland te houden register is bedoeld om 
transparant te maken wie de UBOs zijn van trusts en soortgelijke juridische 
constructies waarvan de trustee in Nederland gevestigd of woonachtig is, of 
 
1
 Richtlijn (EU) 2015/849 van het Europees Parlement en de Raad van 20 mei 2015 inzake de voorkoming van 
het gebruik van het financiële stelsel voor het witwassen van geld of terrorismefinanciering, tot wijziging van 
Verordening (EU) nr. 648/2012 van het Europees Parlement en de Raad en tot intrekking van Richtlijn 
2005/60/EG van het Europees Parlement en de Raad en Richtlijn 2006/70/EG van de Commissie (PbEU 2015, 
L 141/73) zoals laatst gewijzigd bij Richtlijn (EU) 2018/843 van het Europees Parlement en de Raad van 30 
mei 2018 tot wijziging van Richtlijn (EU) 2015/849 inzake de voorkoming van het gebruik van het financiële 
stelsel voor het witwassen van geld of terrorismefinanciering, en tot wijziging van de Richtlijnen 2009/138/EG 
en 2013/36/EU (PbEU 2018, L 156/43). 
2
 Zie ook artikel 4, tweede lid, van het wetsvoorstel. 
1 

van vennootschappen. Naar verwachting zal de Staatssecretaris van 
Economische Zaken en Klimaat na de zomer een beleidsnotitie voor openbare 
4
consultatie aanbieden. 
 
Wat betreft de vraag of het CAHR betrouwbaarder, efficiënter en actueler zou 
kunnen zijn dan het UBO-register voor vennootschappen en andere juridische 
entiteiten: de registratie van gegevens in het voorgestelde CAHR betreft het 
bezit van aandelen of zakelijke rechten op aandelen, rechtstreeks in de 
geregistreerde entiteit. Of en hoeveel betrouwbaarder en efficiënter een CAHR 
zou kunnen zijn ten opzichte van het UBO-register voor vennootschappen en 
andere juridische entiteiten is wederom afhankelijk van de concrete 
vormgeving en gebruiksmogelijkheden van een nog in te voeren CAHR. Hierbij 
wordt opgemerkt dat onderhavig wetsvoorstel ziet op een UBO-register voor 
een andere doelgroep, te weten trusts en soortgelijke juridische constructies. 
 
 
3. De leden van de SP-fractie vragen de regering tevens of het waar is dat de 
UBO-regelgeving vele malen complexer is dan het initiatiefwetsvoorstel ter 
invoering van een CAHR, en de kans zeer reëel is dat er foute inschrijvingen 
zullen volgen.  
 
Zoals hiervoor werd aangegeven biedt het initiatiefwetsvoorstel ter invoering 
van een CAHR nog onvoldoende inzicht in de concrete vormgeving en 
gebruiksmogelijkheden van het voorgestelde CAHR. De uitwerking daarvan is 
door middel van delegatiebepalingen aan het kabinet gelaten. Dat vergt nog op 
te stellen regelgeving, die volgt na besluitvorming over het 
initiatiefwetsvoorstel door uw Kamer. Dat betekent dat er momenteel geen 
zicht is op de mate van complexiteit van de wet- en regelgeving die zou zien 
op een in te stellen CAHR. Een vergelijking met het UBO-register voor 
vennootschappen en andere juridische entiteiten is op dit punt dan ook 
prematuur. 
 
 
4. De leden van de SP-fractie vragen de regering een inschatting te maken van 
het effect van het UBO-register en of zij het met de Belastingdienst eens is dat 
een UBO-register slechts beperkt effectief zal zijn in de strijd tegen witwassen 
en terrorismefinanciering. 
 
Graag verwijs ik voor de beantwoording van deze vraag naar de beantwoording 
van de vragen van de leden van de GroenLinks-fractie over de uitvoeringstoets 
van de Belastingdienst hierna onder punt 47. 
 
 
5. De leden van de PvdA-fractie vragen waarom deze wet niet van toepassing 
is op Caribisch Nederland. Voorts vragen zij op welke wijze entiteiten die zijn 
opgericht in Caribisch Nederland wel transparant dienen te zijn over de 
uiteindelijk belanghebbenden. 
 
Deze maatregel strekt ter implementatie van de Europese gewijzigde vierde 
5
anti-witwasrichtlijn. Op grond van het Landen en Gebieden Overzee Besluit is 
 
4
 Kamerstukken II 2019/20, 32637, 429. 
5
 Besluit 2013/755/EU van de Raad van 25 november 2013 betreffende de associatie van de landen en 
gebieden overzee met de Europese Unie („LGO-besluit”) (PbEU 2013, L344/1). 
1 

conform het arrest van dat Hof handelen. Doet die lidstaat dat niet dan kan de 
Europese Commissie dit aan genoemd Hof voorleggen. In het uiterste geval 
kan de Europese Commissie het Hof vragen een financiële sanctie op te leggen 
aan de lidstaat. Een financiële sanctie kan bestaan uit een boete en/of een 
dwangsom. De Europese Commissie heeft op 9 juni jl. een met redenen 
omkleed advies uitgebracht met betrekking tot de gedeeltelijk te late 
6
omzetting van de wijziging van de vierde anti-witwasrichtlijn. Nederland heeft 
twee maanden om hierop te reageren. Momenteel wordt het advies van de 
Europese Commissie bestudeerd en een reactie voorbereid. 
 
2. Beschrijving internationaal kader en de richtlijn 
 
- 
 
2.1 Aanbevelingen Financial Action Task Force 
 
- 
 
2.2 Vierde anti-witwasrichtlijn 
 
- 
 
2.2.1 Inleiding 
 
- 
 
2.2.2 Doel van de richtlijn 
 
- 
 
 
2.2.3 Artikel 31 van de vierde anti-witwasrichtlijn 
 
7. De leden van de VVD-fractie lezen dat het derde lid bis bepaalt dat de 
lidstaten verlangen dat de informatie over de uiteindelijke belanghebbenden 
wordt bijgehouden in een centraal register opgezet door de lidstaat waar de 
trustee van de trust of soortgelijke juridische constructie gevestigd of 
woonachtig is, of indien deze woon- of vestigingsplaats buiten de Europese 
Unie is gelegen, de lidstaat waar de trustee een zakelijke relatie aangaat of 
onroerend goed verwerft namens de trust of soortgelijke constructie. Moeten 
deze registers in iedere lidstaat aan dezelfde eisen voldoen en gebeurt het 
bijhouden van gegevens op een uniforme wijze? 
Voorts lezen deze leden dat het vierde lid een lidstaatoptie bevat om onder 
nationaal recht vast te stellen voorwaarden te voorzien in toegang tot 
aanvullende informatie aan de hand waarvan de uiteindelijke belanghebbende 
van een trust of soortgelijke juridische constructie kan worden geïdentificeerd, 
welke informatie ten minste de geboortedatum of de contactgegevens dient te 
omvatten, overeenkomstig de regels met betrekking tot gegevensbescherming. 
Voorts bevat het vierde lid van artikel 31 van de vierde anti-witwasrichtlijn een 
lidstaatoptie om ruimere toegang tot de in het register bijgehouden informatie 
 
6
 Richtlijn (EU) 2018/843 van het Europees Parlement en de Raad van 30 mei 2018 tot wijziging van Richtlijn 
(EU) 2015/849 inzake de voorkoming van het gebruik van het financiële stelsel voor het witwassen van geld 
of terrorismefinanciering, en tot wijziging van de Richtlijnen 2009/138/EG en 2013/36/EU (PbEU 2018, L 
156/43). 
1 

onder vraag 9 nader ingegaan. Als een andere lidstaat geen gebruik heeft 
gemaakt van deze lidstaatoptie dan zal de informatie die in het register van die 
lidstaat is opgenomen ook via BORIS niet voor een grotere groep toegankelijk 
zijn. 
 
 
8. De leden van de D66-fractie lezen dat op grond van het negende lid van 
artikel 31 van de vierde anti-witwasrichtlijn lidstaten hun registers met 
informatie over uiteindelijk belanghebbenden van trusts en soortgelijke 
juridische constructies aan elkaar zullen koppelen via een bepaald Europees 
centraal platform dat op grond van artikel 22 van deze richtlijn wordt ingesteld. 
De regering schrijft dat de Europese Commissie in uitvoeringshandelingen de 
technische specificaties en procedures zal bepalen voor die koppeling. Deze 
leden hebben daarover reeds enkele vragen, daar hier enkel wordt gesproken 
over de koppeling van de gegevens. Kan de regering reeds iets vertellen over 
met welk doel deze gegevens centraal gekoppeld zullen worden, welke 
autoriteiten precies toegang hiertoe zullen krijgen, hoe deze informatie wordt 
opgeslagen en beveiligd en of dit centrale register ook openbaar toegankelijk 
zal worden of dat dit centrale register gesloten blijft? 
 
Het koppelen van de nationale registers via een Europees centraal platform is 
een verplichting uit de richtlijn en ziet op zowel de UBO-registers voor trusts en 
soortgelijke juridische constructies (artikel 31 van de richtlijn) als op de UBO-
registers voor vennootschappen en andere juridische entiteiten (artikel 30 van 
de richtlijn). Met het oog op de doeltreffende monitoring en registratie van 
informatie over de UBOs van trusts en soortgelijke juridische constructies is 
samenwerking tussen de lidstaten noodzakelijk. Door de in de lidstaten 
bijgehouden registers van UBOs van trusts en soortgelijke juridische 
constructies aan elkaar te koppelen, zou deze informatie toegankelijk worden 
gemaakt en zou er bovendien voor worden gezorgd dat meervoudige 
registratie van dezelfde trusts en soortgelijke juridische constructies binnen de 
9
EU wordt vermeden. 
 
Wie wanneer tot welke informatie toegang heeft tot het register van een 
bepaalde lidstaat, wordt bepaald door de wijze waarop die lidstaat artikel 31 
van de richtlijn heeft geïmplementeerd. Het is niet de bedoeling dat via het 
Europees centraal platform meer informatie uit het nationale register kan 
worden verkregen dan via raadpleging van het nationale register zelf. De meer 
technische specificaties, zoals beveiliging en opslag, worden aan de hand van 
10
de BORIS-uitvoeringshandeling uitgewerkt. Deze werkzaamheden, een 
samenwerking tussen de Europese Commissie en de lidstaten, zijn thans nog 
gaande. Op grond van artikel 67, eerste lid, van de richtlijn dient de Europese 
Commissie ervoor te zorgen dat de koppeling uiterlijk op 10 maart 2021 
gereed is. Dat is echter niet gelukt. De Europese Commissie verwacht dat de 
eerste fase van de koppeling in het najaar zal plaatsvinden en dat een half jaar 
later de koppeling volledig zal zijn afgerond. 
 
 
 
9
 Overweging 26 bij Richtlijn (EU) 2018/843 van het Europees Parlement en de Raad van 30 mei 2018 tot 
wijziging van Richtlijn (EU) 2015/849 inzake de voorkoming van het gebruik van het financiële stelsel voor 
het witwassen van geld of terrorismefinanciering, en tot wijziging van de Richtlijnen 2009/138/EG en 
2013/36/EU (PbEU 2018, L 156/43). 
10
 Uitvoeringsverordening (EU) 2021/369 van de Commissie van 1 maart 2021 tot vaststelling van de 
technische specificaties en procedures voor het in Richtlijn (EU) 2015/849 van het Europees Parlement en de 
Raad bedoelde systeem van gekoppelde centrale register (PbEU 2021, L 71/11). 
1 

zeggenschapsdeelneming heeft in een andere dan de in artikel 30, 
eerste lid, van de vierde anti-witwasrichtlijn bedoelde vennootschap of 
andere juridische entiteit, hetzij door rechtstreekse of indirecte 
eigendom, met inbegrip van toonderaandelen, hetzij via andere 
middelen. 
Hierbij bepaalt de richtlijn dat de personen onder c en d toegang moeten 
hebben tot de naam, de geboortemaand, het geboortejaar, de woonstaat en de 
nationaliteit van de uiteindelijke belanghebbende, alsmede tot de aard en 
omvang van het door de UBO gehouden economisch belang.  
De richtlijn geeft geen definitie van het begrip “legitiem belang”; elke lidstaat 
bepaalt zelf wat daaronder verstaan dient te worden. Wel volgt uit de richtlijn 
dat de definities die lidstaten daartoe vaststellen niet beperkt mogen zijn tot 
gevallen van lopende administratieve of gerechtelijke procedures en dat die 
definities het in voorkomend geval mogelijk moeten maken rekening te houden 
met de preventieve werkzaamheden op het gebied van de bestrijding van het 
witwassen van geld, bestrijding van terrorismefinanciering en daarmee verband 
houdende basisdelicten die worden verricht door niet-gouvernementele 
13
organisaties en onderzoeksjournalisten. In het wetsvoorstel wordt het 
criterium “legitiem belang” niet gehanteerd. Er hoeft dus niet per geval een 
legitiem belang te worden aangetoond door degene die toegang wenst tot het 
register. Ook hoeft een dergelijk verzoek niet elke keer te worden beoordeeld. 
Er is namelijk gebruikgemaakt van de lidstaatopties waarmee het register een 
openbaar register wordt, en dus het openbare deel van de informatie voor 
eenieder toegankelijk wordt. De aanvullende, meer privacygevoelige 
informatie, zoals Burgerservicenummer en woonadres, is niet openbaar en 
afgeschermde informatie evenmin. Met deze openbaarheid wordt beoogd de 
transparantie rondom juridische constructies te vergroten zodat gebruikmaking 
van dergelijke constructies voor witwassen, onderliggende delicten en/of 
terrorismefinanciering wordt voorkomen. Het register maakt het voor eenieder 
kenbaar wie er achter een bepaalde juridische constructie schuilgaat zodat men 
beter geïnformeerd kan besluiten wel of niet zaken te doen met de betreffende 
juridische constructie. Ook maakt openbaarheid van het register onderzoek van 
informatie door de maatschappij mogelijk, onder andere door de pers of 
maatschappelijke organisaties, en draagt het bij aan het vertrouwen in de 
integriteit van het financiële stelsel. Bovendien is ook voor wat betreft de mate 
van openbaarheid getracht zoveel als mogelijk aan te sluiten bij het UBO-
register voor vennootschappen en andere juridische entiteiten dat een gelijk 
doel kent. De belangenafweging die is gemaakt met betrekking tot de 
openbaarheid van het register, is ook in het kader van het plan van aanpak 
14
witwassen toegelicht. 
 
Artikel 31, vierde lid bis, van de richtlijn biedt de lidstaatoptie om de informatie 
in het register beschikbaar te stellen op voorwaarde dat de persoon die inzage 
wenst een vergoeding betaalt en zich online registreert. Deze vergoeding mag 
op grond van de richtlijn niet meer bedragen dan nodig om kostendekkend te 
zijn; dat wil zeggen niet meer dan de administratieve kosten voor het 
beschikbaar stellen van de informatie, met inbegrip van de kosten voor het 
bijhouden en ontwikkelen van het register. Het wetsvoorstel voorziet in de 
mogelijkheid een kostendekkende vergoeding te vragen voor het verkrijgen 
 
13
 Zie overweging 42 bij Richtlijn (EU) 2018/843 van het Europees Parlement en de Raad van 30 mei 2018 tot 
wijziging van Richtlijn (EU) 2015/849 inzake de voorkoming van het gebruik van het financiële stelsel voor 
het witwassen van geld of terrorismefinanciering, en tot wijziging van de Richtlijnen 2009/138/EG en 
2013/36/EU (PbEU 2018, L 156/43). 
14
 Zie bijlage 910218 bij Kamerstukken II 2018/19, 31477, 41. 
1 

11. De leden van de CDA-fractie lezen dat de implementatietermijn van dit 
onderdeel van de Anti-witwasrichtlijn met meer dan een jaar is overschreden. 
De leden van de CDA-fractie vragen of dit al gevolgen heeft gehad voor 
Nederland. Daarbij vragen deze leden hoe ver andere lidstaten zijn gevorderd 
met de implementatie van artikel 31. Zij vragen in het bijzonder of Nederland 
het op dit punt slechter doet dan de andere lidstaten.  
De leden van de CDA-fractie constateren dat de definitie van uiteindelijk 
belanghebbende in onderhavig wetsvoorstel wordt uitgebreid om zo ook te zien 
op uiteindelijk belanghebbenden van trusts en soortgelijke juridische 
constructies. 
 
Zoals hierboven onder punt 6 naar aanleiding van vragen van de PvdA-
fractieleden is aangegeven, heeft Nederland op 9 juni jl. een met redenen 
omkleed advies ontvangen met betrekking tot de gedeeltelijk te late omzetting 
17
van de wijziging van de vierde anti-witwasrichtlijn. De Europese Commissie is 
van mening dat Nederland op een aantal specifieke punten te laat is met de 
implementatie van de wijziging van de vierde anti-witwasrichtlijn. Momenteel 
wordt het advies van de Europese Commissie bestudeerd en wordt een reactie 
voorbereid. Nederland is niet de enige lidstaat waartegen een inbreukprocedure 
loopt met betrekking tot de wijziging van de vierde anti-witwasrichtlijn. 
 
 
12. De leden van de CDA-fractie vragen de regering waarom er niet eerder, bij 
de Implementatiewet registratie uiteindelijk belanghebbenden van 
vennootschappen en andere juridische entiteiten is gekozen voor de sluitende 
definitie zoals voorgesteld in onderhavig wetsvoorstel. De leden van de CDA-
fractie menen dat hiermee geanticipeerd had kunnen worden op de gevolgen 
van onderhavig wetsvoorstel. 
 
De Wwft kent al een uitwerking van het begrip “uiteindelijk belanghebbende”, 
ook voor een trust en een soortgelijke juridische constructie. Daarin wordt 
geen wijziging aangebracht met dit wetsvoorstel. Met dit wetsvoorstel wordt 
geregeld dat het begrip “uiteindelijk belanghebbende” in de Wwft ook van 
toepassing wordt verklaard in het kader van het centraal register van 
uiteindelijk belanghebbenden van trusts en soortgelijke juridische constructies. 
Een vergelijkbare bepaling is destijds ook opgenomen in de Implementatiewet 
registratie uiteindelijk belanghebbenden van vennootschappen en andere 
juridische entiteiten. Een toepassing van dat begrip voor trusts en soortgelijke 
juridische constructies was toen niet aan de orde omdat met die wet geen 
register voor trusts en soortgelijke juridische constructies in het leven werd 
geroepen. Dat laatste gebeurt thans met dit wetsvoorstel. 
 
 
2.2.4 Het begrip uiteindelijk belanghebbende 
 
13. De leden van de ChristenUnie-fractie hebben reeds eerder hun zorgen 
geuit over het begrip uiteindelijk belanghebbende, onder meer middels 
18
schriftelijke vragen . Ook de Nederlandse Orde van Belastingadviseurs (NOB) 
 
17
 Richtlijn (EU) 2018/843 van het Europees Parlement en de Raad van 30 mei 2018 tot wijziging van Richtlijn 
(EU) 2015/849 inzake de voorkoming van het gebruik van het financiële stelsel voor het witwassen van geld 
of terrorismefinanciering, en tot wijziging van de Richtlijnen 2009/138/EG en 2013/36/EU (PbEU 2018, L 
156/43). 
18
 Vragen van de leden Grinwis (ChristenUnie) en Stoffer (SGP) aan de Minister van Financiën over de 
gevolgen van het UBO-register voor ondernemers, kerken en goede doelen (ingezonden 31 mei 2021 
kenmerk 2021Z09330) en Aanhangsel van de Handelingen II, vergaderjaar 2020-2021, nr. 32.  
1 

en kan het BEH handhavend optreden. Het BEH kan ook handhavend optreden 
indien zij vaststelt dat de terugmelding onjuist is verwerkt en er een onjuist 
gegeven in het register staat. Omdat de terugmeldplicht op zowel Wwft- 
instellingen als bevoegde autoriteiten rust, is er een aanzienlijke kans dat er 
discrepanties worden gedetecteerd. Het is uiteraard geheel afhankelijk van een 
juiste en volledige wijze van inschrijving door trustees of discrepanties aan de 
orde kunnen zijn. Als er onjuiste informatie is opgegeven dan is de kans 
aanzienlijk dat dit wordt ontdekt. Voor Wwft-instellingen geldt immers al jaren 
de verplichting om de UBOs van hun cliënten te identificeren. Dit geldt ook als 
de cliënt een trustee is die optreedt namens een trust. Een Wwft-instelling 
gebruikt bij het vaststellen van de UBOs alle beschikbare bronnen. Daarnaast 
kunnen ook bevoegde autoriteiten in de uitoefening van hun functie stuiten op 
gegevens over UBOs van een trust of soortgelijke juridische constructies, die 
niet overeenkomen met de gegevens in het register. 
 
2.2.6 Implementatietermijn 
 
15. De leden van de D66-fractie constateren dat de implementatietermijn van 
het onderhavige wetsvoorstel niet gehaald is. Zij vragen de regering of ook 
andere Europese landen deze termijn niet gehaald hebben en waarom het niet 
mogelijk is gebleken het onderhavige wetsvoorstel eerder aan de Kamer te 
sturen. 
 
Hiervoor verwijs ik naar eerdere beantwoording hierboven onder punten 6 
(beantwoording van vragen van de PvdA-fractieleden) en 11 (beantwoording 
van vragen van de CDA-fractieleden). 
 
3. Inhoud wetsvoorstel 
 
- 
 
3.1 Inleiding 
 
-  
  
3.2 Doel van het registreren van UBO-informatie 
 
16. De leden van de PVV-fractie merken op dat publieke toegang tot informatie 
over uiteindelijk belanghebbenden meer onderzoek van informatie door de 
maatschappij mogelijk maakt, o.a. door de pers of maatschappelijke 
organisaties. De leden van de PVV-fractie willen weten hoe voorkomen zal 
worden dat deze informatie gebruikt zal worden voor commerciële doeleinden. 
 
Gebruik voor commerciële doeleinden is niet volledig te voorkomen. De 
volgende maatregelen worden hiertegen getroffen: identificatie van 
raadplegers, vastleggen van persoonsgegevens van raadplegers, een 
vergoeding in rekening brengen voor raadpleging en het van toepassing 
verklaren van gebruiksvoorwaarden. Het risico dat commerciële partijen 
informatie uit het register gaan ontginnen om deze informatie vervolgens zelf 
tegen betaling aan te bieden, wordt daarnaast gemitigeerd doordat er enkel op 
basis van zogeheten één-op-één-bevragingen informatie uit het register kan 
worden opgevraagd. 
 
1 

verschil tussen grote fondsen die gereguleerd worden en de kleine familiesfeer 
met een fiscaal motief. Deze leden vragen de regering wat haar reactie hierop 
is en of het meerwaarde heeft om ook alle grote, gereguleerde fondsen op te 
nemen. Zij ontvangen hierop graag een motivering van de regering.  
 
Een UBO is altijd een natuurlijk persoon. De omvang van het economisch 
belang dat een UBO houdt in de trust of soortgelijke juridische constructie 
behoort tot de informatie die over een UBO dient te worden geregistreerd. Ik 
begrijp de vraag van de leden van de SP-fractie aldus dat deze ziet op de 
consultatiereacties waarin is opgemerkt dat hierbij geen ondergrens wordt 
gehanteerd waardoor volgens deze respondenten in sommige gevallen 
buitengewoon veel UBOs zouden moeten worden geregistreerd en bijna 
dagelijks wijzigingen zouden moeten worden doorgegeven. Er kunnen zich 
inderdaad gevallen voordoen van trusts of soortgelijke juridische constructies 
met buitengewoon veel UBOs die ieder een zeer klein belang in die trust of 
soortgelijke juridische constructie hebben. Om aan de registratieplicht te 
voldoen, zou in dergelijke gevallen dus een zeer groot aantal UBOs moeten 
worden geregistreerd en zouden die registraties ook aan de actualiteit moeten 
23
worden aangepast bij eventuele wijzigingen. Dit betekent voor trustees in 
dergelijke gevallen dat de registratieplicht onredelijk zwaar drukt. Met het oog 
op de uitvoerbaarheid wordt een algemene maatregel van bestuur voorbereid 
waarmee alleen begunstigden met een belang van ten minste drie procent 
worden aangemerkt als UBOs. Dit betekent dat begunstigden met een 
economisch belang dat kleiner is dan drie procent niet hoeven te worden 
opgenomen in het register. Bedoelde algemene maatregel van bestuur wordt 
24
momenteel openbaar geconsulteerd. 
 
 
3.3.3 Trustee 
 
- 
 
3.3.4 Uiteindelijk belanghebbende 
 
- 
 
3.4 Verplichtingen trustees 
 
19. De leden van de PVV-fractie merken op dat op grond van artikel 3 van de 
Wet ter voorkoming van witwassen en financieren van terrorisme (Wwft) 
instellingen onderzoek dienen te verrichten naar hun cliënten en naar de 
achtergrond en het doel van een beoogde zakelijke relatie of transactie. De 
leden van de PVV-fractie willen weten waar dit onderzoek uit bestaat en welke 
kosten dit met zich meebrengt. 
 
Het onderzoek naar cliënten door instellingen staat sinds de totstandkoming 
van de Wwft in 2008 in die wet en stond ook in diens voorganger, de Wet 
identificatie bij dienstverlening die eind 1993 in werking trad. De inhoud van 
het cliëntenonderzoek is bij verschillende wetten aangepast. De meest recente 
substantiële wijziging vond plaats door middel van de Implementatiewet vierde 
 
23
 Dan wel degene(n) die in een soortgelijke juridische constructie een vergelijkbare positie heeft/hebben als 
een trustee in een trust. 
24
 Overheid.nl | Consultatie Implementatiebesluit registratie uiteindelijk belanghebbenden van trusts en 
soortgelijke juridische (internetconsultatie.nl) 
1 

Artikel 31 van de richtlijn kent vier lidstaatopties. Van deze lidstaatopties wordt 
gebruikgemaakt, waarbij geldt dat gebruikmaking van deze lidstaatopties in 
onderling verband moet worden bezien en in het kader van het bieden van 
waarborgen met betrekking tot de privacy van UBOs. Zo is bij gebruikmaking 
van de lidstaatoptie voor ruimere toegang tot het register (zie hieronder (i)) 
onder andere meegewogen dat er daarnaast een lidstaatoptie is om te voorzien 
in afschermingsmogelijkheden voor uitzonderlijke gevallen zoals 
minderjarigheid of andere handelingsonbekwaamheid dan wel bedreiging (zie 
hieronder (iv) en een mogelijkheid tot online registratie en het vragen van een 
vergoeding voor raadpleging van het register (zie hieronder (iii)). Ook is met 
gebruikmaking van de lidstaatopties zoveel als mogelijk het bestaande UBO-
register voor vennootschappen en andere juridische entiteiten gevolgd, dat 
27
eenzelfde doel kent. De lidstaatopties zijn: 
 
i. De richtlijn biedt lidstaten de optie ruimere toegang tot het register toe 
te staan. Van deze optie wordt gebruikgemaakt. Transparantie over de 
UBOs van trusts en soortgelijke juridische constructies kan eraan 
bijdragen dat deze juridische constructies niet langer worden gebruikt 
voor witwassen, terrorismefinanciering of daarmee verband houdende 
basisdelicten; 
ii. De richtlijn biedt lidstaten de optie om onder nationaal recht vast te 
stellen voorwaarden te voorzien in toegang tot aanvullende informatie 
(ten minste geboortedatum of contactgegevens) aan de hand waarvan 
de UBOs van een trust of soortgelijke juridische constructie kunnen 
worden geïdentificeerd. Van deze lidstaatoptie wordt in zoverre 
gebruikgemaakt dat er – naast de verplichte informatie – aanvullende 
informatie wordt geregistreerd, maar toegang tot deze aanvullende, 
meer privacygevoelige informatie is voorbehouden aan de FIU-
Nederland en de bevoegde autoriteiten. De aanvullende informatie 
betreft informatie die voor de FIU-Nederland en de bevoegde 
autoriteiten nuttig is in de uitvoering van hun taken; 
iii. De richtlijn biedt lidstaten de optie een online registratie en een 
28
vergoeding te vragen. Van deze lidstaatoptie wordt mede in het licht 
van gebruikmaking van lidstaatoptie (i) gebruikgemaakt in het kader 
van het bieden van waarborgen met betrekking tot de privacy van 
UBOs. Gebruikmaking van deze lidstaatoptie ligt ook om financiële 
redenen voor de hand (profijtbeginsel);  
iv. De richtlijn biedt lidstaten de optie om in uitzonderlijke 
omstandigheden per geval te voorzien in een uitzondering op de 
toegang tot (alle of een deel van) de informatie over een UBO 
(afscherming). Er moet dan sprake zijn van een onevenredig risico 
(o.a. een risico op fraude, ontvoering), minderjarigheid of anderszins 
handelingsonbekwaamheid van de UBO. Van deze lidstaatoptie wordt – 
mede in het licht van gebruikmaking van lidstaatoptie (i) – 
gebruikgemaakt in het kader van het bieden van waarborgen met 
betrekking tot de privacy van UBOs.  
 
 
27
 Zoals op pagina 9 van de memorie van toelichting is aangegeven wordt, waar de richtlijn de keuze laat, zo 
veel mogelijk aangesloten bij de Implementatiewet registratie uiteindelijk belanghebbenden van 
vennootschappen en andere juridische entiteiten, waarmee een centraal register van de UBOs van 
vennootschappen en andere juridische entiteiten is ingevoerd conform artikel 30 van de vierde anti-
witwasrichtlijn. Kamerstukken II 2020/21, 35819, 3, p. 9. 
28
 Die vergoeding mag niet meer bedragen dan de administratieve kosten voor het beschikbaar stellen van de 
informatie, met inbegrip van de kosten voor het bijhouden en ontwikkelen van het register. 
1 

toegang voor Wwft-instellingen tot de aanvullende gegevens in het besloten 
gedeelte van het UBO-register. 
 
 
23. De leden van de SGP-fractie hebben vragen over de toegankelijkheid van 
informatie over UBO’s van trusts en soortgelijke juridische constructies. Deze 
leden lezen dat elke natuurlijke persoon of rechtspersoon die een legitiem kan 
aantonen toegang heeft tot de informatie. Wat wordt verstaan onder een 
legitiem belang? Tevens lezen de leden van de SGP-fractie dat er lidstaatopties 
zijn om toegang tot informatie te beschermen of deze toegang juist te 
verruimen. Deze leden constateren dat de regering er in overwegende mate 
voor kiest om de toegang te verruimen. Kan de regering een toelichting geven 
op deze verruiming? In hoeverre maakt de ruime toegang tot informatie, zoals 
aard en omvang van het belang, het Burgerservicenummer van UBO’s en 
andere persoonlijke informatie inbreuk op de privacy van betrokkenen? In 
hoeverre wordt dit versterkt door de keuzes die Nederland maakt, bovenop 
verplichte eisen wat betreft toegang tot informatie? 
 
Ten aanzien van de vraag over het begrip “legitiem belang” verwijs ik naar de 
beantwoording van de vragen van de PVV-fractie met dezelfde strekking 
(hierboven onder punt 9). 
 
De vragen van de leden van de SGP-fractie zien op een tweetal lidstaatopties. 
Allereerst de optie om ruimere toegang tot het register toe te staan. Van deze 
optie wordt inderdaad gebruikgemaakt. Transparantie over de UBOs van trusts 
en soortgelijke juridische constructies kan eraan bijdragen dat deze juridische 
constructies niet langer worden gebruikt voor witwassen, terrorismefinanciering 
of daarmee verband houdende basisdelicten. Daarbij moet wel worden 
opgemerkt dat gebruikmaking van de lidstaatopties in onderling verband moet 
worden bezien en in het kader van het bieden van waarborgen met betrekking 
tot de privacy van UBOs. Zo is bij gebruikmaking van de lidstaatoptie voor 
ruimere toegang tot het register onder andere meegewogen dat er daarnaast 
een lidstaatoptie is om te voorzien in afschermingsmogelijkheden voor 
uitzonderlijke gevallen zoals minderjarigheid of andere 
handelingsonbekwaamheid dan wel bedreiging, en een mogelijkheid om online 
registratie en een vergoeding te vragen bij raadpleging van het register. Ook is 
met gebruikmaking van de lidstaatopties zoveel als mogelijk het bestaande 
30
UBO-register voor vennootschappen en andere juridische entiteiten gevolgd. 
Daarnaast zien de vragen van de leden van de SGP-fractie op de optie om 
onder nationaal recht vast te stellen voorwaarden te voorzien in toegang tot 
aanvullende informatie (ten minste geboortedatum of contactgegevens) aan de 
hand waarvan de UBOs van een trust of soortgelijke juridische constructie 
kunnen worden geïdentificeerd. Van deze lidstaatoptie wordt in zoverre 
gebruikgemaakt dat er – naast de verplichte informatie – aanvullende 
informatie wordt geregistreerd, maar toegang tot deze aanvullende informatie 
is voorbehouden aan de FIU-Nederland en de bevoegde autoriteiten voor wie 
deze informatie nuttig is voor de uitvoering van hun wettelijke taken. Het gaat 
bij de aanvullende informatie om meer privacygevoelige informatie, zoals het 
 
30
 Zoals op pagina 9 van de memorie van toelichting is aangegeven wordt, waar de richtlijn de keuze laat, zo 
veel mogelijk aangesloten bij de Implementatiewet registratie uiteindelijk belanghebbenden van 
vennootschappen en andere juridische entiteiten, waarmee een centraal register van de UBOs van 
vennootschappen en andere juridische entiteiten is ingevoerd conform artikel 30 van de vierde anti-
witwasrichtlijn. Kamerstukken II 2020/21, 35819, 3, p. 9. 
 
1 

belanghebbende ook meer informatie ontvangen over diegene die informatie 
over haar/hem op heeft gevraagd? 
Voorts lezen deze leden dat door middel van het openbare register inzicht 
verworven kan worden in de aard en omvang van het door iedere uiteindelijk 
belanghebbende gehouden economische belang. Graag ontvangen deze leden 
nadere informatie over met name het vraagstuk van de ‘omvang’ nu gesteld 
wordt dat verdere klassen op grond van de AMvB in artikel 5, derde lid, 
onderdeel f verder uitgewerkt en vastgesteld zullen worden. 
 
Het betreft hier alleen het aantal raadplegingen. Er worden geen 
persoonsgegevens van derden verstrekt aan UBOs. Deze vormgeving is 
daarmee identiek aan de mogelijkheid voor UBOs om bij het UBO-register voor 
vennootschappen en andere juridische entiteiten het aantal raadplegingen in te 
zien.  
Het inzien van het aantal raadplegingen beoogt, mede in combinatie met de 
andere privacy-maatregelen, de privacy van UBOs te beschermen. Het aantal 
raadplegingen kan behulpzaam zijn bij de bescherming van de privacy van de 
UBO. Allereerst geeft het aantal verstrekkingen inzicht in de verwerking van de 
persoonsgegevens van de betrokken UBO, hetgeen op zichzelf al waardevol is 
voor de betrokkene. Daarnaast kan het aantal verstrekkingen in combinatie 
met andere feiten of omstandigheden aanleiding vormen voor een UBO om 
maatregelen te treffen of om autoriteiten te informeren. Als daar aanleiding toe 
is, kunnen autoriteiten onderzoek doen naar de verstrekkingen en de identiteit 
van de verzoekers. Zij kunnen daarbij gebruik maken van het feit dat 
identiteitsgegevens van raadplegers worden vastgelegd en enkel door deze 
autoriteiten in te zien zijn. 
 
Verder vragen de leden van de D66-fractie wat bedoeld wordt met de 
“omvang” van het door een UBO gehouden economische belang nu daarover in 
artikel 5, derde lid, onderdeel f, van het wetsvoorstel is bepaald dat bij 
algemene maatregel van bestuur klassen kunnen worden vastgesteld. In een 
trust of soortgelijke juridische constructie worden goederen toevertrouwd aan 
een trustee of beheerder die deze vermogensbestanddelen vervolgens binnen 
bepaalde voorgeschreven kaders (bijvoorbeeld de trustakte) aanwendt voor de 
begunstigden. Met “de omvang van het economische belang” wordt gedoeld op 
de mate (uitgedrukt in percentages) waarin die goederen het eigendom zijn of 
worden van een bepaalde UBO. De aard en omvang van het door een 
begunstigde gehouden economische belang behoren op grond van de richtlijn 
tot de verplicht te registreren gegevens. Het wetsvoorstel bepaalt dat bij 
algemene maatregel van bestuur klassen van economisch belang kunnen 
worden vastgesteld waardoor de omvang van het belang dat een UBO heeft in 
een bepaalde klasse wordt geregistreerd. Dit gebeurt thans ook bij het UBO-
register voor vennootschappen en andere juridische entiteiten, waarbij een 
UBO met een belang van bijvoorbeeld 67% geregistreerd staat in de klasse 
31
“groter dan 50 tot en met 75 procent”. Zolang het belang van die UBO binnen 
deze klasse blijft vallen, hoeft hij of zij op dit punt geen wijziging door te 
geven. Door het hanteren van klassen leidt een wijziging in het exacte belang 
enkel tot aanpassing van het geregistreerde belang, indien het belang daarmee 
buiten de eerder geregistreerde klasse komt te vallen. Mede gezien de 
lastenverlichting die dit oplevert, is een dergelijke mogelijkheid ook in 
onderhavig wetsvoorstel opgenomen en zullen de klassen bij algemene 
 
31
 Zie artikel 35b, eerste lid, Handelsregisterbesluit 2008. 
1 

van persoonsgegevens van raadplegers en de vergoeding die gevraagd wordt 
voor het inzien van informatie, vormen een beperking voor het opvragen van 
grote hoeveelheden informatie uit het register. In het Kadaster is alleen 
informatie te achterhalen in het geval iemand onroerend goed op naam heeft 
staan. Het gaat daarbij om naam, geboortedatum, woonplaats en 
brondocumenten. De zoeker heeft dan wel voldoende gegevens nodig om de 
persoon of het object op te kunnen zoeken. 
 
 
28. De leden van de PvdA-fractie vragen wat onder “legitiem belang” wordt 
verstaan. Dient dit belang van tevoren bekend te zijn? Kan de regering 
garanderen dat (onderzoeks)journalisten toegang hebben tot het register, ook 
met betrekking tot gegevens die zijn afgeschermd bijvoorbeeld uit 
privacyoverwegingen? 
 
Ten aanzien van de vraag over het begrip “legitiem belang” verwijs ik graag 
naar de beantwoording van de vragen van de leden van de PVV-fractie met 
dezelfde strekking (hierboven onder punt 9). In het wetsvoorstel wordt het 
criterium “legitiem belang” niet gehanteerd. 
Journalisten krijgen net als eenieder toegang tot het register maar niet tot de 
afgeschermde informatie. Afscherming van UBO-informatie is bedoeld voor 
uitzonderlijke gevallen waarin ten aanzien van de UBO sprake is van 
minderjarigheid, handelingsonbekwaamheid of politiebescherming. Wel blijven 
de aard en de omvang van het belang van een UBO openbaar, en dus ook voor 
journalisten toegankelijk. Bij afscherming is de informatie over een UBO die 
normaal gesproken openbaar zou zijn, afgeschermd voor eenieder met 
uitzondering van de FIU-Nederland, de bevoegde autoriteiten, financiële 
ondernemingen en notarissen. Dit laatste volgt uit artikel 31, lid 7bis, van de 
richtlijn. 
 
 
29. De leden van de ChristenUnie-fractie constateren dat er veel zorgen zijn 
over het openbare karakter van het register. Zij lezen als belangrijkste 
argumenten vanuit de regering voor openbaarheid dat de informatiepositie van 
actoren die zaken willen doen met trusts wordt verbeterd en dat meer 
onderzoek door de maatschappij mogelijk is – en dat de regering stelt dat 
omwille van de privacy van uiteindelijk belanghebbenden niet alle in het 
register opgenomen informatie voor eenieder toegankelijk is. Zij wijzen erop 
dat het feit dat uiteindelijk belanghebbenden de mogelijkheid hebben na te 
gaan hoe vaak informatie over hen is geraadpleegd op zichzelf geen argument 
is vóór het voldoende beschermen van privacy. 
De leden van de ChristenUnie-fractie wijzen voorts op kritiek van onder meer 
de NOB, European Data Protection Supervisor (EDPS) maar ook op uitspraken 
van de Rechtbank Den Haag over de gekozen openbaarheid. Hier wordt gesteld 
dat onderbouwing waarom basis-UBO-informatie toegankelijk moet zijn voor 
iedereen en of dit effectief bijdraagt aan de doelstelling van het UBO-register 
voor trust(achtigen) ontbreekt. Deze leden vragen de regering nog eens heel 
nadrukkelijk te wegen hoe de geclaimde inbreuk op privacy opweegt tegen de 
vermeende meerwaarde van openbaarheid.  
De leden van de ChristenUnie-fractie stellen vast dat er over het UBO-register 
een rechtszaak loopt tegen de Nederlandse Staat vanwege de privacyschending 
en de disproportionaliteit van het UBO-register. Het hoger beroep hiervan is na 
de zomer. Daarnaast loopt er een procedure bij het Hof van Justitie van de 
1 

31. De leden van de SGP-fractie vragen in hoeverre de keuze voor een 
openbaar register in plaats van een niet-openbaar register een afweging is 
geweest tussen de kosten voortvloeiende uit verzoeken tot toegang bij een 
niet-openbaar register en de privacy-gevolgen voor UBO’s bij een openbaar 
register. Op basis van welke overwegingen is beslist dat de negatieve gevolgen 
voor de genoemde kosten hoger zijn dan de privacy-gevolgen voor UBO’s? 
 
Het gaat hier niet louter om een afweging tussen kosten en privacy. Zoals 
onder punten 21 en 23 is aangegeven, is het belangrijk om te benadrukken dat 
gebruikmaking van de lidstaatopties in onderling verband dienen te worden 
bezien en in het kader van het bieden van waarborgen met betrekking tot de 
privacy van UBOs. Aan gebruikmaking van de verschillende lidstaatopties is 
een zorgvuldige belangenafweging voorafgegaan. Daarbij zijn verschillende 
belangen afgewogen, waaronder kostenaspecten maar in het bijzonder is 
gekeken naar het belang van de bescherming van de privacy en persoonlijke 
levenssfeer van UBOs en het belang van het voorkomen van het gebruik van 
het financiële stelsel voor witwassen en terrorismefinanciering. Deze 
belangenafweging is ook in het kader van het plan van aanpak witwassen 
34
toegelicht. 
 
3.5.3 Afscherming van informatie 
 
32. De leden van de VVD-fractie lezen met betrekking tot het afschermen van 
informatie dat overeenkomstig artikel 31, lid 7 bis, tweede en derde alinea, van 
de richtlijn de afscherming niet geldt voor bevoegde autoriteiten, de financiële 
inlichtingen eenheid, financiële ondernemingen en notarissen. Voor hen blijven 
de afgeschermde gegevens in te zien. Via een systeem van autorisaties zal 
deze toegang worden bewerkstelligd. Hoe zal dit autorisatiesysteem eruitzien? 
Hoe worden hierbij de risico’s op het lekken van gegevens van personen 
waarbij sprake is van een concrete of voorstelbare dreiging, minderjarigen en 
personen die handelingsonbekwaam zijn gemitigeerd?  
 
Het nog te ontwerpen autorisatiesysteem gaat uit van de volgende principes: 
(1) pas toegang na identificatie met een middel met voldoende 
betrouwbaarheidsniveau; (2) toegang op basis van een gedetailleerde 
autorisatiematrix (koppeling van organisaties en gebruikers); (3) autorisatie-
beheerproces om de autorisatiematrix actueel te houden; (4) implementatie 
van Rijksbrede beveiligingsprincipes en -richtlijnen; en (5) monitoring van 
beveiliging en incidenten. Bevoegde autoriteiten zijn zelf verantwoordelijk voor 
het verlenen van toegang voor hun eigen medewerkers. 
 
 
33. De leden van de D66-fractie constateren dat de beoordeling van het wel of 
niet afschermen van bepaalde informatie zal komen te liggen bij de politie en 
de Nationaal Coördinator Terrorismebestrijding en Veiligheid (NCTV). Deze 
leden constateren dat dit twee instanties zijn en vernemen graag hoe dit in de 
praktijk zal werken daar er meningsverschillen kunnen bestaan tussen deze 
beide organisaties. 
 
In het kader van het belang van de bescherming van de privacy en 
persoonlijke levenssfeer van UBO’s zal, gelijk de mogelijkheid van het kunnen 
afschermen van openbare gegevens in het UBO-register voor vennootschappen 
 
34
 Zie bijlage 910218 bij Kamerstukken II 2018/19, 31477, 41. 
1 

 
 
35. De leden van de CDA-fractie vragen de regering of er, wat betreft het 
artikel 30 UBO-register, al gebruik is gemaakt van de mogelijkheid tot 
afscherming. In dat kader vragen deze leden of inzichtelijk gemaakt kan 
worden hoe vaak er een verzoek tot afscherming is gedaan, hoe vaak een 
dergelijk verzoek is afgewezen en in hoeverre de vastgestelde criteria 
toereikend zijn in de praktijk.  
 
Bij het UBO-register voor vennootschappen en andere juridische entiteiten 
wordt reeds gebruikgemaakt van de mogelijkheid tot afscherming. Per medio 
juni zijn er in totaal 738 afschermingsverzoeken gedaan, waarvan 485 zijn 
gehonoreerd. De afschermingsverzoeken zien hoofdzakelijk op minderjarigheid, 
daarna politiebescherming. Handelingsonbekwaamheid wordt het minst 
aangevoerd als grondslag. Er zijn geen concrete signalen dat de vastgestelde 
criteria ontoereikend zijn. Het beeld is dat het aantal afschermingsverzoeken in 
relatie tot het totale aantal registraties beperkt is, en dat het aantal keren 
afkeuren van afschermingsverzoeken ook relatief laag is.  
 
 
36. De leden van de CDA-fractie merken op dat publiek toegankelijke 
gegevens steeds vaker misbruikt worden door mensen met onaangename 
gevolgen. De leden van de CDA-fractie vrezen dat in dat kader onderhavig 
wetsvoorstel niet alleen maar positieve gevolgen kent. In dat kader vragen de 
leden van de CDA-fractie hoe de regering daarover denkt en of dit niet noopt 
tot uitbreiding van de reikwijdte van de gronden waarop gegevens 
afgeschermd mogen worden.  
 
Op grond van lid 7bis van artikel 31 van de gewijzigde vierde anti-
witwasrichtlijn kunnen lidstaten voorzien in afscherming van de openbare 
gegevens van een UBO van een trust of soortgelijke juridische constructie. Op 
grond van de richtlijn kan dit enkel in uitzonderlijke in nationaal recht vast te 
stellen omstandigheden, indien de toegang tot de gegevens de UBO blootstelt 
aan een onevenredig risico, waaronder een risico op fraude, ontvoering, 
chantage, etc. of indien de UBO minderjarig of anderszins 
handelingsonbekwaam is. Een verzoek om afscherming van de openbare 
gegevens van een UBO moet per geval bekeken worden, waarbij een 
gedetailleerde beoordeling dient plaats te vinden van de uitzonderlijke aard van 
de omstandigheden. Nederland maakt gebruik van deze lidstaatoptie. Bij de 
vormgeving daarvan is bezien op welke andere wijze invulling aan de 
mogelijkheid voor afscherming kan worden gegeven, overeenkomstig de eisen 
van de gewijzigde vierde anti-witwasrichtlijn. Daarbij is uitgekomen bij het 
afschermingsregime dat al bestaat bij het Kadaster, een ander basisregister 
met openbare persoonsgegevens en het UBO-register voor vennootschappen 
en andere juridische entiteiten. Het kabinet is van oordeel dat hiermee een 
zorgvuldige afweging is gemaakt en een uitwerking is gevonden die 
afscherming en de praktische beoordeling daarvan mogelijk maakt, en die 
tegelijkertijd voldoet aan de eisen van de richtlijn. Daarbij is van belang dat 
personen zich op voorhand kunnen melden bij de politie als zij menen dat er 
sprake is van een dreiging. Dit geldt tevens in geval sprake is van een 
voorstelbare dreiging. 
 
 
1 

kosten van beheer en exploitatie van het register volgens de huidige 
schattingen uitkomen op een bedrag van 4,6 miljoen euro. Derhalve kan een 
“kostendekkende vergoeding” wat in deze paragraaf gedefinieerd wordt als “de 
administratieve kosten voor het beschikbaar stellen van de informatie, met 
inbegrip van de kosten voor het bijhouden en ontwikkelen van het register” vrij 
hoog uitvallen.  
 
Voor beantwoording van deze vraag verwijs ik naar het antwoord onder punt 9. 
 
3.6 Meewerkverplichting uiteindelijk belanghebbenden 
 
- 
 
3.7 Terugmeldplicht bevoegde autoriteiten 
 
40. De leden van de D66-fractie begrijpen uit deze paragraaf dat de 
terugmeldplicht geldt ‘indien nodig’ waarbij indien nodig gelezen dient te 
worden als ‘indien passend’. Graag vernemen deze leden hoe dit ‘indien 
passend’ precies gelezen dient te worden, zeker nu ook al is opgenomen dat de 
terugmeldplicht ‘hun taken niet onnodig doorkruist’. Wanneer zou het terug 
melden ‘niet passend’ zijn? En wanneer zou het terug melden ‘niet passend’ 
zijn, maar het de taken van de bevoegde autoriteiten niet onnodig 
doorkruizen? 
 
De bevoegde autoriteiten en Wwft-instellingen zijn verplicht om bij de 
beheerder van het register melding te maken van iedere discrepantie die zij 
aantreffen tussen de informatie over UBOs in het register en de informatie over 
UBOs waarover zij beschikken. In het geval van bevoegde autoriteiten is dit 
niet van toepassing als het doen van een terugmelding hun taken onnodig 
doorkruist. Daarbij kan gedacht worden aan informatie die in het kader van 
een strafrechtelijk onderzoek door de politie of een onderzoek door een Wwft-
toezichthouder naar voren komt en die afwijkt van de UBO-gegevens zoals die 
zijn geregistreerd. Bij een terugmelding komt er een aantekening in het 
register te staan waaruit volgt dat er een terugmelding is gedaan. Het doen 
van een terugmelding tijdens de loop van een dergelijk onderzoek kan een 
afbreukrisico voor dat onderzoek met zich meebrengen. Het doen van een 
terugmelding is in dat geval niet verplicht maar dient in een later stadium, 
bijvoorbeeld na afloop van het onderzoek, alsnog gedaan te worden, mits er 
dan geen sprake meer is van een risico voor de taakuitoefening van de 
bevoegde autoriteit. 
 
 
41. Kan de regering daarnaast aan de leden van de D66-fractie uitleggen 
waarom de terugmeldplicht niet geldt voor de FIU-Nederland en op basis van 
welke passage uit de richtlijn zij uitgesloten zouden worden hiervan? 
 
Op de FIU-Nederland rust geen terugmeldplicht; uit het vijfde lid van artikel 31 
van de richtlijn volgt dat deze plicht alleen rust op Wwft-instellingen en – met 
inachtneming van voornoemde uitzondering - bevoegde autoriteiten. Dit houdt 
37
verband met de taak van de FIU-Nederland. Met het oog op het voorkomen 
en opsporen van witwassen, en onderliggende basisdelicten en 
terrorismefinanciering heeft de FIU-Nederland mede tot taak de gegevens die 
 
37
 Zie artikel 13 Wwft. 
1 

Wwft-instellingen los staat van de reeds bestaande meldplicht als bedoeld in 
artikel 16 van de Wwft. Op grond van dit artikel moet een instelling een 
verrichte of voorgenomen ongebruikelijke transactie onverwijld aan de FIU-
Nederland melden nadat het ongebruikelijke karakter van de transactie bekend 
is geworden. Als een Wwft-instelling in het kader van het cliëntenonderzoek 
informatie over een UBO heeft verzameld die tot de conclusie leidt dat sprake 
is van een ongebruikelijke transactie, dan dient de Wwft-instelling dit 
onverwijld nadat het ongebruikelijke karakter van de transactie bekend is 
geworden te melden aan de FIU-Nederland en niet aan de Kamer van 
Koophandel. Meldingen van discrepanties waarbij geen aanleiding bestaat om 
te veronderstellen dat de daaraan gerelateerde transactie verband kan houden 
met witwassen of financieren van terrorisme gaan naar de Kamer van 
Koophandel. 
 
3.9 Wwft-instellingen en cliëntenonderzoek 
 
- 
 
4. Rechtsbescherming 
 
- 
 
5. Handhaving 
 
44. De leden van de D66-fractie constateren dat er een aantal delicten 
opgenomen worden in de Wet op de economische delicten. Hieronder valt 
tevens “de in artikel 10c van de Wwft opgenomen verplichting voor Wwft-
instellingen om bij de Kamer van Koophandel melding te maken van iedere 
discrepantie die zij aantreffen tussen de informatie over uiteindelijke 
belanghebbenden in het register en de informatie over uiteindelijk 
belanghebbenden waarover zij uit anderen hoofde beschikken.” Deze leden 
lezen vervolgens dat de Wwft-toezichthouders de bevoegdheid krijgen om hun 
handhavingsinstrumentarium in te zetten wanneer zij een overtreding van deze 
terugmeldplicht constateren. Graag vernemen deze leden of dit bovenop 
strafrechtelijke handhaving geldt of dat dit in plaats van is. 
 
Er wordt een duaal sanctiestelsel voorgesteld. Overtredingen kunnen zodoende 
met zowel strafrechtelijke als bestuursrechtelijke sancties worden 
gehandhaafd. Daarbij kan niet-naleving van betreffende verplichtingen uit het 
wetsvoorstel niet tegelijkertijd zowel bestuursrechtelijk als strafrechtelijk 
gehandhaafd worden. De leden van de D66-fractie willen weten of de niet-
naleving van de terugmeldplicht voor Wwft-instellingen strafrechtelijk kan 
worden gehandhaafd. Dat kan inderdaad op grond van de voorgestelde 
wijziging van de Wet op de economische delicten (Wed). Voor zover de 
terugmeldplicht opzettelijk niet wordt nagekomen, betreft het een misdrijf. De 
strafrechtelijke handhaving wordt dan overigens niet door de Wwft-
toezichthouders gedaan maar door het Openbaar Ministerie (OM). 
 
 
45. De leden van de SP-fractie vragen ten aanzien van de terugmeldplicht de 
regering om aan te geven wat het in de praktijk betekent dat Wwft-
toezichthouders de bevoegdheid krijgen een bestuurlijke boete op te leggen, 
een last onder dwangsom of een aanwijzing te geven. Zal dit instrumentarium 
1 

opgegeven gegevens daarmee overeenkomen. Het BEH kan verder op grond 
van artikel 20, tweede lid, van het wetsvoorstel informatie uitwisselen met zijn 
evenknieën binnen de EU. Buiten de EU heeft het BEH echter geen 
informatiebevoegdheden en is hij afhankelijk van medewerking van de UBOs 
en buitenlandse overheidsinstanties. Buiten de EU kan het BEH derhalve niet of 
zeer beperkt handhaven. 
 
Het wetsvoorstel kent met de terugmeldplicht voor Wwft-instellingen en 
bevoegde autoriteiten wel een instrument om eventuele verkeerd 
geregistreerde informatie op het spoor te komen. Ook is de trustee 
uitdrukkelijk verantwoordelijk gesteld voor de kwaliteit van de informatie die 
hij of zij registreert en bevat het wetsvoorstel een meewerkplicht voor UBO. 
Niet-naleving van genoemde verplichtingen kan worden gesanctioneerd.  
Daarnaast kan voor het UBO-register voor trusts en soortgelijke juridische 
constructies lering worden getrokken uit de ervaringen die zijn en worden 
opgedaan bij het reeds bestaande UBO-register voor vennootschappen en 
andere juridische entiteiten. Ervaringen met laatstgenoemd UBO-register 
hebben geleerd dat de kwaliteit van terugmeldingen belangrijk is voor de 
handhaving. In de praktijk is gebleken dat de enkele terugmelding dat sprake 
is van een discrepantie veelal onvoldoende informatie biedt om te kunnen 
handhaven. Ik stuur uw Kamer daarom hierbij ook een nota van wijziging toe 
waarmee wordt bijgedragen aan de kwaliteit van zowel het UBO-register voor 
trusts en soortgelijke juridische constructies als van het UBO-register voor 
vennootschappen en andere juridische entiteiten. Deze nota van wijziging 
expliciteert voor Wwft-instellingen en bevoegde autoriteiten welke gegevens bij 
een terugmelding over de betreffende UBO moeten worden verstrekt, en geeft 
het BEH de bevoegdheid om bij de Wwft-instelling die een terugmelding heeft 
gedaan, bij een trustee of bij een juridische entiteit de inlichtingen te vorderen 
die hij nodig heeft voor de uitvoering van zijn taak. Het BEH kan die 
inlichtingenbevoegdheid niet bestuurlijk afdwingen. 
 
Vanuit uitvoeringsperspectief bezien signaleert de Belastingdienst in zijn 
uitvoeringstoets terecht risico’s voor de handhaving. Het kabinet accepteert 
deze risico’s in het belang van het voorkomen van het gebruik van het 
financiële stelsel voor het witwassen van geld en terrorismefinanciering. 
 
 
48. De leden van de GroenLinks-fractie vragen de regering hoe er een 
dwangsom- of boete-traject ingezet kan worden als überhaupt niet 
gecontroleerd kan worden of informatie juist is. Op dit moment wordt een 
dwangsom- of boete-traject immers ingezet op het moment dat informatie niet 
is aangeleverd (bladzijde 27 van de memorie van toelichting) en niet als deze 
informatie doelbewust niet juist is aangeleverd. Volgt hieruit dat het inderdaad 
heel ingewikkeld gaat worden een dwangsom- en boete-traject in te zetten, op 
het moment dat er (doelbewust) onjuiste informatie is aangeleverd?  
 
Het BEH kan onderzoek verrichten naar de juistheid van informatie op grond 
van de gegevens in het register en de discrepantie(s) die de bevoegde 
autoriteit of Wwft-instelling bij de Kamer van Koophandel heeft gemeld. 
Afhankelijk van het onderzoek en de in het onderzoek naar voren gekomen 
informatie kan BEH een dwangsom- of boetetraject inzetten als (doelbewust) 
onjuiste informatie is geregistreerd. Dit is dus sterk afhankelijk van de in het 
1 

Wed. Bovendien biedt artikel 18, tweede lid, van het wetsvoorstel de 
mogelijkheid om bij algemene maatregel van bestuur te bepalen dat in het 
register informatie kan worden opgenomen die is overgenomen uit een 
basisregistratie zoals het handelsregister. Daarmee zou dus een koppeling 
gecreëerd kunnen worden tussen het register en het handelsregister zodat 
voorkomen kan worden dat informatie die in het register wordt opgenomen 
afwijkt van informatie die in het handelsregister is opgenomen. Momenteel 
wordt een algemene maatregel van bestuur openbaar geconsulteerd waarbij 
38
een dergelijke koppeling mogelijk gemaakt wordt. Ten aanzien van deze 
algemene maatregel van bestuur zal ook een uitvoeringstoets worden 
uitgevoerd om te bezien of en in hoeverre dit ook betekenis heeft voor de 
uitvoering van de handhavingstaak van het BEH. 
Ten aanzien van het onder (iv) genoemde argument dat het wetsvoorstel 
fraudegevoelig is omdat het niet alle vormen beslaat en dus kan worden 
uitgeweken naar alternatieve manieren om te schuilen achter juridische 
constructies, geldt dat uitwijking naar alternatieve constructies zoveel als 
mogelijk wordt voorkomen door een materiële definitie van het begrip 
“soortgelijke juridische constructies” op te nemen in artikel 2, derde lid, van 
het wetsvoorstel. Bij deze definitie is bewust gekozen voor een materiële 
omschrijving zodat de naam van de juridische constructie er niet toe doet, 
maar enkel de materiële kenmerken van de juridische constructie. Uiteraard 
blijft er een mogelijkheid bestaan dat de mate van transparantie die dit 
register beoogt, de aantrekkelijkheid van trusts en soortgelijke juridische 
constructies zal doen afnemen. Voor zover dat inhoudt dat criminelen en 
andere kwaadwillende personen deze juridische constructies niet langer 
wensen te gebruiken om zich achter te verschuilen, is dat geen ongewenst 
effect. De reikwijdte van dit wetsvoorstel houdt hier in zoverre rekening mee 
dat het buiten Nederland zetelen deze kwaadwillende personen geen soelaas 
zal bieden: het wetsvoorstel is ook van toepassing op trustees die buiten de 
Europese Unie wonen maar in Nederland een zakelijke relatie aangaan 
(bijvoorbeeld een bankrekening openen) of in Nederland onroerend goed 
verwerven. Voorts is van belang dat ook andere lidstaten van de EU artikel 31 
van de gewijzigde vierde anti-witwasrichtlijn implementeren, zodat elke lidstaat 
een dergelijk register zal hebben. De registers van de EU-lidstaten zullen 
bovendien op termijn worden gekoppeld. Ook is van belang dat uitwijking naar 
juridische entiteiten niet goed mogelijk is omdat daarvoor al de plicht bestaat 
UBO-informatie te registreren. 
Concluderend erken ik de risico’s die de Belastingdienst in zijn uitvoeringstoets 
schetst, en probeer ik deze risico’s zoveel mogelijk te mitigeren. 
 
 
6. Bescherming persoonsgegevens 
 
- 
 
6.1 Verwerking persoonsgegevens 
 
-  
 
6.2 Gekozen openbaarheid 
 
 
38
 Overheid.nl | Consultatie Implementatiebesluit registratie uiteindelijk belanghebbenden van trusts en 
soortgelijke juridische (internetconsultatie.nl)  
1 

 
 
52. Tevens constateren de leden van de D66-fractie dat de maximale 
bewaartermijn voor het BSN van de verzoekers die toegang wensten/hebben 
gekregen tot het register met informatie over uiteindelijke belanghebbenden 
vijf jaar betreft. Graag een precieze toelichting waarom vijf jaar noodzakelijk is 
en waarom bijvoorbeeld een kortere termijn niet mogelijk zou zijn. 
 
De gegevens van verzoekers worden bewaard ten behoeve van 
opsporingsdoeleinden. Met die gegevens kan een autoriteit die belast is met de 
opsporing van strafbare feiten een persoon verbinden aan een (vermoedelijke) 
criminele activiteit. Indien het register met een crimineel oogmerk 
geraadpleegd zou zijn, hoeft het strafbare feit uiteraard niet direct te volgen op 
de raadpleging. Daar kan een onbekende tijd tussen zitten. Als het bekijken 
van de gegevens van een raadpleger onderdeel is van een strafrechtelijk 
onderzoek, dan is er daarnaast ook een doorlooptijd van het strafrechtelijk 
onderzoek na het plegen van het strafrechtelijk feit. Afhankelijk van de 
omstandigheden kunnen er meerdere jaren zitten tussen de raadpleging en het 
moment dat een autoriteit de informatie over de raadpleging opvraagt. Met een 
termijn van vijf jaar wordt enerzijds rekening gehouden met deze 
opsporingsbelangen en anderzijds met de belangen van de raadpleger. Daarbij 
is een termijn van vijf jaar een gebruikelijke termijn. Deze geldt in het kader 
van de Wwft bijvoorbeeld ook voor het bewaren van informatie over cliënten 
nadat de zakelijke relatie is beëindigd. 
 
7. Uitvoering en handhaving 
 
53. De leden van de VVD-fractie merken op dat de KvK met dit wetsvoorstel 
wordt belast met de ontwikkeling en het beheer van het register. Heeft de KvK 
voldoende capaciteit om deze belasting te dragen? Is er voorts ten aanzien van 
het gehele wetsvoorstel een toets uitgevoerd door de Adviescommissie 
Toetsing Regeldruk? 
 
De Kamer van Koophandel heeft een team (circa 6 fte) samengesteld, dat zich 
volledig richt op de totstandkoming van het UBO-trustregister voor trusts en 
soortgelijke juridische constructies. Voor de operationele bedrijfsvoering zal in 
een later stadium in het proces, als de bouw van het register verder gevorderd 
is, capaciteit worden gealloceerd.  
 
De Adviescommissie Toetsing Regeldruk (ATR) is advies gevraagd. Dat advies 
39
is te raadplegen op de website van de ATR. In paragraaf 8 van de memorie 
van toelichting is het advies van de ATR verwerkt. 
 
 
54. De KvK is gevonden als uitvoerder en de verwachting is dat het register in 
de eerste helft van 2022 gereed is. Dat betekent dat Nederland ruim te laat zal 
zijn met de implementatie, en er een reëel risico bestaat op een 
infractieprocedure vanuit de Europese Commissie (EC) en een eventuele 
sanctie. Kan de regering aangeven wat de eventuele infractieprocedure en 
sanctie in zal houden? 
 
 
39
 Implementatiewet registratie uiteindelijk belanghebbenden van trusts en soortgelijke juridische constructies 
- ATR (atr-regeldruk.nl) 
1 

dan het geval is bij opsporing en vervolging van witwassen van geld en 
terrorismefinanciering, het voorkomen daarvan niet voorbehouden is aan 
autoriteiten. Bij het voorkomen van het misbruik van trusts en soortgelijke 
juridische constructies voor witwassen en financieren van terrorisme kunnen 
ook niet tot de overheid behorende personen en organisaties een rol van 
betekenis spelen. Door de openbaarheid van het register met informatie over 
de UBOs kunnen personen of organisaties beter geïnformeerd besluiten of zij 
zaken willen doen met de bijbehorende trust of soortgelijke juridische 
constructie. Het zal daarbij vaak gaan om situaties waarin de geregistreerde 
UBOs aanleiding geven de trust of soortgelijke juridische constructie niet te 
vertrouwen. Publieke toegang tot informatie over UBOs maakt ook meer 
onderzoek van informatie door de maatschappij mogelijk, onder meer door de 
pers of maatschappelijke organisaties, en draagt bij aan het behoud van het 
vertrouwen in de integriteit van zakelijke transacties en het financiële stelsel. 
Voor een reactie op de mogelijkheden van handhaving door het BEH verwijs ik 
naar de beantwoording op de vragen van de leden van de GroenLinks-fractie 
onder punten 47 en 50. Hierbij zij opgemerkt dat er zowel bestuursrechtelijke 
als strafrechtelijke mogelijkheden zijn om te handhaven in geval een trustee 
niet (tijdig) voor zorgt dat verplicht te registreren informatie is geregistreerd 
en/of er geen zorg voor draagt dat de in het register opgenomen informatie 
toereikend, accuraat en actueel is. Bovendien wordt bij nota van wijziging het 
BEH de bevoegdheid gegeven om bij de Wwft-instelling die een terugmelding 
heeft gedaan, bij een trustee of bij een juridische entiteit inlichtingen te 
vorderen die hij nodig heeft voor de uitvoering van zijn taak. 
 
De evaluatie die wordt genoemd in artikel 19, eerste lid onderdeel b, van 
onderhavig wetsvoorstel ziet op een evaluatie van de uitvoering van de bij dit 
wetsvoorstel aan de beheerder opgedragen taken. Deze evaluatie wordt twee 
jaar na inwerkingtreding van dit wetsvoorstel uitgevoerd. 
 
 
57. De leden van de SGP-fractie hebben vragen over de handhaafbaarheid van 
het wetsvoorstel in combinatie met het bereiken van het doel van het voorstel. 
Deze leden lezen dat de gevolgen voor de handhaafbaarheid volgens de 
Uitvoeringstoets Belastingdienst als ‘ingrijpend’ gezien worden. Dat komt met 
name doordat trustees en UBO’s die zich om fiscale of andere redenen achter 
constructies verschuilen geneigd zijn geen, onjuiste of onvolledige gegevens 
aan te leveren. In buitenlandse situaties is de handhaafbaarheid ook extra 
ingewikkeld. In hoeverre doet dit afbreuk aan het doel van het wetsvoorstel en 
in hoeverre vermindert dit de doeltreffendheid van het wetsvoorstel? In 
hoeverre is het wetsvoorstel nog proportioneel, nu blijkt dat de handhaving bij 
trustees en UBO’s, die juist een belangrijke rol spelen in de doelmatigheid en 
het doel van het wetsvoorstel, moeilijk lijkt? En kan de regering daarbij ook 
ingaan op de middelgrote gevolgen voor de fraudebestendigheid van het 
wetsvoorstel, nu ook op dat vlak door de Uitvoeringstoets Belastingdienst 
aangegeven wordt dat juist bij die trustees en UBO’s die met dit wetsvoorstel 
geraakt zouden moeten worden, fraude voor de hand ligt? Hoe groot schat de 
regering het risico dat het register straks gevuld is met goedwillende UBO’s 
(waar het wetsvoorstel in essentie niet voor bedoeld is), terwijl kwaadwillende 
UBO’s achterblijven en hoe worden deze risico’s verkleind?  
 
Graag verwijs ik voor beantwoording van de vraag over de handhaving door 
het BEH in buitenlandse situaties en de stappen die in dat kader zijn gezet, 
1 

voorafgegaan waarbij verschillende belangen zijn afgewogen. Er is in het 
bijzonder gekeken naar het belang van de bescherming van de privacy en 
persoonlijke levenssfeer van UBOs en het belang van het voorkomen van het 
gebruik van het financiële stelsel voor witwassen en terrorismefinanciering en 
het in dat kader beter tegengaan van misbruik van trusts en andere juridische 
constructies. 
 
9. Consultatie 
 
60. De leden van de CDA-fractie lezen in het advies van de Afdeling advisering 
van de Raad van State dat er vraagtekens worden gezet bij het niet 
gebruikmaken van de geboden lidstaatopties ten aanzien van de openbaarheid 
voor iedereen van bepaalde gegevens in het UBO-register. De leden van de 
CDA-fractie delen de opmerkingen van de Afdeling en zien graag verdere 
motivering waarom er niet gebruik wordt gemaakt van de lidstaatoptie. De 
verklaring dat dit wordt gedaan vanwege uniformiteit met betrekking tot het 
andere UBO-register, is niet overtuigend voor de leden van de CDA-fractie. De 
aard van de trust en soortgelijke juridische constructies maakt juist dat 
maatwerk geboden is, zo menen de leden van de CDA-fractie. Publiekelijke 
toegankelijkheid tot de gegevens staat daar enigszins haaks op, aldus deze 
leden. Hierbij willen de leden van de CDA-fractie wel opmerken dat het van 
groot belang is dat bevoegde autoriteiten en de financiële inlichtingen eenheid 
vanzelfsprekend wel toegang moeten hebben. 
 
De richtlijn kent in artikel 31, lid 7bis een lidstaatoptie waarmee lidstaten in 
uitzonderlijke omstandigheden en per geval kunnen voorzien in een 
uitzondering op de toegang tot alle of tot een gedeelte van de in het register 
opgenomen informatie over een uiteindelijk belanghebbende. In lijn daarmee 
biedt artikel 10 van het wetsvoorstel UBOs de mogelijkheid om (een deel van) 
de informatie over hen die voor eenieder toegankelijk is, af te schermen. De 
gronden voor afscherming worden bij algemene maatregel van bestuur 
vastgelegd en zullen, gelet op de identieke voorwaarden van de richtlijn 
hieraan stelt, gelijk zijn aan de voorwaarden die het UBO-register voor 
vennootschappen en andere juridische entiteiten gelden voor afscherming, 
namelijk: minderjarigheid, handelingsonbekwaamheid en politiebescherming.  
 
Ten aanzien van die derde grond (politiebescherming) merkt de Afdeling 
advisering van de Raad van State (RvS) in haar advies op dat de richtlijn ook 
afscherming toelaat in geval van blootstelling aan een risico op fraude, 
chantage, afpersing, pesterijen of intimidatie, en adviseert de RvS de memorie 
van toelichting bij het wetsvoorstel aan te vullen zodat daaruit duidelijker volgt 
waarom in het wetsvoorstel beperkt gebruik is gemaakt van de mogelijkheden 
die de richtlijn biedt voor afscherming in risicovolle situaties.  
 
Bij de keuze voor de uitwerking van het afschermingsregime is onder meer 
gekeken naar reeds bestaande afschermingsmogelijkheden van bestaande 
registers, namelijk het Kadaster en het UBO-register voor vennootschappen en 
andere juridische entiteiten. Ook is gekeken naar de vraag wie het meest 
geschikt is om te beoordelen of er ten aanzien van een UBO sprake is van een 
onevenredig risico, een risico op fraude, ontvoering, chantage, afpersing, 
pesterijen, geweld of intimidatie. De expertise die nodig is om die beoordeling 
te kunnen maken ligt, gelet op de eisen van de richtlijn, bij de politie en de 
Nationaal Coördinator Terrorismebestrijding en Veiligheid (NCTV). 
1 

rechtspersoonlijkheid hebben. Allereerst is het goed om op te merken dat waar 
beleggingsinstellingen en icbe’s de vorm van een rechtspersoon hebben, zij 
ingeschreven dienen te staan in het UBO-register voor vennootschappen en 
andere juridische entiteiten. Zodoende zullen zowel beleggingsinstellingen en 
icbe’s die zijn opgezet als fonds voor gemene rekening als 
beleggingsinstellingen en icbe’s die zijn opgezet als rechtspersoon, hun UBOs 
moeten registreren in een centraal register. Daarnaast is het inderdaad zo dat 
het UBO-register voor vennootschappen en andere juridische entiteiten op 
grond van de gewijzigde vierde anti-witwasrichtlijn voor het te registreren 
economisch belang een ondergrens van 25% kent. Dit houdt in dat een UBO 
met een economisch belang van meer dan 25% wel geregistreerd dient te 
worden maar een UBO met een kleiner economisch belang niet, tenzij sprake is 
van UBO-schap op grond van feitelijke zeggenschap. Omdat de richtlijn voor 
trusts en soortgelijke juridische constructies een dergelijk minimum 
economisch belang niet kent, is dit ook niet opgenomen in het wetsvoorstel. 
Daarmee bestaat er inderdaad een verschil tussen het UBO-register voor trusts 
en soortgelijke juridische constructies en het UBO-register voor 
vennootschappen en andere juridische entiteiten. Er kunnen zich gevallen 
voordoen van trusts of soortgelijke juridische constructies met buitengewoon 
veel UBOs die ieder een zeer klein belang in die trust of soortgelijke juridische 
constructie hebben. Om aan de registratieplicht te voldoen, zou in dergelijke 
gevallen dus een zeer groot aantal UBOs moeten worden geregistreerd en 
zouden die registraties ook aan de actualiteit aangepast moeten worden bij 
40
eventuele wijzigingen. Dit betekent voor trustees van trusts en soortgelijke 
juridische constructies in dergelijke gevallen dat de registratieplicht onredelijk 
zwaar drukt. Met het oog op de uitvoerbaarheid van de registratieplicht en de 
daarmee verband houdende verplichtingen wordt een algemene maatregel van 
bestuur voorbereid waardoor UBOs (begunstigden) met een belang van ten 
minste drie procent worden aangemerkt als uiteindelijk belanghebbenden. Dit 
betekent ook dat UBOs (begunstigden) met een economisch belang dat kleiner 
is dan drie procent niet hoeven te worden opgenomen in het register. Bedoelde 
41
algemene maatregel van bestuur wordt momenteel openbaar geconsulteerd. 
 
Voor de goede orde wordt nog opgemerkt dat het verschil in het bepalen van 
de UBOs tussen juridische entiteiten en trusts en soortgelijke juridische 
constructies nu al bestaat. In het kader van het cliëntenonderzoek moeten 
Wwft-instellingen de UBOs van de cliënt achterhalen. In het geval het een 
juridische constructie betreft, geldt al een andere uitwerking dan in het geval 
van juridische entiteiten. De keuze om de activiteiten in te richten in een 
juridische entiteit of juridische constructie is uiteraard aan de betrokkenen zelf. 
 
 
9.2. Ondergrens economisch belang 
 
- 
 
9.3. Openbaarheid 
 
- 
 
 
40
 Dan wel degenen die in een soortgelijke juridische constructie een vergelijkbare positie heeft/hebben als 
een trustee in een trust. 
41
 Overheid.nl | Consultatie Implementatiebesluit registratie uiteindelijk belanghebbenden van trusts en 
soortgelijke juridische (internetconsultatie.nl)  
1 

bestuurslid van een politieke partij een afschrikwekkende werking kan hebben 
ten aanzien van het vervullen van een vrijwillige functie. 
 
Ik acht het allereerst van belang om te benadrukken dat dit wetsvoorstel geen 
verband houdt met het verscherpt cliëntenonderzoek naar personen die een 
politiek prominente functie vervullen. Het onderwerp is wel relevant in de 
bredere context van de Wwft. De specifieke signalen die de leden van de D66-
fractie noemen, zijn mij niet bekend. Wel ben ik bekend met vragen over de 
reikwijdte van het verscherpt cliëntenonderzoek naar personen die een politiek 
prominente functie vervullen en de informatie die Wwft-instellingen in dat 
kader van deze personen en hun familieleden mogen vragen. 
 
Het verscherpt cliëntenonderzoek bij binnenlandse politiek prominente 
personen is geregeld met de Implementatiewet vierde anti-witwasrichtlijn, die 
op 25 juli 2018 in werking trad. Bij de totstandkoming van die wet heb ik aan 
de Eerste Kamer toegezegd om die wet binnen drie jaar te evalueren en daarbij 
specifiek aandacht te hebben voor de uitvoering van het verscherpt 
cliëntenonderzoek naar politiek prominente personen. Deze evaluatie wordt op 
dit moment afgerond. Ik verwacht uw Kamer hierover na de zomer te 
informeren. De hier gestelde vragen betrek ik graag bij de bespreking van de 
resultaten van de evaluatie. 
 
 
63. De leden van de fractie van de ChristenUnie vragen tot slot de regering om 
meer informatie te geven over hoe andere lidstaten deze richtlijn willen 
42
implementeren conform de aangenomen motie Van der Lee c.s. , waarin 
wordt aangegeven “dat het voor de informatiepositie van de Kamer belangrijk 
is om te weten hoe landen omgaan met lidstaatopties bij de implementatie van 
Europese wetgeving”. 
 
43
De leden van de ChristenUnie-fractie refereren in hun vraag naar de motie 
waarin de regering verzocht wordt om (i) zich in Europees verband in te zetten 
dat de Europese Commissie zorgt voor het transparant maken van door 
lidstaten gekozen lidstaatopties, en (ii) bij implementatie van toekomstige 
Europese regelgeving te beargumenteren waarom wordt gekozen voor welke 
lidstaatoptie en te beschrijven wat de gevolgen van deze keuze zijn in relatie 
tot het Europese speelveld. Ik begrijp de vraag van deze fractie aldus dat deze 
ziet op “beschrijven wat de gevolgen van deze keuze zijn in relatie tot het 
Europese speelveld”. In deze nota en in de memorie van toelichting is 
uitgebreid ingegaan op de redenen waarom van bepaalde lidstaatopties gebruik 
is gemaakt. Gezien de verschillende lidstaatopties die in artikel 31 van de 
(gewijzigde) vierde anti-witwasrichtlijn zijn opgenomen, is de kans dat alle EU-
lidstaten een identiek UBO-register voor trusts en soortgelijke juridische 
constructies hebben klein. De exacte gevolgen van nationale keuzes in relatie 
tot het Europese speelveld zijn op dit moment echter nog niet goed in beeld te 
brengen omdat nog niet alle lidstaten hun implementatieregelgeving gereed 
hebben en/of nog geen actief UBO-register voor trusts en soortgelijke 
juridische constructies hebben. Ook is de koppeling van de verschillende 
registers van de lidstaten vertraagd. Op grond van artikel 67, eerste lid, van de 
richtlijn dient de Europese Commissie ervoor te zorgen dat de koppeling 
uiterlijk op 10 maart 2021 gereed is. Dat is echter niet gelukt. De Europese 
 
42
 Kamerstuk 34 808, nr. 19. 
43
 Kamerstukken II 2017/18, 34808, 19. 
1 

