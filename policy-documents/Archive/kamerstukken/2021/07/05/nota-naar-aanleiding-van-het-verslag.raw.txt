35 874  Wijziging van de Tijdelijke wet maatregelen covid-19 in verband 
met regeling van het vereiste van goedkeuring bij wet van een koninklijk 
besluit tot verlenging als bedoeld in artikel VIII, derde lid, van de Tijdelijke 
wet maatregelen covid-19 
 
NOTA NAAR AANLEIDING VAN HET VERSLAG 
 
Met belangstelling heeft ondergetekende kennis genomen van de vragen van de 
fracties van de VVD, D66, SP, GroenLinks, ChristenUnie en SGP in het verslag over 
de wijziging van de Tijdelijke wet maatregelen covid-19 (hierna: Twm) om aan de 
Tweede en de Eerste Kamer bepalende zeggenschap te geven over de verlenging van 
de werkingsduur van de wettelijke grondslagen die met de Twm of latere wetten tot 
stand zijn gebracht, om maatregelen in verband met de bestrijding van de epidemie 
van covid-19 of een directe dreiging daarvan te kunnen treffen (hierna: verlenging 
van de Twm). Ondergetekende spreekt zijn waardering uit voor uw voortvarende 
behandeling van dit wetsvoorstel. Graag gaat ondergetekende hieronder in op uw 
vragen. Daarbij wordt de volgorde van het verslag aangehouden. De antwoorden op 
de vragen van de leden zijn cursief weergegeven.  
 
I. Algemeen deel 
 
De leden van de VVD-fractie hebben kennisgenomen van de wijziging van de 
Tijdelijke wet maatregelen covid-19 (Twm) in verband met de regeling van het 
vereiste van goedkeuring bij wet van een koninklijk besluit tot verlenging als bedoeld 
in artikel VIII, derde lid, van de Tijdelijke wet maatregelen covid-19. Zij hebben 
daarover nog een aantal en opmerkingen. 
De leden van de D66-fractie hebben kennisgenomen van dit wetsvoorstel. Zij 
constateren dat er zowel in de Tweede als in de Eerste Kamer duidelijke uitspraken 
liggen met betrekking tot de noodzaak van dit wetsvoorstel. Deze leden vinden 
parlementaire controle bij de Tijdelijke wet maatregelen covid-19 essentieel omdat 
deze maatregelen grondrechten kunnen raken. Ook de mogelijkheid om bij te sturen 
achten deze leden van belang. Zij willen echter waken dat het staatsrechtelijke 
proces te complex wordt en benadrukken de wens tot snelheid voor het geval er 
sprake is van een acute crisis. Zij hebben kennisgenomen van het heldere advies 
van de Afdeling advisering van de Raad van State (de Afdeling). Zij hebben derhalve 
nog enkele vragen. 
De leden van de SP-fractie hebben de het wetsvoorstel met instemming gelezen en 
hebben hierover nog een enkele opmerking. Genoemde leden hebben, zoals ook 
blijkt uit de begeleidende brief, eerder voorgesteld dat ook de Eerste Kamer met een 
verlenging van de wet moet instemmen. Deze leden vinden het positief dat dit nu 
wel het geval is, maar betreuren dat het pas achteraf in de wet wordt opgenomen. 
Zij vragen of er verwacht wordt dat de wet na september in zijn algemeenheid nog 
verlengd moet worden.  
 1
In de stand van zaken brief van 18 juni jl. is uiteengezet welke onderdelen van de 
Tijdelijke wet maatregelen covid-19 (Twm) naar oordeel van het kabinet nog vanaf 1 
e e
september ook nog nodig zijn. Gelet op de 116 /117 OMT adviezen en het 
tegengaan van nieuwe virusvarianten zijn de huidige inhoudelijke bepalingen van de 
Twm na 1 september 2021 nog nodig. Het kabinet acht alleen de bepalingen over de 
                                                
1
 Kamerstukken II 2020/21, 25 295 nr. 1297 
1 

Tweede Kamer en de Eerste Kamer over de verlenging via voorliggend wetsvoorstel 
bepalende zeggenschap krijgen.  
 
Genoemde leden vragen de regering schematisch per stap, dus in tabelvorm, weer te 
geven hoe het proces van de verlenging van de Twm momenteel is geregeld en hoe 
deze zou worden geregeld als dit wetsvoorstel wordt aangenomen. Kan in het 
schema daarbij per stap de indicatie van de tijdsduur worden gegeven van beide 
processen? 
  
In de bijlage 1 bij deze nota naar aanleiding van het verslag is het gevraagde 
schema opgenomen. Het is lastig om op dit moment een uitgewerkt tijdschema aan 
te geven. Uiteraard zal de regering de stappen die bij haar liggen, steeds zo snel 
mogelijk zetten, maar de Tweede Kamer en de Eerste Kamer gaan uiteraard over 
hun eigen agenda. 
 
De leden van de D66-fractie lezen in de memorie van toelichting dat de strekking is 
dat er, na invoering van dit wetsvoorstel, bij de verlenging van de Twm gewerkt gaat 
worden met een goedkeuringswet en dat indien de Tweede of de Eerste Kamer deze 
goedkeuringswet verwerpt, met vrijwel onmiddellijke ingang alle bepalingen worden 
beëindigd. Klopt het dat met deze nahangprocedure, middels een goedkeuringswet, 
er geen mogelijkheid meer is om bepaalde bepalingen wel, en bepaalde bepalingen 
niet door te laten gaan bij de verlenging - een mogelijkheid die er wel is bij de 
voorhangprocedure? Zij lezen namelijk, ook in het advies van de Afdeling, dat bij de 
huidige voorhangprocedure er wel mogelijkheid is om als Tweede Kamer uitspraak te 
doen over welke bepalingen wel en niet doorgang moeten vinden, maar dat bij de 
nieuwe nahangprocedure middels de goedkeuringswet dit niet meer mogelijk is. Kan 
de regering dit nader toelichten? 
  
De huidige voorhangprocedure op basis van artikel VIII, vierde lid, van de Twm, 
houdt in dat een voordracht voor een koninklijk besluit niet eerder wordt gedaan dan 
één week nadat het ontwerp aan beide Kamers van de Staten-Generaal is 
overgelegd. In deze week is het voor de Tweede Kamer en de Eerste Kamer mogelijk 
om over dit ontwerp een debat te voeren en indien gewenst moties in te dienen. Een 
motie kan oproepen tot aanpassing van het voorgelegde ontwerp-verlengingskb. Er 
is dus voor de Tweede Kamer – en de Eerste Kamer – inderdaad de mogelijkheid een 
uitspraak te doen over welke bepalingen wel en niet verlengd moeten worden. Zeker 
in een situatie waarin beide Kamers of een van beide Kamers in zeer grote 
meerderheid uitspreken of uitspreekt dat de Twm of onderdelen daarvan niet moet 
of moeten worden verlengd, is het weinig realistisch te veronderstellen dat de 
regering daar geen acht op zal slaan. 
De voorgestelde procedure van delegatie onder het vereiste van goedkeuring bij wet 
kan worden gekenschetst als een alles-of-niets procedure. Dit blijkt ook uit de 
toelichting bij Aanwijzing 2.40 van de Aanwijzingen voor de regelgeving. Het gaat 
immers om goedkeuring van een reeds vastgesteld besluit.  
In beginsel is het mogelijk om een goedkeuringswetsvoorstel te amenderen. Een 
amendement zou kunnen inhouden dat, in afwijking van het koninklijk besluit, 
bepaalde verlengde artikelen uit artikel VIII, eerste lid van de Twm vervallen. Echter, 
dit zou onoverzichtelijk maken welke onderdelen van de Twm wel en niet gelden 
omdat dit dan op verschillende plaatsen tegenstrijdig is geregeld. Ook in de 
toelichting bij de hierboven genoemde Aanwijzing 2.40 wordt gesignaleerd dat door 
3 

artikel VIII, derde lid, van de Twm kan bij koninklijk besluit telkens voor een termijn 
van maximaal drie maanden deze mogelijkheid worden verlengd. Het enige dat 
voorliggend wetsvoorstel regelt is dat een verlengingskb steeds zal moeten worden 
gevolgd door een goedkeuringswetsvoorstel en dat beide Kamers de verlenging 
kunnen stopzetten door verwerping van het goedkeuringswetsvoorstel. Hierdoor 
vervalt de Twm automatisch. Voorliggend wetsvoorstel heeft geen invloed op de 
inhoud van de op grond van de grondslagen te treffen tijdelijke maatregelen en 
eventuele procedurevoorschriften die omtrent de totstandkoming daarvan zijn 
gesteld (artikel 58c van de Wet publieke gezondheid, hierna: Wpg). Ook heeft dit 
wetsvoorstel geen invloed op de snelheid waarmee die maatregelen kunnen worden 
getroffen. Wel betekent de in dit wetsvoorstel voorgestelde procedure dat als een 
van beide Kamers na een gehele of gedeeltelijke verlenging van de Twm het daarop 
betrekking hebbende goedkeuringswetsvoorstel verwerpt, daarmee automatisch ook 
een definitief einde komt aan de op dat moment nog geldende maatregelen, omdat 
de wettelijke grondslag daaraan dan komt te ontvallen. 
 
De leden van de GroenLinks-fractie constateren dat de regering voorstelt om een 
nahangprocedure in de wet op te nemen en de voorhangprocedure te schrappen. Zij 
begrijpen deze wijziging, mede in het licht van de aangenomen moties in de Eerste 
Kamer, waaronder die van GroenLinks-senator De Boer. Deze leden vinden het, 
mede gelet op het inmiddels langer voortdurende karakter van de Tijdelijke wet 
maatregelen covid-19, begrijpelijk dat beide Kamers der Staten-Generaal bepalende 
zeggenschap krijgen over een besluit tot verlenging van de wet. Graag zouden deze 
leden van de regering een stroomschema ontvangen waarin het gehele proces 
(inclusief de rol van de Afdeling advisering van de Raad van State conform artikel 
58t Wpg) van een verlengingsbesluit en de daarop volgende goedkeuringswet wordt 
toegelicht. Kan de regering zo’n schematisch overzicht aan de Kamer doen 
toekomen? 
 
In bijlage 1 bij deze nota naar aanleiding van het verslag is het gevraagde schema 
opgenomen.  
 
2. Aanleiding en voorgeschiedenis 
De leden van de VVD-fractie constateren dat een dergelijk voorstel tot driemaal toe 
is afgewezen door de Tweede Kamer, door het verwerpen van drie amendementen. 
Kan de regering daarom het nut en de noodzaak van deze wetswijziging uitleggen en 
aangeven waarom de regering, ondanks het verwerpen van drie amendementen, op 
dit onderwerp toch met een wetswijziging komt en/of noodzakelijk acht?  
De wettelijke grondslagen die met de Twm en latere wetten tot stand zijn gebracht, 
vormen de basis voor de maatregelen in verband met de bestrijding van de epidemie 
van covid-19. Besluiten over de verlenging van de Twm hebben hiermee een grote 
maatschappelijke betekenis. Het is daarom van belang dat deze besluiten zorgvuldig 
en democratisch gelegitimeerd tot stand komen. Om deze reden is in artikel VIII, 
vierde lid, van de Twm voorzien in een voorhangprocedure voor zowel de Tweede als 
de Eerste Kamer over het verlengingsbesluit. Ook wordt ingevolge artikel 58t van de 
Wpg de Afdeling advisering van de Raad van State (hierna: Afdeling advisering) 
gehoord over de krachtens hoofdstuk Va van de Wpg geldende maatregelen 
voorafgaand aan het verlengingsbesluit. Echter, er is in de huidige situatie voor de 
Tweede Kamer en de Eerste Kamer in juridische zin geen sprake van bepalende 
5 

vinden het evenwel lastiger te begrijpen waarom de regering nog steeds voorstander 
is van deze variant, nu de pandemie en de daarmee samenhangende maatregelen 
een langduriger karakter hebben gekregen. Kan de regering daarom reflecteren op 
hoe zij kijkt naar de werking en de verlenging van de Tijdelijke wet in de afgelopen 
periode? Deelt de regering de mening van de leden van de GroenLinks-fractie dat bij 
maatregelen die diep kunnen ingrijpen op de grondrechten van burgers het per 
definitie gewenst is dat het parlement een sterke betrokkenheid heeft en uiteindelijk 
ook een bepalende zeggenschap toekomt? Zo nee, waarom niet? 
Over de werking van de Twm wisselt het kabinet frequent met de Tweede Kamer en 
de Eerste Kamer van gedachten, in het bijzonder naar aanleiding van de stand van 
zakenbrieven en gedurende de nahang van ministeriële regelingen die worden 
vastgesteld op grond van de bij de Twm in de Wpg opgenomen bepalingen. In het 
debat met de Tweede Kamer van 24 juni 2021 en de daaraan voorafgaande stand 
van zakenbrief is aan de orde gekomen welke bepalingen uit artikel VIII, eerste lid, 
Twm zich volgens het kabinet lijken te zullen lenen voor verlenging vanaf 1 
september 2021 en welke niet. Het kabinet vindt die parlementaire betrokkenheid 
bijzonder waardevol. Democratische legitimatie was ook een van de redenen om de 
Twm tot stand te brengen. 
De maatregelen in verband met de epidemie van covid-19 kunnen diep ingrijpen in 
het dagelijks leven van burgers. Het staat dan ook buiten discussie dat het 
parlement bij besluiten hierover een belangrijke rol toekomt. Deze rol kan meer of 
minder formeel worden verankerd. Het aangenomen amendement Buitenweg c.s. 
heeft aan de Tweede Kamer het recht toegekend om te besluiten niet in te stemmen 
met een nagehangen ministeriële regeling, waarin de beperkende maatregelen zijn 
vervat. In de huidige situatie is in parlementaire betrokkenheid voor de verlenging 
van de in artikel VIII, eerste lid, van de Twm genoemde bepalingen voorzien via een 
voorhangprocedure van het ontwerp-verlengingskb. Ingevolge dit wetsvoorstel is in 
parlementaire betrokkenheid voorzien door delegatie onder het vereiste van 
goedkeuring bij wet voor te stellen. Indien zou worden volstaan met parlementaire 
betrokkenheid op basis van toezeggingen, is de bepalende zeggenschap politiek 
verankerd, maar niet in een formele procedure. Deze modaliteit zou op de snelste en 
meest laagdrempelige manier materieel leiden tot bepalende zeggenschap. 
3. Onderwerp van het wetsvoorstel 
De leden van de D66-fractie vragen de regering welke zeggenschap voor de 
Tweede Kamer juist vervalt met dit wetsvoorstel, bijvoorbeeld over de keuze welke 
bepalingen wel of juist geen doorgang vinden bij verlenging. 
Zoals ook uit het in bijlage 1 opgenomen schema blijkt, vervalt voor de Tweede 
Kamer en de Eerste Kamer ingevolge het wetsvoorstel de voorhangprocedure ten 
aanzien van ontwerp-verlengingskb’s waarmee de Twm geheel of gedeeltelijk wordt 
verlengd. De voorhangprocedure houdt dan in dat, ingevolge artikel VIII, vierde lid, 
van de Twm, de voordracht voor een koninklijk besluit niet eerder wordt gedaan dan 
een week nadat het ontwerp aan beide Kamers van de Staten-Generaal is 
overgelegd.  
 
4. Wat is het probleem? 
De leden van de D66-fractie constateren dat reeds in de Twm is opgenomen dat in 
een voorhangprocedure zowel de Tweede als de Eerste Kamer inspraak kan hebben 
over het verlengingsbesluit. Zo constateren deze leden dat er ook in de Eerste 
7 

dezelfde regels als voor alle andere wetsvoorstellen. Hiermee is bij een 
goedkeuringswetsvoorstel ook dezelfde verhouding tussen de Tweede Kamer en de 
Eerste Kamer aanwezig als bij elk ander wetsvoorstel. Dit houdt onder meer in dat 
de Tweede Kamer een goedkeuringswetsvoorstel kan amenderen. Dit ligt echter, 
gelet op het karakter van een goedkeuringswet, niet voor de hand en zou kunnen 
leiden tot een onoverzichtelijke situatie waarin niet gelijk glashelder is welke in 
artikel VIII, eerste lid, van de Twm genoemde bepalingen nu wel of niet gelden. De 
Eerste Kamer heeft deze mogelijkheid niet. Ook zal een goedkeuringswetsvoorstel 
uitsluitend door de Eerste Kamer behandeld kunnen worden als de Tweede Kamer dit 
wetsvoorstel heeft aangenomen.    
5. Hoofdlijnen van het wetsvoorstel 
 
De leden van de VVD-fractie constateren dat de regering eerder een brief heeft 
gestuurd met mogelijke modaliteiten voor het creëren van parlementaire 
zeggenschap bij verlenging van de Twm. Welke modaliteiten waren daarvan voor de 
regering acceptabel en welk niet? Welke modaliteiten waren voor de Eerste Kamer 
acceptabel en welke niet? Genoemde leden zien graag ook aangegeven hoe de 
verhoudingen lagen ten aanzien van de modaliteiten.   
6
Bij brief van 28 januari 2021 zijn negen modaliteiten geschetst. Al deze 
modaliteiten zijn op zich mogelijk. Zoals in deze brief is aangegeven, ging de 
voorkeur van de regering uit naar modaliteit nr. 9. Deze modaliteit houdt in een 
politieke toezegging in plaats van een wettelijke regeling. Deze modaliteit had de 
voorkeur omdat hiermee op de snelste en meest laagdrempelige manier materieel 
kon worden gekomen tot bepalende zeggenschap van beide Kamers der Staten-
7
Generaal. Op 2 maart 2021 is de motie-De Boer c.s. aangenomen. In deze motie is 
voor wat betreft de bepalende zeggenschap van de Staten-Generaal bij verlenging 
van de Twm de voorkeur uitgesproken voor de modaliteit van delegatie onder het 
vereiste van goedkeuring bij wet. In de overwegingen bij deze motie is aangegeven 
dat deze modaliteit voorziet in bepalende zeggenschap van beide Kamers van de 
8
Staten-Generaal. Bij de stemmingen over deze motie op 2 maart 2021 hebben voor 
deze motie gestemd de fracties van GroenLinks, D66, Fractie-Nanninga, PvdA, SP, 
FvD, PvdD, 50PLUS, OSF (41 zetels) en tegen deze motie gestemd de fracties van de 
VVD, CDA, PVV, ChristenUnie, SGP, Fractie-Otten (34 zetels). 
  
                                                
6
 Kamerstukken I 35526, AC, p. 4-6 
7
 Kamerstukken I 2020/21, 35 526, AK. 
8
 Hand. I 2020/21, nr. 27, item 8 
9 

Genoemde leden begrijpen uit de memorie van toelichting dat de regering onverwijld 
na de plaatsing van het koninklijk besluit tot verlenging in het Staatsblad, een 
wetsvoorstel bij de Tweede Kamer moet indienen. Wat betekent ‘onverwijld’ in dit 
kader precies? Wat zegt dit over de duur van de afhandeling van het wetsvoorstel? 
In het wetsvoorstel wordt bepaald dat een goedkeuringswetsvoorstel onverwijld na 
plaatsing van het verlengingskb in het Staatsblad ingediend moet worden. Het 
moment van plaatsing in het Staatsblad is een duidelijk en voor eenieder kenbaar 
moment. In Aanwijzing 2.40 van de Aanwijzingen voor de regelgeving, dat een 
modelbepaling geeft voor delegatie onder het vereiste van goedkeuring bij wet,  
geldt een maximumtermijn van 8 weken tussen totstandkoming van het 
gedelegeerde besluit en indiening van een goedkeuringswetsvoorstel. Gelet op de 
maximale duur van de verlenging van de in artikel VIII, eerste lid, van de Twm 
genoemde bepalingen met ten hoogste drie maanden, is de termijn van maximaal 8 
weken een te lange termijn. In het wetsvoorstel is daarom gekozen voor de bepaling 
dat een goedkeuringswetsvoorstel “onverwijld” moet worden ingediend. Met de 
formulering “onverwijld” wordt tot uitdrukking gebracht dat de regering alles op alles 
zal zetten om een goedkeuringswetsvoorstel zo snel mogelijk bij de Tweede Kamer 
in te dienen. In wetgeving wordt dit begrip in het algemeen synoniem gezien voor 
“zonder onnodige vertraging”, “zonder vermijdbare vertraging” en “zonder onnodig 
10
uitstel” .  Hierbij moet u denken aan een termijn van een of enkele dagen. Wat het 
tempo is waarin het wetsvoorstel vervolgens door de Tweede Kamer en de Eerste 
Kamer wordt behandeld, is uiteraard aan de Tweede Kamer en de Eerste Kamer 
waarbij uiteraard van de zijde van de regering maximale inspanningen zullen worden 
geleverd om beantwoording van eventuele schriftelijke en mondelinge vragen zonder 
uitstel te laten plaatsvinden.   
 
Deze leden lezen dat verwerping van het goedkeuringswetsvoorstel feitelijk tot 
gevolg heeft dat de Twm ophoudt te bestaan en er geen wettelijke maatregelen 
meer kunnen worden getroffen ter bestrijding van de epidemie van covid-19 of een 
directe dreiging daarvan. In hoeverre is het mogelijk als de Tweede en Eerste Kamer 
dat willen, delen van de Twm dan alsnog wel in stand te houden? Waarom is het 
“alles of niets” en wat kunnen daarvan de gevolgen zijn?  
 
De voorgestelde procedure van delegatie onder het vereiste van goedkeuring bij wet 
is als uitgangspunt een alles-of-niets procedure. Dit blijkt ook uit de toelichting bij 
Aanwijzing 2.40 van de Aanwijzingen voor de Regelgeving. Het gaat immers om 
goedkeuring van een reeds vastgesteld besluit.  
Technisch is het mogelijk om een goedkeuringswetsvoorstel te amenderen. Een 
amendement zou kunnen inhouden dat, in afwijking van het koninklijk besluit, 
bepaalde verlengde artikelen uit artikel VIII, eerste lid van de Twm vervallen. Echter, 
dit zou de vraag welke onderdelen van de Twm wel en niet gelden, onoverzichtelijk 
maken omdat dit dan op verschillende plaatsen tegenstrijdig is geregeld. Ook in de 
toelichting bij de hierboven genoemde Aanwijzing 2.40 wordt gesignaleerd dat door 
amendering van het goedkeuringswetsvoorstel een onoverzichtelijke situatie kan 
ontstaan. Het is uiteraard aan de Tweede Kamer  of u van de mogelijkheid tot 
amenderen gebruik wilt maken.  
                                                
10
 Vgl. Kamerstukken II 2020/21, 35 646, nr. 3, p. 30; Kamerstukken II 2018/19, 35 084, nr. 
9, p. 51; Kamerstukken II 2015/16, 34 292, nr. 53, p. 55; Kamerstukken II 2015/16, 34 309, 
nr. 3, p. 122. Zie voor de betekenis van dit begrip in noodwetgeving: Kamerstukken II 
2020/21, 35722, nr. 6, p. 5-6. 
 
11 

op hun eerdere advies indien zij dat noodzakelijk achten of indien de regering de 
eerdere adviezen van de Afdeling onvoldoende heeft meegenomen richting het 
goedkeuringswetsvoorstel? 
 
Het kan uiteraard voorkomen dat tijdens een epidemie omstandigheden snel 
veranderen. Dat kan ertoe leiden dat het wenselijk is om de Afdeling advisering ook 
advies te vragen over het goedkeuringswetsvoorstel. Het voorliggende wetsvoorstel 
biedt hiervoor de ruimte. Hierbij wordt wel opgemerkt dat het 
goedkeuringswetsvoorstel geen inhoudelijke bepalingen zal bevatten. Dit 
wetsvoorstel ziet uitsluitend op goedkeuring van een reeds genomen koninklijk 
besluit.  
 
De leden van de GroenLinks-fractie begrijpen, ook in het licht van het advies van 
de Afdeling Advisering van de Raad van State, de keuze van de regering om de 
voorhangprocedure te schrappen. Wel hebben deze leden zorgen over hoe de 
parlementaire betrokkenheid bij de inhoud van het verlengingsbesluit gewaarborgd 
wordt. Bij de huidige voorhangprocedure kan het parlement wensen kenbaar maken 
over de inhoud van het besluit. Zo kan bijvoorbeeld aan de regering worden verzocht 
om delen die niet meer nodig zijn alvast te schrappen. Of juist om door de regering 
voorgestelde geschrapte onderdelen alsnog te verlengen. Bij een nahangprocedure 
waarbij alleen ‘ja’ of ‘neen’ gezegd kan worden tegen het wetsvoorstel, is dit lastiger. 
Hoe gaat de regering waarborgen dat de parlementaire betrokkenheid ook vooraf 
mogelijk blijft, teneinde te voorkomen dat een van beide Kamers alleen nog maar 
tegen de wet kan stemmen als een fundamenteel onderdeel niet wenselijk wordt 
geacht, maar het parlement wel andere, minder vergaande, maatregelen zou willen 
verlengen?  
 
De voorgestelde procedure van delegatie onder het vereiste van goedkeuring bij wet 
is als uitgangspunt een alles-of-niets procedure. Immers, het gaat om goedkeuring 
van een reeds vastgesteld besluit. Ingevolge het wetsvoorstel is er geen formele 
parlementaire betrokkenheid meer voorafgaand aan het tot stand komen van een 
koninklijk besluit dat ziet op de verlenging van de in artikel VIII, eerste lid, 
genoemde artikelen of onderdelen hiervan. De voorhangprocedure is naar aanleiding 
van het advies van de Afdeling advisering over dit wetsvoorstel geschrapt omdat de 
Afdeling advisering een mogelijke patstelling in de besluitvorming voorzag bij 
combinatie van zowel voorhang als delegatie onder het vereiste van goedkeuring bij 
wet.  
 
Tot slot op dit punt hebben de leden van de fractie van GroenLinks nog enkele 
vragen naar aanleiding van de stand van zakenbrief van de regering van 18 juni 
2021. In die brief schrijft de regering dat zij op basis van het Outbreak Management 
Team (OMT)-advies het gerechtvaardigd acht om de Tijdelijke wet na 1 september 
met drie maanden te verlengen. Nu de regering er met het voorliggende 
wetsvoorstel voor kiest om de voorhangprocedure te laten vervallen en het 
parlement daarmee vooraf minder invloed heeft op de precieze inhoud van het 
verlengingsbesluit, ontvangen de leden van de GroenLinks-fractie graag een nader 
wegingskader hoe de regering precies gaat beoordelen welke elementen uit de 
Tijdelijke wet wel en welke niet verlengd worden. Kan de regering hierbij ook het 
proportionaliteitsbeginsel expliciet betrekken? 
 
13 

Afdeling advisering van de Raad van State. In zo’n geval kan de Raad van State 
immers een blanco advies uitbrengen. Waarom zou dit volgens de regering 
problematisch zijn?  
 
Een doublure in de procedure is als uitgangspunt onwenselijk. Dit betekent immers 
het minder efficiënt besteden van de tijd en middelen van – in dit geval – de Afdeling 
advisering en de regering. Immer, ook als een blanco advies wordt uitgebracht, 
vraagt dit tijd en middelen van de Afdeling advisering en de regering.  
 
Daarnaast hebben genoemde leden geconstateerd dat de Afdeling advisering van de 
Raad van State gedurende de gehele covid-19 pandemie telkens zeer spoedig 
adviezen heeft afgeleverd. Zij zijn daarom niet bevreesd dat een ‘extra’ advies van 
de Afdeling advisering tot onnodige vertraging zou leiden. Deelt de regering deze 
opvatting? Zo nee, waarom niet? 
 
De Afdeling advisering heeft zich gedurende de gehele covid-19 epidemie tot het 
uiterste ingespannen om waar nodig zeer spoedig te adviseren. Belangrijkste reden 
om de mogelijkheid te creëren om een goedkeuringswetsvoorstel niet aan de 
Afdeling advisering voor te leggen, is gelegen in de bijzondere situatie dat ingevolge 
artikel 58t de Afdeling advisering al aan de voorkant betrokken is bij het 
verlengingskb. 
 
De leden van de SGP-fractie constateren dat het met de voorgestelde wetswijziging 
mogelijk blijft om de wet niet alleen in zijn geheel te verlengen of te laten vervallen, 
maar ook op het niveau van bepalingen of onderdelen daarvan. Zij hebben hierover 
de volgende vraag. Welke juridische mogelijkheden heeft het parlement om bij de 
behandeling van de goedkeuringswet wijzigingen aan te brengen op het besluit van 
de regering? Stel dat de regering besluit om de gehele Twm te verlengen, maar een 
Kamermeerderheid wenst een bepaling of onderdeel van de Twm te laten vervallen, 
hoe kan dit dan kenbaar worden gemaakt? Kan er bij de behandeling van de 
bekrachtigingswet hierover dan een amendement worden ingediend, of is het slechts 
mogelijk om voor of tegen het voorstel te stemmen om het besluit van de regering 
te bekrachtigen?  
 
De voorgestelde procedure van delegatie onder het vereiste van goedkeuring bij wet 
is als uitgangspunt een alles-of-niets procedure. Immers, het gaat om goedkeuring 
van een reeds vastgesteld besluit. Technisch is het mogelijk om een 
goedkeuringswetsvoorstel te amenderen. Een amendement zou kunnen inhouden 
dat, in afwijking van het koninklijk besluit, bepaalde verlengde onderdelen juist 
vervallen of omgekeerd. Echter, dit zou de vraag welke onderdelen van de Twm wel 
en niet gelden, onoverzichtelijk maken omdat niet alles op één niveau is geregeld.  
 
Nu de regering wil afstappen van de modaliteit ‘politieke toezegging’ lijkt het niet 
voldoende om slechts bij motie uit te spreken dat de Kamer een wijziging van het 
verlengingsbesluit wil. Hoe kijkt de regering hiernaar? 
 
De modaliteit “politieke toezegging” is niet de huidige modaliteit; de huidige 
modaliteit is een lichte voorhangprocedure. Dat in dit wetsvoorstel gekozen is voor 
delegatie onder het vereiste van goedkeuring bij wet, zegt uiteraard niets over de 
15 

moeten laten omdat met onvoorziene omstandigheden rekening zou moeten worden 
gehouden. Zo zal om praktische redenen indiening één dag na plaatsing van het 
koninklijk besluit in het Staatsblad niet altijd mogelijk zijn. Dit nog los van het geval 
van eventuele advisering door de Afdeling advisering en de termijn waarop de 
Koning het wetsvoorstel aan de Tweede Kamer aanbiedt. Een ruimere termijn zou 
echter ten onrechte de indruk wekken dat deze termijn ook gebruikt zal worden. Dit 
is ook onwenselijk. Bovendien betreft het hier een termijn van orde. Een termijn van 
bijvoorbeeld een week heeft gelet hierop geen meerwaarde ten opzichte van de 
bepaling dat een goedkeuringswetsvoorstel onverwijld moet worden ingediend.  
 
De leden van de SGP-fractie kunnen zich namelijk goed voorstellen dat de 
bekrachtigingswet zeer kort na het koninklijk besluit kan worden ingediend bij de 
Staten Generaal. Het koninklijk besluit en de bekrachtigingswet kunnen immers 
gelijktijdig worden gemaakt, en de inhoud staat al volledig vast, zoals de regering 
zelf aangeeft. Het besluit en het wetsvoorstel bevatten dezelfde argumentatie en 
overwegingen en er is ook al advies ingewonnen bij de Raad van State op basis van 
artikel 58t. Het lijkt de leden van de SGP-fractie dan ook dat de wet onmiddellijk na 
verschijning in het Staatsblad bij het parlement kan worden ingediend. Zou het 
wellicht gepast zijn om in plaats van ‘onverwijld’ in de wet het woord ‘onmiddellijk’ 
op te nemen? Kan de regering hierop reflecteren? 
 
Tussen de woorden “onverwijld” en “onmiddellijk” lijkt niet een heel duidelijk 
inhoudelijk verschil te zijn. Het woord “onverwijld” is in wetgeving gebruikelijk om de 
kortst mogelijke termijn aan te duiden zonder een concrete termijn te noemen en is 
om die reden in het wetsvoorstel gehanteerd. Met de formulering “onverwijld” wordt 
tot uitdrukking gebracht dat de regering alles op alles zal zetten om een 
goedkeuringswetsvoorstel zo snel mogelijk bij de Tweede Kamer in te dienen. In 
wetgeving wordt dit begrip in het algemeen synoniem gezien voor “zonder onnodige 
13
vertraging”, “zonder vermijdbare vertraging” en “zonder onnodig uitstel” .   
 
De leden van de SGP-fractie vragen of de regering de opvatting deelt dat het 
wenselijk is om de behandeling van de goedkeuringswet door het parlement af te 
ronden vóór de datum waarop de Twm eigenlijk zou komen te vervallen. Kan de 
regering toezeggen dat het moment van het koninklijk besluit en indiening van de 
goedkeuringswet dusdanig zal zijn dat een goede parlementaire behandeling altijd 
mogelijk is?  
 
Het is inderdaad wenselijk om de behandeling van het goedkeuringswetsvoorstel af 
te ronden in zowel de Tweede Kamer als de Eerste Kamer binnen de termijn waarop 
het verlengingsbesluit geldt. Een goedkeuringsprocedure start na publicatie van het 
verlengingskb. Een verlengingskb zal in het algemeen kort voor het verstrijken van 
een eerdere verlenging kunnen worden genomen om zo goed mogelijk met de 
actuele situatie rekening te kunnen houden. Immers, op deze wijze kan aan de 
bepalende zeggenschap ook daadwerkelijk invulling worden gegeven. Het voorschrift 
dat de indiening “onverwijld” na de publicatie van het verlengingsbesluit moet 
plaatsvinden, garandeert reeds dat een goede parlementaire behandeling mogelijk 
                                                
13
 Vgl. Kamerstukken II 2020/21, 35 646, nr. 3, p. 30; Kamerstukken II 2018/19, 35 084, nr. 9, p. 51; 
Kamerstukken II 2015/16, 34 292, nr. 53, p. 55; Kamerstukken II 2015/16, 34 309, nr. 3, p. 122. Zie voor de 
betekenis van dit begrip in noodwetgeving: Kamerstukken II 2020/21, 35722, nr. 6, p. 5-6. 
 
17 

verlengingskb en op dit verlengingskb ziet het goedkeuringswetsvoorstel. Er is dus 
geen sprake van een advies van de Afdeling advisering over het koninklijk besluit 
zelf. Omdat het advies van de Afdeling advisering nog verwerkt moet worden in het 
verlengingskb en het goedkeuringswetsvoorstel ziet op het gepubliceerde 
verlengingskb, ligt het niet voor de hand gelijktijdig een ontwerp-verlengingskb en 
een goedkeuringswetsvoorstel aan de Afdeling advisering voor te leggen. Ook kan 
pas na verwerking van het advies van de Afdeling advisering in het 
verlengingsbesluit en de totstandbrenging van het verlengingsbesluit, goed de 
beoordeling worden gemaakt of advies van de Afdeling advisering op het 
goedkeuringswetsvoorstel inderdaad gemist kan worden.  
 
7. Consultatie 
De leden van de VVD-fractie begrijpen uit de reactie van de Raad van State dat zij 
geen voorstander is van het schrappen van de adviserende rol bij de 
goedkeuringswet. De Raad van State adviseert voorafgaand aan het 
verlengingsbesluit en in het voorliggende wetsvoorstel dus niet meer daarna over de 
goedkeuringswet om doublures te voorkomen, volgens de regering. Kan de regering 
aangeven waarom niet is gekozen voor het opnemen van beide mogelijkheden? Wat 
betekent het opnemen van een advies bij de goedkeuringswet voor de (lengte van 
de) procedure?  
Een doublure in de procedure is als uitgangspunt onwenselijk. Dit betekent immers 
het minder efficiënt besteden van de tijd en middelen van – in dit geval – de Afdeling 
advisering. De Afdeling advisering heeft zich gedurende de gehele covid-19 epidemie 
tot het uiterste ingespannen om waar nodig zeer spoedig te adviseren. Echter, in het 
wetsvoorstel wordt ook bepaald dat een goedkeuringswetsvoorstel onverwijld moet 
worden ingediend. Het is daarom gewenst om de te zetten stappen van dit 
goedkeuringswetsvoorstel tot een minimum te beperken. In geval van voorliggend 
wetsvoorstel heeft de Afdeling advisering het wetsvoorstel op 14 juni ontvangen en 
hier op 16 juni advies over uitgebracht. Enkele dagen zijn dus in elk geval gemoeid 
met een advies van de Afdeling advisering.  
  
19 

De leden van de SGP-fractie vragen of het schrappen van de zinsnede ‘elke drie 
maanden’ een louter technische wijziging betreft, of dat hieruit kan worden 
opgemaakt dat de regering zinspeelt op verlenging van de Twm voor een kortere 
periode van drie maanden. Tot nu heeft de regering immers de Twm telkens met 
drie maanden verlengd. 
 
Het schrappen van de termijn van drie maanden betreft inderdaad een louter 
technische wijziging.  
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
 
Hugo de Jonge 
 
 
21 

