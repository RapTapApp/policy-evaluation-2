> Retouradres Postbus 20201 2500 EE  Den Haag 
Directie Algemene Fiscale 
Politiek
Voorzitter van de Tweede Kamer der Staten-Generaal
Korte Voorhout 7
Postbus 20018
2511 CW  Den Haag
2500 EA  Den Haag
Postbus 20201
2500 EE  Den Haag
www.rijksoverheid.nl
Ons kenmerk
2021-0000130313
Datum 7 juli 2021
Betreft Beantwoording motie Ceder (Tweede Kamer, 
vergaderjaar 2020–2021, 35 420, nr. 336)
Geachte Voorzitter, 
Op 29 juni 2021 heeft in de Tweede Kamer het tweeminutendebat 
Koninkrijksrelaties plaatsgevonden met staatssecretaris Knops van Binnenlandse 
Zaken en Koninkrijksrelaties. In dat debat heeft het lid Ceder een motie 
ingediend, waarbij de regering wordt verzocht met voorstellen te komen op het 
fiscaal domein om de financiële positie van inwoners van de BES te verbeteren en 
daarbij oog te hebben voor zowel eenvoudige ingegrepen als grotere 
herzieningen. 
 
Op verzoek van de staatssecretaris van Binnenlandse Zaken en 
Koninkrijksrelaties is de motie aangehouden, om ons in staat te stellen een 
appreciatie van de motie te geven. 
 
In de motie wordt overwogen dat diverse belastingen op dit moment van 
negatieve invloed zijn op de belastingdruk voor lage inkomens, zoals de belasting 
op arbeid en de relatief lage beslagvrije voet. We gaan ervan uit dat met het 
laatstgenoemde de belastingvrije som wordt bedoeld. In 2021 bedraagt de 
belastingvrije som op Caribisch Nederland 12.575 USD per persoon, exclusief een 
verhoging van 1.421 USD per persoon voor degenen die in aanmerking komen 
voor een uitkering op grond van de Wet algemene ouderdomsverzekering BES. 
De inwoners van Caribisch Nederland die een inkomen hebben dat lager ligt dan 
de belastingvrije som zullen geen enkel voordeel ondervinden van het verlagen 
van belastingen of de verdere verhoging van de belastingvrije som. Zij zijn 
immers op dit moment geen belasting verschuldigd. Dit geldt voor veel van de 
inwoners met een uitkering of – voor Bonaire – een inkomen op het niveau van 
het wettelijk minimumloon. Een verhoging van de belastingvrije som levert 
slechts een voordeel op voor iedereen die een inkomen heeft boven de 
belastingvrije som, dus ook voor degenen die thans een inkomen hebben dat zich 
(ver) boven het minimumloon bevindt. Om die reden zijn wij van mening dat de 
oplossing voor het verbeteren van de financiële positie van inwoners van de BES 
met een laag inkomen niet ligt in het verlagen van belastingen of het verhogen 
van de belastingvrije som.  
 
In de motie wordt verder overwogen dat onder meer de op Bonaire in te voeren 
rioolheffing van negatieve invloed zou zijn op de belastingdruk voor lage 
Pagina 1 van 2

