> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
2373527-1010406-ZJCN
Bijlage(n)
1
 
Correspondentie uitsluitend 
richten aan het retouradres 
met vermelding van de 
Datum 6 juli 2021 datum en het kenmerk van 
deze brief.
Betreft Terugkoppeling vaccintype Sint Eustatius 
 
Geachte voorzitter, 
 
Tijdens het Commissiedebat Sint Eustatius op 2 juni jl. vroeg Kamerlid De Vries 
(VVD) of er wordt gekeken naar de inzet van een ander vaccintype, bijvoorbeeld 
het Janssen-vaccin, om de vaccinatiebereidheid op Sint Eustatius te vergroten. Op 
3 juni jl. heeft er een vaccinatieworkshop plaatsgevonden waarbij de (ei)landen 
best practices met elkaar hebben gedeeld om de vaccinatiebereidheid onder 
moeilijk bereikbare groepen te verbeteren. Het vaccinatieteam van Sint Eustatius 
heeft aangegeven te willen verkennen of de vaccinatiebereidheid op het eiland 
toeneemt wanneer er de mogelijkheid is om het Janssen-vaccin te kiezen. De 
komende tijd zullen inwoners de mogelijkheid krijgen zich te registreren als zij het 
Janssen-vaccin willen ontvangen. Ik heb toegezegd dat het Janssen-vaccin 
beschikbaar gesteld zal worden als er een behoorlijk aantal aanmeldingen 
binnenkomt.   
  
Uit de vaccinatieworkshop is tevens gebleken dat verschillende (ei)landen in het 
Caribisch deel van het Koninkrijk behoefte hebben aan een onderzoek naar 
vaccintwijfelaars en vaccinweigeraars en wat hen ervan weerhoudt zich te laten 
vaccineren. Op die manier kan duidelijk worden waar nog ruimte is om mensen te 
overtuigen en welke communicatiestrategie daarvoor kan worden ingezet. VWS zal 
de (ei)landen ondersteunen met de opzet, uitvoering en interpretatie van dit 
onderzoek.  
 
Ten slotte heeft het RIVM 11 juni jl. een advies uitgebracht waarin ook 
aanbevelingen voor Sint Eustatius, o.a. over het verhogen van de vaccinatiegraad, 
zijn opgenomen. Dit advies vindt u in de bijlage.   
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
Paul Blokhuis
Pagina 1 van 1

