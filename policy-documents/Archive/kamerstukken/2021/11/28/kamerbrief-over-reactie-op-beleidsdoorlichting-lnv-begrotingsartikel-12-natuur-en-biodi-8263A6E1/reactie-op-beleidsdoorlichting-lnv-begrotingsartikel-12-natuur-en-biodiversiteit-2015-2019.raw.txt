 
 
 
> Retouradres Postbus 20401 2500 EK Den Haag 
 
Directoraat-generaal Natuur, 
 
Visserij en Landelijk gebied 
De Voorzitter van de Tweede Kamer 
 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001858272854000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/lnv 
 
 
Datum 26 november 2021 
Ons kenmerk  
DGNVLG / 21275423 
Betreft Reactie op beleidsdoorlichting LNV-begrotingsartikel 12 ‘Natuur en 
biodiversiteit’ 2015-2019 Bijlage(n) 
2 
Geachte Voorzitter, 
 
1
Eerder heb ik de beleidsdoorlichting van beleidsartikel 12 op de LNV-begroting: 
het hoofdstuk ‘Natuur en biodiversiteit’ in de begrotingen van 2015–2019 
aangekondigd (Kamerstuk 31 104, nrs. 8, 9 en 10).  
Hierbij zend ik uw Kamer het rapport van SEO Economisch Onderzoek en Arcadis 
‘Beleidsdoorlichting Natuur en biodiversiteit 2015-2019’ en het oordeel van de 
onafhankelijke deskundige, prof. dr. I.J. Visseren-Hamakers. 
In deze brief reageer ik op de uitkomsten van de beleidsdoorlichting.  
 
Kern van de beleidsdoorlichting 
De hoofdboodschap van zowel de beleidsdoorlichting als het oordeel van de 
onafhankelijke deskundige is voor mij de vaststelling dat de kwaliteit van 
beleidsevaluaties aanmerkelijk kan verbeteren. De integraliteit en de samenhang 
van het ruimtelijk beleid, waarvan het natuurbeleid een onderdeel is, kan 
aanzienlijk worden versterkt. Dat geldt daarmee ook voor de evaluatie van dat 
beleid. 
Ik vind dat een waardevolle conclusie, waarmee we aan de slag moeten. Voor 
betere beleidsevaluaties is allereerst nodig dat we aan de voorkant duidelijke 
doelen stellen en vervolgens hiervoor goed beargumenteerd de juiste mix van 
beleidsinstrumenten kiezen. Om de integraliteit van het beleid en de evaluaties te 
versterken is het van belang het natuurbeleid niet sectoraal te bekijken, maar in 
samenhang met andere relevante beleidsontwikkelingen. Dit geldt met name op 
het gebied van ruimte, milieu, klimaat en stikstof. Via het Nationale Programma 
Landelijk Gebied en de daarbij behorende gebiedsgerichte aanpak, hebben we hier 
inmiddels een start mee gemaakt. 
 
Hieronder ga ik meer in detail in op achtereenvolgens het rapport van de 
beleidsdoorlichting en het oordeel van de onafhankelijke deskundige. Ik eindig 
met de slotconclusie en het vervolg.  
 
  
 
1
 En directe voorgangers hiervan in de begroting van het Ministerie van Economische Zaken; artikel 18 in de 
begroting van 2015 en 2016 en artikel 8 in de begroting van 2017 en 2018.  
 Pagina 1 van 7 
 

 
 
 
 
Directoraat-generaal Natuur, 
Visserij en Landelijk gebied 
 
 
 
 
geeft het Programma Natuur tot en met 2030 een stevige financiële impuls van 
Ons kenmerk 
bijna 3 miljard euro aan natuurherstel en -verbetering. De uitvoering van en de 
DGNVLG / 21275423 
sturing op het programma wordt gezamenlijk met de provincies vormgegeven. 
Met het Uitvoeringsprogramma Natuur (Kamerstuk 33 576, nr. 216) en de 
Regeling specifieke uitkering Programma Natuur (d.d. 19 april 2021) zijn de 
kaders voor de maatregelen vastgesteld. Maatregelen dienen opgavegericht te 
zijn, dus voor stikstofgevoelige habitats en leefgebieden. Ze moeten daarnaast 
additioneel zijn op staand beleid, zoals het Natuurpact en de PAS-
herstelmaatregelen. Ook moeten ze gericht zijn op systeemherstel. Tevens zijn er 
afspraken gemaakt over monitoring, rapportage en bijsturing. Zo geef ik mede 
richting aan de opgave en invulling van mijn rol als systeemverantwoordelijke. 
De structurele aanpak stikstof is verankerd in de wet Stikstofreductie en 
natuurverbetering. Deze is per 1 juli 2021 in werking getreden. Daarin zijn ook 
wettelijke doelstellingen opgenomen voor stikstofreductie. Het realiseren van de 
doelstellingen is met deze aanpak steviger gewaarborgd. 
 
Coherentie van beleid 
Ik onderschrijf de aanbeveling om beleid op het gebied van natuur en 
biodiversiteit doeltreffender én doelmatiger te maken door grotere coherentie 
tussen natuurbeleid en ander beleid (voedselproductie en -consumptie, water, 
ruimtelijke ordening, milieu, economisch beleid, internationale handel, energie).  
Om deze coherentie te vergroten verkent het kabinet in het kader van het 
Nationaal Programma Landelijk Gebied een gebiedsgerichte aanpak. Daarbij wordt 
gebruik gemaakt van de uitkomsten van verschillende adviezen en studies  over 
opgaven voor het landelijk gebied. Het gaat hier onder andere om de 
langetermijnverkenning stikstof, de ruimtelijke verkenning stikstofgevoelige 
natuur, de lerende evaluatie van het IBP Vitaal Platteland, het 
Interdepartementaal beleidsonderzoek Ruimtelijke Ordening en het advies van de 
Studiegroep Ruimtelijke Inrichting (Kamerstuk 34 682, nr. 83). 
 
Agrarisch natuur- en landschapsbeheer  
De aanbeveling van de onderzoekers om meer samenhangend beleid te 
ontwikkelen voor agrarisch natuurbeheer ondersteun ik en sluit aan bij de 
kabinetsreactie op de tussenevaluatie van de stelselvernieuwing Agrarisch Natuur- 
en Landschapsbeheer (Kamerstuk 33 576, nr. 226). Hierin heb ik laten weten dat 
voor het vergroten van het doelbereik van de Vogel- en Habitatrichtlijn het 
Agrarisch Natuur- en Landschapsbeheer een van de instrumenten is maar dat er 
meer nodig is. Ik denk hierbij aan inrichtingsmaatregelen, waterbeheer, 
predatiebeheer, de inzet van grondinstrumentarium en gebiedsspecifieke kennis. 
Daarnaast heb ik, ter uitvoering van het Aanvalsplan grutto, extra geld 
beschikbaar gesteld voor weidevogelbeheer (Kamerstuk 28 625, nr. 293).  
 
Natuurinclusieve bedrijven en natuurinclusieve samenleving 
De onderzoekers bevelen aan om bedrijven meer te helpen in de richting van 
natuurinclusiviteit.  
De beoogde transitie naar meer natuurinclusieve bedrijven is inderdaad een 
langdurig proces. Het gaat daarbij niet alleen om bewustzijn en ambities van 
ondernemers, maar ook om kennis en innovatie, integratie in productie- en 
afzetketens, de consumentenmarkt en om institutionele randvoorwaarden zoals 
regelgeving en financiële markten, binnen een open mondiale economie. De 
 
 Pagina 2 van 7 

 
 
 
 
Directoraat-generaal Natuur, 
Visserij en Landelijk gebied 
 
 
 
 
 
Ons kenmerk 
Bezuinigings- en intensiveringsvariant 
DGNVLG / 21275423 
Een verplicht onderdeel van iedere beleidsdoorlichting is, op grond van de 
Regeling Periodieke Evaluatie, het in beeld brengen van zowel een bezuinigings- 
als een intensiveringsvariant. LNV dient hiertoe voorstellen te doen die door de 
onderzoekers worden beoordeeld. Deze varianten vindt u in hoofdstuk 6 van het 
rapport. 
De bezuinigingen betreffen de inzet voor de transitie naar een natuurinclusieve 
samenleving en de bijdrage aan Staatsbosbeheer. De onderzoekers oordelen dat 
Staatsbosbeheer zijn wettelijke taken mogelijk niet kan uitvoeren, hetgeen ten 
koste gaat van de kwaliteit van natuurgebieden. Dit kabinet heeft, na eerdere 
forse bezuinigingen op het budget in met name het kabinet Rutte I, juist stevig 
geïnvesteerd in de natuur, onder andere via de structurele aanpak stikstof. 
Nieuwe bezuinigingen liggen niet voor de hand. 
De voorgestelde intensivering van het beleid voor natuurinclusief bouwen zou 
volgens de onderzoekers deel moeten uitmaken van een  bredere aanpak van 
groen in de stad, zoals onlangs ook met uw Kamer besproken (Kamerstuk 33 576, 
nr. 250).  
 
Reactie op het oordeel van de onafhankelijk deskundige 
Conform de bepalingen in de Regeling Periodiek Evaluatieonderzoek heb ik een 
inhoudelijk, methodologisch en onafhankelijke deskundige gevraagd om een 
kwalitatief oordeel te vellen over het eindrapport van deze beleidsdoorlichting 
(Kamerstuk 31 104, nr. 8). Ik heb prof. dr. I.J. Visseren-Hamakers van de 
Radboud Universiteit gevraagd deze rol op zich te nemen. Haar bevindingen treft 
u aan in de bijlage. 
 
Is het beleid doeltreffend en doelmatig geweest? 
De deskundige concludeert dat in de beleidsdoorlichting geen helder beeld wordt 
gegeven van de stand van de natuur in de verschillende domeinen, zoals binnen 
en buiten natuurgebieden, grote wateren en Cariben. Die constatering is juist, 
maar dat valt op dit moment ook buiten de scope. De beleidsdoorlichting richtte 
zich op de beleidsinstrumenten binnen de begroting van mijn ministerie. Ook de 
(gedecentraliseerde) uitvoering van het natuurbeleid door provincies, conform de 
afspraken uit het Natuurpact, maakte om deze reden geen deel uit van de 
beleidsdoorlichting.  
Informatie over de natuur is via vele andere bronnen te vinden. Voor de natuur op 
5
land geeft de tweejaarlijkse Balans van de Leefomgeving een goed beeld. Via het 
Compendium voor de Leefomgeving is op internet een veelheid aan informatie te 
vinden over de stand van onze natuur: www.clo.nl. Samen met provincies 
informeer ik u jaarlijks via de Voortgangsrapportage Natuur over de realisatie van 
de afspraken uit het Natuurpact en de Rijksonderdelen van het natuurbeleid, zoals 
de grote wateren (Kamerstuk 33 576, nr. 200).  
Nederland rapporteert ook in internationaal verband regelmatig over de stand van 
zaken van onze natuur. Zo heb ik u in 2019 de meest recente landenrapportage 
van het Koninkrijk der Nederlanden in het kader van de CBD toegestuurd 
(Kamerstuk 26 407, nr. 128) en in 2020 de rapportage aan de EU in het kader 
van de Vogelrichtlijn en Habitatrichtlijn (Kamerstuk 26 407, nr. 131). Over de 
 
5
 https://www.pbl.nl/publicaties/balans-van-de-leefomgeving-2020 
 
 Pagina 2 van 7 

 
 
 
 
Directoraat-generaal Natuur, 
Visserij en Landelijk gebied 
 
 
 
 
Ik vind dat we ons voordeel moeten doen met deze beleidsdoorlichting en het 
Ons kenmerk 
oordeel van de onafhankelijke deskundige, en dat we op deze twee punten aan 
DGNVLG / 21275423 
verbetering moeten werken. Deels is dit al in gang gezet. Denk hierbij aan de 
Strategische Evaluatie Agenda, het Nationaal Programma Landelijk Gebied en de 
Agenda Natuurinclusief. 
Voor het overige is het aan het nieuwe kabinet om hierover nieuwe beleidskeuzes 
te maken, zoals het tegen het licht houden van doelen, indicatoren en 
streefwaarden van het natuurbeleid en in gang gezette acties nader uit te werken.  
 
 
 
 
 
Carola Schouten 
Minister van Landbouw, Natuur en Voedselkwaliteit
 
 Pagina 2 van 7 

