 
 
 
Aa n de voorzitter van de 
Tw eede kamer der Staten-Generaal
Rijnstraat 8
Prinses  Irenestraat 6
2515 XP Den Haag
De n Haag
Postbus 20061
 
Nederland
 
www.rijksoverheid.nl
 
 
 
Onze Referentie
 
 
 Uw Referentie
 
Min-BuZa.2021.187
Datum 24 november 2021
 
Bijlage(n)
Betreft Beantwoording schriftelijke vragen eerste termijn begrotingsbehandeling 
 
     
Buitenlandse Handel en Ontwikkelingssamenwerking 
 
 
 
 
 
Geachte voorzitter, 
 
Hierbij treft u de schriftelijke antwoorden aan op vragen gesteld tijdens de eerste 
termijn van de begrotingsbehandeling Buitenlandse Handel en 
Ontwikkelingssamenwerking op 23 november jl. 
 
 
De minister voor Buitenlandse Handel 
en Ontwikkelingssamenwerking, 
 
 
 
 
Tom de Bruijn 
 
 
 
[Ondertekenaar 1] [Ondertekenaar 2] 
 
 
 
 
 
[Ondertekenaar 4] 
 
 

  
Antwoord: 
Het kabinet is voorstander van een integrale benadering op het gebied van het 
versterken van migratiesamenwerking, waaronder terugkeer. Hierbij is een 
gezamenlijke inzet op EU-niveau van belang. Het voorstel van de Europese 
Onze Referentie
Commissie om terugkeer toe te voegen als grond voor mogelijke intrekking van 
STPS5HHCFWEY-7-88383
handelspreferenties onder het Algemeen Preferentieel Stelsel (APS) past bij deze 
aanpak. Tegelijkertijd heeft het kabinet nog de nodige vragen over de uitvoering 
van dit mechanisme, zoals toegelicht in het BNC-fiche van 29 oktober jl. over de 
herziening van het Algemeen Preferentieel Stelsel. Het is voor het kabinet 
belangrijk dat een beoordeling in EU-verband, van een structureel 
tekortschietende terugkeersamenwerking, gebaseerd wordt op objectieve gronden 
en op een non-discriminatoire manier plaatsvindt. WTO-conformiteit van het 
stelsel moet te allen tijde het uitgangspunt zijn. Daarnaast mag de wijze van 
uitvoering van de toegevoegde intrekkingsgrond niet voorbijgaan aan de 
hoofddoelstellingen van het APS en dient de proportionaliteit en effectiviteit van 
de intrekking gewaarborgd te zijn. Hiervoor zal het kabinet zich inzetten bij de 
behandeling van het Commissie voorstel binnen de Raad. 
 
Vraag 5 
Hoe zijn de NDICI-gelden gekoppeld aan het naleven van de afspraken uit 
het Post Cotonou verdrag? 
 
Antwoord: 
In tegenstelling tot bij het huidige Cotonou-verdrag zal er geen directe koppeling 
meer zijn tussen het Post-Cotonou verdrag en het EU-
financieringsinstrumentarium. Onder het Cotonou-verdrag was het Europees 
Ontwikkelingsfonds specifiek gereserveerd voor de 79 landen in Afrika, het 
Caribisch gebied en de Stille Oceaan (ACS). Vanaf 2021 is er sprake van een 
breed extern financieringsinstrument, het NDICI, zonder directe koppeling met het 
Post-Cotonou verdrag. Het toekomstige verdrag zal wel de mogelijkheid bieden 
om passende, proportionele maatregelen te nemen bij niet-naleving van 
(onderdelen van) de overeenkomst. Het nieuwe verdrag zal echter, net als het 
huidige verdrag, niet voorschrijven welke maatregelen moeten worden genomen. 
Het is aan de afzonderlijke partijen om te bepalen welke maatregelen passend en 
proportioneel zijn. De EU kan in dergelijke gevallen dus zelf bepalen welke 
maatregelen genomen kunnen worden en hierbij het volledige EU-
instrumentarium inzetten. Indien hier overeenstemming over bestaat binnen de 
Raad, kunnen er aanpassingen gedaan worden aan financiering vanuit het NDICI. 
Voor Nederland staat proportionaliteit en effectiviteit voorop bij het bepalen van 
de eventuele inzet van instrumenten. 
 
Vraag 6 
Is de bij Israël opgevraagde informatie over het bestempelen van zes 
Palestijnse NGO’s als terreurorganisatie inmiddels gedeeld, en wat is de 
uitkomst van de uitvraag? 
 
Antwoord: 
Het is van belang dat de door Nederland gevraagde informatie zo spoedig 
mogelijk wordt gedeeld, zodat Nederland een eigen appreciatie kan maken. Het 
ministerie van Buitenlandse Zaken is geïnformeerd dat het delen van de 
informatie op korte termijn zal gebeuren, maar heeft de gevraagde informatie nog 
niet ontvangen. Zie hiervoor ook de antwoorden op de Kamervragen die 
(afzonderlijk) zijn gesteld door de leden Klink (met kenmerk 2021Z18634), Van 
der Lee (met kenmerk 2021Z18783), Kuzu (met kenmerk 2021Z18646), en Van 
Dijk (met kenmerk 2021Z18630). 
 

  
RVO heeft Nederlandse bedrijven ondersteund om bij te dragen bij de 
uitvoering van het plannen vanuit het Herstelfonds van EUR 750 mld. in 
andere EU lidstaten. Zijn er meer soortgelijke plannen voor het komende 
jaar? 
Onze Referentie
 
STPS5HHCFWEY-7-88383
Antwoord  
Onze ambassades in Europese lidstaten hebben afgelopen maanden de kansen 
voor Nederlandse ondernemers in kaart gebracht, voortkomend uit de nationale 
herstelplannen van het EU herstelfonds. 37% van het totale budget wordt ingezet 
voor een duurzame transitie. Hier kunnen Nederlandse ondernemers met slimme 
producten en diensten ook een bijdrage aan leveren. Deze week publiceert de 
RVO de eerste inzichten op de website. Onze ondernemers worden door de RVO 
verder geïnformeerd over relevante projecten en aanbestedingen. Ook kunnen zij 
een beroep doen op de RVO en ons ambassadenetwerk voor verdere 
ondersteuning bij het verzilveren van concrete kansen.  
 
Vragen van het lid G. Van Dijk (PvdA) 
 
Vraag 1 
Om te bevorderen dat de inzet van deze minister ook uitmondt in effectief 
beleid, wil ik de minister vragen of hij bereid is om gendermainstreaming 
serieus en structureel onderdeel uit te laten maken van het beleid. 
 
Antwoord 
De Tweede Kamer ontving in september dit jaar het rapport Gender 
Mainstreaming in the Dutch Ministry of Foreign Affairs van de IOB met een 
gezamenlijke reactie van de minister van Buitenlandse Zaken en van mij op dit 
rapport. In onze reactie onderkennen wij het belang en de urgentie van een 
blijvende inzet op vrouwenrechten en gendergelijkheid en dat deze zich niet 
beperkt tot het beleidsterrein van ontwikkelingssamenwerking. De inzet op 
vrouwenrechten en gendergelijkheid is onderdeel van 
ontwikkelingssamenwerking, maar ook van de overige onderdelen van het 
ministerie van Buitenlandse Zaken. De IOB-evaluatie prees vooruitgang en 
moedigt ons aan meer te doen, met name op het gebied van verdere verankering, 
verantwoording en monitoring, evaluatie en leren. Er wordt momenteel aan een 
actieplan gewerkt om concreet opvolging te kunnen geven aan de bevindingen en 
aanbevelingen.  
Daarnaast is er in reactie op een verzoek uit de Eerste Kamer een onderzoek 
gestart naar de toegevoegde waarde van feministisch buitenlandbeleid voor 
Nederland. Dit onderzoek is zojuist afgerond en zal binnenkort met u worden 
gedeeld.  
 
Vraag 2 
Hoe kijkt de minister aan tegen het opstellen van een nationaal 
implementatieplan conform de criteria van het EU Gender Action Plan 
vergelijkbaar met het Nationaal Actieplan rond Vrouwen, Vrede en 
Veiligheid? 
 
Antwoord  
Het ministerie van Onderwijs, Cultuur en Wetenschappen is verantwoordelijk voor 
het emancipatiebeleid in Nederland en coördineert de binnenlandse 
beleidscoherentie op gender. De beslissing om een nationaal implementatieplan 
conform de criteria van het EU Gender Action Plan op te stellen is aan een nieuw 
kabinet. Het ministerie van Buitenlandse Zaken coördineert de inzet op 
gendergelijkheid in het Nederlandse buitenlandbeleid en het beleid voor 
Buitenlandse Handel en Ontwikkelingssamenwerking (BHOS). Het EU Gender 

  
Vraag 2 
Er zijn spanningen in de EU door een tekort aan technische mensen. 
Hiervoor is een aanvalsplan nodig. Wat is volgens de minister het beeld in 
Onze Referentie
Europa en welke kansen en bedreigingen ziet de minister? Hoe kunnen 
STPS5HHCFWEY-7-88383
we beter samenwerken? 
 
Antwoord 
Technologische ontwikkelingen spelen een steeds belangrijkere rol in de 
economische betrekkingen en hebben daardoor effect op de internationale handel.  
De beschikbaarheid van voldoende technisch gekwalificeerd personeel staat onder 
druk. Voor verschillende technologieën is er op termijn mogelijk een kennistekort 
in de EU. Oorzaken kunnen liggen in Europese onderwijssystemen, maar ook in de 
structuren van bijvoorbeeld salariëring in vergelijking met andere werelddelen. 
De minister van Onderwijs, Cultuur & Wetenschap werkt in samenwerking met het 
ministerie van Sociale Zaken & Werkgelegenheid en het ministerie van 
Economische Zaken & Klimaat aan onderzoek naar arbeidsmarkttekorten in de 
ICT- en technieksector. Bovengenoemde ministeries zijn primair verantwoordelijk 
voor het arbeidsmarktbeleid op de Europese interne markt. 
 
Vragen van het lid Van der Lee (GL) 
 
Vraag 1 
Ten aanzien van de EU bossenwet: gaat Nederland zorgen dat deze 
bossenwet ambitieus genoeg is? 
 
Antwoord  
Nederland heeft de afgelopen jaren, samen met gelijkgezinde landen uit het 
Amsterdam Declarations Partnership, herhaaldelijk aangedrongen op effectieve 
EU-maatregelen om ontbossing tegen te gaan. Nu er een concreet wetsvoorstel 
(EU-verordening) ligt zal Nederland zich in het vervolgproces blijven inzetten voor 
ambitieuze invulling van dit wetsvoorstel. 
 
Vraag 2 
Producten afkomstig uit landen waar ontbossing plaatsvindt dienen 
kritischer te worden beoordeeld. Onze zorg is dat taxatie gebaseerd zal 
zijn op een onderscheid tussen risicovolle en risico-arme landen. Maar 
dan gaat er handel lopen via laag-risico landen, ten koste van gelijke 
behandeling. Bovendien zouden door een dergelijk onderscheid witwas-
prikkels kunnen ontstaan. Hoe wil de minister dit voorkomen en hoe wil 
de minister gelijke behandeling waarborgen? 
 
Antwoord  
Het kabinet zal, onder leiding van LNV, in de komende weken een appreciatie van 
de relevante concept EU-verordening opstellen. Uw Kamer wordt hierover zoals 
gebruikelijk via een BNC-fiche geïnformeerd. De appreciatie ziet zeker toe op de 
door de Europese Commissie gekozen systematiek en voorziene uitwerking van 
een hoog- en laag-risico inschaling van productielanden. 
 
Vraag 3 
Is de minister bereid meer prioriteit te geven aan lokaal eigenaarschap 
én context-specifieke programmering? 
 
Antwoord 
Ja. Meer aandacht voor lokaal eigenaarschap is onderdeel van het 
ontwikkelingsbeleid. Mede onder invloed van COVID-19 wordt de 
lokaliseringsagenda, zowel bij humanitaire hulp als bij de 

  
Ontbossing en COP 26: wat is nu het plan om het aandeel van 
Nederlandse bedrijven aan natuurvernietiging die plaatsvindt tegen te 
gaan? 
 Onze Referentie
Antwoord  
STPS5HHCFWEY-7-88383
Het is inderdaad verontrustend en teleurstellend dat de ontbossing in 
natuurgebieden als de Amazone, met name in Brazilië, zo sterk blijft toenemen. 
Het kabinet heeft Brazilië de afgelopen jaren samen met de EU en andere 
gelijkgezinde landen herhaaldelijk aangesproken op deze zorgwekkende trend. 
Helaas nog zonder voldoende resultaat, maar deze dialoog zal in het licht van de 
Glasgow Declaration on Forests and Land Use met hernieuwde energie worden 
voortgezet. Tegelijkertijd zijn in Brazilië en omliggende landen ook positieve 
ontwikkelingen ter verduurzaming van de landbouw, veeteelt en overig 
landgebruik gaande, waarin diverse bedrijven, investeerders, maatschappelijke 
organisaties en overheidsinstellingen een rol spelen. Nederland steunt die 
ontwikkelingen via enkele programma’s, o.a. in de Braziliaanse deelstaten Mato 
Grosso en Pará. Deze constructieve samenwerking moeten we blijven versterken, 
met betrokkenheid van alle belanghebbenden, waaronder uiteraard ook 
Nederlandse organisaties en bedrijven. 
 
Naast dialoog en samenwerking, wordt in EU-verband ook actie ondernomen op 
het gebied van regelgeving, om de transitie naar duurzame handelsketens te 
bespoedigen. Vorige week is een voorstel voor een EU-verordening m.b.t. het op 
de markt brengen van producten gerelateerd aan ontbossing en bosdegradatie 
gepubliceerd. Dit is een belangrijk instrument, waarmee de EU ontbossing kan 
helpen terugdringen en de daaraan gerelateerde voetafdruk van alle Europese – 
en dus ook Nederlandse – bedrijven kan helpen minimaliseren. 
 
Vraag 2 
Activiteiten van Friesland Campina in Burkina Faso: Welke mogelijkheden 
ziet de minister om voedseldumping en oneerlijke concurrentie te 
voorkomen en in te zetten op zelfredzame voedselzekerheid in het 
mondiale Zuiden. 
 
Antwoord  
Door de snel groeiende bevolking in West-Afrika, waaronder Burkina Faso, neemt 
ook de vraag naar melkproducten snel toe. De lokale productie blijft achter bij 
deze vraag. Bovendien kampt de sector met relatief hoge productie- en 
investeringskosten vanwege gebrekkige infrastructuur, onvoldoende logistieke 
capaciteit en lage productiviteit. De West-Afrikaanse landen hebben bij het 
aangaan van het Economic Partnership Agreement (EPA) met de EU daarom de 
tarieven voor geconcentreerde melk en melkpoeder grotendeels geliberaliseerd. 
Melk wordt gezien als een essentieel voedingsproduct voor kinderen en armere 
bevolkingsgroepen. De tariefliberalisering in het EPA wordt geflankeerd door 
technische assistentie van de EU om de melkproductie in Afrika te vergroten. 
De afspraken in het Economic Partnership Agreement –zowel het EPA met West-
Afrika als de andere EPA’s die de EU met Afrikaanse landen overeen gekomen is - 
laten de mogelijkheden voor de Afrikaanse landen om maatregelen te nemen 
tegen dumping onverlet. Ook kunnen deze landen besluiten de import van deze 
producten tijdelijk te beperken als sprake is van marktverstoring of een 
bedreiging voor de eigen industrie. De WTO-afspraken hierover maken deel uit 
van de Economic Partnerhip Agreement.  
Tegelijkertijd zet het kabinet in op lokale landbouwontwikkeling en 
voedselzekerheid in minst ontwikkelde landen, waar onder Burkina Faso, conform 
de kamerbrief ‘Op weg naar een wereld zonder honger in 2030: de Nederlandse 
inzet’ (Kamerstuk 33625 nr. 280). 
 

  
Vraag 5 
Inzetten op preventie betekent ook investeren in de nieuwe generatie. Dit 
zien we echter nog weinig terug in de huidige begroting. Hoe zet de 
Onze Referentie
begroting in op onderwijs en psychische gezondheidszorg? 
 STPS5HHCFWEY-7-88383
Antwoord  
Het kabinet plaatst jongeren in toenemende mate in het hart van het beleid voor 
internationale samenwerking. Met de Youth at Heart strategie investeert 
Nederland in onderwijs en werk. Daarnaast zet het Kabinet in op betekenisvolle 
participatie van jongeren, onder andere middels een internationale 
Jongerenadviescommissie. De Ambassadeur voor Jongeren, onderwijs en werk 
draagt deze agenda ook internationaal uit. Daarnaast werkt het Kabinet nauw 
samen met de jongerenambassadeur voor Seksuele en Reproductieve Rechten 
(SRGR), Gendergelijkheid en Keuzevrijheid.  
Nederland draagt in 2022 bij aan onderwijs via onder meer het Global Partnership 
for Education, Education Cannot Wait, Internationaal beroeps- en hoger 
onderwijsprogramma’s en onderwijs voor vluchtelingen en gastgemeenschappen 
in het kader van Prospects. Voor 2022 is een bedrag van ca. EUR 124 miljoen 
begroot. Daarnaast komen ook percentages van de Nederlandse on-geoormerkte 
core financiering aan verschillende VN-instellingen (UNICEF, UNHCR, CERF) en 
multilaterale ontwikkelingsbanken (zoals WB) ten goede aan onderwijs. 
Nederland is internationaal pleitbezorger voor integratie van Geestelijke Zorg en 
Psychosociale Steun (Mental Health and Psychosocial Support, MHPSS) in fragiele 
en conflictgebieden, en streeft dit ook zelf na. Daarbij gaat het onder andere ook 
om integratie in noodhulp en in programma’s om kinderen en jongeren in 
noodsituaties toegang tot onderwijs te bieden, net als in programma’s voor 
opvang in de regio en in conflictpreventie en vredesopbouw. Nederland verkiest 
integratie boven afzonderlijke programma’s omdat dit effectiever en haalbaarder 
is, en beter opschaalbaar. Bovendien kan zo veelal sneller en effectiever toegang 
worden geboden tot MHPSS aan door crisis getroffen mensen.  
Het grootste deel van de Nederlandse humanitaire hulp wordt ongeoormerkt 
verstrekt. Met uitvoerende organisaties wordt met regelmaat gesproken over de 
noodzaak MHPSS in hun werk te verweven. Specifiek op MHPSS financiert 
Nederland met noodhulpmiddelen enkele programma’s om integratie van MHPSS 
in crisisrespons te faciliteren: de inzet van MHPSS-experts op aanvraag van 
samenwerkende hulporganisaties, en de ontwikkeling van een Minimum 
Dienstenpakket voor MHPSS. Voor deze beide faciliterende programma’s is in 
2022 ruim EUR 2 miljoen gereserveerd.  
 
Vraag 6 
Ziet de minister hier nog verbetermogelijkheden? 
 
Antwoord  
Nederland zet zich actief in voor integratie van Geestelijke Zorg en Psychosociale 
Steun (Mental Health and Psychosocial Support, MHPSS) in crisis respons ook door 
andere grote donoren en financiers en door nationale autoriteiten. Hoe breder het 
belang van (nog steeds gestigmatiseerde) geestelijke gezondheid en 
psychosociaal welzijn wordt onderkend, hoe steviger het draagvlak en de 
programmatische en financiële ruimte wordt voor een aanpak waar MHPSS in 
verweven is. Nederland spant zich daarom in om ook onder meer VN 
vredesopbouworganisaties en de Wereldbank en grote Fondsen nadrukkelijker en 
structureler te laten werken aan toegang tot MHPSS. Dit is primair een politieke 

  
 
Antwoord  
Financiële steun voor lokale organisaties wordt ook gegeven via het Prospects 
Partnerschap. De internationale organisaties van dit partnerschap werken nl ook 
Onze Referentie
samen met lokale organisaties, die daarmee op indirecte wijze financiële steun 
STPS5HHCFWEY-7-88383
ontvangen. Daarnaast wordt via het Subsidiebeleidskader Migratie & Ontwikkeling 
2019-2022 ook direct steun aan nationale/lokale ngo’s gegeven. 
 
Vragen van het lid Eppink (JA21) 
 
Vraag 1 
Het hulpbeleid is ingebed in een ondoorzichtig netwerk van NGO’s. Kan de 
minister mij een lijst doen toekomen van NGO’s in zijn sector en de 
bedragen die worden verstrekt aan subsidie? 
 
Antwoord 
Het OS-beleid voeren we uit met een diversiteit aan partners, zoals multilaterale 
instellingen, ngo’s en bedrijven. Het kabinet stuurt bij de keuze van zijn partners 
op effectiviteit en efficiëntie om de thematische resultaten te bereiken, en niet op 
de verdeling van geldstromen over type organisaties. De activiteiten en de 
resultaten op het gebied van Ontwikkelingssamenwerking worden via 
www.nlontwikkelingssamenwerking.nl voor een breed publiek inzichtelijk 
gemaakt. Hier vindt u welke activiteiten en organisaties worden ondersteund via 
ontwikkelingssamenwerking en de bijbehorende bedragen.  
 
Vragen van het lid Stoffer (SGP) 
 
Vraag 1 
Beaamt de minister dat de kosten van opvang van eerstejaars 
asielzoekers verspreid moeten worden over alle betrokken 
departementen en niet alleen op de begroting van Buitenlandse Handel 
en Ontwikkelingssamenwerking moet rusten? 
 
Antwoord  
Op basis van OESO/DAC-richtlijnen worden de kosten voor opvang van 
asielzoekers uit DAC-landen voor maximaal 12 maanden toegerekend aan ODA. 
Omdat het ministerie van Justitie en Veiligheid verantwoordelijk is, staan de 
kosten voor asielopvang op de begroting van het ministerie van Justitie en 
Veiligheid en niet op de begroting van Buitenlandse Handel en 
Ontwikkelingssamenwerking. 
 
Vraag 2 
Zou de minister kunnen ingaan op specifieke klimaatactie in landen als 
Ivoorkust en Benin? 
 
Antwoord 
In Ivoorkust en Benin ondersteunt Nederland het Partnerschap Benkadi, waarbij 
ook de stichting Woord en Daad betrokken is. Dit partnerschap richt zich onder 
andere op het tegengaan van ontbossing en kusterosie. Verder ondersteunt 
Nederland in Ivoorkust het landschapsprogramma van IDH ter voorkoming van 
ontbossing en verduurzaming cacaoproductie van lokale boeren. Graag wil ik 
hierbij ook verwijzen naar het klimaatdashboard van Buitenlandse Zaken waar per 
land en regio informatie beschikbaar is over programma’s binnen de 
klimaatfinanciering.  
 
Vraag 3 
Wil de minister verkennen hoe breed er binnen OS publiek geld gebruikt 
kan worden als hefboom voor private financiering? 

  
Het kabinet is tegen elke vorm van gedwongen abortus, inclusief abortus 
gebaseerd op sekse en spant zich er voor in om dit tegen te gaan. Nederland zet 
zich al decennialang actief in voor keuzevrijheid en voor het aanpakken van 
grondoorzaken van genderongelijkheid en genderdiscriminatie als ook 
Onze Referentie
grondoorzaken van son preference die leidt tot sekseselectie voor de geboorte. 
STPS5HHCFWEY-7-88383
Gendercide is geen nieuw fenomeen en onder andere de VN, EU en het 
Guttmacher Institute publiceerden rapporten inzake gedwongen abortus. Deze 
rapporten heb ik op 5 oktober 2021, conform mijn toezegging tijdens Notaoverleg 
d.d. 27 september, met uw kamer gedeeld. Ik zie op dit moment dan ook geen 
noodzaak aanvullend internationaal onderzoek te bevorderen 
 
Vragen van het lid Van Haga (GroepvanHaga) 
 
Vraag 1 
Wat bedoelt de minister met groen en inclusief herstel in de nasleep van 
de COVID-19 pandemie? Wat gaan we anders doen en welke concrete 
maatregelen heeft de minister inmiddels genomen? 
 
Antwoord  
Met de gecombineerde agenda voor Buitenlandse Handel en 
Ontwikkelingssamenwerking streeft het kabinet naar duurzame en inclusieve groei 
in Nederland, in ontwikkelingslanden en wereldwijd in overeenstemming met 
internationale afspraken over klimaatverandering en de duurzame 
ontwikkelingsdoelen (SDG’s). Met onder andere als actielijnen internationale 
klimaatactie en het mobiliseren van de private sector ten behoeve van de SDG’s. 
De term groen en inclusief herstel staat voor een benadering waar, bij het 
investeren in economisch herstel, tevens uitdagingen op het gebied van klimaat 
en ongelijkheid worden aangepakt. Het kabinet heeft dit internationaal 
geagendeerd bij de multilaterale financiële instellingen, zoals de Wereldbank, die 
de grootste herstelfinanciering kunnen bieden aan ontwikkelingslanden. Ook heeft 
het kabinet technische assistentie ter beschikking gesteld van ontwikkelingslanden 
om te identificeren waar hiertoe kansen liggen om vervolgens deze kansen ook te 
benutten.  
De inzet op economische diplomatie ligt in het verlengde van de strategie van 
VNO-NCW om het Nederlands bedrijfsleven beter en duurzamer uit deze crisis te 
laten groeien.  
 
Vraag 2 
Britten hebben in het belang van het Verenigd Koninkrijk de EU verlaten. 
Kan de minister aangeven hoe het gaat met de huidige handelsstromen, 
waar op dit moment de pijn zit en wat voor last we hier als Nederland van 
hebben? 
 
Antwoord 
Het CBS berekende dat de handel met het VK in 2020 voor 26 mld bij heeft 
gedragen aan het NLse BBP (zgn. toegevoegde waarde van de export). In 2020 
bedroeg de totale export van Nederland naar het VK 57,3 mld euro (een daling 
van 9 % tov 2019) en de import uit het VK bedroeg 45,1 mld (een daling van 14,9 
% tov 2019). Het belang van het VK voor de NLse economie is de afgelopen jaren 
in anticipatie op de Brexit afgenomen. Desondanks blijft het VK in 2020 op basis 
van de toegevoegde waarde van de export na Duitsland de belangrijkste 
exportbestemming van NL.  
Sinds 1 januari jl. gelden met het aflopen van de Brexit-overgangsperiode de EU-
regels niet meer voor het VK, en is het VK geen onderdeel meer van de interne 
markt en de douane-unie, wat gevolgen heeft voor markttoegang en handel van 
zowel goederen als diensten. Dit merken ook Nederlandse exporterende bedrijven, 

