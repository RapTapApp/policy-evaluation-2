TWEEDE KAMER DER STATEN-GENERAAL 
 
Vergaderjaar 2021/22 
 
 
35 893 Wijziging van de Wet educatie en beroepsonderwijs BES in verband met  
uitbreiding van de uitzonderingsmogelijkheid om het onderwijs en de examens 
van mbo-opleidingen op Bonaire in het Papiaments aan te bieden 
 
Nr. xxx Nota naar aanleiding van het verslag 
Ontvangen 
 
I. Inleiding 
 
De vaste commissie voor Onderwijs, Cultuur en Wetenschap heeft een verslag 
uitgebracht over het bovengenoemde wetsvoorstel. De regering is de leden van de 
fracties van VVD, D66, CDA, GroenLinks en SGP erkentelijk voor de belangstelling en de 
gestelde vragen. De volgorde van het verslag is aangehouden en voor de goede 
leesbaarheid van de beantwoording zijn de gestelde vragen cursief weergegeven. 
 
II. Reactie op de gestelde vragen 
 
1. Inleiding 
 
De leden van de VVD-fractie vragen welke mogelijkheden niet-Nederlandstaligen die al 
een mbo-niveau 2 diploma hebben behaald of een door ervaring verworven mbo-niveau 2 
denk- en werkniveau hebben bereikt, hebben om Nederlands te leren en zo een vervolg 
te kunnen geven aan hun loopbaan? Waarom kiest de regering ervoor om het 
beroepsonderwijs op mbo-niveau 3 en 4 en de daaraan verbonden examens op Bonaire in 
het Papiaments aan te bieden, in plaats van deze studenten te stimuleren om Nederlands 
te leren? Zou dit deze studenten niet veel verder brengen in hun loopbaan, ook wanneer 
zij bijvoorbeeld willen deelnemen aan de arbeidsmarkt in Nederland? Kan de regering 
deze leden informeren over het huidige taalniveau, uitgesplitst per niveau, van de 
mbo’ers op Bonaire als het gaat om Nederlands, Engels en Papiaments? Welk Nederlands, 
Engels en Papiaments taalniveau, uitgesplitst per niveau, is voor mbo’ers op Bonaire 
nodig voor een goede start van hun loopbaan, zo vragen de leden. 
Het uitgangspunt is en blijft dat beroepsonderwijs in het Nederlands wordt aangeboden. 
De mogelijkheid een mbo-opleiding in het Papiaments aan te bieden, betreft een 
uitzondering. Als een school besluit van deze uitzonderingsmogelijkheid gebruik te 
maken, dient zij in haar afwegingen de in de wet geformuleerde criteria te betrekken, 
zoals de aard van de doelgroep en de instructietaal die bij deze doelgroep in de 
vooropleiding werd gehanteerd. In het initieel onderwijs op Bonaire worden leerlingen in 
het primair onderwijs onderwezen in het Papiaments en in het Nederlands; in het 
voortgezet onderwijs en mbo is de instructietaal hoofdzakelijk Nederlands. Uitzonderingen 
daarop kunnen worden gemaakt in het praktijkonderwijs en in de mbo-niveau 1 en 2 
 W.12632 
1 

De leden van de VVD-fractie vragen voor welke doelgroepen het mogelijk wordt het mbo-
niveau 3 en 4 in het Papiaments aan te gaan bieden. Geldt een uitzondering dan enkel 
voor het gegeven voorbeeld van een koksopleiding, of kan dit bijvoorbeeld ook gelden 
voor zorgopleidingen of onderwijsopleidingen? Wat is de waarde van een dergelijk 
diploma in Nederland? Is deze gelijk aan een mbo 3 of 4 diploma van een opleiding die 
wel in het Nederlands is gegeven? Op welke manier wordt precies de afweging gemaakt 
of het wel nodig is dat een opleiding in het Nederlands wordt gegeven of niet, zo vragen 
de leden. 
Op Bonaire nemen momenteel in totaal 640 mbo-studenten deel aan het bekostigd 
onderwijs. Papiamentstalige opleidingen op de hogere mbo-niveaus zullen alleen in 
uitzonderlijke gevallen worden aangeboden. Een voorbeeld is de koks-opleiding op mbo-
niveau 3 in de beroepsbegeleidende leerweg (bbl), waarbij een groepje studenten de 
Papiamentstalige opleiding mbo-niveau 2 heeft afgerond, voldoende gemotiveerd is en 
door hun werkgevers gestimuleerd wordt om ook een opleiding mbo-niveau 3 te volgen. 
Daarmee kunnen ze van een functie als assistent-kok doorgroeien naar een functie als 
zelfstandig kok. In dit geval gaat het om 12-14 studenten per jaar of, wanneer de 
instroom onvoldoende is, per twee jaar. Vergelijkbare trajecten waarin in samenspraak 
met werkgevers en studenten wordt besloten dat een Papiamentstalige opleiding 
wenselijk is, zijn in de toekomst denkbaar in tekortsectoren als techniek en bouw waar 
werkgevers op dit moment nog veel werknemers uit het buitenland werven. Het zal 
daarbij vermoedelijk om vergelijkbare aantallen studenten gaan. Voor aan het onderwijs 
gerelateerde mbo-opleidingen als pedagogisch medewerker of onderwijsassistent liggen 
Papiamentstalige opleidingen niet voor de hand aangezien de Nederlandse 
taalvaardigheid in de beroepspraktijk van deze beroepen relevant is. 
In de wetsgeschiedenis zijn de eerder gemaakte keuzes ten aanzien van de instructietaal 
van het onderwijs slechts summier toegelicht. Aanvankelijk gold de uitzondering alleen 
voor mbo-niveau 1. Van de zijde van de BES-eilanden is vervolgens aangegeven dat het 
ook voor mbo-niveau 2 wenselijk was dat afgeweken kon worden van het uitgangspunt 
dat het onderwijs wordt gegeven en de examens worden afgenomen in het Nederlands. 
Naar aanleiding daarvan is dit wettelijk mogelijk gemaakt. Vermoedelijk zijn de hogere 
mbo-niveaus destijds niet in deze overweging betrokken, omdat in die tijd de opleidingen 
op hogere mbo-niveaus op Saba en Sint Eustatius helemaal niet en op Bonaire slechts 
zeer zelden werden aangeboden. 
De doelgroep van dit wetsvoorstel betreft niet-Nederlandstalige volwassenen die al 
werken of door middel van een bbl-opleiding naar werk begeleid kunnen worden. Verder 
betreft de doelgroep niet-Nederlandstalige studenten die vanuit een Papiamentstalige 
mbo-2 opleiding kunnen doorstromen (dit zijn overigens ook uitsluitend volwassenen).  
De waarde van een mbo-3 of 4 diploma blijft gelijk, onafhankelijk van de  instructietaal 
die tijdens de opleiding is gehanteerd. Voor een diploma van een Papiamentstalige 
opleiding geldt echter geen automatisch toelatingsrecht tot een vervolgopleiding in 
Europees Nederland.  
Zoals bij de inleiding is toegelicht, blijft het uitgangspunt dat opleidingen in het 
Nederlands worden verzorgd. De uitzondering maakt het mogelijk de afweging te maken 
om een bepaalde opleiding (ook) in het Papiaments te verzorgen. 
  
 W.12632 
3 

terwijl dit al kan. Wat zijn de verwachtingen voor het toepassen van het Papiaments na 
invoering van het wetsvoorstel? Is het dan de bedoeling dat wel alle niveau 2 opleidingen 
in het Papiaments aangeboden gaan worden? In hoeverre is het verzoek tot het 
uitbreiden van de uitzonderingsmogelijkheid voor het Papiaments gekomen vanuit de 
SGB, zo vragen de leden. 
Het aanbieden van opleidingen op mbo-niveau 2 in het Papiaments betreft een 
uitzonderingsmogelijkheid. De Nederlandse taal als instructietaal is de norm. Studenten 
die na het behalen van hun vmbo-diploma doorstromen naar een mbo-niveau 2 opleiding 
hebben een Nederlandstalige vooropleiding gedaan en worden in principe in staat geacht 
een aansluitende mbo-opleiding in het Nederlands te volgen. De uitzondering van 
Papiamentstalige mbo-niveau 2 opleidingen wordt vooral gebruikt voor studenten die 
vanuit de entree-opleiding (dus zonder vmbo-diploma) doorstromen naar mbo-niveau 2 
en voor werkenden die, veelal gestimuleerd door hun werkgevers, via een bbl-opleiding 
nog een diploma willen behalen.  
Het is niet de verwachting noch de bedoeling dat in de toekomst alle mbo-niveau 2 
opleidingen in het Papiaments worden aangeboden. Voor leerlingen die vanuit het vmbo 
instromen blijven de Nederlandstalige mbo-opleidingen de norm. Papiaments als 
instructietaal is en blijft een uitzondering. 
Op Bonaire heeft het aanbieden van opleidingen in het Papiaments een breed draagvlak. 
Dit blijkt uit gesprekken met de SGB waarin dit verzoek herhaaldelijk is geuit, mede naar 
aanleiding van de wens van de huidige groep studenten in de Papiamentstalige 
koksopleiding (mbo-niveau 2). Ook de ROA CN geeft in haar adviezen te kennen de wens 
om ook op hoger niveau Papiamentstalige opleidingen te kunnen aanbieden, te 
ondersteunen in het belang van de arbeidsmarkt en de ontwikkelingsmogelijkheden van 
de desbetreffende studenten. 
 
De leden van de GroenLinks-fractie vragen of de regering contact heeft gehad met mbo-
studenten in Bonaire over deze wetswijziging. Zo nee, waarom niet? Gaat de regering 
stappen zetten om hen die het aangaat te betrekken bij dit initiatief?  
De leden van de GroenLinks-fractie vragen op welke wijze de regering de communicatie 
gaat vormgeven, waarmee duidelijk wordt dat, indien de mbo-opleiding in het 
Papiaments wordt gevolgd, de student geen toelatingsrecht heeft tot het onderwijs in 
Europees Nederland.  
De leden van de GroenLinks-fractie vragen voorts of de regering uiteen kan zetten welke 
aanvullende stappen deze mbo-studenten moeten ondernemen indien ze toch wel willen 
doorstromen tot het onderwijs in Europees Nederland. 
Tot slot vragen de leden van de GroenLinks-fractie of de regering van plan is om een 
evaluatie van de wetswijziging uit te voeren. Zo nee, waarom niet, zo vragen de leden. 
De regering heeft geen direct contact gehad met mbo-studenten over deze wetswijziging. 
De school en ook de ROA CN hebben hierover wel uitvoerig gesproken met zowel 
studenten als werkgevers. De regering gaat ervan uit dat de bevindingen van de school 
en de ROA CN in dit verband een voldoende betrouwbaar beeld geven van de wensen en 
ambities van zowel studenten als werkgevers.  
Het toelatingsrecht tot vervolgopleidingen in het Europees Nederlandse mbo op basis van 
een op grond van de Web BES behaald mbo-diploma, is sinds 1 augustus 2021 
vastgelegd in artikel 2a van de Regeling aanwijzing diploma’s beroepsonderwijs. Vóór die 
 W.12632 
5 

In de huidige wetgeving is het al mogelijk een mbo-niveau 2 opleiding in het Papiaments 
aan te bieden. Met een mbo-niveau 2 diploma op zak kunnen studenten in principe 
doorstromen naar een mbo-niveau 3 of 4 opleiding, ook in Europees Nederland. In de 
praktijk kiezen deze studenten echter niet voor het Nederlandstalige mbo-onderwijs op 
Bonaire, laat staan in Europees Nederland. De taaldrempel is daarvoor te groot. 
Uit informatie van de SGB blijkt dat vanuit het Nederlandstalige mbo-onderwijs op 
Bonaire gemiddeld minder dan 10 mensen per jaar doorstromen naar vervolgopleidingen 
in Europees Nederland. Ook op de Nederlandstalige mbo-opleidingen zijn de studenten 
hoofdzakelijk gericht op wonen en werken in de regio. Vanuit het huidig Papiamentstalig 
onderwijs is de doorstroom naar Europees Nederlands vervolgonderwijs nul. De 
verwachting is dat dat niet verandert indien er meer mogelijkheden voor 
Papiamentstalige opleidingen op Bonaire zijn. 
Dat een Papiamentstalige opleiding een belemmering vormt voor de 
toekomstperspectieven van studenten wordt voorkomen door de Papiamentstalige 
opleidingen alleen aan te bieden aan mensen voor wie juist de Nederlandse taal een 
belemmering vormt om een vervolgopleiding te gaan doen. De Papiamentstalige 
opleidingen zijn voor deze studenten juist al een vervolgopleiding, die ze niet zouden 
kunnen doen als er geen Papiamentstalig onderwijs wordt aangeboden. Gelet op het 
afwegingskader in artikel 7.1.1, tweede lid Web BES, en het feit dat er een urgente vraag 
vanuit de arbeidsmarkt moet zijn, zal het slechts om een zeer beperkt aantal opleidingen 
en een beperkt aantal studenten gaan. Verder wordt ervan uitgegaan dat de school de 
student goed informeert over de opleiding en over de eventuele voor- en nadelen van het 
volgen van deze opleiding.  
De doorstroom van studenten die op Bonaire een mbo-diploma hebben behaald en 
daarna nog verder willen studeren in Europees Nederland, is heel gering. Het gaat 
jaarlijks om minder dan 10 studenten. Veelal kiezen studenten die in Europees Nederland 
willen studeren in een eerder stadium (na het behalen van hun diploma voor voortgezet 
onderwijs) voor deze stap. De keuze voor mbo op Bonaire wordt waarschijnlijk ook 
ingegeven vanuit de wens om in de Caribische regio te blijven wonen en werken. 
Volgens de huidige criteria in artikel 7.1.1, tweede lid, Web BES betrekt het bevoegd 
gezag ook de instructietaal uit de vooropleiding bij zijn afweging. Gelet op de wijze 
waarop in de afgelopen jaren met deze mogelijkheid is omgegaan – i.e. alle entree-
opleidingen worden in het Papiaments verzorgd maar slechts een klein deel van de mbo-2 
opleidingen aangezien leerlingen uit het vmbo doorstromen naar Nederlandstalig mbo - is 
een stringentere formulering niet nodig. Het bereik van de afwijking wordt weliswaar 
uitgebreid naar de mbo-niveaus 3 en 4, maar de doelgroep is juist kleiner. 
 
3. Regeldruk 
 
De leden van de VVD-fractie vragen op welke manier de afweging om gebruik te maken 
van de uitzonderingsregeling, wordt getoetst door het ministerie van OCW. Moet er dan 
bijvoorbeeld sprake zijn van urgente lokale behoefte op de arbeidsmarkt of welke andere 
vereisten zijn er dan nodig, zo vragen de leden. 
De behoefte op de arbeidsmarkt moet aangetoond worden voor alle opleidingen die de 
SGB aanbiedt, dat geldt evenzeer voor opleidingen die in het Papiaments worden 
aangeboden. In haar advies over de opleidingen aan de minister van OCW neemt de ROA 
 W.12632 
7 

Techniek en bouw zijn op Bonaire tekortsectoren waarvoor veel personeel uit het 
buitenland wordt geworven. Het zou een goede ontwikkeling zijn als er meer inwoners 
van Bonaire in aanmerking zouden kunnen komen voor de vacatures in deze sectoren. 
Het zal echter nog de nodige stappen en overtuigingskracht vergen om de 
scholingsbereidheid in deze sectoren te vergroten. 
 
 
De Minister van Onderwijs, Cultuur en Wetenschap,  
 
 
 
 
 
 
 
Ingrid van Engelshoven
 
 W.12632 
9 

