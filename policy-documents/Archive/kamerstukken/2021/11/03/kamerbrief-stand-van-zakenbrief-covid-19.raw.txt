> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX Den Haag
Postbus 20018
www.rijksoverheid.nl
2500 EA DEN HAAG
Kenmerk
3277006-1019136-PDC19
Bijlage(n)
24
Uw brief
 
Correspondentie uitsluitend 
Datum 2 november 2021 richten aan het retouradres 
met vermelding van de 
Betreft Stand van zakenbrief Covid-19 
datum en het kenmerk van 
deze brief.
 
 
Geachte voorzitter, 
Het epidemiologisch beeld is ernstig. Met gemiddeld 7711 besmettingen per dag 
en een 7-daagsgemiddelde van 103,6 ziekenhuis- en 19,6 IC-opnames stijgen de 
cijfers sneller dan verwacht. Dit betekent dat we vanaf vandaag in het hoogste 
1
risiconiveau, ‘ernstig’ zitten. We wisten dat de cijfers in het najaar weer zouden 
stijgen, maar de huidige waarden zitten aan de bovenkant van de bandbreedte 
van de eerdere prognoses van het RIVM. De verwachting is dat, als we de trend in 
de cijfers niet weten te keren, half december tweemaal zoveel mensen op de IC 
liggen. Dat betekent dat te veel mensen, in te korte tijd, ernstig ziek worden. Mijn 
 2
stelling uit mijn vorige stand van zakenbrief blijft staan: voor mensen die zich 
niet laten vaccineren is het niet de vraag of, maar wanneer zij besmet raken. Door 
deze nieuwe golf van besmettingen staat de gehele zorg opnieuw onder enorme 
druk. 
 
Dankzij de hoge vaccinatiegraad in Nederland, is de verwachte piek van deze 
aankomende golf lager dan we eerder hebben gezien. Toch wordt deze golf hoger 
dan we verantwoord achten. Wanneer de zorg overbelast wordt, heeft dat 
gevolgen voor ons allemaal. Dit betekent namelijk dat de zorg voor anderen weer 
uitgesteld moet worden. Door vaccinatie bescherm je niet alleen jezelf, maar ook 
anderen en help je mee in het beschermen van de zorg tegen overbelasting.  
 
Het is daarom noodzakelijk om in te grijpen. Het kabinet heeft daarom – na advies 
van het OMT - met het huidige pakket aan maatregelen getracht een balans te 
vinden tussen enerzijds zo veel mogelijk beperken van verspreiding van het virus 
en het aantal besmettingen, en anderzijds het behouden van zo veel mogelijk 
vrijheden voor ons allemaal, gevaccineerden en niet-gevaccineerden. Daarbij is 
bewust gekozen voor maatregelen die beschermend zijn, maar voor de meeste 
mensen niet onnodig beperkend. Het betreft maatregelen die een wettelijke 
grondslag hebben, zodat deze op korte termijn ingevoerd kunnen worden. 
 
1
 Bron: Stiching NICE via het RIVM. Inschaling is op basis van het 7-daagsgemiddelde 
ziekenhuisopnames van 22 – 28 oktober en het 7-daagsgemiddelde IC-opnames van 23– 29 
oktober. 
2
 Kamerstuk 25 295, nr. 1422. 
Pagina 84 van 84

van enkele uitzonderingen op de inzet van coronatoegangsbewijzen bij en 
de sluitingstijd van eet- en drinkgelegenheden, testverplichtingen en de 
Kenmerk
3277006-1019136-PDC19
quarantaineplicht. 
 
De overlegging geschiedt in het kader van de wettelijk voorgeschreven 
nahangprocedure (artikel 58c, tweede lid, van de Wet publieke gezondheid). Op 
grond van de aangehaalde bepaling treedt de regeling niet eerder in werking dan 
een week na deze overlegging. Indien de Tweede Kamer binnen die termijn besluit 
niet in te stemmen met deze regeling, vervalt deze van rechtswege. In verband 
met de beoogde inwerkingtredingsdatum van 10 november 2021 is het van belang 
om deze regeling vandaag naar u toe te zenden. 
 
Tevens bied ik u mede namens de Minister van Justitie en Veiligheid en de Minister 
van Binnenlandse Zaken en Koninkrijksrelaties, ter uitvoering van artikel 58c, 
derde lid, van de Wet publieke gezondheid, de navolgende regeling aan: 
- Regeling van 2 november 2021 tot wijziging van de Tijdelijke regeling 
maatregelen covid-19 in verband houdende wijziging van de Tijdelijke 
regeling maatregelen covid-19 in verband met de verbrede inzet van 
coronatoegangsbewijzen en een uitbreiding van de 
mondkapjesverplichting. 
Ik doe een beroep op de spoedprocedure van artikel 58c, derde lid, van de Wet 
publieke gezondheid. Het doorlopen van de standaardprocedure, zoals opgenomen 
in artikel 58c, tweede lid, van de Wet publieke gezondheid zou tot gevolg hebben 
dat de regeling op zijn vroegst een week na vaststelling en gelijktijdige 
overlegging aan beide Kamers in werking kan treden op 10 november 2021. De 
bepalingen over onder meer de mondkapjesplicht en de verbreding van de inzet 
van het coronatoegangsbewijs dienen gezien de epidemiologische situatie zo 
spoedig mogelijk in werking te treden. De inwerkingtreding van deze regeling is 
vastgesteld op 6 november 2021, zodat de betreffende ondernemingen zich 
kunnen voorbereiden op de nieuwe maatregelen. Naar ons oordeel kan de 
uitgestelde inwerkingtreding van ten minste een week – die uitgangspunt dient te 
zijn bij de vaststelling van maatregelen op basis van hoofdstuk Va Wpg – in deze 
zeer dringende omstandigheden niet worden afgewacht. Daarom is toepassing 
gegeven aan de spoedprocedure van artikel 58c, derde lid, Wpg. 
 
Toepassing artikel 58s Wpg  
Met deze voortgangsrapportage voldoe ik aan de maandelijkse rapportageplicht 
van artikel 58s Wpg. De situatie is op dit moment dusdanig dat het treffen van 
maatregelen op grond van de Tijdelijke wet maatregelen covid-19 nog steeds 
nodig is. Een toelichting op de maatregelen is in deze brief weergeven. 
 
Na verzending van deze Kamerbrief verstrekken we ook de beslisnota’s die ten 
grondslag liggen aan de diverse passages. Deze besluitvormende documenten zijn 
afkomstig van het ministerie van VWS. 
 
Leeswijzer 
- Onder ‘Zicht op en inzicht in het virus’ ga ik in op: het OMT-advies 
inclusief het epidemiologisch beeld; de Sociaalmaatschappelijke en 
Economische Reflectie; dilemma’s, analyse en richting; de maatregelen, 
de Tijdelijke wet maatregelen, gevolgd door de doorontwikkeling van het 
PaginaPagina 84  84 vavan 84n 84

- De motie van het lid Sjoerdsma c.s. om iedere Nederlander gratis de 
mogelijkheid te bieden om, ten behoeve van het Europees Digitaal 
Kenmerk
3277006-1019136-PDC19
Certificaat, zich deze zomer te laten testen met een test naar keuze 
(Kamerstuk 21 501-20, nr. 1668); 
- De motie van het lid Pouw-Verweij c.s. over een snelle toelaatbaarheid 
van serologische testen, zodat deze als grond voor een herstelbewijs 
kunnen gelden (Kamerstuk 25 295, nr. 1436); 
- De motie van het lid Westerveld c.s. om ook speeksteltesten beschikbaar 
te maken voor kinderen en het gebruik aan te moedigen op scholen, in 
zorginstellingen en op testlocaties (Kamerstuk 25 295 nr. 1430); 
- De motie van het lid Van der Plas om er zorg voor te dragen dat mensen 
binnen een half uur reistijd een test kunnen laten afnemen en om het 
aantal testlocaties daarop aan te passen (Kamerstuk 25 295, nr. 1446); 
- De motie van het lid Bikker c.s. om extra inspanning te leveren om 
bewoners in kwetsbare wijken te bereiken met informatie over vaccinatie 
en met vaccinatiemogelijkheden (Kamerstuk 25 295, nr. 1432); 
- Motie van de leden Bikker en Kuiken over extra inspanning om in 
kwetsbare wijken niet-gevaccineerde bewoners een vrijwillige vaccinatie 
aan te bieden (Kamerstuk 25 295, nr. 1370); 
- Motie van de leden Van den Berg en De Vries over opschalen van mobiele 
prikbussen waar zonder een afspraak een vaccin gehaald kan worden 
(Kamerstuk 25 295, nr. 1365); 
- De motie van het lid Stoffer c.s. over zich in Europees verband inspannen 
om tot overeenstemming te komen met producenten van kansrijke 
(antivirale) middelen (Kamerstuk 25 295, nr. 1438); 
- De motie van het lid Kuiken c.s. om een uitzondering te maken op de 
verplichting van het gebruik van coronatoegangsbewijzen voor 
buitenterrassen in de horeca (Kamerstuk 25 295, nr. 1427); 
- De motie van de leden Kuiken en Paternotte over het mogelijk maken dat 
een coronatoegangsbewijs niet noodzakelijk is bij alleen afhalen van eten 
en drinken (Kamerstuk 25 295, nr. 1428); 
 
Zicht op en inzicht in het virus 
 
1. OMT-advies, incl. epidemiologisch beeld 
 
e
128 OMT-advies 
Het OMT is 29 oktober jl. bijeen geweest om te adviseren over de situatie rondom 
de COVID-19-uitbraak. Hieronder wordt eerst een feitelijke weergave van het 
advies gegeven, waarna de reactie van het kabinet op het advies volgt. 
 
Het OMT advies bestaat uit de volgende onderwerpen: 
1. Verloop van de epidemiologie 
2. Maatregelen 
3. Inzet CTB in werksettings en in de zorg 
4. Voorbereidingen voor eventueel verzwarende maatregelen 
5. Onderwijs 
6. Testen personeel 
7. BCO 
 
  
PaginaPagina 84  84 vavan 84n 84

Op basis van de recente toename in meldingen, is de verwachting voor de 
komende week dat het aantal ziekenhuis- en IC-opnames verder gaat stijgen, met 
Kenmerk
3277006-1019136-PDC19
schattingen tot circa 175-200 ziekenhuisopnames per dag en tot circa 30-40 IC-
opnames per dag. 
Het OMT geeft aan dat de onzekerheid over het tijdstip waarop een piek in de 
opnames en bedbezetting bereikt wordt, groot is en dat de piekwaarde van de IC-
bezetting aanzienlijk kan variëren binnen wat mogelijk geacht wordt door een 
seizoenseffect, effect van vaccinatie op transmissie en infectie. Het OMT geeft aan 
dat er vier scenario’s zijn uitgewerkt, waarvan voor elk van de scenario’s geldt dat 
de onzekerheidsmarge een brede range aan mogelijke waarden bestrijkt; zowel 
waarden die vallen binnen de beschikbare zorgcapaciteit als waarden die uitkomen 
boven de beschikbare zorgcapaciteit. Bovendien geeft de modelprognose een 
optimistisch beeld in de zin dat de vaccineffectiviteit tegen transmissie als 
constant wordt verondersteld. 
 
Ad2) Maatregelen 
Het OMT is van mening dat er zo spoedig mogelijk aanvullende maatregelen nodig 
zijn om de toename van de ziekenhuisopnames, en daarmee IC-opnames te 
keren, en deze in de tijd te spreiden zodat de zorgcapaciteit in brede zin voor 
zowel patiënten binnen de reguliere zorg als voor COVID-19-patiënten geborgd 
blijft. Ook de kwetsbaren in de samenleving moeten worden beschermd tegen de 
toegenomen circulatie van het virus. Hiertoe moeten aanvullende maatregelen 
worden genomen om de transmissie van het virus af te remmen; dit kan door 
maatregelen te nemen dat het aantal, de intensiteit en/of de duur van contacten 
doet afnemen. 
Voor een uitgebreide beschrijving van de maatregelen, wordt verwezen naar het 
advies in de bijlage. Hieronder volgt een korte samenvatting. 
 
Vaccinatie  
Getuige de spreiding van de toename van besmettingen en de gegevens uit de 
rioolwatersurveillance, circuleert het SARS-CoV-2 virus breed in Nederland, maar 
zijn de meldingen en ziekenhuisopnames het hoogst in gebieden met een 
vaccinatiegraad die onder het gemiddelde van Nederland liggen. Duiding van de 
epidemiologie maakt eveneens duidelijk dat ongevaccineerde personen 
onverminderd een grotere kans hebben om besmet te raken en in zorg te komen, 
dan gevaccineerde personen. Vaccinatie is met name zeer effectief gebleken in het 
voorkomen van ernstige ziekte en ziekenhuis- en IC-opname. Daarom blijft het 
vooreerst van belang om in te blijven zetten op het verhogen van de 
vaccinatiegraad. 
 
Respecteer de basisregels 
Het OMT geeft aan dat het van essentieel belang is dat de basisregels worden 
nageleefd. Een opsomming van de basismaatregelen is in het advies opgenomen. 
Het OMT benadrukt de urgentie van maatregelen om, ondanks de toename van de 
belasting op de zorg door COVID-19 infecties bovenop de (door inhaalzorg al 
drukke) reguliere zorg, de zorg voor iedereen toegankelijk te houden, ongeacht de 
vaccinatiestatus. Hiertoe moet de verspreiding van het virus geremd worden, door 
maatregelen te nemen waarmee het aantal contacten dat tot transmissie van het 
SARS-CoV-2 virus leidt, terug gebracht worden. Dergelijke maatregelen moeten  
  
PaginaPagina 84  84 vavan 84n 84

besmettingen is immers nog steeds hoger in het ongevaccineerde deel van de 
bevolking en de kans op transmissie bij een besmetting na vaccinatie is kleiner. 
Kenmerk
3277006-1019136-PDC19
Hierbij vindt het OMT het van belang dat er onderscheid wordt gemaakt in 
activiteiten en situaties die incidenteel en vrijwillig zijn en situaties die een meer 
permanent karakter hebben zoals opleiding, werk en zorg. 
 
Het OMT adviseert in de volgende situaties het CTB ook in te gaan zetten:  
  in kunst- en cultuurbeoefening (vanaf 18 jaar);  
  buitenterrassen bij horeca;  
  doorstroomlocaties (zoals musea, kermis, etc.);  
  sportbeoefening (vanaf 18 jaar), met name daar waar het binnensport 
betreft, waaronder ook sportscholen;  
  publiek bij amateurwedstrijden.  
 
Dergelijke uitbreiding van toepassing van het CTB is alleen effectief indien de 
afspraken ook worden gehandhaafd, waarbij naast het CTB ook de identiteit van 
de persoon moet worden gecontroleerd. 
 
Ad3) Inzet CTB in werksettings en in de zorg 
Het Arbo Managementteam (AMT) heeft aan de hand van de arbeidshygiënische 
strategiemethodiek een inschatting gemaakt van het mogelijke effect van de 
invoering van het CTB voor werknemers op de virusverspreiding. Het AMT is van 
mening dat het invoeren van een CTB voor werknemers niet nodig wordt geacht in 
werkomstandigheden, waarbij er voldoende andere (subsidiaire) mogelijkheden 
zijn tot risicoreductie, zoals thuiswerken, thuisblijven bij klachten en gespreid 
werken én als deze mogelijkheden worden benut. Uit de epidemiologische cijfers 
blijkt echter, dat er sinds de versoepelingen sprake is van een toename van het 
aantal werksituatie gerelateerde infecties. Deze discrepantie tussen het AMT-
advies is waarschijnlijk een gevolg van onvoldoende naleving van de 
beheersmaatregelen die op dit moment van kracht zijn. Het OMT is dan ook van 
mening dat, nu deze discrepantie al maanden blijft voortduren, er geen bezwaar 
zou kunnen zijn om onder bepaalde omstandigheden een CTB voor werknemers in 
te voeren.  
Hierbij wil het OMT wel benadrukken, dat deze afweging op een zorgvuldige wijze 
dient te gebeuren aan de hand van een nauwgezette risico-inventarisatie, criteria 
van proportionaliteit en subsidiariteit en met betrokkenheid van de 
personeelsvertegenwoordiging.  
 
Inzet in de zorg 
Het streven in de gezondheidszorg is om besmetting van patiënten door 
zorgmedewerkers altijd zoveel als mogelijk te voorkomen. Daarom geldt vanaf 
risiconiveau zorgelijk (dat is sinds najaar 2020) voor alle 
gezondheidszorgmedewerkers het advies om bij verpleging, verzorging of 
behandeling binnen 1,5 meter van de patiënt een medisch mondneusmasker te 
dragen. Dit advies geldt ook voor gevaccineerde medewerkers, want ook zij 
kunnen – zonder klachten te hebben – geïnfecteerd zijn en het coronavirus 
verspreiden. Het is niet duidelijk of de inzet van het CTB voor zorgmedewerkers 
meerwaarde heeft voor de gezondheid van kwetsbare patiënten. Bij goede 
naleving van de basismaatregelen en andere preventieve maatregelen, lijkt de 
meerwaarde van het CTB bij het voorkómen van infecties klein. Voor de 
PaginaPagina 84  84 vavan 84n 84

het aantal infecties en ziekenhuisopnames, zal het OMT over aanvullende en veel 
verdergaande maatregelen adviseren, zoals bijvoorbeeld het beperken van het 
Kenmerk
3277006-1019136-PDC19
aantal bezoekers thuis en bovenstaande. Uiteraard zal dit eerder gebeuren als de 
epidemiologische duiding daartoe noopt.  
 
Ad5) Onderwijs  
Wat betreft het onderwijs adviseert het OMT het regime in het primair en 
voortgezet onderwijs zoals nu te continueren. Ten aanzien van het 
middelbaarberoepsonderwijs en hoger onderwijs (mbo, hbo, en universiteit) 
adviseert het OMT de invoering van het CTB om transmissie van SARS-CoV-2 te 
verminderen.  
Echter, invoering van het CTB in het onderwijs kan voor een deel van de 
studenten betekenen dat zij zich dagelijks moeten laten testen om deel te nemen 
aan fysiek onderwijs. Dit zal mogelijk niet haalbaar blijken. Een alternatief 
hiervoor kan zijn dat studenten (zonder CTB) zich tweemaal per week verplicht 
laten testen, dan wel gebruik maken van zelftesten onder directe supervisie.  
Uiteraard blijven alle basismaatregelen essentieel, voor leerlingen en studenten, 
en onderwijspersoneel. Zoals eerder benoemd, adviseert het OMT om hybride 
onderwijs weer mogelijk te maken, zodat leerlingen en studenten die klachten 
hebben of een quarantaineadvies hebben gekregen, de mogelijkheid hebben om 
thuis te blijven en tegelijkertijd zo weinig mogelijk onderwijs missen.  
Het gebruik van mondneusmaskers in het mbo en ho kan bijdragen aan een 
verlaging van de transmissie, en kan overwogen worden als de specifieke situatie 
daarom vraagt, zoals het noodzakelijkerwijze opeen verblijven in krappe ruimten.  
 
Ad6) BCO  
De huidige adviezen voor huisgenoten en nauwe contacten die naar verwachting 
afweer tegen SARS-CoV-2 hebben opgebouwd door infectie en/of vaccinatie, zijn 
gebaseerd op gegevens over de attack rate van gevaccineerde contacten en de 
bescherming tegen transmissie door vaccinatie.  
Ten opzichte van eerdere OMT-adviezen (116 en 117) over de vaccineffectiviteit 
tegen infectie en de transmissie, zijn er aanwijzingen dat de vaccinatie-effectiviteit 
tegen transmissie (dat wil zeggen, doorgeven van een besmetting) licht gedaald 
is. Uit de Nederlandse gegevens en de literatuur is een afname van 
vaccineffectiviteit tegen infectie met de deltavariant en na langere tijd sinds 
vaccinatie beschreven. Mogelijk wordt de afname van vaccineffectiviteit tegen 
transmissie versterkt door het seizoenseffect. De kans voor gevaccineerde 
contacten om een infectie op te lopen en zelf besmettelijk te worden, blijft wel 
duidelijk lager dan die voor ongevaccineerde contacten: wat dit betreft wordt 
berekend dat vaccinatie voor 63% beschermt tegen overdracht.  
Daarom acht het OMT het niet nodig om aan gevaccineerde contacten een 
quarantaine-advies te geven. Wel is het van belang om infecties bij zowel 
huishoudcontacten als nauwe contacten op te sporen. Het OMT adviseert daarom 
voor contacten die volledig gevaccineerd zijn of door doorgemaakte infectie naar 
verwachting een afweer hebben tegen SARS-CoV-2, het volgende testadvies:  
  huishoudcontacten: zo spoedig mogelijk en op dag 5 nadat de index 
getest is  
  nauwe contacten: op dag 5 na het contact met de besmettelijk index  
  voor huishoudcontacten en nauwe contacten: altijd testen bij klachten 
(ook als men eerder negatief is getest).  
 
PaginaPagina 84  84 vavan 84n 84

geldende thuiswerkadvies blijkt steeds lastiger in praktijk te brengen. Bijna zes op 
de tien deelnemers van het onderzoek zegt dat het lukt om voldoende afstand te 
Kenmerk
3277006-1019136-PDC19
houden, ruim vier op de tien lukt dat dus niet. 
 
Volgens het SCP is het te verwachten dat de mensen die het hardst zijn geraakt 
door de crisis, in het najaar en de winter nog niet of onvoldoende hersteld zijn. 
Verdere negatieve gevolgen en ervaringen komen daar bovenop, stelt het SCP, en 
kunnen bovendien ook negatieve invloed hebben op het draagvlak en naleving 
vanuit deze groep. Het SCP geeft aan dat hoe restrictiever het pakket aan 
maatregelen is en hoe langer dit voortduurt, hoe lager het (gemiddeld) psychisch 
welbevinden van burgers, en hoe hoger de (gemiddelde) gevoelens van 
eenzaamheid. De hoge bezettingsgraad van coronapatiënten in de ziekenhuizen 
leidt tevens tot uitgestelde zorg met nadelige gevolgen voor zowel de gezondheid 
als kwaliteit van leven. Ook zijn een aantal groepen in de samenleving harder 
geraakt door de coronacrisis dan andere groepen. Het SCP wijst erop dat de 
sociaal-maatschappelijke gevolgen van de crisis zich minder snel herstellen dan de 
besmettingscijfers. Het is van belang de ontwikkeling in sociaal-maatschappelijke 
effecten in het oog te houden en rekening te houden met een mogelijk verhoogde 
vraag naar ondersteuning vanuit het sociaal domein en de geestelijke 
gezondheidzorg – ook in de periode na de crisis.  
 
Ten behoeve van het draagvlak in de samenleving, vertrouwen in de instituties en 
het bereiken van ongevaccineerde kwetsbare groepen benadrukt het SCP het 
belang van heldere, transparante communicatie en toegankelijke 
informatievoorziening. Ook beveelt het SCP aan dat er in de communicatie 
voldoende aandacht wordt besteed aan de betekenis van de gedeelde (en eigen) 
verantwoordelijkheid van mensen voor de gezondheid van zichzelf en anderen. Bij 
alle communicatie, zowel over maatregelen als over het vaccinatiebeleid, is het 
belangrijk aandacht te hebben hoe informatie iedereen bereikt en welke kanalen 
daarvoor gebruikt kunnen worden. De meer fundamentele boodschap over de 
uitlegbaarheid van besluiten en het belang van een betrouwbare overheid wordt 
volgens het SCP bevestigd door onderzoek van het RIVM naar de voorkeuren van 
mensen over mogelijke opschaling van maatregelen dit najaar. Hieruit komt naar 
voren dat er moet worden gekozen voor effectieve maatregelen, maatregelen die 
tot weinig negatieve (lange termijn) effecten leiden. Ook wordt hierin geadviseerd 
te kiezen voor generieke maatregelen die een specifieke groep of een specifiek 
gebied raken. Tot slot doet het SCP de aanbeveling te waken voor het 
stigmatiseren van bevolkingsgroepen waarbij voorkomen wordt dat gehele 
groepen – zoals op dit moment niet-gevaccineerden – worden weggezet als 
onwillig, onwetend of onverantwoordelijk. Het SCP adviseert de verschillende 
perspectieven en zorgen van mensen te erkennen en nadrukkelijk mee te nemen 
in de communicatie en informatievoorziening. Volgens het SCP zou dit kunnen 
voorkomen dat tegenstellingen tussen gevaccineerden en niet-gevaccineerden 
verder worden verscherpt en tot grotere spanning in de samenleving leidt. 
 
Sociaal-maatschappelijke en economische reflectie Trojka 
De sociaal-maatschappelijke en economische reflectie van de ministeries van 
SZW, EZK en FIN geeft prioriteit aan het inzetten op maatregelen die tijdig, 
gericht en effectief bijdragen aan het tegengaan van overbelasting van de zorg. 
De Trojka adviseert in te zetten op maatregelen met zo laag mogelijke sociaal-
maatschappelijke en economische kosten zoals betere naleving van maatregelen, 
PaginaPagina 84  84 vavan 84n 84

3. Mogelijk verzwaarde maatregelen: verbrede inzet 
coronatoegangsbewijzen 
Kenmerk
3277006-1019136-PDC19
 
In de inleiding van deze brief heb ik toegelicht welke dilemma’s, als gevolg van de 
oplopende vaccinatiegraad, steeds meer aan de orde zijn in de samenleving. Deze 
dilemma’s dwingen ons om na te denken over welke maatregelen effectief en 
doeltreffend zijn, zonder dat de hele samenleving er weer onder gebukt moet 
gaan. In de brief van 14 september jl. heb ik uw Kamer aangegeven dat ik 
verkenningen uit zou voeren of en zo ja op welke wijze registratie dan wel 
coronatoegangsbewijzen in de relatie tussen werkgevers en werknemers gebruikt 
zouden kunnen worden. Dit vooral met het oog op het waarborgen van een veilige 
werkomgeving. De afgelopen weken heb ik hier samen met de staatssecretaris 
van SZW gesprekken over gevoerd met de sociale partners op centraal niveau, 
vertegenwoordigers van werknemers en werkgevers in de voor bezoekers en 
klanten CTB-plichtige sectoren, en met werkgevers- en werknemersorganisaties in 
de zorg. Daarnaast heb ik het OMT om advies gevraagd ten aanzien van de 
voorgenomen verbredingen van de inzet van het CTB naar de werkplek. Een 
samenvatting van dit advies is opgenomen in de paragraaf OMT advies, eerder in 
deze brief. In zijn advies geeft het OMT aan dat inzet van het CTB effect kan 
hebben op de doorgifte van het virus, en dat gebruik van het CTB ook een 
gunstige invloed heeft op te verwachten ziekenhuisopnamen. De verbrede inzet 
van het CTB past ook binnen de doelstellingen van het kabinetsbeleid: het 
beheersbaar houden van de druk op de zorg, het beschermen van kwetsbare 
mensen in de samenleving, zicht houden op het virus en aandacht voor structurele 
maatschappelijke en economische schade en voorkomen dat de lasten 
onevenredig neerslaan bij bepaalde groepen. 
 
Op basis van het OMT en de gevoerde consultatiegesprekken, heeft het kabinet 
ervoor gekozen om registratie van de vaccinatie- en herstelstatus van 
werknemers in de zorg vooralsnog niet mogelijk te maken. Het kabinet kiest er 
voor om wetswijzigingen in procedure te brengen om de inzet van 
coronatoegangsbewijzen te verbreden. Om verbrede inzet van het 
coronatoegangsbewijzen mogelijk te maken, bereidt het kabinet een aantal 
wetswijzigingen voor om de tijdelijke bepalingen in hoofdstuk Va van de Wet 
publieke gezondheid (Wpg) uit te breiden met de mogelijkheid om bij het treffen 
van maatregelen ter bestrijding van Covid-19 regels te kunnen stellen over het 
tonen van een CTB. De volgende wetswijzigingen zijn in voorbereiding: 
- Het aanwijzen van niet-essentiële detailhandel en niet-essentiële 
dienstverlening als CTB-plichtige sectoren. Hiermee kan aan bezoekers 
een CTB gevraagd worden in bijvoorbeeld winkels die niet zien op de 
verkoop van primaire levensbehoeften en bij pret- en dierenparken.  
- Het creëren van de mogelijkheid om voor sectoren waar een CTB 
momenteel verplicht is voor bezoekers en deelnemers, een CTB ook 
verplicht te stellen voor werknemers.  
- Het creëren van de mogelijkheid (zonder verplichting) om werkgevers in 
alle sectoren en werksituaties de bevoegdheid te geven om hun 
werknemers onder voorwaarden te vragen een CTB te tonen. 
- Het creëren van de mogelijkheid (zonder verplichting) om zorginstellingen 
de bevoegdheid te geven om hun bezoekers onder voorwaarden te vragen 
een CTB te tonen voor het verlenen van toegang tot de zorginstelling. 
 
  
PaginaPagina 84  84 vavan 84n 84

aanscherping van adviezen, verbreding van de inzet van CTB en het opnieuw 
invoeren van een mondkapjesplicht.  
Kenmerk
3277006-1019136-PDC19
 
Daarnaast heeft het kabinet besloten tot het starten van wetgevingstrajecten die 
kunnen voorzien in het verder uitbreiden van het CTB naar werk, zorg en de niet-
essentiële detailhandel en dienstverlening. Met deze maatregelen wil het kabinet 
op proportionele wijze de doelstellingen behalen. Cruciaal hierbij is een goede 
naleving, communicatie en handhaving. In een separate brief die u heden zal 
ontvangen gaat de minister van Justitie en Veiligheid nader in op de naleving, 
controle en handhaving.  
 
Benadrukking en aanscherping adviezen 
Met onmiddellijke ingang wordt een aantal adviezen benadrukt en aangescherpt. 
In lijn met het OMT-advies benadrukt het kabinet nogmaals het belang van het 
naleven van de basis- en bronmaatregelen: blijf thuis bij klachten en laat je zo 
snel mogelijk testen, ga in quarantaine na een positieve test, handen wassen, 
geen handen schudden en zorg voor voldoende frisse lucht. Daarnaast wordt het 
afstandsadvies aangescherpt van ‘Geef elkaar de ruimte’ naar ‘1,5 meter is een 
veilige afstand, bescherm jezelf en anderen’. Ook wordt het thuiswerkadvies 
aangescherpt naar ‘werk minstens de helft van de tijd thuis’. Werkgevers en 
werknemers dienen hierbij verantwoordelijkheid te nemen om afspraken te maken 
over een passende verdeling, met inachtneming van de basisregels en spreiding in 
de bezetting, tussen het thuis werken en het op locatie werken. Werkgevers 
hebben hierbij oog voor het welzijn van werkenden. Tot slot wordt het 
binnenlands reisadvies geherintroduceerd: ‘Mijd drukte onderweg en reis buiten de 
spits’. 
 
Verder wil het kabinet het zelftestadvies nogmaals onder de aandacht brengen. 
Momenteel is het advies om een zelftest af te nemen na thuiskomst van vakantie, 
na een risicovolle activiteit (bijv. evenementen en nachthoreca), en als je als niet 
immune leerling of medewerker naar het vo, mbo of ho gaat. Vanzelfsprekend 
geldt dit ook voor niet immune medewerkers van het po. 
 
Verzwaring maatregelenpakket ten behoeve van beperken van het 
verspreidingsrisico 
Het kabinet heeft zoals gezegd besloten tot een verzwaring van het 
maatregelenpakket, welke onderstaand wordt toegelicht. Op 12 november 2021 
heeft het kabinet een weegmoment voorzien. Vanzelfsprekend staat de 
ontwikkeling van de ziekenhuis- en IC-opnames daarbij centraal. Daarbij is er dan 
ook meer zicht of de vandaag afgekondigde maatregelen een positief effect 
hebben op het gedrag en de naleving, en daarmee op de prognoses van de 
ontwikkeling van het virus. 
 
Verbreden inzet CTB 
Per 6 november 2021 wordt het gebruik van CTB’s verbreed. Allereerst wordt de 
uitzondering voor doorstroom van publiek voor cultuur en evenementen 
opgeheven. Dat betekent dat bijvoorbeeld bezoekers aan musea, kermissen en 
bepaalde sportevenementen CTB-plichtig worden.  
Daarnaast zullen buitenterrassen, publiek bij amateursport en sport-, kunst & 
cultuurbeoefening onder het CTB-regime geschaard worden.  
 
PaginaPagina 84  84 vavan 84n 84

Technische wijziging Twm t.b.v. uitzondering CTB voor zeemanshuizen 
Van de gelegenheid maakt het kabinet tevens gebruik om een aantal technische 
Kenmerk
wijzigingen in de Twm door te voeren. Gezien het belang van de zeemanshuizen 3277006-1019136-PDC19
voor het welzijn van zeevarenden door onder meer het aanbieden van een plek 
voor ontspanning aan wal, de mogelijkheid om basisartikelen aan te schaffen en in 
contact te komen met andere zeevarenden en familie, wordt er een uitzondering 
op de CTB-plicht voor zeemanshuizen geïntroduceerd. Deze wijziging wordt per 10 
november 2021 van kracht. 
 
Mondkapjesplicht 
Per 6 november 2021 wordt de bestaande mondkapjesplicht uitgebreid. De 
mondkapjesplicht geldt reeds in (de voertuigen van) het OV, in vliegtuigen en op 
luchthavens vanaf de security. Vanaf 6 november 2021 moet ook weer een 
mondkapje worden gedragen in alle publieke binnenruimten zoals detailhandel en 
bibliotheken, bij contactberoepen door zowel klant als aanbieder en op stations, 
halteplaatsen, of andere bij het openbaar vervoer behorende voorzieningen en de 
daarbij behorende perrons, trappen tunnels en liften en op de gehele luchthaven. 
De mondkapjesplicht geldt, alleen bij verplaatsing, ook in instellingen voor het 
beroepsonderwijs en hoger onderwijs. Ook roep ik zorgwerkgevers op het belang 
van mondkapjes in de zorg te blijven benadrukken. 
 
Het kabinet heeft een aantal uitzonderingen op de mondkapjesplicht gecreëerd. 
Situaties waar de CTB-plicht geldt, zoals horeca, zijn uitgezonderd van de 
mondkapjesplicht. Ook is er geen plicht in besloten plaatsen zoals religieuze 
instellingen en kantoren. Daarnaast worden ook de overige uitzonderingen die 
bestonden bij de eerdere mondkapjesplicht, zoals bij gezichtsbehandelingen en 
tijdens het sporten, opnieuw opgenomen in de regeling. 
 
5. Tijdelijke wet maatregelen COVID-19  
 
Verlenging Tijdelijke wet maatregelen COVID-19 (Twm) 
Proces omtrent verlenging Twm 
Met de inwerkingtreding van de Twm op 1 december 2020 is een nieuw hoofdstuk 
Va aan de Wet publieke gezondheid (Wpg) toegevoegd. Dit hoofdstuk bevat de 
wettelijke basis voor beperkende maatregelen specifiek ter bestrijding van de 
epidemie van COVID-19 of een directe dreiging daarvan (artikel 58b, eerste lid, 
Wpg). De Twm vervalt van rechtswege na drie maanden, tenzij de werkingsduur 
van deze wet tijdig wordt verlengd. Op de verlengingssystematiek wordt hieronder 
nader ingegaan. De geldingsduur van (het merendeel van de bepalingen van) de 
Twm is inmiddels driemaal met drie maanden verlengd, waardoor de Twm tot 1 
e e
december 2021 van kracht is. De regering is gezien de 127 en 128 adviezen van 
het OMT voornemens de geldingsduur van de Twm, op twee bepalingen na, 
nogmaals met drie maanden te verlengen, derhalve tot 1 maart 2022. De 
geldingsduur van de artikelen 58j, eerste lid, onderdeel c, Wpg (reguleren gebruik 
publiek toegankelijke voorzieningen) en 58j, eerste lid, onderdeel e, Wpg 
(reguleren alcoholverbod) wordt in overeenstemming met advies van het OMT niet 
verlengd. 
 
Verlenging van de geldingsduur van (bepalingen van) de Twm vindt plaats bij 
Koninklijk Besluit (artikel VIII, derde lid Twm). Onderdelen uit de Twm die niet 
worden verlengd, vervallen daarmee automatisch. Voorafgaand aan de vaststelling 
PaginaPagina 84  84 vavan 84n 84

Het is tevens van belang te benadrukken dat verlenging van een bepaling van de 
Twm niet automatisch betekent dat ook de op grond van die bepaling vastgestelde 
Kenmerk
3277006-1019136-PDC19
beperkende maatregelen worden verlengd en dus blijven gelden. Het is mogelijk 
om de werkingsduur van bepalingen van de Twm te verlengen zolang een directe 
dreiging van een COVID-19 epidemie bestaat, terwijl de maatregelen in de 
ministeriële regeling, die op die wettelijke bepalingen zijn gebaseerd, zijn 
ingetrokken en dus op dat punt geen beperkingen meer gelden. Op basis van deze 
‘slapende’ bepalingen kunnen bij ministeriële regeling en bij AMvB wel met de 
nodige snelheid weer maatregelen getroffen worden, indien onverhoopt de 
epidemiologische situatie daartoe zou nopen. 
 
Verlenging Twm tot 1 maart 
Met de huidige immuniteitsgraad (dd. 11 oktober 2021) geeft het OMT in zijn 
e 
advies naar aanleiding van het 127 OMT aan dat de orde van grootte van het 
aantal personen voor wie vanwege een SARS-CoV-2-infectie opname in een 
ziekenhuis nodig zal zijn, geschat is op ruim 23 duizend. Het aantal mensen 
waarvoor IC-opname nodig is vanwege COVID-19 wordt geschat op ongeveer 
4.800. Om de druk op de zorg beheersbaar te houden, is het daarom zaak de 
besmettingen te spreiden in de tijd, zodat de zorgvraag als gevolg van deze 
besmettingen niet de zorgcapaciteit overstijgt. Het OMT adviseert noch op korte 
termijn maatregelen te versoepelen, noch op langere termijn de mogelijkheid te 
laten vervallen om maatregelen in te kunnen stellen. Het OMT adviseert dit gezien 
het geschetste beeld van het verloop van de epidemie, het aantal meldingen, de 
Rt-waarde en de modellen over de verwachting van de ziekenhuis- en IC-
opnamen (zoals hierboven beschreven) en de onzekerheden door het uiteenlopen 
van de prognosemodellen die zowel gelden voor de korte termijn, als in grote 
lijnen voor de lange termijn. Het OMT geeft in zijn advies naar aanleiding van het 
e
128 OMT, van 1 november 2021, aan dat er zo spoedig mogelijk aanvullende 
maatregelen nodig zijn om de toename van de ziekenhuis-, en daarmee IC-
opnames, te keren. Deze aanvullende maatregelen moeten, zo geeft het OMT aan, 
genomen worden om de transmissie van het virus af te remmen. 
 
e
Het 127 OMT-advies is voor het kabinet aanleiding om te constateren dat vanaf 
1 december 2021 in ieder geval nog sprake is van een directe dreiging van de 
COVID-19-epidemie, waardoor in de winter van 2021/2022 maatregelen 
noodzakelijk kunnen zijn ter afwending van die dreiging. Het kabinet acht het, 
indachtig het OMT-advies, noodzakelijk om de werkingsduur van de bepalingen 
van de Twm te behouden (behoudens de artikelen 58j, eerste lid, onderdeel e 
Wpg en 58j, eerste lid, onderdeel c, Wpg), zodat deze winter, indien noodzakelijk, 
op basis van de aldus in stand gehouden bepalingen met de nodige snelheid 
maatregelen getroffen kunnen worden. Ook dan blijft gelden dat maatregelen 
enkel worden genomen indien dat noodzakelijk is en evenredig aan het beoogde 
doel (artikel 58b, tweede lid, Wpg). Of en welke maatregelen nodig zijn bij een 
opleving in de winter zal worden beoordeeld aan de hand van de dan actuele 
(epidemiologische) situatie. Het kabinet laat zich hierin adviseren door het OMT en 
er vindt een sociaalmaatschappelijk economische reflectie plaats. 
 
e
Het 127 OMT-advies is voor het kabinet ook aanleiding om de werkingsduur van 
twee artikelen niet te verlengen. Het gaat hier om de artikelen die zien op het 
gebruik van publiek toegankelijke voorzieningen en het alcoholverbod. Over beide 
e
artikelen merkt het OMT in zijn 127 advies op dat deze kunnen vervallen. Artikel 
PaginaPagina 84  84 vavan 84n 84

10
Sinds de laatste ‘stand van zakenbrief’ van 14 september jl. is een aantal nieuwe 
indicatoren aan het dashboard toegevoegd. 
Kenmerk
3277006-1019136-PDC19
  
De focus is verschoven van besmettingscijfers naar indicatoren die de druk op de 
zorg monitoren. Daarmee sluit het dashboard aan bij de Aanpak Najaar. Op de 
actueel-pagina worden nu de 7-daagsgemiddelden van de ziekenhuis- en IC- 
opnames getoond en is de vaccinatiegraad te zien. Aangezien in de Aanpak Najaar 
wordt gewerkt met een landelijk risiconiveau in plaats van regionale risiconiveaus, 
is ook deze wijziging doorgevoerd op het dashboard. Tevens is in de zomer een 
variantenpagina toegevoegd, waarmee we zicht houden op de verschillende 
mutanten van het virus.  
 
Op het gebied van vaccinaties is ook een aantal vernieuwingen doorgevoerd. Het 
dashboard toont de totale vaccinatiegraad en de vaccinatiegraad per 
leeftijdsgroep, gemeente en veiligheidsregio. De cijfers zijn uitgesplitst in een 
e
percentage opkomst 1 prik en een percentage volledig gevaccineerd. Nu iedereen 
de mogelijkheid heeft gehad om zich te laten vaccineren en er nog voldoende 
vaccins zijn voor mensen in Nederland, die zich alsnog willen laten vaccineren, is 
bepaalde informatie minder relevant. Daarom is een aantal grafieken 
gearchiveerd. De informatie blijft beschikbaar, maar wordt niet meer 
geactualiseerd.  
 
Rioolwatermonitoring 
11
In mijn brief van 18 juni jl. heb ik uw Kamer geïnformeerd over de stand van 
zaken van de intensivering van de rioolwatersurveillance in het kader van het 
Programma Nationale Rioolwatermonitoring. De inzet voor 2021 was om toe te 
werken naar dagelijkse bemonstering van alle rioolwaterzuiveringsinstallaties 
(RWZI’s) en de relevante monsters te analyseren. Op 14 september jl. heb ik van 
het RIVM het advies ontvangen dat, als nadere invulling van ‘relevante monsters’, 
maximaal vier analyses per RWZI per week voldoende zijn om virustrends in het 
rioolwater vroegtijdig te signaleren. Het RIVM acht frequentere analyses en 
daarmee de inzet van meer middelen met de huidige kennis niet doelmatig. In 
overleg met de betrokken partijen van dit programma heb ik dit advies opgevolgd. 
Met vier analyses kan rioolwatersurveillance dienen als monitoringsindicator, zoals 
is opgenomen in de Aanpak Najaar. De stijging van de hoeveelheid virus in het 
riool was vroegtijdig waar te nemen en is gebruikt voor de duiding van de 
epidemie. Op dit moment analyseert het RIVM drie monsters per week per RWZI. 
De huidige planning is dat dit per 1 december 2021 wordt opgeschroefd naar vier 
monsters per week. Dit is enige vertraging ten opzichte van de planning die ik met 
12
uw Kamer in de brief van 6 juli jl. heb gedeeld.  
 
Naast dat rioolwatermonitoring wordt ingezet als landelijke monitoringsindicator, 
wordt rioolwaterdata gebruikt om lokale trends te signaleren. Hiertoe heeft het 
13
RIVM samen met de GGD’en een lokaal stappenplan ontwikkeld . Dit stappenplan 
gebruiken GGD’en om de rioolcijfers lokaal te duiden en passende acties te nemen 
bij bepaalde trends, bijvoorbeeld als er sprake is van een (her)opleving van het 
 
10
 Kamerstuk 25 295 nr. 1422. 
11
 Kamerstuk 25 295, nr. 1297. 
12
 Kamerstuk 25 295, nr. 1356. 
13
 Rioolcijfers inzetten voor bestrijding COVID-19 | LCI richtlijnen (rivm.nl) 
PaginaPagina 84  84 vavan 84n 84

De Belgische Gegevensbeschermingsautoriteit doet nu bijvoorbeeld onderzoek 
naar een mogelijk datalek bij een bepaalde versleutelde lijst met ruim 39.000 
Kenmerk
3277006-1019136-PDC19
codes die gebruikt wordt om QR-codes te blokkeren bij scannen. De voordelen van 
het wel kunnen intrekken van bewijzen wegen voor mij niet op tegen de nadelen 
hiervan en risico’s die daarbij ontstaan.  
 
Dus als je positief getest bent – ook na volledige vaccinatie – blijf je thuis. Die 
maatregel gold vanaf het begin van deze crisis en nu nog net zo.  
 
Vaccinatiebewijs voor mensen die in Nederland woonachtig zijn maar geheel of 
gedeeltelijk elders binnen de Europese Unie (EU) zijn gevaccineerd 
Volgens de Europese verordening over het EU Digitaal Corona Certificaat (DCC) 
zijn lidstaten verplicht om automatisch of op verzoek van de gevaccineerde een 
DCC te verstrekken aan mensen die binnen hun lidstaat worden gevaccineerd. 
Toch zijn er signalen dat Nederlandse burgers die elders binnen de EU zijn 
gevaccineerd daar geen DCC krijgen. Het gaat hierbij om mensen die een eerste 
vaccinatie in Nederland en een tweede vaccinatie in een andere lidstaat hebben 
gekregen, maar ook om mensen die beide vaccinaties in een ander lidstaat 
e e
hebben gekregen. Voor de mensen die hun 1 prik elders maar hun 2 prik in 
Nederland hebben gekregen wordt dit moment door de GGD gewerkt aan een 
technische oplossing die ervoor zorgt dat er toch een volledig vaccinatiebewijs kan 
worden afgegeven. Deze is naar verwachting half november werkzaam.  
 
Ik verwacht dat in de loop van de tweede helft van november ook een oplossing is 
gerealiseerd voor mensen die woonachtig zijn in Nederland maar elders in Europa 
zijn gevaccineerd. Binnen de juridische kaders die de EU-verordening over het 
DCC biedt, zouden deze mensen dan een CTB kunnen krijgen op basis van de 
vaccinaties die zijn gezet elders in de EU. Uw Kamer ontvangt hiervoor zo spoedig 
mogelijk een aanpassing van Tijdelijke Regeling Maatregelen COVID-19. Ik zal dit 
vraagstuk daarom ook agenderen in EU-verband, met als inzet dat op basis van 
de verordening ook een DCC uitgegeven kan worden aan Nederlanders die geen 
DCC kunnen krijgen in de lidstaat waar ze zijn gevaccineerd.  
 
Vaccinatiebewijs voor mensen die deelnemen aan klinische trials  
Een bijzondere aandachtsgroep in dit kader zijn personen in Nederland die hebben 
meegedaan aan vaccinonderzoeken. De deelnemers hebben hiermee een zeer 
belangrijke bijdrage aan de wetenschap geleverd. Deze groep valt uiteen in 
verschillende subgroepen. Allereerst mensen die tijdens het onderzoek niet of niet 
volledig gevaccineerd zijn en daarmee onvoldoende beschermd tegen COVID-19, 
hebben zich inmiddels in overleg met hun onderzoekers via de reguliere weg via 
de GGD kunnen laten vaccineren. Op basis daarvan kan men een reguliere DCC en 
CTB verkrijgen. Daarnaast zijn er de deelnemers die tijdens en/of na het 
onderzoek als volledig beschermd zijn beoordeeld door de onderzoekers. Via de 
Centrale Commissie Mensgebonden Onderzoek is gebleken dat het maar om een 
beperkt aantal mensen gaat (minder dan 5% van de in totaal 3131 deelnemers) in 
Nederland. Hoewel ook deze groep te allen tijde een aanvullende vaccinatie kan 
halen bij de GGD waarmee ze zowel een DCC als een CTB kunnen ontvangen, ben 
ik voornemens een CTB op basis van hun vaccinatie uit te geven. Omdat het in 
deze gevallen gaat om een niet door de EMA of WHO goedgekeurd (trial)vaccin 
vergt dit aanpassing van nationale regelgeving (Tijdelijke Regeling Maatregelen 
COVID-19). Ik heb dit inmiddels in werking gezet en verwacht dat dit binnen 
PaginaPagina 84  84 vavan 84n 84

9. Reizen  
 
Kenmerk
3277006-1019136-PDC19
Uitzondering herstelde reizigers quarantaineplicht 
Op dit moment zijn reizigers uit een zeer hoogrisicogebied die in het bezit zijn van 
een geldig herstelbewijs niet uitgezonderd van de quarantaineplicht. In het 
Protocol bron- en contactonderzoek COVID-19 van het LCI van 15 oktober jl. 
worden personen die een corona-infectie hebben doorgemaakt, beschouwd als 
immuun. Dit betekent dat het LCI geen thuisisolatie adviseert. Reizigers uit een 
zeer hoogrisicogebied die in het bezit zijn van een geldig herstelbewijs 
(uitgegeven binnen de EU, delen van het Koninkrijk of derde landen die de DCC-
equivalentieprocedure met succes hebben doorlopen) worden daarom per 17 
november 2021 uitgezonderd op de quarantaineplicht. De quarantaineplicht voor 
reizigers uit zeer hoogrisicogebieden bijft gelden voor reizigers die niet volledig 
zijn gevaccineerd, die niet beschikken over een geldig herstelbewijs, en die niet 
onder een van de andere uitzonderingscategorieën vallen.  
 
Uitzondering asielzoekers op testplicht in het kader van Dublinverordening 
De EU-Dublinverordening (nr. 604/2013) regelt welke EU-lidstaat verantwoordelijk 
is voor het inhoudelijk behandelen van een asielverzoek. Het komt voor dat 
asielzoekers zich niet willen of kunnen laten testen voordat zij in Nederland 
aankomen. Dit bemoeilijkt de overdracht tussen lidstaten onder de 
Dublinverordening. Het kabinet heeft daarom besloten om in bilateraal verband 
met andere EU-landen afspraken te maken over bijvoorbeeld een verplichte 
quarantaineperiode als alternatieve veiligheidsmaatregel voor asielzoekers, 
vóórdat zij in het kader van de Dublinverordening aan Nederland worden 
overgedragen. De bilaterale afspraken zullen wederkerig zijn, wat wil zeggen dat 
ten aanzien van asielzoekers die door Nederland worden overgedragen aan het 
andere EU-land ook de testvoorwaarde wordt vervangen door een alternatieve 
veiligheidsmaatregel. Het epidemiologisch risico van het vervallen van de 
testvoorwaarde wordt gemitigeerd door een andere veiligheidsmaatregel.  
 
Beëindiging project Testen voor Reizen 
Van 1 juli tot 1 oktober konden reizigers die vanuit Nederland naar het buitenland 
reisden en een coronabewijs nodig hadden, zich gratis laten testen. Dit bood 
mensen die nog geen kans hadden gehad zich volledig te laten vaccineren de 
gelegenheid om zonder kosten voor testen op reis te gaan. Hiermee werd voldaan 
17
aan de motie Sjoerdsma . 
 
In de periode van 1 juli tot 1 oktober zijn er in totaal ruim 3,3 miljoen testen 
afgenomen, waarvan 1,35 miljoen antigeen en 1,95 miljoen PCR, door 21 
gecontracteerde testaanbieders in het kader van het project Testen voor Reizen en 
de GGD. Er waren 912 testlocaties met een totaal van 1829 teststraten waar 
reizigers zich konden laten testen. Het bedrag dat over de hele looptijd zal worden 
betaald aan de testaanbieders is naar verwachting circa €135 miljoen. Dit bedrag 
omvat alleen de kosten van de testaanbieders, niet de totale projectkosten. 
 
In de periode tot en met 28 oktober is in totaal circa €68 miljoen aan facturen 
betaald. Het controleren van de facturen is een tijdrovend proces. Dit wordt 
veroorzaakt doordat een aantal testaanbieders facturen niet juist heeft ingediend 
 
17
 Kamerstukken 21 501-20, nr. 1668. 
PaginaPagina 84  84 vavan 84n 84

Ventilatie in het onderwijs 
De minister van OCW stuurt uw Kamer op 2 november, onder de naam 
Kenmerk
3277006-1019136-PDC19
‘Verzamelbrief moties en toezeggingen primair en voortgezet onderwijs’ een brief 
over het verdiepend onderzoek naar ventilatie in scholen en de uitwerking van de 
18
motie van de leden Westerveld en Kuiken .  
 
Onderzoek naar ventilatienormen voor infectieziektebestrijding 
Om meer zicht te krijgen op de toereikendheid van de ventilatie-eisen uit het 
Bouwbesluit voor infectieziektebestrijding en om tegemoet te komen aan de motie 
19
van het lid Agema voert het RIVM een modellering uit. Doel is om meer inzicht 
te krijgen in het effect van verschillende ventilatiewaarden op het beperken van 
aerogene transmissie van-SARS-CoV-2. Hierin worden onder meer de ventilatie-
eisen uit het Bouwbesluit meegenomen. Op dit moment zijn er namelijk geen 
eenduidige uitkomsten bekend, waaruit de relatie tussen het niveau van ventilatie 
en het risico op besmetting blijkt. Daarom houden we in Nederland het advies aan 
om minimaal te voldoen aan de eisen uit het Bouwbesluit en geldende landelijke 
(Arbo-)richtlijnen.  
 
Het RIVM heeft de modellering bijna afgerond en presenteert haar bevindingen 
met risicoschattingen in november. Daarnaast wordt gekeken welke overwegingen 
de basis hebben gevormd voor het opstellen van de huidige eisen uit het 
Bouwbesluit. Op basis hiervan wordt door de minister van BZK bekeken of verder 
onderzoek naar een aanpassing van de ventilatie-eisen in het Bouwbesluit met het 
oog op infectieziektebestrijding nodig is. Hierover zal ik uw Kamer nader 
informeren. 
 
11. Testen en traceren  
 
Het testbeleid heeft twee doelstellingen:  
1. Testen om het virus op te sporen en te bestrijden;  
2. Testen om de samenleving stapsgewijs te openen.  
 
Hieronder vat ik samen wat de stand van zaken is en welke acties worden  
ondernomen om deze twee doelen te realiseren.  
 
Spoor 1: Testen gericht op opsporen en bestrijden 
Cijfers afgenomen testen 
Het aantal afgenomen testen neemt sinds de eerste week van augustus (20.000 
testen per dag) weer toe. In week 41 (11 t/m 17 oktober) zijn ca. 32.000 testen 
per dag afgenomen, in week 42 (18 t/m 24 oktober) zijn circa 35.000 testen per 
dag afgenomen. Met name afgelopen week 43 (25 t/m 31 oktober) was een forse 
stijging te zien, per dag zijn ca. 45.000 testen afgenomen. Dit heeft mogelijk te 
maken met het seizoenseffect en de stijging van het aantal besmettingen. In mijn 
vorige brief zond ik u de roadmap Q4 van de GGD-en en GGD-GHOR NL toe 
waarin de GGD-en aangeven dat het basispad testcapaciteit 40.000 testen per dag 
is. Gezien de huidige testvraag zijn de GGD-en conform de roadmap opgeschaald 
om de groeiende testvraag aan te kunnen. GGD-GHOR NL geeft aan dat deze 
opschaling vloeiend verloopt al is het vinden van het juiste personeel in de huidige 
arbeidsmarkt niet eenvoudig. 
 
18
 Kamerstuk 25 295, nr. 1370. 
19
 Kamerstuk 25 295, nr. 1352. 
PaginaPagina 84  84 vavan 84n 84

Met het bestuur van GGD-GHOR NL heb ik de afspraak gemaakt dat de stichting 
via de eenzijdige opdracht van mijn kant op grond van de Wpg aan de voorzitters 
Kenmerk
3277006-1019136-PDC19
van de veiligheidsregio’s, met ingang van 1 januari 2022 belast wordt met de 
betrokken werkzaamheden. Daarmee wordt de GGD-GHOR NL krachtens de wet 
een rechtspersoon met een wettelijke taak. Hierdoor kan het ministerie van VWS 
de GGD-GHOR NL voor de landelijke taken die zij voor de pandemiebestrijding 
uitvoert, rechtmatig financieren. 
 
Ik zal samen met de GGD-GHOR NL vaststellen wat voor het jaar 2022 precies 
onder werkzaamheden op landelijk niveau valt en hoe de controle en 
verantwoording hierover zal plaatsvinden. Hierover zal ik uw Kamer informeren. 
 
Spoor 2 – om de samenleving stapsgewijs te openen 
Spoor 2a: testen ten behoeve van een coronabewijs  
In mijn stand van zakenbrief van 14 september jl. kondigde ik aan dat op 11 
oktober 2021 zou worden overgestapt naar een nieuwe Open House regeling van 
20
Stichting Open Nederland (SON) . Deze nieuwe open house regeling houdt in dat 
SON op een andere manier dan voorheen de testcapaciteit heeft gecontracteerd. 
Vanaf 11 oktober jl. mogen alle testaanbieders die voldoen aan de gestelde 
kwaliteitseisen en aansluitvoorwaarden testcapaciteit leveren voor het testen voor 
een coronatoegangsbewijs tegen een vaste prijs per test. Met deze nieuwe 
regeling wordt een groter deel van de markt benut en wordt niet meer vergoed 
voor het louter paraat stellen van testcapaciteit.  
 
Tot op heden zijn 38 inschrijvingen van testaanbieders goedgekeurd door SON en 
deze testaanbieders zijn toegelaten tot het aansluitproces van SON. Afspraken bij 
testaanbieders zijn te boeken na goedkeuring en aansluiting van de testaanbieder 
door zowel SON als het ministerie van VWS. Enkel wanneer een testaanbieder kan 
aantonen dat aan alle privacy- en kwaliteitseisen en afspraken is voldaan, worden 
de locaties van de testaanbieder toegevoegd aan het totaal aantal te boeken 
testlocaties. Op 11 oktober waren dit 11 testaanbieders, inmiddels zijn 21 
verschillende testaanbieders volledig aangesloten. Dit alles heeft geleid tot een 
toename in het aantal testlocaties van ruim 120 op 10 oktober jl. naar 614 
testlocaties verspreid door heel Nederland.   
 
Als gevolg van de nieuwe open house regeling is de fijnmazigheid, zoals verwacht, 
toegenomen. De kanttekening hierbij is wel dat hierop minder sturing kan worden 
uitgevoerd. Testaanbieders zijn vrij zich te vestigen waar en wanneer zij dat willen 
en daarom is het niet ondenkbaar dat testaanbieders wegens bedrijfseconomische 
redenen testlocaties kunnen terugtrekken. In enkele gevallen zou dit kunnen 
leiden tot een langere reistijd dan de 30 minuten waar de Kamer om heeft 
21
verzocht middels de motie Van der Plas (BBB) . Op dit moment is het voor vrijwel 
heel Nederland mogelijk om zich te laten testen binnen een reistijd van 30 
minuten. Wanneer de reistijd in een bepaalde regio zal toenemen tot langer dan 
30 minuten, dan zal SON doorlopend een actieve rol als marktmeester innemen 
door de testvraag en -aanbod met elkaar te verbinden en partijen daarbij binnen 
de kaders van de open house te ondersteunen en motiveren. Concreet betekent 
dit dat zij de markt informeren over enerzijds de testbehoefte en anderzijds de 
 
20
 Kamerstuk 25295, nr. 1446. 
21
 Kamerstuk 25295, nr. 1446. 
PaginaPagina 84  84 vavan 84n 84

alle Nederlanders mogelijk was om binnen 30 minuten reistijd bij een testlocaties 
te zijn. Over de opbouw van de testcapaciteit voor Testen voor Toegang, heb ik 
Kenmerk
3277006-1019136-PDC19
uw Kamer geïnformeerd. 
 
Het overgaan op de open house per 11 oktober maakte dat ook alle acht XL-
testpaviljoens die sinds medio juni zijn gebouwd op 11 oktober, gesloten konden 
worden. De XL- testpaviljoens in Den Bosch en Zwolle waren overigens eind 
augustus al afgebouwd. Deze XL-testpaviljoens waren initieel bedoeld om 
innovatieve testmethoden zoals de niet-invasieve ademtest en de snelle, 
sensitieve LAMP-test te kunnen faciliteren. Helaas heb ik, op basis van de 
adviezen van het OMT en de LCT, moeten besluiten om de ademtest en LAMP-test 
niet in te zetten voor Testen voor Toegang. Daarom zijn in de XL-testpaviljoens 
uiteindelijk alleen reguliere antigeensneltesten gebruikt tussen 25 september en 
25
11 oktober.  
 
De hierboven beschreven testcapaciteit is gerealiseerd om een aantal sectoren 
eerder te kunnen openen door het gebruik van Testen voor Toegang ten behoeve 
van het coronatoegangsbewijs. In de periode van februari tot eind augustus 2021 
zijn er in totaal ruim 1.7 mln. testen uitgevoerd. Binnen deze periode golden er 
verschillende maatregelen. Tussen augustus en 11 oktober zijn nog eens circa 767 
duizend testen afgenomen. Daarvan zijn er ruim 22 duizend in de XL teststraten 
afgenomen. 
 
Testen voor Toegang 
Testen voor Toegang heeft er voor gezorgd dat Nederland eerder van het slot kon 
gaan. Sinds 5 juni jl. konden ondernemers door Testen voor Toegang eerder in 
staat gesteld worden om weer meer te ondernemen dan zonder Testen voor 
Toegang mogelijk was. Mede hierdoor kon ook worden begonnen aan het 
afbouwen van de steunpakketten. Ook konden bezoekers door Testen voor 
Toegang weer gebruik maken van alle activiteiten die plaats konden vinden binnen 
de geldende maatregelen. Op diverse momenten heeft de LCT stuurgroep 
toegangsbewijzen aan SON gevraagd om de testcapaciteit vooraf te vergroten om 
het zo mogelijk te maken dat besluiten over de maatregelen ook snel konden 
ingaan. Bij de totstandkoming van de opdracht aan SON ging het kabinet nog uit 
26 27
van een maximale begroting van 1,1 mld. tot eind augustus.   In deze 
begroting zijn onder de kosten voor de werkzaamheden van Stichting Open 
Nederland, de vaste lasten voor het ter beschikking stellen van de testcapaciteit 
door testaanbieders, de variabele lasten voor betaling aan de testaanbieders 
afhankelijk van het aantal afgenomen testen en de uitgaven aan de opbouw van 
XL-testpaviljoens opgenomen. Later kon het budget voor Stichting Open 
Nederland en de gecontracteerde testaanbieders naar beneden worden bijgesteld 
 28
naar tussen de €500 miljoen en €700 miljoen voor diezelfde periode. Inmiddels 
is duidelijk dat ook dit bedrag naar beneden bijgesteld kan worden. De begroting 
bedraagt nu 357 miljoen.  
 
In dit budget zit ook de begroting van de acht XL-testpaviljoens voor het Testen 
voor Toegang. Deze was origineel begroot op ca €30,8 miljoen gedurende vijf 
 
25
 Kamerstuk 25295, nr. 1422. 
26
 Handelingen II 2020/21, nr. 69, debat over de ontwikkelingen rondom het coronavirus. 
27
 Kamerstuk 25295, nr. 1131. 
28
 Kamerstuk 35 804, nr. 57. 
PaginaPagina 84  84 vavan 84n 84

serologie niet in te zetten voor het coronatoegangsbewijs omdat: 
1. Met een serologische test het tijdstip van infectie niet is vast te stellen, 
Kenmerk
3277006-1019136-PDC19
derhalve kan geen termijn aan het CTB worden gekoppeld. 
2. Een grote diversiteit aan antistoftesten bestaat. De meest sneltesten zijn 
ongeschikt of niet gevalideerd om een kwantitatieve waarde te geven 
waarmee beoordeeld kan worden in hoeverre antistofniveaus vergelijkbaar 
zijn met waarden die gevonden worden bij recent geïnfecteerde of 
gevaccineerde personen. 
3. Er geen internationaal geaccepteerde afkapwaardes (correlate of 
protection) bekend zijn tussen het aantonen van de antistoffen en de mate 
van bescherming.  
Ook de EU heeft recentelijk bevestigd dat er op dit moment voor het DCC geen rol 
voor serologische testen is. Zowel nationaal als op EU niveau wordt dus 
aangegeven dat het niet logisch zou zijn om serologie in te zetten om via een 
herstelbewijs een coronatoegangsbewijs te krijgen. Hiermee heb ik dus wel 
voldaan aan de motie van het lid Pouw-Verweij c.s. om mij in te zetten voor de 
snelle toelaatbaarheid van serologische testen, zoals deze als grond voor een 
30
herstelbewijs kunnen gelden. Maar moet ik desondanks besluiten dat serologie 
nu geen plek krijgt in dit systeem. Mocht de stand van de wetenschap veranderen, 
dan zal ik mij opnieuw beraden. Wel is het zo dat iedereen die positief getest is 
geweest bij een commerciële testaanbieder was, sinds half oktober ook een 
herstelbewijs als toegangstest in de app op kan halen, welke dan 365 dagen 
geldig is.  
 
Onderbouwing geldigheidsduur testbewijs 
Graag kom ik tegemoet aan mijn toezegging aan het lid Van Haga om te kijken 
wat er voorhanden is over de risico’s van een geldigheidsduur van 24 uur, 48 uur 
en 72 uur ten behoeve van een testbewijs. Het lid Van Haga verwijst naar de 
praktijk in andere landen, maar het is van belang om onderscheid te maken 
tussen de geldigheidsduur bij testen voor reizen, en bij testen voor toegang. In 
Nederland is de maximale geldigheidsduur voor toegang 24 uur, en voor 
inreizigers 48 uur. Dat onderscheid wordt ook in andere landen gehanteerd. Zo is 
de geldigheidsduur van het Belgische Safe Ticket voor toegang 24 uur voor 
antigeentesten en 48 uur voor PCR-testen, en is dat voor reizen respectievelijke 
48 en 72 uur. Voor Duitsland gelden dezelfde inreisbeperkingen, en is het 
testbewijs voor toegang in de meeste deelstaten korter. 
 
In het 122e advies, heeft het OMT ook geadviseerd over de geldigheidsduur van 
de testen, naar aanleiding van de besmettingspiek in juli. De clusterrapportages 
van afgelopen zomer laten zien dat, ook toen de deltavariant al volop in Nederland 
rondwaarde, een derde van de ruim 1000 besmette bezoekers 
hoogstwaarschijnlijk al besmet was bij aankomst op het evenement. Ondanks 
Testen voor Toegang. Dit was voor een deel ter verklaren door de geldigheidsduur 
van 40 uur tot het begin van een activiteit.  
 
Op basis van de ervaringen in de zomer is besloten om de geldigheidsduur van 
een antigeensneltest te verkorten tot maximaal 24 uur vanaf de testafname tot 
aanvang van een evenement. Met een geldigheidsduur van een negatieve 
 
30
 Kamerstuk 25 295, nr. 1436. 
PaginaPagina 84  84 vavan 84n 84

bijeenkomst geadviseerd het huidige preventieve zelftestbeleid in het primair en 
e
voortgezet onderwijs te continueren. In het eerdere 126 OMT advies werd reeds 
Kenmerk
3277006-1019136-PDC19
geadviseerd om vooralsnog het preventieve zelftestbeleid in alle onderwijslagen te 
continueren. Gezien de oplopende infectiedruk zal deze winter het huidige 
preventieve zelftestbeleid voor personen die als niet-immuun worden beschouwd 
daarom voor alle onderwijssectoren worden gecontinueerd tot het epidemiologisch 
beeld aanleiding tot wijziging geeft.  
 
In de distributie van zelftesten naar onderwijslocaties is voor alle sectoren 
overgegaan naar een pull-systeem: het enkel op aanvraag distribueren van 
zelftesten. Hierdoor krijgen onderwijsinstellingen meer regie op hun voorraden. In 
de periode tussen 6 september jl. en 22 oktober jl. zijn circa 8 miljoen zelftesten 
uitgeleverd aan onderwijsinstellingen en individuen. Het ministerie van OCW zal 
daarom evalueren of de huidige distributiesystemen (IPKD en SURF) nog 
doeltreffend zijn voor het preventieve zelftestbeleid in het onderwijs of dat hierin 
wijzigingen nodig zijn. 
 
In de stand van zakenbrief van 18 juni jl. informeerde ik uw Kamer over de start 
van een onderzoek naar de monitoring van het gebruik van zelftesten in het 
onderwijs en de kinderopvang. In dit onderzoek werden ook gedrag en motivatie 
meegenomen. De minister voor Basis- en Voortgezet Onderwijs en Media heeft de 
onderzoeksresultaten op 8 oktober jl. reeds met uw Kamer gedeeld. Hiermee 
31
beschouw ik deze toezegging als afgedaan. 
 
Zelftesten  
Cijfers zelftesten 
Bij een positieve testuitslag krijgen mensen het advies om bij de GGD een 
confirmatietest te doen. Tijdens de technische briefing van 18 augustus jl. bent u 
al geïnformeerd dat een groot deel van het aantal positieve testen bij de GGD een 
confirmatietest van een zelftest betrof. Er is wederom een stijging te zien in het 
aantal confirmatie testen (van de zelftest) die worden afgenomen bij de GGD. In 
week 42 werden circa 2.560 confirmatietesten per dag uitgevoerd waarvan 90% 
positief bleek. In week 43 werden circa 3.600 confirmatietesten per dag 
uitgevoerd waarvan 88% positief bleek. Het aandeel positieven voortkomend uit 
een confirmatietest ten opzichte van het totaal aantal positieven is circa 45%. Het 
is en blijft van groot belang is om snel na een positieve zelftest een 
confirmatietest te doen bij de GGD, zodat het BCO gestart kan worden. 
 
Resultaten zomeroffensief 
In de stand van zakenbrief van 14 september jl. informeerde ik uw Kamer over de 
bewustwordingscampagne van afgelopen zomer die erop gericht was om de 
noodzaak van testen en de meerwaarde van zelftesten extra onder de aandacht te 
brengen. Ondertussen is het zomeroffensief ten einde en kan ik de resultaten met 
uw Kamer delen.  
- Huishoudens. Tot en met 1 oktober jl. konden huishoudens, als onderdeel 
van deze bewustwordingscampagne, twee zelftesten bestellen. In totaal 
hebben hier ruim 3.4 miljoen huishoudens gebruik van gemaakt. Dit is 
overeenkomstig aan een responsepercentage van 42,77%. De totale 
 
31
 Kamerstuk 35 925, nr. 14. 
PaginaPagina 84  84 vavan 84n 84

35
biedt met name mogelijkheden voor de doelgroep van amendement Bikker over 
een uitzondering van de testplicht voor personen met een beperking of ziekte. Tot 
Kenmerk
3277006-1019136-PDC19
slot biedt de optie fysiek begeleid zelftesten op een (test)locatie mogelijkheden 
voor meerdaagse festivals en/of grote evenementen. De planning is om de pilots 
binnen enkele weken te starten. Over de resultaten van de pilots zal ik uw Kamer 
te zijner tijd informeren.  
 
Om deze pilots mogelijk te maken, is een wijziging van de Trm nodig, dit zal 
voorafgaand aan de start van de pilots dienen te worden gerealiseerd en ter 
nahang aan uw Kamer worden aangeboden. Er zullen geen andere 
persoonsgegevens verwerkt worden dan dat nu al in de Trm zijn opgenomen. De 
Trm zal op dat punt dus niet worden aangepast. Het starten van deze pilots 
betekent uiteraard niet automatisch dat dit beleid na afloop ook volledig uitgerold 
zal worden. Hierover zal aparte besluitvorming plaatsvinden. 
 
Toezicht op testen  
De Inspectie Gezondheidszorg en Jeugd (IGJ) sluit met haar toezicht aan bij het 
continue veranderende testlandschap. Daarom is de inspectie de afgelopen 
maanden doorgegaan met het bezoeken van testaanbieders. De inspectie kijkt 
tijdens deze bezoeken naar de kwaliteit en de veiligheid van het testen. Het gaat 
dan onder meer om het volgens de gebruiksaanwijzing uitvoeren van de test, 
infectiepreventie op de locatie en duidelijke afspraken over de 
verantwoordelijkheidsverdeling tussen de testaanbieder, de betrokken arts en 
opdrachtgever zoals Stichting Open Nederland.  
 
De algemene bevindingen van het toezicht op testen zijn positief; er zijn locaties 
van goede kwaliteit opgezet. De inspectie ziet ook kwetsbaarheden. Bij bezoeken 
aan sommige locaties zagen inspecteurs dingen die dringend verbeterd moesten 
worden. De meeste testaanbieders pakken deze verbeterpunten goed op. 
Wanneer dit onvoldoende gebeurt gaat de inspectie met de aanbieder in gesprek, 
op het kantoor van de IGJ of op locatie. Ook legt de inspectie controlebezoeken af 
en treedt waar nodig handhavend op.  
 
De inspectie ondersteunt initiatieven die mogelijk een bijdrage kunnen leveren aan 
het vergroten van de capaciteit van het testen en het draagvlak hiervoor, zoals 
het begeleid zelftesten. De inspectie toetst of producten voldoen aan de 
productwetgeving en of het uitvoeren hiervan goed en veilig gebeurt. Tot slot 
vraagt de inspectie aandacht voor het feit dat bij het nadenken over de inrichting 
van het testlandschap er ook oog moet zijn voor de kwaliteit en veiligheid van het 
testen. 
 
Governance Test- en Traceerketen 
LCT  
Eind juni heeft de Landelijke Coördinatiestructuur Testcapaciteit (LCT) de 
stuurgroep ‘overgangsfase’ opgericht. De stuurgroep had als opdracht te 
adviseren over de inrichting van de testcapaciteit in de overgangsfase van de 
pandemische fase naar de endemische fase, waaronder ook de governance 
structuur. In mijn stand van zakenbrief van 14 september jl. informeerde ik uw 
Kamer over het eerste resultaat van deze opdracht welke zag op aanpassingen die 
in september nog moesten worden doorgevoerd. Voor het tweede deel van de 
 
35
 Kamerstuk 35 807, nr. 30. 
PaginaPagina 84  84 vavan 84n 84

38
datadiefstal zou kunnen plaatsvinden. De regiegroep DOTT heeft daarin een 
belangrijke rol gespeeld door mij via de LCT te informeren over de realisatie van 
Kenmerk
3277006-1019136-PDC19
de verbeteringen in de keten.  
 
De afgelopen maanden heb ik uw Kamer geïnformeerd over de voortgang op de 
verbeteringen in de informatievoorziening van de infectieziektebestrijding onder 
regievoering van de regiegroep DOTT. In de brief van 2 februari jl. heb ik 
aangekondigd dat de regiegroep DOTT actief aan de slag zou gaan met het 
opstellen en monitoren van de uitvoering van een ketenbreed verbeterplan. 
Daarnaast heb ik een externe audit op de maatregelen aangekondigd om mijzelf 
en de ketenpartners ervan te vergewissen dat de voorgestelde maatregelen uit 
het verbeterplan ook zouden leiden tot een verkleining van de kans op een 
volgende datadiefstal.  
 
In mijn brief van 12 februari jl. meldde ik uw Kamer dat het verbeterplan fase 1 
‘de basis op orde’ in concept was vastgesteld in de LCT. Ook heeft de LCT besloten 
op advies van de regiegroep DOTT tot het laten uitvoeren van een Gateway 
39
Review. In mijn brief van 23 februari jl. informeerde ik uw Kamer onder meer 
over de definitieve vaststelling van het verbeterplan fase 1 waarin onder andere 
wordt vastgesteld dat HPZone en HPZone Lite versneld moeten worden 
vervangen. Een opdracht voor de vervanging van deze systemen meldde ik aan 
40
uw Kamer in mijn brief van 23 maart jl. Daarnaast meldde ik dat een externe 
audit bij GGD-GHOR NL was gestart om objectief vast te stellen of de door 
regiegroep DOTT voorgestelde maatregelen daadwerkelijk waren genomen. 
Daarnaast werd er gekeken naar cultuuraspecten in de organisatie. In mijn brief 
aan uw Kamer van 11 mei jl. deelde ik de conclusies van het Gateway Review 
41
rapport en de daaruit voortvloeiende acties. Het accent van het eindrapport lag 
op de aanpak, ketenbrede acties en rolverdeling van ketenpartners die nodig zijn 
om tot een duurzame ketensamenwerking te komen. De kleurcode van dit rapport 
was oranje-rood, wat inhield dat dringende maatregelen nodig waren om de 
gevonden knelpunten in de keten weg te nemen en invulling te geven aan een 
middellange en lange termijnaanpak.  
 
Naast de rapportage van Bureau Gateway werd het auditrapport dat in de stand 
van zakenbrief van 2 februari jl. was aangekondigd opgeleverd. Het rapport stelt 
dat de genomen maatregelen voor een belangrijk deel waren uitgevoerd. Het 
rapport wijst verder op een aantal aandachtspunten en benoemt het belang van 
de vervanging van HPZone en HPZone Lite. Deze vervanging was reeds in gang 
gezet. In de brief van 18 juni jl. liet ik uw Kamer weten dat eind mei is gestart 
met het verbeterplan fase II dat de resultaten van fase I monitort en de test- en 
traceerketen verder verstevigt door middel van no-regret maatregelen. Vanaf 
halverwege juli werd gestart met de implementatie van GGD Contact ter 
vervanging van HPZone Lite. Op 6 juli meldde ik uw Kamer dat de acute risico’s 
42
uit de verbeterplannen waren gemitigeerd.  
 
 
38
 Kamerstuk 27529, nr. 235. 
39
 Kamerstuk 27529, nr. 258. 
40
 Kamerstuk 25295, nr. 1063. 
41
 Kamerstuk 25259, nr. 1179. 
42
 Kamerstuk 25 295, nr. 1356. 
PaginaPagina 84  84 vavan 84n 84

uiterste houdbaarheidsdatum inmiddels overschreden. Tot en met oktober is voor 
ongeveer 4,1 miljoen testen de uiterste houdbaarheidsdatum overschreden; deze 
Kenmerk
3277006-1019136-PDC19
testen worden vernietigd, omdat de kwaliteit van de testen niet gewaarborgd kan 
worden. De testen komen daarom ook niet in aanmerking voor donatie of 
verkoop. 
Ook voor een tweede deel van de voorraad komt de uiterste houdbaarheidsdatum 
inmiddels in beeld: tot en met eind 2021 geldt dit naar schatting voor een 
aanvullende 5,3 miljoen testen. Voor de overige 20,1 miljoen antigeentesten ligt 
de uiterste houdbaarheidsdatum in 2022. We zetten alles op alles om de testen zo 
goed mogelijk in te zetten. Hiervoor worden momenteel verschillende opties 
afgewogen. Het doel is om de testen zo veel mogelijk in te zetten. Zo maken de 
testaanbieders van SON maximaal gebruik van de huidige voorraad 
antigeentesten voor professionele afname, op volgorde van het verstrijken van de 
houdbaarheidsdatum. Ook hebben we 100.000 antigeentesten gedoneerd aan 
Suriname. We onderzoeken andere mogelijkheden voor gebruik en donatie van de 
antigeentesten, zodat de testen zo nuttig mogelijk kunnen worden ingezet. De 
manier waarop we de testen zullen inzetten is mede afhankelijk van de keuzes die 
op korte termijn worden gemaakt.  
Laboratoriumcapaciteit 
Het ministerie van VWS is op 30 juni jl. een aanbestedingsprocedure gestart voor 
het contracteren van moleculaire diagnostiek voor het coronavirus SARS-CoV-2. 
Deze aanbestedingsprocedure is gestart om er ook in de tweede helft van 2021 en 
in de eerste helft van 2022 zeker van te zijn dat er voldoende 
laboratoriumcapaciteit is zodat iedereen in Nederland zich met klachten kan laten 
testen. In deze aanbesteding gaat het specifiek om het contracteren van NAAT-
testen en als gevolg van de aanbesteding is een maximale testcapaciteit van 
92.000 testafnames per dag geborgd. Er wordt alleen betaald voor daadwerkelijk 
afgenomen testen. De contracten lopen tot en met 31 december 2021 waarbij ik 
deze contracten drie keer eenzijdig kan verlengen voor een periode van maximaal 
drie maanden.  
De aanbesteding is ingedeeld in 24 percelen waarvan 23 percelen regionaal van 
aard zijn en één perceel landelijk van aard is. Het landelijke perceel is voor 
laboratoria die landelijk willen opereren. De dienstverlening in alle percelen richt 
zich niet alleen op het analyseren van de testmonsters en de diagnostiek, maar 
ook onder andere op het inkopen van het benodigde testmateriaal, het vervoer 
van de monsters en het registreren van de testresultaten in het 
automatiseringssysteem CoronIT. In de aanbestedingsprocedure kon een 
laboratorium zich inschrijven voor maximaal twee percelen. Door een maximum in 
te stellen aan het aantal inschrijvingen, wordt een goede marktwerking 
gestimuleerd en worden de kansen voor het midden- en kleinbedrijf bevorderd. 
Via deze procedure kan een substantieel deel van de markt daadwerkelijk worden 
gecontracteerd, een bijkomend voordeel is bovendien dat er op deze manier geen 
afhankelijkheid ontstaat van een beperkt aantal partijen wat risico’s mitigeert. 
Op 27 oktober jl. heeft de voorlopige gunning plaatsgevonden, onder meer door 
een kort geding is hier enige vertraging opgelopen. Houdende eventuele bezwaren 
van partijen staat de definitieve gunning gepland in de komende week. Eventuele 
verdere vertraging in de aanbestedingsprocedure vormt geen probleem voor de 
PaginaPagina 84  84 vavan 84n 84

mogelijk te verklaren door de andere doelgroep: in het huidige onderzoek betrof 
het álle mensen zonder symptomen (gezien de onderzoeksperiode betreft het hier 
Kenmerk
3277006-1019136-PDC19
waarschijnlijk ook asymptomatische reizigers die terugkwamen van vakantie uit 
risicogebieden) ten opzichte van hoog-risico nauwe contacten zonder symptomen 
in het vorige onderzoek. Aanvullende analyses en vervolgonderzoek zijn hier op 
zijn plaats. 
 
Uit de voorlopige resultaten van de speekseltest blijkt dat deze test helaas 
significant minder presteert dan de neustest. Op basis van onder meer dit 
onderzoek zie ik vooralsnog geen rol weggelegd voor antigeen-zelftesten op basis 
van speeksel voor grootschalige inzet. Of deze test wel inzetbaar is voor mensen 
die niet regulier getest kunnen worden, wordt uitgezocht. Hiermee voldoe ik aan 
de motie van het lid Westerveld over gevalideerde speekseltesten ook beschikbaar 
47
maken voor kinderen . 
   
Bron- en contactonderzoek (BCO)  
De besmettingen lopen de afgelopen weer meer op, hierdoor worden 
besmettingen met een andere vorm van BCO opgevolgd omdat het aantal uit te 
voeren BCO’s ruim boven de overeengekomen capaciteit van 4.400 BCO’s per dag 
komyt. Op dit moment zijn 1 GGD’en in staat om volledig BCO te doen met of 
zonder monitorgesprekken op dag 5 en dag 10 en 24 GGD’en doen risicogestuurd 
BCO, waarbij nog steeds indexgesprekken plaatsvinden. 
 
Tussen 15 oktober jl. en 2 november was er sprake van een storing bij Justis. Dit 
betekent dat aangevraagde VOG’s niet konden worden verwerkt en dat nieuwe 
VOG’s niet konden worden aangevraagd. Onder de wachtenden zijn ook nieuwe 
BCO-medewerkers. GGD GHOR NL heeft in afstemming met het ministerie van 
VWS voor gekozen deze mensen toch in te zetten voor het bron- en 
contactonderzoek met extra mitigerende maatregelen.  
 
Daarnaast wordt vanaf 5 november a.s. BCO-op maat ingevoerd, conform het 
e e
116 en 117 OMT-advies. BCO op maat past meer bij de setting van een hoge 
vaccinatiegraad in Nederland en houdt in dat aan de hand van het indexgesprek 
samen met de index wordt bepaald wie de contacten van de index informeert. In 
veel gevallen zal de index hier zelf de regie in nemen, ondersteund door de app 
GGD Contact. Als de index dit wenst, of er bepaalde risicofactoren zijn voor de 
verspreiding van het virus, benadert de GGD (ook) zelf de contacten. Dit geeft de 
GGD de ruimte om extra in te zetten op situaties waar uitgebreider 
(uitbraak)onderzoek essentieel is.  
 
Criteria voor zo’n uitgebreid BCO kunnen bijvoorbeeld zijn: 
  De index heeft een aangetoonde infectie of heeft risico gelopen op een 
Variant of Interest / Variant of Concern met beperkte verspreiding in 
Nederland; 
  De index behoort tot een moeilijk bereikbare groep (bijv. taalbarrière of 
arbeidsmigranten); 
  De index bevindt zich in een omgeving met een lage (verwachte) 
vaccinatiegraad/ weinig mensen die het afgelopen half jaar een 
besmetting hebben doorgemaakt; 
 
47
 Kamerstuk 25295 nr. 1430. 
PaginaPagina 84  84 vavan 84n 84

van het totaal aantal 
afgenomen testen bij 
Kenmerk
1 
3277006-1019136-PDC19
de GGD
Totaal aantal 285.854 testen per 351.658 testen per 325.008 testen per 
afgenomen testen week week week 
voor toegang en    
2
percentage positief 0,2% positieven in 0,4% positieven in 0,5% positieven in 
testen voor toegang testen voor toegang testen voor toegang 
   
Het aantal meldingen 25.751 meldingen bij 38.733 meldingen bij 53.979 meldingen bij 
positieven en het RIVM het RIVM het RIVM 
percentage positieve 23.876 positieven uit 34.395 positieven uit 47.691 positieven uit 
2 
testresultaten de GGD-testlocaties de GGD-testlocaties de GGD-testlocaties 
12,0% positieven in 15,3% positieven in 16,7% positieven in 
GGD-testlocaties GGD-testlocaties GGD-testlocaties 
Percentage mensen 30% (meting 5-11 30% (meting 5-11 30% (meting 5-11 
met nieuwe klachten oktober) oktober) oktober) 
dat bereid is zich te 
3
laten testen 
Gemiddelde tijd 10,4 uur 10,3 uur 10,5 uur 
tussen het inplannen 
van een afspraak en 
1 
de testafname
Gemiddelde tijd 16,2 uur  16,2 uur 16,2 uur 
tussen de testafname 
1 
en testuitslag
Gemiddelde tijd 26,6 uur 26,5 uur 26,7 uur 
tussen inplannen 
testafspraak en 
1 
testuitslag
Gemiddelde tijd 23,6 uur 23,3 uur 24,7 uur 
tussen het inplannen 
van een afspraak en 
testuitslag voor 
prioritair testen 
(zorgpersoneel en 
onderwijs via GGD-
1 
testlocaties)
Tabel 1. Feiten en cijfers Testen en Traceren week 41 – 43 
1: Bron: CoronIT en Dienst Testen lab-uitvraag (02/11/2021). 
2: Bron: Epidemiologische situatie Nederland, RIVM (02/11/2021). 
3: Bron: Trendonderzoek RIVM via https://www.rivm.nl/gedragsonderzoek/trendonderzoek/naleving-van-
en-draagvlak-voor-basis-gedragsregels 
* Het gaat hier om het totaal aantal COVID-19 testen afgenomen door GGD teststraten en 
zorginstellingen (ziekenhuizen, verpleeghuizen en huisartsen) 
PaginaPagina 84  84 vavan 84n 84

aanvragen voor volledige vaccinatie of herstel. Toch kan het nog voorkomen dat 
mensen hun QR-code niet direct in de app kunnen maken. Er zijn nog enkele 
Kenmerk
3277006-1019136-PDC19
uitzonderingssituaties die groepen van relatief beperkte omvang en individuele 
personen raken. Burgers worden over alle handelingsperspectieven geïnformeerd 
53
via www.coronacheck.nl en de website van de Rijksoverheid.  
 
Allereerst betreft dit personen die een eerste prik elders hebben gehad 
(bijvoorbeeld in een ander EU-land) en de tweede prik bij de GGD hebben 
gekregen. Bij deze mensen kan alleen de tweede prik, gezet door de GGD, 
opgehaald worden in de CoronaCheck-app. Op dit moment wordt door de GGD 
gewerkt aan een technische oplossing die ervoor zorgt dat er toch een volledig 
vaccinatiebewijs kan worden afgegeven. Deze is naar verwachting half november 
werkzaam. Ook voor mensen die niet beschikken over een BSN, zoals bijvoorbeeld 
asielzoekers of arbeidsmigranten die niet de mogelijkheid hebben een DigiD aan te 
vragen, wordt gewerkt aan een oplossing om alsnog een QR-code uit te kunnen 
geven. Daartoe wordt er op korte termijn een online oplossing gerealiseerd bij de 
GGD-en, zodat ook deze mensen een coronatoegangsbewijs kunnen krijgen. Deze 
oplossing wordt de komende weken uitgerold. In de tussentijd is het voor alle in 
derde landen gevaccineerde personen zonder BSN maar wel woonachtig in 
Nederland, zoals bijvoorbeeld internationale studenten en expats, mogelijk om via 
de GGD regio’s Utrecht en Groningen een QR-code te krijgen met onbeperkte 
geldigheidsduur. Momenteel wordt eraan gewerkt om dit breder uit te rollen, te 
beginnen bij de GGD Rotterdam-Rijnmond. 
 
Vanaf 13 oktober jl. is het daarnaast technisch mogelijk gemaakt om in 
CoronaCheck ook positieve testresultaten van andere testaanbieders (dan de 
GGD) op te halen, indien deze juist zijn doorgegeven aan de GGD. Hier kan in de 
app een herstelbewijs van worden gemaakt. Gezien de geldigheidsduur van een 
herstelbewijs, kan dit op dit moment alleen met testgegevens die maximaal 180 
dagen oud zijn. Het kunnen aanmaken van een vaccinatiebewijs op basis van een 
positief testresultaat en een geregistreerde vaccinatie, is technisch nog niet 
mogelijk. Dit vergt een aanpassing waarbij ook positieve testresultaten die ouder 
zijn dan 180 dagen ontsloten dienen te worden.  
 
Adviezen 26 en 27 Begeleidingscommissie DOBC  
Advies 26  
Op 30 september jl. heb ik van de Begeleidingscommissie Digitale Ondersteuning 
in de Bestrijding van COVID-19 (DOBC) haar zesentwintigste advies ontvangen. 
Hierin constateert de commissie dat het coronatoegangsbewijs momenteel te sterk 
gekoppeld is aan het installeren van een app en adviseert om een papieren versie 
veel toegankelijker te maken. Daarnaast gaan zij ook in op de mogelijke 
aantasting van het vertrouwen in huidige, maar ook toekomstige digitale 
ondersteuningsmiddelen en de noodzaak aandacht aan communicatie te besteden.  
Ik onderschrijf dat het belangrijk is om een vertrouwensband tussen burger en 
overheid te bereiken en te behouden waar het gaat om digitale 
pandemiebestrijding. Ten aanzien van de aspecten waarover de commissie heeft 
geadviseerd deel ik graag het volgende. 
  
 
53
 https://www.rijksoverheid.nl/onderwerpen/coronavirus-COVID-19/coronabewijs/hulp-en-
vragen-over-coronabewijs/vragen-over-coronabewijs. 
PaginaPagina 84  84 vavan 84n 84

Dit onder andere om zicht te blijven houden op het virus en varianten daarvan, als 
e
ook om het draagvlak voor de app te behouden. Naar aanleiding van het 126 
Kenmerk
3277006-1019136-PDC19
OMT-advies waarin een nieuw testadvies voor huishoudcontacten en nauwe 
contacten is gegeven, zal ik nagaan wat dit betekent voor het 
handelingsperspectief van CoronaMelder gebruikers. Hier zal ik in een volgende 
Kamerbrief nader op ingaan.  
 
13. Vaccinaties  
 
Een zo hoog en zo homogeen mogelijke vaccinatiegraad is en blijft cruciaal in de 
bestrijding van de coronapandemie. Daarom heeft het verder verhogen van de 
vaccinatiegraad de hoogste prioriteit om de risico’s van het virus te beheersen en 
de kwetsbaren in onze samenleving te beschermen. De oplopende 
besmettingscijfers en ziekenhuisopnamen onderstrepen wederom het belang van 
vaccinatie. Door vaccinatie bescherm je immers niet alleen jezelf, maar draag je 
ook bij aan een betere bescherming van je sociale omgeving en van de 
samenleving als geheel. Het verder verhogen van de vaccinatiegraad draagt bij 
aan de vermindering van de hoge druk op de ziekenhuizen. De druk op de 
ziekenhuizen is de afgelopen weken sterk toegenomen door een stijging van het 
aantal opgenomen coronapatiënten. In een aantal gevallen gaat dit ten koste van 
de reguliere medisch-specialistisch zorg, waardoor mensen onnodig langer moeten 
wachten op de zorg die zij nodig hebben.  
 
Gelukkig melden zich nog steeds mensen voor een eerste prik tegen COVID-19. 
Vorige week is in Nederland de 24 miljoenste prik gezet. We zien, langzaam maar 
gestaag, een verdere toename van het aantal mensen dat is gevaccineerd. Van 
alle 18-plussers heeft 87,5% minimaal één prik gehad en is 84,1% volledig 
gevaccineerd. Van alle 12-plussers heeft 85,4% minimaal één prik gehad en is 
55
82,1% volledig gevaccineerd (bron: RIVM). Het kabinet blijft zich de komende 
periode vol inspannen om de vaccinatiegraad verder te verhogen. Over de aanpak 
daarvan wordt onder het kopje Verder verhogen vaccinatiegraad nader ingegaan. 
 
Advisering Gezondheidsraad over boostervaccinatie 
Op 14 september jl. heeft de Gezondheidsraad een eerste advies uitgebracht over 
56
de noodzaak van boostervaccinatie voor de algemene populatie. Op basis van 
RIVM-data concludeerde de Gezondheidsraad op dat moment dat de in Nederland 
gebruikte coronavaccins zeer goed beschermen tegen ziekenhuis- en IC-opname 
door COVID-19 en dat boostervaccinatie daarmee nog niet aan de orde was. Wel 
benadrukte de Gezondheidsraad dat het van belang is te anticiperen op 
afnemende bescherming van de primaire COVID-19-vaccinatieserie en rekening te 
houden met een boostervaccinatie voor bepaalde groepen in de samenleving. In 
dit kader heb ik het RIVM gevraagd de vaccineffectiviteit nauwlettend te 
monitoren en hierover tweewekelijks te rapporteren.  
 
Zoals eerder in deze brief aangegeven, blijkt uit deze rapportages dat de 
vaccineffectiviteit tegen ziekenhuis- en IC-opname nog steeds zeer hoog is. Voor 
de meeste leeftijdsgroepen wordt een effectiviteit van meer dan 90% gezien. Er 
zijn echter ook enkele (internationale) onderzoeken verschenen waarin een 
geleidelijke afname van de vaccineffectiviteit tegen milde COVID-19 wordt 
 
55
 Dit is inclusief het meetellen als volledig gevaccineerd van mensen die één prik hebben gehad na 
doorgemaakte Covid-19.  
56
 Boostervaccinatie tegen COVID-19 | Advies | Gezondheidsraad 
PaginaPagina 84  84 vavan 84n 84

voor een boostervaccin. De druk op de zorg blijft onverminderd hoog, mede door 
het toenemende aantal coronapatiënten op de IC’s en andere ziekenhuisafdelingen 
Kenmerk
3277006-1019136-PDC19
en de hoge uitval, mede door corona besmettingen, onder zorgmedewerkers. Om 
zoveel als mogelijk te voorkomen dat de zorg in het gedrang komt, waardoor 
bijkomende gezondheidsschade op kan treden, wordt het zorgpersoneel 
uitgenodigd voor een booster vaccinatie. Dit kan helpen bij het voorkomen van 
besmettingen onder zorgpersoneel en het in stand houden van de zorgcapaciteit. 
Onder zorgpersoneel wordt hier verstaan personeel met direct patiëntcontact 
werkend in het ziekenhuis, de revalidatiezorg, de huisartsenpraktijk, 
ambulancepersoneel, het verpleeghuis, de intramurale gehandicaptenzorg, 
kleinschalige woonvormen, de geestelijke gezondheidszorg (ggz) en ggz-
crisisdienst, wijkverpleging. 
 
Aangezien de Gezondheidsraad geen medische noodzaak ziet tot boostervaccinatie 
voor gezonde personen jonger dan 60 jaar waaronder personen met 
onderliggende ziekten, wil ik me vooralsnog primair richten op boostervaccinatie 
van 60-plussers, bewoners van instellingen en zorgpersoneel met direct 
patiëntcontact. Hoewel de Gezondheidsraad daar op dit moment nog geen 
medische noodzaak toe ziet, kan iedereen die dat wil ook de boosterprik gaan 
halen nadat de andere groepen aan de beurt zijn geweest.  
 
De uitvoering van bovenstaand besluit zal gepaard gaan met uitvoeringskosten, 
zowel in 2021 als 2022. De omvang van de budgettaire consequenties die 
uitkomen boven het reeds beschikbare budget zal met een incidentele suppletoire 
begroting voor 2021 en een nota van wijziging voor 2022 aan uw Kamer worden 
gemeld. Vanwege de snelle uitvoering van dit beleid zal ik mij in de komende ISB 
beroepen op artikel 2.27, tweede lid uit de Comptabiliteitswet.  
 
Randvoorwaarden 
Het Europees Medicijn Agentschap (EMA) heeft inmiddels een positief advies 
afgegeven voor boostervaccinatie in personen van 18 jaar en ouder met de 
vaccins van Pfizer/BioNTech en Moderna. Een boostervaccinatie zou volgens het 
EMA niet eerder dan 6 maanden na de initiële vaccinatieserie gegeven moeten 
worden. Voor de boostercampagne zal conform het advies van de 
Gezondheidsraad gebruik gemaakt worden van de beschikbare mRNA-vaccins. 
Vanaf 6 maanden na de laatste vaccinatie kunnen mensen uit de verschillende 
doelgroepen in aanmerking komen voor een boostervaccinatie. 
 
Uitvoering 
Zoals ik in mijn brief van 14 september jl., heb aangegeven heb ik het RIVM 
gevraagd in samenspraak met relevante uitvoerende partijen voorbereidingen 
voor een boostercampagne te treffen. De afgelopen weken heeft het RIVM, samen 
met de GGD’en en andere betrokken partijen, scenario’s ontwikkeld.  
 
Binnen deze scenario’s is onderscheid gemaakt tussen verschillende doelgroepen: 
1. Leeftijdsgroep 60 jaar en ouder, mobiele mensen 
2. Leeftijdsgroep 60 jaar en ouder, niet-mobiele mensen 
3. Bewoners van zorginstellingen met een medische dienst 
4. Bewoners van zorginstellingen zonder medische dienst 
5. Zorgpersoneel met direct patiëntcontact 
6. Leeftijdsgroep 60 jaar en jonger (waaronder de “griepprik-groep”) 
PaginaPagina 84  84 vavan 84n 84

Vaccinatie beschermt goed tegen ziekenhuisopname  
Het RIVM heeft op 14 oktober jl. een onderzoek gepubliceerd over de 
Kenmerk
58
3277006-1019136-PDC19
vaccinatiestatus van COVID-19-patiënten in de Nederlandse ziekenhuizen . Dit 
onderzoek laat zien dat 4 op de 5 COVID-19-patiënten op de intensive care (IC) 
niet gevaccineerd zijn tegen het coronavirus. Van alle in het ziekenhuis 
opgenomen COVID-19-patiënten zijn 3 op de 4 niet gevaccineerd. Hiermee kom ik 
tegemoet aan mijn toezegging aan het lid Agema tijdens de 
begrotingsbehandeling van 26 tot 28 oktober jl.  
 
Voor het onderzoek van het RIVM is data gebruikt op basis van NICE-gegevens. 
Deze gegevens zijn vervolgens verrijkt met gegevens uit het centrale COVID-19-
vaccinatieregister (CIMS). De koppeling tussen de NICE- en CIMS-gegevens vormt 
de meest betrouwbare bron om de mate van bescherming die de vaccinaties 
bieden tegen ziekenhuisopnamen te monitoren.  
 
In het onderzoek zijn de opnamen meegenomen tussen 1 september 2021 en 3 
oktober 2021. Van de in totaal 1482 COVID-19-patiënten die opgenomen zijn in 
deze periode was van 1369 (92%) patiënten de vaccinatiestatus bekend. Van deze 
groep waren 998 (73%) patiënten niet gevaccineerd, 31 patiënten (3%) deels 
gevaccineerd en 340 (24%) patiënten volledig gevaccineerd. In diezelfde periode 
zijn 311 COVID-19-patiënten opgenomen op de IC. Van deze groep was de 
vaccinatiestatus van 282 (91%) patiënten bekend. Van hen waren 235 (83%) 
patiënten niet gevaccineerd, 3 (1%) deels gevaccineerd en 44 (16%) patiënten 
volledig gevaccineerd.  
 
Het RIVM heeft aan mij aangegeven dat uit een eerste analyse van de nieuwste 
data van de ziekenhuis- en IC-opnames in NICE tot en met 31 oktober een 
nagenoeg onveranderde hoge vaccineffectiviteit blijkt van 94% tegen 
ziekenhuisopname en 97% tegen IC-opname. De verzamelde data wordt 
momenteel nog nader geanalyseerd en verwerkt. De heer Van Dissel zal tijdens de 
technische briefing van woensdag 3 november meer inzicht en duiding geven over 
de vaccinatiestatus van de in het ziekenhuis opgenomen COVID-19-patiënten op 
basis van de cijfers van NICE tot en met 31 oktober 2021. 
 
MUMC 
Vorige week tijdens het Tweede Kamerdebat over de begroting 2022 van het 
ministerie van Volksgezondheid, Welzijn en Sport, heb ik met u gesproken over de 
berichtgeving van het Maastricht Universitair Medisch Centrum (MUMC) dat 8 op 
de 10 patiënten zijn gevaccineerd op de reguliere COVID-19-verpleegafdeling. 
Deze waarneming wijkt echter sterk af van zowel het landelijk beeld als het 
bredere beeld bij het MUMC zelf. Het is daarom belangrijk om de cijfers van het 
MUMC nader te duiden. De gepubliceerde cijfers van het MUMC zijn een specifieke 
momentopname van één week, te weten van 18 tot en met 24 oktober 2021. Zo 
laten de opnamecijfers van de gehele maand oktober een heel ander beeld zien. 
Van alle patiënten die in oktober zijn opgenomen voor een COVID-19-infectie in 
het MUMC was 64% ongevaccineerd. Het MUMC geeft op de eigen website aan dat 
deze opvallende statistiek van de week 18 tot en met 24 oktober verklaard kan 
worden door de relatief oude patiëntenpopulatie.  
 
  
 
58
 4 op de 5 COVID-19-patiënten op de IC is niet gevaccineerd | RIVM 
PaginaPagina 84  84 vavan 84n 84

geen centrale registratie voor bijgehouden. Aangezien het naar verwachting 
slechts een enkele patiënt betreft die om medische redenen niet gevaccineerd kan 
Kenmerk
3277006-1019136-PDC19
worden, lijkt het volgens het RIVM niet opportuun dit op te nemen in hun 
periodieke rapportage.  
 
Verder verhogen vaccinatiegraad 
In de brief van 14 september jl. ben ik uitgebreid ingegaan op de wijk- en 
doelgroepgerichte aanpak om de vaccinatiegraad te verhogen. Hieronder ga ik in 
op extra en voortgezette inspanningen in kwetsbare wijken en bij achterblijvende 
doelgroepen in de komende periode. Daarmee voldoe ik aan de moties van het lid 
Bikker (CU) over extra inspanningen om bewoners in kwetsbare wijken te 
59
bereiken met informatie over vaccinatie en met vaccinatiemogelijkheden. En de 
motie van de leden Bikker (CU) en Kuiken (PvdA) over extra inspanning om in 
kwetsbare wijken niet-gevaccineerde bewoners een vrijwillige vaccinatie aan te 
60
bieden. En tot slot, de motie van de leden Van den Berg (CDA) en De Vries 
(VVD) over opschalen van mobiele prikbussen waar zonder een afspraak een 
61
vaccin gehaald kan worden. 
 
Inzicht in de groepen die zich nog niet hebben laten vaccineren: voorlichting & 
informatie 
In mijn eerdere brief heb ik toegelicht dat de groep ongevaccineerden onder te 
verdelen is in ruwweg drie groepen:  
  Groep A: Mensen die zich willen laten vaccineren, maar dat om wat voor 
reden dan ook nog niet hebben gedaan. Interventies voor deze groep zijn 
gericht op het wegnemen van fysieke barrières.  
  Groep B: Deze groep bestaat uit twijfelaars die meer emotionele, 
functionele en sociale barrières ervaren.  
  Groep C: Bestaande uit mensen die (vooralsnog) geen prik willen. 
Er zijn heel veel interventies ingezet, zoals prikken zonder afspraak, verruimen 
van openingstijden, pop-up-locaties en prikken in de wijk, gericht om fysieke 
drempels weg te nemen. Hiermee is het grootste gedeelte van de fysieke barrières 
al beslecht en is de groep die hierdoor nog geen prik heeft gehaald naar 
verwachting nog maar heel klein.  
Voor de groepen B en C is een aanvullende aanpak gestart, gericht op het ‘in 
gesprek gaan’. Het betreft ingaan op twijfels en vragen ten aanzien van vaccinatie 
en het informeren hierover. Het is daarbij van belang uitleg te geven over het 
beschermen van de eigen gezondheid en die van de sociale omgeving. Voor een 
uitgebreid overzicht van voorlichting en informatie over vaccinaties verwijs ik u 
naar paragraaf 17. 
Inspanningen gericht op stadswijken, gemeenten en doelgroepen met een lage 
vaccinatiegraad  
Bewoners van kwetsbare wijken lopen meer risico op een besmetting of ernstig 
verloop van een COVID-19-besmetting. Bij deze aanpak worden, op basis van 
data, inzichten over waar de vaccinatiegraad achterblijft gecombineerd met de 
lokale kennis en expertise van de GGD om te bepalen welke inspanningen waar 
het beste kan worden ingezet. Bestaande netwerken worden ingezet voor het 
voeren van gesprekken binnen de gemeenschap en voor informatievoorziening via 
vertrouwde sleutelfiguren, buurtteams of bijvoorbeeld de huisarts. Nog steeds 
 
59
 Kamerstuk 25 295, nr. 1432.  
60
 Kamerstuk 25 295, nr. 1370.  
61
 Kamerstuk 25 295, nr. 1365.  
PaginaPagina 84  84 vavan 84n 84

Vrije inloop, pop-up locaties en prikbussen 
Effectmetingen laten zien dat de inzet van mobiele prikbussen en mobiele of pop-
Kenmerk
up locaties succesvol is in wijken of bij doelgroepen waar de vaccinatiebereidheid 3277006-1019136-PDC19
achterblijft. Alle 25 GGD- regio’s zetten deze interventie dan ook veelvuldig in. 
Sinds halverwege juli zijn in totaal ruim 405.000 vaccinaties gezet via vrije inloop. 
Jongeren maken het merendeel uit van de groep die gebruik heeft gemaakt van 
vrije inloop. Met de grootschalige inzet van prikbussen en het gebruik van 
(tijdelijke) pop-up locaties wordt ingezet op het verlagen van de (fysieke) drempel 
voor vaccinatie én op het verstrekken van informatie om een weloverwogen keuze 
te kunnen maken voor vaccinatie. Deze locaties worden data gedreven gekozen en 
bevinden zich op plaatsen waar de vaccinatiegraad achterblijft. Hier wordt 
rekening gehouden met wat speelt in de wijk. Het is bijvoorbeeld erg succesvol 
gebleken om eerst te informeren c.q. te flyeren en door te verwijzen naar een 
andere, minder zichtbare locatie voor het vaccineren. Dit principe werkt ook goed 
in ziekenhuizen, waar nu pop-up locaties worden ingericht. Medisch specialisten 
verwijzen mensen met vragen over het vaccin door naar de vaccinatielocatie bij 
het ziekenhuis, waar zij meer informatie kunnen krijgen over het vaccin en direct 
gevaccineerd kunnen worden. 
De website www.prikkenzonderafspraak.nl, waar mensen kunnen kijken waar ze 
in hun omgeving terecht kunnen om direct, zonder afspraak, een vaccinatie of 
informatie te halen, is inmiddels beschikbaar in 11 talen en wordt met behulp van 
gerichte campagnes onder de aandacht gebracht bij achterblijvende groepen.  
 
Stand van zaken vaccinatie niet-mobiele thuiswonenden  
Thuisvaccinatie voert op dit moment de vaccinaties uit voor niet-mobiele 
thuiswonenden en de veegrondes in de instellingen zonder medische dienst of 
waar de huisarts niet in staat is te vaccineren. Er worden nog steeds ongeveer 40 
mensen per week aangemeld. Het gaat om eerste en tweede vaccinaties en 
inmiddels ook derde prikken voor immuungecompromitteerde niet-mobiele 
patiënten. Momenteel staan er circa 530 personen op de lijst voor vaccinatie. 
Gemiddeld worden tussen de 100 en 150 prikken per week gezet door 
Thuisvaccinatie. Ook de huisartsen en GGD’en, die laatste in afstemming met 
Thuisvaccinatie, vaccineren de niet mobiele thuiswonende doelgroep. Zo zijn er 
ongeveer 2000 opgetrokken spuiten opgehaald bij de GGD’en door huisartsen, die 
eigen niet-mobiele patiënten hebben gevaccineerd. Daarnaast heeft de GGD ruim 
400 mensen op de wachtlijst van Thuisvaccinatie gevaccineerd. In regio 
Haaglanden wordt momenteel geprikt door GGD-artsen met ondersteuning van 
het Rode Kruis. Momenteel wordt gekeken of deze samenwerking verder uitgerold 
kan worden.  
 
Eerder is besloten om de opdracht aan Thuisvaccinatie te verlenen, waarbij is 
afgeweken van het reguliere aanbestedingsproces. Dit omdat zij op dat moment 
de enige partij waren die per direct beschikbaar was om deze kwetsbare groep te 
vaccineren. Deze opdracht liep van 29 maart tot 1 oktober 2021. Thuisvaccinatie 
heeft in de opdrachtperiode niet alle personen uit de doelgroep kunnen 
vaccineren. Deels kwam dit door de beperkte beschikbaarheid van artsen. 
Daarnaast is er – en dat is positief nieuws - een continue aanwas van nieuwe 
patiënten die via de huisarts worden aangemeld. Om de niet-mobiele 
thuiswonenden toch van een COVID-19-vaccinatie te kunnen voorzien is besloten 
de opdracht met Thuisvaccinatie met drie maanden te verlengen tot 1 januari 
2022.  
 
PaginaPagina 84  84 vavan 84n 84

dan rapporteert het Lareb hierover. Vanzelfsprekend zal ik uw Kamer hier ook 
over informeren. 
Kenmerk
3277006-1019136-PDC19
 
Adviesaanvraag Gezondheidsraad over COVID-19-vaccinatie kinderen 5 tot en met 
11 jaar 
BioNTech en Pfizer hebben een aanvraag ingediend bij het EMA voor de 
beoordeling hun COVID-19-vaccin voor kinderen in de leeftijd van 5 tot en met 11 
jaar. De Amerikaanse Food and Drug Administration (FDA) heeft op 26 oktober jl. 
reeds een positief advies gegeven over de inzet van het BioNTech/Pfizer-vaccin bij 
kinderen tussen de vijf en elf jaar oud. Zij geven aan dat de voordelen ook voor 
deze groep opwegen tegen eventuele risico's. Vooruitlopend op de beoordeling 
van het EMA, heb ik de Gezondheidsraad gevraagd te adviseren over de 
mogelijkheid om kinderen jonger dan 12 jaar uit medische risicogroepen te 
vaccineren tegen COVID-19. Deze vraag is met name van belang voor kwetsbare 
kinderen die behoren tot een van de medische hoogrisicogroepen. Ik heb de 
Gezondheidsraad verzocht in dit kader te bezien welke patiëntengroepen in 
aanmerking zouden moeten komen voor vaccinatie en daarbij relevante 
internationale wetenschappelijke inzichten te betrekken. Vanwege het grote 
maatschappelijke belang heb ik de Gezondheidsraad gevraagd deze 
adviesaanvraag met de hoogste prioriteit te behandelen. Het BioNTech/Pfizer-
vaccin moet nog door de EMA geregistreerd worden voor 5 tot en met 12 jaar; dit 
zal naar verwachting medio december plaatsvinden.  
 
Leveringen en donaties 
In de Kamerbrief van 30 september jl. over vaccindonatie heb ik uw Kamer een 
overzicht gegeven van alle vaccindonaties die Nederland reeds heeft gedaan en 
een planning gepresenteerd van de donaties die dit jaar naar verwachting nog 
zullen volgen. Het uitgangspunt is dit jaar in totaal evenveel vaccins te doneren, 
zowel aan Covax als bilateraal, als dat we in Nederland gebruiken, onder het 
motto “Get one - Give one”. Nederland geeft de voorkeur aan doneren via Covax. 
Op deze manier worden vaccins wereldwijd zo eerlijk mogelijk verdeeld.  
 
Na de eerdere donatie van 500.000 vaccins via een leenconstructie met Zweden is 
inmiddels de directe donatie van “Nederlandse” vaccins aan Covax op gang 
gekomen. Op 26 oktober hebben de eerste 340.800 AstraZeneca-vaccins de 
fabriek verlaten. Op 3 november volgen nog eens 633.100 doses. De komende 
weken zal het aantal te leveren vaccins verder oplopen. Zoals gemeld in de brief 
van 30 september jl. is het tempo van de donaties aan Covax afhankelijk van de 
productie en leveringen vanuit de fabriek.  
 
Om de administratieve lasten rond de donaties vooral voor Covax zo beperkt 
mogelijk te houden, is de weg van ‘donatiemandaten’ gekozen via zogenaamde 
faciliterende EU-lidstaten. Idee is dat (alleen) de faciliterende lidstaat een 
overeenkomst afsluit met een producent en Gavi (de organisatie achter Covax). 
Zo heeft Zweden een overeenkomst gesloten met farmaceut AstraZeneca, en 
Frankrijk met BioNTech/Pfizer. Nederland heeft donatiemandaten getekend voor 
deze producenten, waarmee Nederland verklaart dat de faciliterende lidstaten alle 
AstraZeneca en BioNTech/Pfizer vaccins waar Nederland dit jaar nog recht op 
heeft, aan Covax mag doneren. Dit is een administratief/juridische versimpeling: 
de vaccins gaan rechtstreeks van de fabriek naar Covax. In totaal gaat dat om 
ruim 10 miljoen doses. Recent hebben ook België en Zweden overeenkomsten 
gesloten met respectievelijk Janssen en Moderna. Naar verwachting worden de 
Nederlandse donatiemandaten hiervoor nog deze week getekend. 
PaginaPagina 84  84 vavan 84n 84

klinisch onderzoek is voltooid, versneld worden afgerond. De vereisten voor de 
kwaliteit, veiligheid en werkzaamheid van een geneesmiddel blijven hierbij gelijk 
Kenmerk
3277006-1019136-PDC19
ten opzichte van een “gewone” procedure voor markttoelating.  
 
Het EMA kan ook op basis van de beoordeling tijdens de rolling review al een 
voorlopige uitspraak doen over de kwaliteit, werkzaamheid en veiligheid van een 
geneesmiddel. Dit gebeurt via een zogeheten artikel 5.3 opinie. Daarop kan het 
ministerie van VWS beslissen om via een ‘noodprocedure’, een niet-geregistreerd 
geneesmiddel, in Nederland beschikbaar te stellen. Dit doet het ministerie van 
VWS in overleg met de IGJ en met steun van de beroepsgroep. Een noodtoelating 
kan een nuttig instrument zijn om nieuwe behandelingen versneld bij de patiënt te 
krijgen. Aangezien de kwaliteit, werkzaamheid en veiligheid van niet-
geregistreerde geneesmiddelen nog niet volledig is vastgesteld, moet hier wel 
voorzichtig mee worden omgegaan.  
 
Gezien de huidige fase van de pandemie raakt de proportionaliteit van deze 
noodprocedure uit balans. Voor de meest zieke COVID-19-patiënten is op dit 
moment een behandeling voorhanden en blijft het vaccin de beste manier om te 
beschermen tegen ernstig verloop van de ziekte.  
Daarnaast is een belangrijk punt dat bij de huidige noodprocedure en de 
gezamenlijke inkoop van de Europese Commissie (EC), nadat een voorwaardelijke 
handelsvergunning is afgegeven, de kosteneffectiviteit en relatieve waarde van 
het product niet worden getoetst, hetgeen in het reguliere proces wel wordt 
62
gedaan. Het BeNeLuxA initiatief heeft hierover ook een statement 
63
gepubliceerd. 
 
Om bovenstaande redenen zal ik terughoudend zijn in het beschikbaar stellen van 
niet-geregistreerde geneesmiddelen. Ook zal ik het beschikbaar stellen van deze 
middelen geleidelijk weer over laten aan de markt en via de reguliere 
registratieprocessen laten verlopen. Het gevolg van het alleen toelaten van 
geregistreerde geneesmiddelen, is dat deze naar verwachting enkele maanden 
later beschikbaar komen voor de patiënt. Wel kan ik, indien de absolute 
(medische) noodzaak zich voordoet dat een middel eerder nodig is, mijn 
bevoegdheden blijven inzetten om de middelen sneller beschikbaar te stellen voor 
de Nederlandse patiënt. 
 
Inkoopprocedure en implementatie van COVID-19-geneesmiddelen 
In het coronadebat van 16 september jl. verzocht u mij via de motie van het lid 
64
Stoffer c.s. om mij in Europees verband in te spannen op korte termijn tot 
overeenstemming te komen met producenten van kansrijke antivirale middelen. 
Daarnaast verzocht u mij via deze motie om een plan van aanpak op te stellen, 
zodat deze geneesmiddelen na goedkeuring zo spoedig mogelijk kunnen worden 
toegepast bij patiënten. 
 
Gezamenlijke inkoopprocedures in Europees verband 
Het ministerie van VWS neemt deel aan de gezamenlijke inkoopprocedures van de 
Europese Commissie (EC). Deze gezamenlijke inkoopprocedures borgen een 
 
62
 Beneluxa initiative | BeNeLuxA 
63
 Assessment of COVID-19 monoclonal antibodies is needed | BeNeLuxA 
64
 Kamerstuk 25 295, 1438. 
PaginaPagina 84  84 vavan 84n 84

geïntensiveerde contact met de veldpartijen via de Coronaberaden en de 
voorraadmonitoring van het Landelijk Coördinatiecentrum Geneesmiddelen in 
Kenmerk
3277006-1019136-PDC19
januari 2022 aan uw Kamer zal worden gezonden.  
 
Tocilizumab 
Ten aanzien van het dreigende tekort van het middel tocilizumab, waarover ik uw 
Kamer per brief van 14 september 2021 heb geïnformeerd, meld ik u dat er nog 
geen zekerheid bestaat dat een tekort definitief kan worden afgewend. Op dit 
moment is er overigens geen sprake van een acuut tekort. Met de recente 
toename in ziekenhuisopnames moet opnieuw worden gekeken naar de prognoses 
die zijn gemaakt om de periode tot wanneer het middel weer leverbaar is in te 
kunnen schatten. De verwachting is dat de periode tot half december kan worden 
overbrugd. Uw Kamer wordt hierover in een aparte brief geïnformeerd.  
 
 
Zorgen dat de zorg het aankan 
 
15. Zorg voor patiënten in de keten 
 
Actueel beeld COVID-zorg in de ziekenhuizen  
Sinds begin oktober zien we in de ziekenhuizen een onverwacht snelle stijging van 
de instroom van het aantal COVID-patiënten. Dat leidt sindsdien ook tot een 
voortdurende stijging van de bezetting, zowel op de klinische verpleegafdelingen 
als op de IC. De verwachting van het Landelijk Coördinatiecentrum Patiënten 
Spreiding (LCPS) op basis van de beschikbare data is dat deze stijging van de 
COVID-bezetting op zowel de IC als in de kliniek voor de komende week zal 
aanhouden. Op dit moment (stand dinsdag 2 november 2021) zijn volgens het 
LCPS in totaal al 1.312 patiënten met COVID-19 in de Nederlandse ziekenhuizen 
opgenomen, waarvan 240 COVID-patiënten op de IC en 1.072 COVID-patiënten in 
de kliniek. Twee weken geleden (18 oktober 2021) was dit aantal nog 146 COVID-
patiënten op de IC en 464 COVID-patiënten in de kliniek. Om de instroom van 
nieuwe COVID-patiënten op te vangen en om de druk op de IC- en 
verpleegafdeling zo goed mogelijk over de ziekenhuizen te verspreiden, wordt er 
(boven)regionaal samengewerkt en worden COVID-patiënten verspreid als dat 
nodig is. Het LCPS is sinds 20 oktober jl. weer operationeel voor bovenregionale 
spreiding. Afgelopen week hebben er 29 (boven)regionale verplaatsingen 
plaatsgevonden.  
 
De IC-bezetting en de oplopende opnames zijn slechts het topje van de ijsberg in 
deze pandemie. De coronapandemie heeft zijn weerslag op de hele zorgketen, de 
druk op de zorg neemt toe. Van huisarts tot wijkverpleegkundige, van SEH- en IC-
verpleegkundige tot verzorgende in de verpleeghuizen en van medisch specialist 
tot zorgbestuurder en andere medewerkers in de zorg die niet direct aan het bed 
staan. Iedereen zet zich volledig in om de zorg te kunnen blijven leveren. De 
intensieve en versterkte samenwerking van de zorgketen in het ROAZ en het 
LNAZ is daarbij van grote waarde gebleken.  
 
Actueel beeld COVID-zorg buiten het ziekenhuis  
GGD GHOR Nederland houdt middels de Monitor Zorgcontinuïteit niet-
ziekenhuiszorg periodiek bij hoe het staat met de eerstelijnsverblijf-bedden die 
beschikbaar zijn voor COVID-patiënten die niet naar het ziekenhuis hoeven, of die  
PaginaPagina 84  84 vavan 84n 84

het ziekenhuis juist mogen verlaten, maar voor wie het niet mogelijk is om 
(direct) thuis te worden verzorgd.  
Kenmerk
3277006-1019136-PDC19
 
Er zijn landelijk momenteel voldoende eerstelijnsverblijf COVID-bedden 
beschikbaar. Op dit moment is er een capaciteit beschikbaar van 151 
eerstelijnsverblijfbedden voor COVID-19-patiënten, waarvan 40 bedden bezet zijn 
(cijfers 20 oktober 2021). In veruit de meeste veiligheidsregio’s is de situatie 
rondom personeel, middelen en processen beheersbaar. Wel klinken ook hier 
signalen over stijging van de ervaren druk, met name vanwege personele 
capaciteitsproblemen. De IGJ geeft aan dat in een aantal ROAZ-regio’s de 
continuïteit van de reguliere huisartsenzorg en de huisartsenpost al ernstig onder 
druk staat, wat leidt tot een toename van druk op de spoedeisende hulp. 
 
Stand van zaken toegankelijkheid reguliere zorg  
De Nederlandse Zorgautoriteit (NZa) publiceerde 28 oktober jl. de derde Monitor 
Toegankelijkheid van Zorg, die ik als bijlage bij deze brief meestuur. De monitor 
geeft gedetailleerd inzicht in de ontwikkeling in de wachttijden, productie en 
verwijzingen, om daarmee de druk op de medisch specialistische zorg en 
vervolgzorg te monitoren en de mate waarin inhaalzorg wordt geleverd. De meest 
actuele gegevens van de NZa maken inzichtelijk dat het aantal verwijzingen op dit 
moment rond de 95% ligt van het verwachte aantal in een normale situatie zonder 
corona. In de laatste 2 weken is het aantal verwijzingen 10 duizend minder dan 
verwacht. 5 ziekenhuizen schalen de kritiek planbare zorg (zoals bijvoorbeeld 
orgaantransplantaties of oncologische operatieve ingrepen) nog deels af. Hiervan 
geven 2 ziekenhuizen aan niet alle kritiek planbare zorg tijdig (binnen 6 weken) te 
kunnen leveren. In de monitor wordt ook inzichtelijk dat het verzuimcijfer onder 
zorgpersoneel hoog blijft.  
 
Daarnaast heb ik op 28 oktober jl. een brief ontvangen van de IGJ die ik als 
bijlage bij deze brief meestuur. In deze brief wordt een beeld geschetst van de 
huidige stand van zaken, bezien vanuit het perspectief van de inspectie, op de 
volgende onderwerpen: actuele situatie op regionaal niveau, beeld over 
knelpunten in de geboortezorg, zorg en jeugdhulp voor kwetsbare groepen in de 
samenleving, infectiepreventie en toezicht door de IGJ in de komende periode. 
 
Inhaalzorg 
De NZa schat dat maximaal 180.000 tot 200.000 operaties extra uitgevoerd 
moeten worden als gevolg van zorg die tijdens de pandemie is uitgesteld. De NZa 
laat in de nieuwste monitor op basis van de gegevens van 44 van de 73 
ziekenhuizen zien, dat ongeveer 61.000 operaties bij deze ziekenhuizen op 
planning staan. Van 29 ziekenhuizen, waaronder een aantal grote, zijn nog geen 
gegevens bekend. Deze 61.000 geplande operaties vragen ongeveer 2.500 extra 
IC-dagen, wat overeenkomt met het equivalent van ongeveer 150 
coronapatiënten die IC-zorg nodig hebben. Als de druk op de IC-zorg toeneemt 
door grotere aantallen COVID-patiënten, zal dat dus ook een negatief effect 
hebben op de mogelijkheden voor het inhalen van de uitgestelde zorg. 
 
De cijfers van de NZa laten zien dat zelfstandig behandelcentra inmiddels meer 
zorg leveren dan voor de start van de COVID-pandemie en dat het aantal 
verwijzingen naar klinieken is gestegen. Van de operaties die tijdens de 
coronapandemie in de ziekenhuizen zijn uitgesteld, is op basis van een grove 
PaginaPagina 84  84 vavan 84n 84

Gedurende de piek van de tweede en de derde golf lag de benodigde IC-capaciteit 
steeds rond de 1350 - 1400 bedden, met in korte periodes uitschieters naar 1550. 
Kenmerk
3277006-1019136-PDC19
De verwachting is dat door de huidige vaccinatiestatus de piek de komende winter 
lager zal liggen. Prognoses van het RIVM laten zien dat we deze winter een piek 
kunnen verwachten van rond de 500 COVID-patiënten op de IC. Deze piek moet 
met een capaciteit van 1350 IC-bedden op te vangen zijn. Hierbij gaan we er 
vanuit dat er altijd 350 IC-bedden beschikbaar moeten zijn voor zorg die acuut 
nodig is en dat er ook 200 BOSS bedden aanwezig moeten zijn. Dan blijft er 
daarnaast ook ruimte over voor het opvangen van griep patiënten of patiënten die 
na een operatie een IC bed nodig hebben. Hoe hoger het aantal COVID- en 
grieppatiënten op de IC, hoe minder ruimte er zal zijn voor (het in halen van) 
reguliere planbare zorg. Dit zijn communicerende vaten.  
Het opschalen naar 1350 IC-bedden is echter geen vanzelfsprekendheid. De 
belasting van het personeel is lang en hoog geweest. Uit gesprekken met 
individuele IC-verpleegkundigen en IC-artsen, om uit eerste hand van hen te 
horen wat de daadwerkelijke impact is van wat zij iedere dag opnieuw voor ons 
doen en hun te bedanken voor de grote inzet die zij leveren, komt eensluidend 
naar voren dat iedereen wil dat iedere patiënt, zowel COVID als non-COVID, de 
zorg krijgt die nodig is. Maar door de hoge werkdruk en het hoge ziekteverzuim en 
de wens om kwalitatief goede zorg te blijven leveren wordt dit steeds moeilijker. 
Dit heeft zijn weerslag op wat de zorg nog aankan. De reguliere zorg, en zeker de 
kritiek planbare zorg die binnen 6 weken geleverd moet worden zou door moeten 
gaan en anders zou bijvoorbeeld gekeken moeten worden hoe gericht afgeschaald 
kan worden als de druk op de ziekenhuizen te hoog wordt. Wat er nog op de zorg 
afkomt en wat er nog kan in de zorg is een fragiel evenwicht wat goed bewaakt 
moet worden. 
Het LNAZ beschrijft in hun begeleidende brief een aantal randvoorwaarden die 
nodig zijn om deze opschaling mogelijk te maken en de toegankelijkheid van de 
zorg zo goed mogelijk te kunnen blijven waarborgen. Dat betekent volgens LNAZ 
onder meer het volgende: 
1. We moeten blijven inzetten op het beperken van de instroom van COVID-
patiënten in de zorg en het benutten van de ketencapaciteit voor in-, 
door- en uitstroom. Het LNAZ doet hier een aantal goede suggesties voor. 
Bij het beperken van de instroom ligt er allereerst een rol voor overheid 
en samenleving als geheel. Er is, zoals het LNAZ ook aangeeft, een directe 
relatie tussen de (naleving van) coronamaatregelen, de vaccinatiegraad en 
het aantal besmettingen die uiteindelijk kunnen leiden tot 
ziekenhuisopnames. Die verantwoordelijkheid neem ik heel serieus. Zie 
ook hoofdstuk 4 van deze brief. 
2. Het spreiden van COVID-patiënten blijft een must om de toegankelijkheid 
en kwaliteit van zorg voor iedereen gelijkwaardig te houden. Ik verwacht 
daarom van de ziekenhuizen dat zij tegemoet komen aan de oproep van 
het LNAZ om de komende tijd bedden te blijven aanbieden als er ruimte is 
zodat het LCPS patiënten zo goed mogelijk kan verdelen over het land. 
3. Rond een bezetting van 1.150 IC-bedden, zal planbare reguliere afge-
schaald worden. Op dat moment zullen we aan Duitsland vragen om IC-
patiënten met COVID-19 van ons over te nemen. Hierdoor blijft er ruimte 
vrij in de ziekenhuizen voor de kritiek-planbare acute zorg. Het afschale-
ning van reguliere zorg is geen makkelijke beslissing,en want ook (het in-
halen van) reguliere zorg verdient de volle aandacht van 
zorgprofessionals. Het is uiteindelijk aan de zorgprofessional om hierin de 
PaginaPagina 84  84 vavan 84n 84

Bescherming van mensen met een kwetsbare gezondheid 
 
Kenmerk
3277006-1019136-PDC19
16. Kwetsbare personen  
 
Het LNAZ geeft in hun begeleidende brief bij het geactualiseerde Opschalingsplan 
aan, dat er een gezamenlijke opdracht ligt voor de samenleving, de zorg, en de 
overheid om de komende maanden met elkaar de besmettingen en 
ziekenhuisopnames binnen te accommoderen grenzen te houden en de 
onvermijdelijke pieken in het komende winterseizoen op te vangen. Eén van de 
pijlers die zij noemen is het maximaal gebruiken van de volledige ketencapaciteit. 
Het aanbieden en laten doorgaan van (COVID- en non-COVID-)zorg op locaties 
buiten de muren van het ziekenhuis is hierin van belang. Denk daarbij aan het 
beschikbaar stellen van extra capaciteit in de sector Verpleeg- en 
Verzorgingshuizen en Thuiszorg (VVT), bijvoorbeeld voor eerstelijnsverblijf (ELV). 
Hiermee kan de uitstroom vanuit het ziekenhuis worden verbeterd. Hierbij moet 
uiteraard de belastbaarheid van de VVT en de druk die dit levert op de VVT in 
ogenschouw genomen worden. 
 
Hieronder is het actuele COVID beeld van de verpleeghuiszorg, kwetsbare 
personen thuis en gehandicaptenzorg weergegeven. 
 
Cijfers 
Verpleeghuiszorg 
De huidige situatie ten aanzien van het aantal COVID-19-besmettingen en COVID-
19-sterfte in verpleeghuizen is in navolgende grafiek opgenomen:  
 
 
Figuur 1. Cijfers COVID-19 verpleeghuiszorg 2021 
 
Cijfers thuiswonende ouderen  
PaginaPagina 84  84 vavan 84n 84

Kenmerk
3277006-1019136-PDC19
 
Figuur 3. Cijfers COVID-19 gehandicaptenzorg 2021 
 
Ontwikkelingen in de langdurige zorg 
Uit de grafieken hierboven blijkt dat, net als in de rest van de samenleving, ook in 
de verpleeghuizen en thuiswonende ouderen het aantal besmettingen en 
uitbraken na een betrekkelijk rustige periode weer toeneemt. Waar de oplopende 
besmetting in de samenleving zich in de zomermaanden maar beperkt 
doorvertaalde in meer besmettingen onder ouderen thuis en bewoners van 
instellingen voor ouderen- en gehandicaptenzorg, is dat helaas niet langer het 
geval. Gemiddeld genomen worden mensen wel minder ziek en blijft de sterfte tot 
nu toe relatief beperkt.  
 
Op 24 juni jl. heeft een werkgroep van het OMT aangegeven dat preventief 
gebruik van medische mondneusmaskers aangewezen is als het risiconiveau 
boven waakzaam komt. Dit hogere niveau is inmiddels bereikt, hetgeen betekent 
dat de zorgverleners in de langdurige zorg weer preventief een medisch 
mondneusmasker behoren te dragen bij de verpleging, verzorging of behandeling 
van bewoners binnen 1,5 meter afstand. Dit advies van de OMT-werkgroep is in 
lijn met het gebruik van persoonlijke beschermingsmiddelen (PBM) volgens de 
geldende LCI richtlijn, Uitgangspunten PBM bij verzorging, verpleging of medische 
behandelingen buiten het ziekenhuis (https://lci.rivm.nl/covid-
19/PBMbuitenziekenhuis) die onder het toezicht van de IGJ valt. 
 
In april 2021 hebben ActiZ, Alzheimer Nederland, LOC, NIP, Verenso, V&VN en 
Zorgthuisnl de handreiking bezoek en sociaal contact vastgesteld. Daarin is 
aangegeven dat de bestuurders van de verpleeghuizen verantwoordelijk zijn voor 
de kwaliteit van zorg en dat zij zich naast de maatregelen voor zorgpersoneel 
derhalve moeten beraden over maatregelen zoals:  
PaginaPagina 84  84 vavan 84n 84

 
  (preventief) inzetten van persoonlijke beschermingsmiddelen voor 
Kenmerk
3277006-1019136-PDC19
bezoekers 
  Beperken bezoek  
  Registratie en triage van bezoek 
  Maatregelen in gebouw, zoals looproutes en ventilatie 
  Blijven faciliteren van sociaal contact 
  Beweging van bewoners blijven stimuleren 
  Inzet contactberoepen 
  Inzet vrijwilligers 
 
De handreiking stelt dat zorgorganisaties zelf de afweging mogen maken, passend 
bij de risicosituatie, zoals nu zorgelijk bij oplopende besmettingen. Hierbij zijn de 
richtlijnen van het RIVM en het behandeladvies van Verenso de basis.  
Ik heb met de partijen in de langdurige zorg afgesproken dat zij hun achterban 
wijzen op de noodzaak van het naleven van de uitgangspunten. Dit houdt naast 
het bovenstaande ook in dat zowel gevaccineerde als niet-gevaccineerde 
zorgmedewerkers de algemene en zorg specifieke hygiënemaatregelen toepassen, 
geen handen geven, thuisblijven bij COVID-gerelateerde klachten en zich laten 
testen, een gezondheidscheck afnemen bij de cliënt bij het begin van de zorg en 
bij zorgcontacten zoveel mogelijk de veilige afstand van 1,5 meter aanhouden. 
 
Ik zie dat steeds meer instellingen in de langdurige zorg bezoekers vragen of ze 
geen klachten hebben (checkgesprek) en mondkapjes te gebruiken. Dat vind ik 
verstandig gegeven de toename van het aantal besmettingen in de samenleving, 
de kwetsbaarheid van de cliënten en het belang van zorgcontinuïteit.  
 
Uit deze contacten met zorgaanbieders blijkt dat ook zij bezorgd zijn met de weer 
oplopende besmettingsaantallen. Diversen van hen geven aan de eerder 
versoepelde maatregelen weer op te pakken. Denk daarbij aan het herstelling van 
crisisoverleg en scheiden van cliëntenstromen. Het ministerie heeft met deze 
partijen wekelijks structureel overleg om de situatie te monitoren, signalen uit te 
wisselen en waar nodig bij te sturen. 
 
Verder werken de zorginstellingen hard aan het verhogen van de vaccinatiegraad 
onder hun medewerkers door het organiseren van het goede gesprek op de 
werkvloer en bieden van betrouwbare informatie over bijwerkingen en veiligheid 
van de vaccinaties. Zij worden daarbij ondersteund door de koepelorganisaties die 
op verschillende manieren de informatie toegankelijk maken (zoals door het 
organiseren van verschillende webinars). Het ministerie ondersteunt de koepels 
hierbij met het bieden van handzame informatie.  
 
Ik zou graag mijn waardering willen uitspreken voor alle betrokkenen die zich in 
de langdurige zorg nog steeds inzetten of hebben ingezet voor de bestrijding van 
het virus; de zorgverleners, de vrijwilligers, de mantelzorgers en meer. Deze 
mensen zijn het kapitaal van onze zorg en vormen de warme mantel rond onze 
kwetsbaren. 
Een groot zorgpunt in de langdurige zorg is dan ook de beschikbaarheid van 
zorgverleners. Het ziekteverzuim is hoog (zie onderstaande grafiek). De 
besmettingen onder de zorgverleners lopen helaas ook weer op en de noodzaak 
om in quarantaine te gaan daarmee ook. De druk op de zorgaanbieders in de 
PaginaPagina 84  84 vavan 84n 84

RTV-campagne is meer uitleg gegeven over wanneer je een CTB nodig hebt en 
hoe je je voorbereidt op een uitstapje. Ook is er een Steffie-module in 
Kenmerk
3277006-1019136-PDC19
verschillende talen die uitleg geeft over het CTB in Nederland. Daarnaast 
ontwikkelen we een praatplaat voor laaggeletterden, zodat ook deze doelgroep 
van heldere publiekscommunicatie wordt voorzien. 
 
Ook is er ingezet op communicatie voor burgers voor wie de digitale route een 
uitdaging was of problemen opleverde. Bij bibliotheken worden mensen geholpen 
met het maken en printen van een coronabewijs. Daarnaast worden zij geholpen 
met de aanvraag van een papieren bewijs, onder andere met een papieren 
aanvraagformulier waarmee zij een coronabewijs per post kunnen aanvragen. Dit 
formulier is ook bij gemeenten, onder andere via de VNG, onder de aandacht 
gebracht. Zo worden mensen zonder mobiele telefoon of mensen minder digitaal 
vaardig zijn geholpen.  
 
Na het aankondigen van de inzet van CTB in september is het aantal telefoontjes 
bij alle helpdesks flink opgelopen. In de week van de vorige persconferentie ( 
week 37, de persconferentie vond plaats op 14 september jl.) ontving de 
CoronaCheck helpdesk gemiddeld 11.388 calls per dag, met een uitschieter op de 
dag na de persconferentie van meer dan 30.000 telefoontjes. De belangrijkste 
vragen gingen over het verkrijgen van het papieren coronabewijs.  
 
Naast het opschalen van de capaciteit bij helpdesks is er ook een keuzemenu 
ingericht bij 0800-1421 waardoor mensen sneller met hun vragen geholpen 
kunnen worden. De automatische aanvraag om het coronatoegangsbewijs per 
post thuis te krijgen (zonder gebruik van DigiD) is geoptimaliseerd. Met een 
webcareteam worden vragen van burgers die via social media binnenkomen, 
beantwoord. 
 
De communicatietoolkit voor organisatoren van evenementen en ondernemers is 
geactualiseerd met informatie en communicatiemiddelen die zij gebruiken om 
bezoekers te informeren over de inzet van CTB. De toolkit is er ook in het Engels. 
 
Vaccineren 
Het belangrijkste doel van de communicatie over de coronavaccinatie op dit 
moment is bijdragen aan het verder verhogen van de vaccinatiegraad. De inzet 
richt zich heel gericht op gebieden en doelgroepen waar de vaccinatiegraad 
achterblijft, zoals sommige wijken in grote steden. Uitgangspunt is dat mensen op 
basis van betrouwbare informatie een weloverwogen keuze kunnen maken. 
Mensen die twijfelen over vaccinatie vanwege angst, taboe of een 
informatieachterstand helpen we aan de juiste informatie. En we faciliteren dat 
mensen die dat willen zich op een laagdrempelige manier kunnen laten 
vaccineren.  
 
Wijkgerichte aanpak 
Om de fijnmazige, wijkgerichte vaccinatie-aanpak communicatief te ondersteunen, 
was de campagne ‘Prikken zonder Afspraak’ in september als pilot zichtbaar in 200 
postcodegebieden waar de vaccinatiegraad achterblijft. Gezien het succes van 
deze pilot krijgt de campagne een vervolg in 800 postcodegebieden. De campagne 
is bedoeld voor de doelgroep 15-45 jaar die zich wil laten vaccineren, maar nog 
geen eerste prik heeft gehaald. Voor deze doelgroep is gekozen omdat hier de 
PaginaPagina 84  84 vavan 84n 84

of foetus, dus dat je met een gerust hart de prik kunt halen. De advertentie 
verwijst door naar coronavaccinatie.nl/zwanger. Daar is alle informatie over dit 
Kenmerk
3277006-1019136-PDC19
onderwerp gebundeld. 
 
Mensen met een migratie-achtergrond 
De communicatie richting mensen met een migratie-achtergrond richt zich vooral 
op het faciliteren van de organisaties die dichtbij hen staan. Voorbeelden hiervan 
zijn Pharos, GGD-en, het Rode Kruis, het COA en organisaties uit het netwerk van 
het ministerie van SZW. Deze partijen worden continue voorzien van materialen 
met de meest actuele informatie in meerdere talen, die zij verder verspreiden 
naar hun achterban. 
 
Daarnaast is de website prikkenzonderafspraak.nl nu in 11 talen beschikbaar. Er is 
een campagne in ontwikkeling in een aantal van deze talen, die de bijbehorende 
doelgroepen naar de website leidt. Hier kunnen zij een priklocatie in de buurt 
opzoeken, maar ook informatie en antwoorden vinden op vragen of twijfels.  
 
Mensen die vanwege hun geloof nog geen vaccinatieafspraak hebben gemaakt  
Het kabinet en kerkelijke netwerken (gereformeerden en evangelisten) zijn op 
verschillende manieren met elkaar in dialoog over de coronavaccinatie. Zo 
organiseren de kerkelijke gemeenschappen op korte termijn een livestream 
waarbij VWS als gast uitleg geeft over het vaccinatiebeleid. Ook is onlangs een 
interview gegeven voor de christelijke familiezender Family 7. Deze radio-
uitzending heeft tot publicaties in diverse christelijke media geleid. 
 
Desinformatie 
De aanpak van desinformatie is erop gericht om mensen zo goed en feitelijk 
mogelijk te informeren. We hebben een verkennend onderzoek uitgevoerd onder 
burgers om na te gaan of en in hoeverre men geconfronteerd wordt met 
desinformatie over vaccins. En in welke mate dit een rol speelt/speelde bij de 
keuze om zich wel of niet te vaccineren tegen corona. Mede op basis van de 
resultaten uit het onderzoek, de ervaringen van de partijen waarmee we 
samenwerken (o.a. RIVM, CBG, IGJ, Lareb), én onze ervaringen tot nu toe, gaan 
we meer kennis over desinformatie en feitelijke informatie over de 
coronavaccinatie aanbieden.  
- We verzamelen zoveel mogelijk (extra) desinformatiekennis vanuit het 
netwerk van experts en maken hier een handreiking over voor mensen die 
in hun beroepsuitoefening of op een andere manier in aanraking komen 
met desinformatie. De belangrijkste vraag die wordt uitgewerkt: hoe om 
te gaan met desinformatie en mensen die een andere overtuiging hebben?  
- We zetten een publiekscampagne op die bijdraagt aan de bewustwording 
van mensen rond desinformatie. Belangrijkste vragen zijn: hoe herken je 
desinformatie, hoe kan je het controleren en hoe kan je ermee omgaan?  
- We ontwikkelen feitelijke content over thema’s met veel desinformatie die 
we signaleren op de (social) mediakanalen. We ontkrachten de 
desinformatie door feitelijke informatie te presenteren, en werken 
daarvoor samen met experts. De weblogs waarin we experts aan het 
woord laten zijn een goed middel om feitelijke informatie over te brengen. 
Deze weblogs publiceren we op coronavaccinatie.nl en we zorgen ervoor 
dat onze (sociale) mediakanalen hiernaar verwijzen.  
PaginaPagina 84  84 vavan 84n 84

Ventileren 
Ventileren is goed voor een gezond binnenklimaat en dus altijd belangrijk, tijdens 
Kenmerk
3277006-1019136-PDC19
corona en daarna. De afgelopen periode is het belang van ventilatie (als vierde 
basismaatregel) zo goed mogelijk onder de aandacht gebracht. Sinds de zomer is 
het belang van ventilatie gecommuniceerd via de massamediale ‘Alleen Samen’ 
campagne. Bij de persconferentie werd dit getoond op het bord voor het 
spreekgestoelte: handen wassen, afstand houden, testen en ventileren. 
  
Daarnaast is er een campagne via social media gevoerd. Via zogenoemde sliders 
zijn tips over goed ventileren gedeeld met het algemeen publiek. Ook is ingezet op 
het vergroten van de kennis over ventileren bij eigenaren en beheerders van 
gebouwen. Daarom heeft TNO in opdracht van VWS een Handreiking Ventilatie 
opgesteld. Hier gingen een aantal sessies met een klankbordgroep van technische 
experts aan vooraf.  
 
De handreiking is op Rijksoverheid.nl en op de website ventilerenzogedaan.nl 
gepresenteerd. De handreiking bestaat uit 5 tips, die ook via social media onder 
de aandacht zijn gebracht. Onderdeel van de handreiking is een ventilatiekaart, 
waarbij gebouweigenaren, beheerders en (ver)huurders de situatie in het gebouw 
kunnen invoeren en vervolgens praktische tips ontvangen over ventileren in die 
specifieke omgeving.  
 
Hiermee voldoe ik aan mijn toezegging aan het lid Agema – zoals gedaan tijdens 
de Begrotingsbehandeling op 26 en 28 oktober jl. – over de noodzaak om over 
ventilatie ook campagnematig te communiceren. De komende periode blijft de 
Rijksoverheid in haar uitingen aandacht vragen voor frisse lucht en goede 
ventilatie. 
 
18. Arbeidsmarkt 
 
Subsidieregeling Coronabanen 
Het afgelopen jaar vroeg veel van zorgprofessionals en zorgorganisaties. Het 
kabinet besloot daarom om de subsidieregeling Coronabanen in de Zorg in te 
zetten. Werkgevers konden hiermee subsidie krijgen om mensen tot het einde van 
dit jaar, tijdelijk in te zetten in ondersteunende functies. Na beoordeling van alle 
aanvragen is er aan 699 zorgaanbieders subsidie verleend voor een bedrag van 
€83.358.377 voor 7271 coronabanen. Daarvan volgen 1675 mensen een opleiding 
die leidt tot mbo-certificaat via de Nationale Zorgklas. Zorgorganisaties maken het 
meest gebruik van de volgende types coronabanen: ondersteuner 
zorgmedewerker, welzijnsassistent en zorgbuddy. De branches verpleeghuizen, 
thuiszorg en gehandicaptenzorg maken het meest gebruik van de coronabanen. 
 
Amendement Ellemeet herstel van zorgprofessionals 
71
Tijdens de begrotingsbehandeling heeft GL een amendement van €10 miljoen 
ingediend gericht op het herstel van zorgprofessionals, waarbij 
(mede)zeggenschap een essentieel onderdeel is. Dit omdat zorgprofessionals nu al 
lange tijd voorop gaan in de strijd tegen covid-19, hetgeen buitengewone 
prestatie is, waar ik grote bewondering voor heb. Na deze zware periode zijn ze 
 
71
 Kamerstuk 35 925 XVI, nr. 16. 
PaginaPagina 84  84 vavan 84n 84

hoeveel personele ondersteuning benodigd is. De ziekenhuizen werken 
ondertussen aan plannen om de capaciteit van de GGD’s en COVID-afdelingen op 
Kenmerk
3277006-1019136-PDC19
de middellange en lange termijn te waarborgen. Op Saba en Sint Eustatius zijn 
momenteel geen actieve casus. 
 
Vaccinatiecampagnes Caribisch deel van het Koninkrijk 
Sinds de vaccinatieprogramma’s in het Caribisch deel van het Koninkrijk in 
februari jl. van start zijn gegaan, zijn er bijna 438.000 vaccins toegediend aan de 
inwoners van de eilanden. Van de totale bevolking is op Curaçao, Aruba en Sint 
Maarten respectievelijk 57%, 62% en 39% volledig gevaccineerd. Op Bonaire, Sint 
Eustatius en Saba is respectievelijk 63%, 46% en 81% van de totale bevolking 
volledig gevaccineerd. 
 
Om inzicht te krijgen in hoe de vaccinatiebereidheid in het Caribisch deel van het 
Koninkrijk verder vergroot zou kunnen worden, heeft het ministerie van VWS, in 
samenspraak met de gezondheidsautoriteiten op de (ei)landen, een kwalitatief 
onderzoek laten uitvoeren. I&O Research heeft dit onderzoek in augustus jl. 
uitgevoerd in samenwerking met onderzoekers op Bonaire, Sint Eustatius, 
Curaçao, Aruba en Sint Maarten. Op Saba heeft vanwege de al zeer hoge 
vaccinatiegraad geen onderzoek plaatsgevonden.  
  
De onderzoekers hebben eiland-specifiek geadviseerd over interventies die de 
vaccinatiebereidheid zouden kunnen vergroten, bijvoorbeeld maatwerk voor 
moeilijk-te-bereiken groepen, communicatie gericht op jongeren en de integratie 
van COVID-19-vaccinatie in een algemene communicatiecampagne over het 
belang van een gezonde leefstijl.  
  
De gezondheidsautoriteiten in Caribisch Nederland werken momenteel aan de 
integratie van de adviezen in de beleids- en communicatiestrategie. Ook de CAS-
landen hebben de resultaten van het onderzoek ontvangen en zijn bezig te 
bepalen welke aanpassingen zij zullen aanbrengen in de vaccinatiestrategie.  
 
20. Kabinetsreactie KPMG-rapport 
 
Hierbij ga ik in op het verzoek van het lid Simons, zoals dat is gedaan in het 
72
ordedebat van 26 oktober jl. over een reactie op het KPMG-rapport . Op 14 
oktober heeft KPMG een rapport gepubliceerd; de lessen na 1,5 jaar 
73
coronacrisis . In het rapport zet het adviesbureau uiteen welke lessen getrokken 
kunnen worden uit de afgelopen anderhalf jaar pandemie en hoe deze kunnen 
bijdragen aan het verbeteren van de pandemische paraatheid van Nederland. 
 
Ten eerste wil ik graag mijn waardering uitspreken voor de onderzoekers. Het 
rapport geeft een eerste overzicht van de lessen die we voor de toekomst voor 
pandemische paraatheid kunnen benutten. Daarbij bevat het herkenbare 
elementen en waardevolle, nieuwe inzichten. Zo geeft KPMG terecht aan dat het 
duurzaam verhogen van de ziekenhuiscapaciteit weinig zinvol is (gelet op de 
exponentiële groei van infectieziekten). Het kabinet heeft de capaciteit dan ook 
niettemin verhoogd om de piek op te vangen en beleid gevoerd om het aantal 
 
72
 2021Z18580 
73
 Dit zijn de lessen van 1,5 jaar coronacrisis - KPMG Nederland (home.kpmg) 
PaginaPagina 84  84 vavan 84n 84

21. Chemische veiligheid van mondkapjes 
 
Kenmerk
3277006-1019136-PDC19
Op 2 november 2021 heeft het RIVM het rapport “Chemische veiligheid 
75
mondkapjes” gepubliceerd. Door de verplichting na 1 juni 2020 om in 
verschillende omstandigheden mondkapjes te dragen nam het gebruik van deze 
producten sterk toe. In het briefrapport doet het RIVM verslag van signalen die 
het heeft ontvangen tussen mei 2020 en juni 2021 over stoffen die aan deze 
producten toegevoegd worden, zowel door fabrikanten en leveranciers als door 
consumenten zelf doordat zij zelf mondkapjes vervaardigen van ander producten 
of stoffen toevoegen aan commerciële mondkapjes. De meest relevante 
bevindingen van het RIVM zijn in het rapport opgenomen. 
 
Uit het rapport blijkt dat mondkapjes zonder toevoegingen veilig te gebruiken zijn. 
Er is nog te weinig informatie beschikbaar om te kunnen beoordelen of 
mondkapjes met claims als ‘antibacterieel’ of ‘antiviraal’ ook veilig zijn. Aan deze 
mondkapjes zijn vaak stoffen toegevoegd en deze toevoegingen vormen, 
gecombineerd met het intensievere gebruik, een nieuw en onbekend risico. De 
onzekerheden zitten met name in het ontbreken van gegevens over de 
samenstelling van de toevoegingen, de intensiteit van gebruik en de gevaren bij 
inademing. Het zelf vervaardigen van mondkapjes van materialen die niet bedoeld 
zijn om doorheen te ademen of op de huid te gebruiken, en het gebruik van 
sprays of etherische oliën lijkt de beschermende functie van de producten niet te 
verbeteren en kan mogelijk leiden tot ongewenste reacties. In het rapport wordt 
aanbevolen om de ontwikkelingen op dit terrein te blijven volgen en deze 
aanbeveling zal ik overnemen. 
 
22. Verlenging tegemoetkoming ongeplaceerde evenementen  
 
76
Het kabinet heeft in de brief aan uw Kamer van 14 september jl. aangekondigd 
dat het voor de periode tot 13 november € 15 miljoen reserveert als 
tegemoetkoming voor ongeplaceerde (culturele) evenementen. Deze 
evenementen hebben te maken met een capaciteitsbeperking van 25%. Het Fonds 
Podiumkunsten werkt nu aan een subsidieregeling die medio november 
opengesteld wordt. Nu de capaciteitsbeperkende maatregel wordt verlengd vanaf 
13 november, reserveert het kabinet een bedrag van € 2.5 miljoen per week voor 
iedere week dat deze maatregel langer duurt. 
 
23. Catshuisstukken 
 
In mijn brief van 8 december 2020 heeft het kabinet aangegeven de presentaties 
die voorliggen in de informele overleggen over de coronacrisis in het Catshuis 
77 78
openbaar te maken. De stukken worden op de website van Rijksoverheid 
79
gedeeld voor zover daar geen zwaarwegende belangen in de weg staan. Hier zijn 
 
75
 RIVM briefrapport 2021-0139, https://www.rivm.nl/publicaties/chemische-veiligheid-
mondkapjes 
76
 Kamerstuk 25 295, nr. 1422 
77
 Kamerstuk 25 295, nr. 771. 
78
 https://www.rijksoverheid.nl/onderwerpen/coronavirus-tijdlijn/uitgelicht-
catshuisstukken/openbaarmaking-catshuisstukken  
79
 Hierbij is onder meer te denken aan derden belang, het belang van de staat, de 
persoonlijke levenssfeer en de internationale betrekkingen.  
PaginaPagina 84  84 vavan 84n 84

