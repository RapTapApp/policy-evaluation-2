Beantwoording van vragen op het terrein van minister van EZK – BBH 2022 
 
Antwoorden op de vragen gesteld door de PVV 
 
1 
Hoe staat het met de Belgische win-win regeling een achtergestelde lening met 
maximaal 1,75% rente? Gaat minister daarmee aan de slag in samenwerking met 
minister van Financiën? 
 
Antwoord 
De in 2011 afgeschafte fiscale Durfkapitaalregeling vertoont grote gelijkenissen met de Win-win-
regeling uit België. De Durfkapitaalregeling had als doel risicokapitaal voor het mkb te mobiliseren 
via achtergestelde leningen. De regeling is destijds afgeschaft omdat uit de evaluatie bleek dat 
deze niet effectief was; de belastingsubsidie kwam voor een groot deel terecht bij financieringen 
die toch al tot stand zouden komen (deadweight loss). Dit kabinet ziet daarom geen aanleiding om 
de toepasbaarheid van een vergelijkbare regeling, zoals de win-win-regeling uit België, te 
onderzoeken. 
 
Het kabinet kiest daarentegen om de beschikbaarheid van durfkapitaal te stimuleren via de niet-
fiscale route. Hiervoor bestaat een uitgebreid instrumentarium dat in 2018 positief is beoordeeld 
(Kamerstuk 32637, nr. 344). Hierbij kijkt het kabinet ook continu hoe de beschikbaarheid van 
risicokapitaal verbeterd kan worden.  
 
Daarnaast heeft het Comité van Ondernemerschap advies uitgebracht over het versterken van de 
solvabiliteit van het mkb. Dit advies heeft uw Kamer op 1 november jl. ontvangen (kenmerk 
2021Z19147). Hierin stelt het Comité voor om quasi equity financiering via een fonds beschikbaar 
te stellen aan het mkb, zodat deze ondernemers investeringen in o.a. verduurzaming, 
digitalisering en groei kunnen doen. Zo’n fonds heeft eenzelfde doel als de fiscale 
Durfkapitaalregeling zou hebben, namelijk meer risicokapitaal mobiliseren, maar kan gerichter 
worden ingezet. Het is aan het volgende kabinet om op dit advies een inhoudelijke reactie te 
geven.  
 
Tot slot, hebben de Nederlandse grootbanken (ING Bank, Rabo bank, ABN AMRO) en de Algemene 
Pensioen Groep (APG) voor de zomer het Post Covid Growth Initiative gelanceerd. Met dit initiatief 
komen achtergestelde leningen beschikbaar voor het grotere mkb. De genoemde partijen hebben 
hier elk 100 miljoen euro voor beschikbaar gesteld (400 miljoen euro in totaal). Een 
achtergestelde lening kan voor 50% onder garantie worden gebracht binnen de Groeifaciliteit. Er is 
twee jaar uitgetrokken voor dit initiatief.  
 
2 
Gezien de grote waarde van de ruimtevaart voor onderzoeken aangaande luchtvaart, 
satellieten, telecom, medische wereld: wat wordt de inzet van de minister bij het nieuwe 
ESA-programma 2022? 
 
Antwoord 
Het Europese Ruimtevaartagentschap ESA bereidt momenteel de programma’s voor waarop we in 
2022 als Nederland kunnen inschrijven. Het volgende kabinet zal uw Kamer informeren over de 
Nederlandse inzet tijdens de conferentie. Ambtelijk zijn inmiddels de voorbereidingen gestart die 
nodig zijn om de keuzes voor te bereiden.  
 
3 
Wat wordt er gedaan met het projectvoorstel om knelpunten ambachtseconomie op te 
lossen en kan de 1 miljoen euro aan restgelden uit het opgeheven vermogen van het 
Hoofdbedrijfschap Ambachten (HBA) worden toegekend aan het projectvoorstel van 
MKB Nederland? 
 
Antwoord 
1 
 

aangepakt worden. Ook doen we soms evaluaties in samenhang, zoals de risicokapitaalregelingen 
die tezamen in 2018 geëvalueerd zijn. 
 
Het evalueren van individuele instrumenten is overigens een verplichting conform de 
comptabiliteitswet. Het kabinet geeft daar uiteraard invulling aan. Dit is van essentieel belang voor 
het beoordelen van de doeltreffendheid en doelmatigheid van het beleid. Daarbij worden altijd de 
kosten van de evaluatie in samenhang genomen met de omvang van het instrument. 
 
Het is goed om lessen te trekken uit de maatregelen die opgezet zijn in de coronacrisis. Maar het 
is ook belangrijk om te beseffen dat het doel van de coronasteunmaatregelen op het gebied van 
financiering is om de liquiditeitspositie van ondernemers te versterken. De reguliere 
financieringsinstrumenten hebben niet dit doel. Die zien toe op knelpunten van een meer 
structurele aard. Later deze maand volgt een brief aan over de nadere uitwerking van de 
evaluatieaanpak van de coronasteunmaatregelen.  
 
2 
Hoe vordert de uitwerking van de motie Aartsen (VDD) om de mkb’ers die door corona 
in de schulden zijn beland, er zo snel mogelijk weer boven op te helpen?  
 
Antwoord 
In de brief van 30 augustus jl. (Kamerstuk 35 420 nr. 365) heeft het kabinet aangegeven hoe de 
motie van het lid Aartsen (35 420 nr. 382) afgelopen maanden voortvarend is opgepakt. Met de 
uitvoeringsorganisaties RVO, UWV en de Belastingdienst hebben de ministeries van Financiën, 
Economische Zaken en Klimaat en Sociale Zaken en Werkgelegenheid meerdere, concrete acties 
opgestart. Dit heeft geresulteerd in het voor ondernemers realiseren van een informatiepunt bij 
het Ondernemersplein, het realiseren van een casuïstiekoverleg tussen RVO, UWV en 
Belastingdienst waarin verkend wordt of signalen over problemen met terugvorderingen 
vroegtijdig kunnen worden gedeeld en in procesafspraken met schuldeisers. Hierbij is nog een 
punt van aandacht de gegevensuitwisseling tussen de organisaties, omdat hiervoor een grondslag 
moet bestaan. Op dit moment wordt eraan gewerkt deze mogelijkheid zo snel mogelijk te creëren 
voor die gevallen waarvoor dit nog niet bestaat.  
 
Daarnaast is, zoals aangegeven in de brief van 27 mei jl. (Kamerstuk 35420 nr. 314) bij 
terugbetalingen van TVL en NOW individueel maatwerk een belangrijk uitgangspunt. Zo stellen 
UWV en RVO stellen zich bij betalingsproblematiek van ondernemers coulant op. De terugbetaling 
van een vordering kan – met een rente van 0% –over een langere periode (tot en met vijf jaar) 
worden uitgesmeerd, passend bij de situatie van de ondernemer.  
 
In de brief van 11 oktober 2021 (TK 35 420, nr. 412) heeft de Staatssecretaris van Financiën, 
Fiscaliteit en Belastingdienst uw Kamer bericht over de invulling die het kabinet geeft aan de motie 
Aartsen c.s. (Kamerstuk 35 420, nr. 382). Het kabinet kiest ervoor om de overlevingskansen van 
in de kern gezonde bedrijven te vergroten door een tijdelijke soepele opstelling van de 
Belastingdienst (en de Douane) bij schuldsanering. De Belastingdienst zal tijdelijk (van 1 augustus 
2022 tot en met 30 september 2023) genoegen nemen met hetzelfde uitkeringspercentage als 
concurrente schuldeisers toekomt. Daarnaast worden de ontwikkelingen ten aanzien van 
ondernemers met uitstel van betaling van belastingschulden de komende periode door de 
Belastingdienst en andere belangrijke schuldeisers gemonitord. Dit maakt het mogelijk bij 
knelpunten hierop snel actie te ondernemen. 
 
Ook beziet het kabinet wat er mogelijk is op het terrein van wettelijke en buitenwettelijke 
schuldhulp en schuldsanering en welke partijen welke ondersteuning aan ondernemers met 
corona-gerelateerde schulden bieden. 
 
3 
Is EZK bereid een campusstrategie te verkennen waarin we kijken naar wat cruciale 
hotspots (brainport, ESTEC) en die valorisatie aldaar beter maakt, de verbindingen 
bevordert en best practices stimuleert?  
 
3 
 

aangeven wanneer dit wetsvoorstel verder kan worden behandeld en hoe het er nu mee 
staat? 
 
Antwoord 
Het is inderdaad noodzakelijk dat de Mijnbouwwet gewijzigd wordt om de verdere uitbreiding van 
geothermie te faciliteren. De huidige Mijnbouwwet past minder goed bij de manier waarop 
geothermie ontwikkeld wordt. Dat is ook de reden dat dit wetsvoorstel op 16 juli 2020 aan uw 
Kamer is gestuurd. Hierna heeft uw Kamer verslag uitgebracht (2 oktober 2020) en is op 
26 november 2020 de nota naar aanleiding van het verslag aan uw Kamer gestuurd. Op 
30 november 2020 is aan uw Kamer een nota van wijziging op dit wetsvoorstel gestuurd. Op 
9 december 2020 heeft uw Kamer besloten dit wetsvoorstel voor plenaire behandeling aan te 
melden. Dit is nogmaals bevestigd op 27 januari 2021 toen uw Kamer het wetsvoorstel niet 
controversieel heeft verklaard. Het kabinet ziet geen belemmeringen om dit wetsvoorstel op korte 
termijn met uw Kamer te bespreken en ziet uit naar een plenaire behandeling hiervan. Op korte 
termijn zal uw Kamer overigens een tweede nota van wijziging ontvangen met nog een aantal 
technische wijzigingen. 
 
7 
Er is meer aandacht nodig voor het tekort aan technici. Wat doet de regering op dit vlak? 
Welke potjes zijn beschikbaar, en hoe wordt over departementen heen gewerkt? Hoe 
wordt samengewerkt met sectoren gewerkt waar tekorten zijn? Wat ontbreekt nog? 
Waar kan regering verder mee aan de slag, en welke ruimte heeft ze nodig van deze 
kamer? 
 
Antwoord 
Het kabinetsbeleid om het tekort aan technisch geschoold personeel terug te dringen wordt 
gevoerd onder de vlag van het Techniekpact. Het Techniekpact is een netwerkaanpak van de 
ministeries van EZK, SZW en OCW in samenwerking met veel partners (waaronder technische 
werkgeversorganisaties en Opleidings- & Ontwikkelingsfondsen). Met gerichte interventies 
proberen deze partijen knelpunten op te lossen en samenwerking te bevorderen. Denk aan het 
verhogen van de instroom van vrouwen in techniek en het versterken van regionale samenwerking 
tussen onderwijs en arbeidsmarkt. Het kabinet blijft in 2022 werken aan de doelen van 
Techniekpact. Onder de vlag van het Klimaatakkoord wordt gewerkt aan een specifieke aanpak op 
het thema Arbeidsmarkt en Scholing om voldoende vakmensen voor de transitie op te leiden en te 
ontwikkelen. Ook op dit punt werkt het kabinet verder samen met de sectoren aan het ontwikkelen 
van een aanpak om per sector tot een specifieke aanpak te komen. 
 
De middelen die bijdragen aan de doelen van het Techniekpact staan op verschillende plekken op 
de Rijksbegroting. Zo heeft het kabinet in augustus 2020 een aanvullend sociaal pakket van 
1,4 miljard euro gepresenteerd met daarin aandacht voor scholing en ontwikkeling, en voor 
intensieve ondersteuning en begeleiding naar nieuw werk (Kamerstuk 35420, nr. 105). Een 
belangrijk onderdeel hiervan is de regeling omscholing naar kansrijke beroepen in de ict en 
techniek. Deze regeling bevat 37,5 miljoen euro en is in september 2021 opengesteld (Kamerstuk 
32637, nr. 469). Via deze regeling kunnen werkgevers subsidie aanvragen om een (nieuwe) 
medewerker om te scholen naar een kansrijk beroep in de ict of techniek. Andere middelen die 
direct of indirect bijdragen aan het verminderen van personeelstekorten in de techniek zijn onder 
meer Sterk Techniekonderwijs, het Regionaal Investeringsfonds mbo (van OCW), de SLIM- en de 
STAP-regeling (van SZW) en MKB!dee en de HCA ICT (EZK). 
 
Naast deze inzet is het aantrekken en het behoud van internationaal talent onderdeel van de 
human capital aanpak van EZK en een manier om structurele tekorten op de arbeidsmarkt op te 
lossen. Zo werkt RVO samen met verschillende regio’s en nationale partners werkt aan het 
versterken van de positionering van Nederland als vestigingsland voor kennismigranten. Focus 
gaat uit naar talent met schaarse technische vaardigheden en kennis dat een bijdrage kan leveren 
aan beleidsdoelstellingen als de energietransitie en digitalisering. 
 
Het effect van onder meer deze extra inzet van het afgelopen jaar is op dit moment nog niet 
bekend, omdat veel van de regelingen nog moeten opstarten of net zijn opgestart. Daarom kan op 
5 
 

ecosystemen. Deze strategie kijkt naar manieren hoe ecosystemen versterkt kunnen worden 
waaronder op het gebied van valorisatie, talent en financiering. Deze strategie wordt benut als 
handvat voor het Nationaal Groeifonds voor de pijler R&D en innovatie. Er komt geen verdere 
uitwerking van deze strategie ecosystemen. Wel worden de handvatten in de strategie ook actief 
breder gedeeld en toegepast. Zo wordt op dit moment gewerkt aan de learning community 
ecosystemen om ecosystemen te verbinden en kennis en best practices te delen. Over de 
voortgang van de learning community wordt u in de zomer van 2022 geïnformeerd. 
 
2 
Hoe groot is de financieringsbehoefte van Wetsus en welke stappen moeten worden 
genomen om Wetsus als volledige TO2-instelling te erkennen? 
 
Antwoord 
Zoals in de Kamerbrief in reactie op de motie Romke de Jong c.s. (Kamerstuk 32637, nr. 457, van 
12 oktober 2021) is aangegeven, heeft Wetsus een jaarlijks budget van circa 13,8 miljoen euro, 
dat nu gefinancierd wordt vanuit diverse bronnen. In het adviesrapport van de Expertgroep, die 
aan uw Kamer in 2020 is gestuurd (Kamerstuk 33009, nr. 90, van 4 juni 2020), staat ook 
uitgebreid beschreven hoe deze financiering is opgebouwd. Met het wegvallen van de 
Zuiderzeelijnmiddelen vanaf 2021 ontstond een gat van 4,75 miljoen euro per jaar. Vanuit het 
ministerie van EZK, NWO en enkele universiteiten is dit tekort tot en met volgend jaar gedicht. 
Wanneer Wetsus op dezelfde voet haar onderzoeksactiviteiten wil kunnen voortzetten, is na 2022 
ook een vergelijkbaar bedrag nodig. 
 
De commissie die de TO2 onlangs geëvalueerd heeft, doet enkele aanbevelingen om de positie en 
verdere ontwikkeling van het toegepast onderzoek in Nederland te versterken. Daartoe wordt de 
regering onder andere opgeroepen een afwegingskader te ontwikkelen en Wetsus de TO2-status te 
verlenen. Het is aan een volgend kabinet om hierin tot een afweging te komen en te bezien of 
hiervoor aanvullende middelen beschikbaar kunnen worden gesteld. De brief aan de Kamer over 
de positie van Wetsus ten opzichte van de huidige vijf TO2-instellingen kan daarbij worden 
betrokken. 
 
3 
Herkent de minister het beeld dat kleine ondernemingen moeite hebben met financiering 
aantrekken. Wat kan de minister hier aan doen?  
 
Antwoord 
Ondernemers hebben financiering nodig voor hun bedrijfsvoering en om investeringen te kunnen 
doen in vernieuwing, verduurzaming en digitalisering. Een goed werkende financieringsmarkt is 
hiervoor noodzakelijk. De toegang tot financiering monitort het CBS in opdracht van EZK 
nauwlettend via de jaarlijks Financieringsmonitor. Hieruit blijkt: hoe kleiner het bedrijf, hoe minder 
succesvol het is in het aantrekken van een financiering. Zo is 23% van het micro- en 17% van het 
kleinbedrijf dat een financieringsaanvraag gedaan heeft, niet succesvol, tegenover 12% van het 
midden- en 7% van het grootbedrijf.  
 
Ook Dialogic concludeert in haar onderzoek naar de mkb-financieringsmarkt in 2019 dat er 
knelpunten zijn voor het hoge risicosegment, te weten het kleine en innovatieve mkb (Kamerstuk 
32637, nr. 386). Verbeteringen zijn dus mogelijk.  
 
Toegang tot mkb-financiering stimuleert het kabinet via onder andere de BMKB en Qredits 
microfinanciering. Zo verstrekte Qredits in 2020 bijna 5000 kredieten ter waarde van circa 
104 miljoen euro en hebben ze tot kwartaal 2021 bijna 2900 kredieten verstrekt ter waarde van 
circa 62 miljoen euro. Daarnaast stimuleert het kabinet alternatieve financiering via Stichting MKB 
Financiering en met het recent gelanceerde DACI-fonds van 200 miljoen euro.  
 
Er resteert echter een knelpunt voor het brede mkb: gebrek aan eigen vermogen om op basis 
daarvan vreemd vermogen aan te kunnen trekken en te kunnen investeren. Deze week heeft het 
Nederlands Comité voor Ondernemerschap advies uitgebracht over de versterking van de 
solvabiliteit van het mkb. Het Comité stelt een fonds voor dat voor ondernemers de toegang tot 
7 
 

 
Antwoorden op de vragen gesteld door de PvdA 
 
1 
Fossiele banen zullen steeds meer verdwijnen. PvdA pleit voor een werkgarantiefonds. 
Mensen die bij een bedrijf werken dat niet duurzaam kan worden moeten worden 
opgevangen en met behoud van inkomen en worden omgeschoold. Het fonds moet 400 
miljoen euro bevatten en aangevuld worden wanneer het wordt uitgeput. Graag een 
reactie van staatssecretaris op beide voorstellen. 
 
Het kabinet ziet met u dat de klimaattransitie effecten op de arbeidsmarkt zal hebben. Gelukkig 
ontstaan er naar verwachting veel nieuwe banen, maar daarbij hoort ook dat fossiele banen 
kunnen verdwijnen. Bij het formuleren van nieuw beleid rondom de klimaattransitie zal het 
volgende kabinet ook de effecten op de arbeidsmarkt in het oog moeten houden en bezien of 
maatregelen zoals een werkgarantiefonds daarbij nodig en uitvoerbaar zijn.  
 
2 
Steunt het kabinet zoals bij de tabaksindustrie het geval is, een reclameverbod voor 
fossiele industrie? 
 
Antwoord 
Het reclameverbod voor tabak is gebaseerd op het internationale verdrag in het kader van het 
WHO Framework Convention on Tobacco Control (WHO FCTC). Op grond van dit verdrag is er een 
algeheel verbod voor reclame voor tabaksproducten bij de aangesloten landen. Ten aanzien van de 
fossiele industrie is er geen sprake van een vergelijkbare internationale afspraak.  
 
Bij reclame voor fossiele industrie gaat het om een breed spectrum aan producten en diensten, 
zoals bijvoorbeeld de verkoop van benzine-auto’s, de verkoop van brandstof aan de pomp en 
vliegreizen. Een reclameverbod zou hiermee zeer verstrekkende gevolgen hebben. Op dit moment 
ontbreekt handelingsperspectief voor veel consumenten om gebruik te maken van andere 
brandstoffen en producten. In het kader van de energietransitie zet het kabinet zich uiteraard in, 
op Europees en nationaal niveau, om het handelingsperspectief voor consumenten uit te breiden. 
 
De overheidscampagne “Iedereen Doet Wat” richt zich op het bereiken van een 
gedragsverandering bij consumenten. Daarmee kan ook de vraag naar duurzame producten en 
diensten worden gestimuleerd. 
 
In algemene zin ziet de Autoriteit Consument en Markt (ACM) toe op naleving van regels over 
misleidende marketing. Onlangs heeft de ACM vuistregels vastgesteld over duurzaamheidsclaims. 
Bedrijven moeten consumenten juiste en controleerbare informatie geven over duurzaamheid. 
Bedrijven die duurzaamheidsclaims doen die onjuist of misleidend zijn, kunnen door de ACM 
worden beboet. 
 
3 
Is het kabinet bereid om bij alle industrieclusters onderzoek te doen naar het overslaan 
van CCS als tussenstap, zoals Roland Berger bij Tata Steel, en daarvoor 4 miljoen vrij te 
maken?  
 
Antwoord 
Nee. Dat Tata Steel CCS als tussenstap overslaat betekent niet dat dit voor andere industriële 
bedrijven ook een oplossing is. Er is immers al veelvuldig onderzocht en geconcludeerd dat CCS 
een onmisbare en kosteneffectieve reductieroute is voor de industrie. Dit blijkt uit recente 
onderzoeken van toonaangevende organisaties zoals het IPCC en IEA, maar ook PBL geeft dit aan 
voor de Nederlandse industrie. 
 
CCS werkt, is veilig en kan op korte termijn grote hoeveelheden CO reduceren. Hiermee is CCS 
2
een onmisbare technologie voor het bereiken van de 2030-doelstelling. Nu extra onderzoeken 
9 
 

6 
Klopt het dat er op het ruimtevaartprogramma wordt bezuinigd? Er zijn signalen dat dit 
gevolgen zou kunnen hebben voor het ruimtevaartcentrum in Noordwijk. 
 
Antwoord 
Zoals in mijn antwoord op de schriftelijke vraag is aangegeven, is er in de periode 2023-2025 nog 
214,5 miljoen euro beschikbaar voor ESA-programma’s (waarvan 61,5 miljoen euro voor optionele 
programma’s). Dat is inderdaad minder dan de 283,5 miljoen euro die beschikbaar was voor de 
periode 2020-2022 (waarvan 134 miljoen euro voor optionele programma’s). Dat komt mede 
omdat we eerder doelbewust ervoor gekozen hebben om beschikbare bedragen in de tijd naar 
voren te halen, om daarmee een ruimere inschrijving voor de periode 2020-2022 mogelijk te 
maken (zie Nota Ruimtevaartbeleid 2019, Kamerstuk 24446, nr. 64, blz. 17). Daarmee bleef de 
Nederlandse inschrijving in ESA-programma’s overigens relatief laag in verhouding tot die van 
andere lidstaten  
 
De bedragen die nu in de begroting vermeld staan, zijn niet meer en niet minder dan een feitelijke 
weergave van de reserveringen tot nu toe. Er is nog geen politiek besluit genomen over de 
bedragen die we beschikbaar willen stellen voor de komende ESA-periode. Dat is aan een volgend 
kabinet. Daarbij zal mede gebruik gemaakt kunnen worden van een NSO-advies over de 
Nederlandse inzet dat naar verwachting tegen de zomer van 2022 beschikbaar zal komen. 
Daarvoor hebben we ook nog tijd, want Nederland zal pas in november 2022 definitief moeten 
vastleggen voor hoeveel we willen participeren in de ESA-programma’s. 
 
Uiteraard heeft het kabinet oog voor het belang van ESTEC, en de daarbij gelegen Space Campus 
NL in Noordwijk. Daarom heeft het kabinet eerder 40 miljoen euro beschikbaar gesteld uit de 
Regio-envelop.  
 
Antwoorden op de vragen gesteld door het CDA 
 
1 
Wat wil Nederland met de European Chips Act en wat zijn de conclusies van de laatste 
Europese Raad m.b.t. de Chips Act?  
 
Antwoord 
Nederland verwelkomt het initiatief van de Europese Commissie voor een European Chips Act. De 
precieze inhoud van de Act is nog volop in ontwikkeling. Nederland neemt, gezien onze sterke 
positie in het halfgeleiderecosysteem, een actieve positie in bij de verdere invulling daarvan. Zo 
hebben we in de week na de aankondiging een non-paper aan de Commissie (2021D38167) 
verstuurd met onze ideeën over het doel en de inhoud van deze Act. De Act moet in de 
Nederlandse visie bijdragen aan de versterking van de Europese waardeketen door het 
voortbouwen op het bestaande ecosysteem, het stimuleren van internationale samenwerking met 
like-minded landen binnen een open mondiale waardeketen op basis van wederzijdse 
afhankelijkheden. Ook moet er binnen de Act aandacht zijn voor het opleiden van technologisch 
geschoold personeel en het ontwikkelen van de volgende generaties chips, ook ten behoeve van 
aanverwante sleuteltechnologieën zoals fotonica, kwantum en AI.  
 
Nederland staat in nauw contact met de Commissie, Duitsland en Frankrijk om de komende 
periode de Act vorm te geven en trekt hierbij ook op met de Nederlandse industrie en 
kennisinstellingen.  
 
Deze visie is ook ingebracht tijdens de meest recente Europese Raad. De Europese Raad 
benadrukt in haar conclusies het belang van snelle voortgang op de Act om het Europese 
halfgeleiders-ecosysteem, als onderdeel van de gehele waardeketen, verder te versterken en 
weerbaarder te maken vanwege de kritieke rol in de digitale transformatie.  
 
2 
Op 29 september jl. diende het lid Amhaouch een motie in die de regering verzoekt het 
grondstoffenprobleem samen met bedrijfsleven te inventariseren en met oplossingen te 
11 
 

De data die we met satellieten kunnen realiseren, bijvoorbeeld over de emissie van 
broeikasgassen, zijn inderdaad van belang voor de transitie. We kunnen veel nauwkeuriger zien 
waar uitstoot plaatsvindt en of onze maatregelen inderdaad leiden tot minder uitstoot.  
 
Het kabinet heeft de Kamer eerder geïnformeerd over de aanpak rond sleuteltechnologieën en de 
afbakening daarvan (Kamerstuk 33009, nr. 70, 2019). Ruimtevaart is daarbij niet als 
sleuteltechnologie genoemd. In het betreffende stuk wordt verwezen naar een beperkte lijst 
technologieën die we in het missiegedreven topsectoren- en innovatiebeleid hebben benoemd als 
sleuteltechnologie. 
 
Dit zegt niets over het belang van de ruimtevaart. Ruimtevaart is een enabling technologie, omdat 
voor overheden en bedrijven in verschillende sectoren satellietdata en ruimtevaarttechnologie 
cruciaal zijn voor tal van toepassingen.  
  
Antwoorden op de vragen gesteld door Volt 
 
1 
We komen 28.000 technische mensen tekort om onze doelen te halen. Wat zijn de 
plannen van kabinet om dit te bereiken? 
 
Antwoord 
Het kabinetsbeleid om het tekort aan technisch geschoold personeel terug te dringen wordt 
gevoerd onder de vlag van het Techniekpact. Het Techniekpact is een netwerkaanpak van de 
ministeries van EZK, SZW en OCW in samenwerking met veel partners (waaronder technische 
werkgeversorganisaties en Opleidings- & Ontwikkelingsfondsen). Met gerichte interventies 
proberen deze partijen knelpunten op te lossen en samenwerking te bevorderen. Denk aan het 
verhogen van de instroom van vrouwen in techniek en het versterken van regionale samenwerking 
tussen onderwijs en arbeidsmarkt. Het kabinet blijft in 2022 werken aan de doelen van 
Techniekpact. Onder de vlag van het Klimaatakkoord wordt gewerkt aan een specifieke aanpak op 
het thema Arbeidsmarkt en Scholing om voldoende vakmensen voor de transitie op te leiden en te 
ontwikkelen. Ook op dit punt werkt het kabinet verder samen met de sectoren aan het ontwikkelen 
van een aanpak om per sector tot een specifieke aanpak te komen. 
 
De middelen die bijdragen aan de doelen van het Techniekpact staan op verschillende plekken op 
de Rijksbegroting. Zo heeft het kabinet in augustus 2020 een aanvullend sociaal pakket van 
1,4 miljard euro gepresenteerd met daarin aandacht voor scholing en ontwikkeling, en voor 
intensieve ondersteuning en begeleiding naar nieuw werk (Kamerstuk 35420, nr. 105). Een 
belangrijk onderdeel hiervan is de regeling omscholing naar kansrijke beroepen in de ict en 
techniek. Deze regeling bevat 37,5 miljoen euro en is in september 2021 opengesteld (Kamerstuk 
32637, nr. 469). Via deze regeling kunnen werkgevers subsidie aanvragen om een (nieuwe) 
medewerker om te scholen naar een kansrijk beroep in de ict of techniek. Andere middelen die 
direct of indirect bijdragen aan het verminderen van personeelstekorten in de techniek zijn onder 
meer Sterk Techniekonderwijs, het Regionaal Investeringsfonds mbo (van OCW), de SLIM- en de 
STAP-regeling (van SZW) en MKB!dee en de HCA ICT (EZK). 
 
Naast deze inzet is het aantrekken en het behoud van internationaal talent onderdeel van de 
human capital aanpak van EZK en een manier om structurele tekorten op de arbeidsmarkt op te 
lossen. Zo werkt RVO samen met verschillende regio’s en nationale partners aan het versterken 
van de positionering van Nederland als vestigingsland voor kennismigranten. Focus gaat uit naar 
talent met schaarse technische vaardigheden en kennis dat een bijdrage kan leveren aan 
beleidsdoelstellingen als de energietransitie en digitalisering. 
 
Het effect van onder meer deze extra inzet van het afgelopen jaar is op dit moment nog niet 
bekend, omdat veel van de regelingen nog moeten opstarten of net zijn opgestart. Daarom kan op 
dit moment nog niets gezegd worden over het effect van deze intensivering op de tekorten aan 
technisch personeel. Ook moet blijken hoe de arbeidsmarkt zich na de pandemie ontwikkelt. Het 
kabinet informeert uw Kamer via onder meer het Techniekpact en de Leven Lang Ontwikkelen-
aanpak over beleidskansen. 
13 
 

Het kabinet deelt het belang dat bundeling van diensten door datatussenpersonen niet mag leiden 
tot lock-in voor consumenten of bedrijven. Het kabinet zal zich daarvoor inzetten als dat onder 
druk komt te staan in deze laatste onderhandelingsfase. De verordening bevindt zich momenteel in 
de triloogfase. De Raadspositie is op 1 oktober jl. vastgesteld, zoals aangekondigd in de 
geannoteerde agenda van de Telecomraad (Kamerstuk 21501-33, nr. 875).  
 
4 
Kan de Kamer de ambtelijke voorbereidingen voor de RRF ontvangen? Worden de 
investeringen die we kunnen doen, gebruikt om bestaande investeringen te betalen, of 
gaan die daadwerkelijk gebruikt worden om te zorgen dat we nieuwe innovaties op 
klimaat, digitalisering, onderwijs en de culturele sector kunnen doorvoeren? 
 
Antwoord 
De minister van Financiën heeft op 1 november jl. een brief verstuurd naar de Kamer over het 
vervolgproces met betrekking tot het Nederlandse Recovery and Resilience Plan (RRP) (kenmerk 
2021D41011).  
 
Zoals eerder gedeeld met uw Kamer (Kamerstuk 21501-20, nr. 1626) is er op verzoek van het 
kabinet een ambtelijke inventarisatie gemaakt met mogelijke investeringen voor het RRP. Dit 
betreft een ambtelijke inventarisatie waarover (nog) geen politieke besluitvorming heeft 
plaatsgevonden. Het stuk bevat dan ook geen formele kabinetsstandpunten. De verkenning is in 
mei jl. afgerond en sindsdien onderdeel van de formatie. 
 
Deze inventarisatie vindt u in de bijlage van de voornoemde Kamerbrief van de minister van 
Financiën en bestaat uit twee bouwstenen. Bouwsteen 1 bevat reeds gedekte investeringen en 
hervormingen (van februari 2020 tot april 2021) en bouwsteen 2 betreft een inventarisatie naar 
nieuwe, additionele investeringen.  
 
Volgens de RRF-verordening kan het plan ingevuld worden met maatregelen (hervormingen en 
investeringen) die na 1 februari 2020 van start zijn gegaan. Dit betekent dat maatregelen kunnen 
worden opgenomen waartoe reeds is besloten, of aanvullende maatregelen. Voor alle maatregelen 
zijn ook de geldende Europese staatsteunregels van toepassing.  
 
Voor zover in het Nederlandse plan gekozen wordt voor investeringen waartoe al is besloten en die 
reeds gedekt zijn in de nationale begroting, zorgt de bijdrage uit de RRF voor het vrijspelen van 
incidentele middelen uit de nationale begroting die vrij kunnen worden ingezet, bijvoorbeeld om 
het invoeren van hervormingen te faciliteren of voor incidentele uitgaven buiten de reikwijdte van 
de RRF.  
 
Als gekozen wordt voor nieuwe investeringen dan kan daarmee een aanvullende impuls worden 
gegeven aan het adresseren van de uitdagingen die bijvoorbeeld de groene en digitale transitie 
met zich meebrengen.  
 
Het is aan de formatie om invulling te geven aan het plan en een beslissing te nemen over 
maatregelen waartoe al is besloten, nieuwe maatregelen, of een combinatie van beide. 
 
Antwoorden op de vragen gesteld door JA21 
 
1 
In berichtgeving was te lezen dat Nederland uit de coronapot 6 miljard euro kan krijgen 
mits er wat wordt gedaan aan het morrelen aan de hypotheekrenteaftrek. JA21 heeft 
hier moeite mee, is dit bericht juist en zit er een vijfde partij aan de formatietafel, 
namelijk Europa? 
 
Antwoord 
Het Nederlandse Recovery and Resilience Plan (RRP) moet bijdragen aan een doeltreffende aanpak 
van de landspecifieke aanbevelingen van 2019 en 2020. Nederland heeft de afgelopen jaren 
diverse landspecifieke aanbevelingen gekregen. 
15 
 

Het kabinet wil voorkomen dat in de kern gezonde bedrijven door extra maandelijkse 
aflossingslasten voor belastingschulden alsnog tussen wal en schip geraken. 
 
De staatssecretaris van Financiën heeft daarom aangegeven in zijn brief van 11 oktober 2021 
(Kamerstuk 35420, nr. 412) dat de Belastingdienst, samen met vertegenwoordigers van 
belangrijke schuldeisers, de ontwikkelingen ten aanzien van de groep ondernemers met uitstel van 
belastingen gaat monitoren. Eventuele knelpunten in de praktijk worden dan snel zichtbaar aan de 
Belastingdienst en andere belangrijke schuldeisers, op basis waarvan wenselijke en mogelijke 
acties kunnen worden ondernomen.  
 
Het aflossen van uitgestelde belastingschulden start overigens met ingang van 1 oktober 2022 (en 
dus niet met ingang van 1 oktober 2021). 
  
Antwoorden op de vragen gesteld door de SGP 
 
1 
Het bedrijfsleven ziet de regeldruk toenemen en pleit voor versterking van de mkb-toets 
en van adviescollege toetsing regeldruk. Hoe gaat het kabinet dit oppakken?  
 
Antwoord 
De mkb-toets is onlangs geëvalueerd en het resultaat was positief (kenmerk 2021Z19030). In dat 
kader zijn ook enkele praktische aanbevelingen gedaan hoe de toets vaker en doeltreffender 
uitgevoerd kan worden. Een inhoudelijke reactie op de aanbevelingen wordt aan het nieuwe 
kabinet overgelaten. In de tussentijd worden deze aanbevelingen opgepakt.  
 
Inzake de versterking van het adviescollege toetsing regeldruk geldt dat gewerkt wordt aan een 
opvolger met een permanente status en een breder mandaat. U kunt binnenkort daarover een 
brief verwachten.  
 
2 
Bedrijven moeten betalen voor deelname aan normcommissies. In andere landen is er 
financiële steun voor normcommissies, hier niet. Dat belemmert een evenwichtige 
samenstelling van normcommissies. Is de minister bereid hiernaar te kijken en daar 
financiering voor te regelen? 
 
Antwoord 
NEN is verantwoordelijk voor het normalisatieproces in Nederland en draagt de zorg voor optimale 
betrokkenheid van belanghebbenden. In 2018 heeft het adviesbureau Technopolis in opdracht van 
het ministerie van EZK onderzoek gedaan naar de betrokkenheid van belanghebbenden bij het 
normalisatieproces. De Tweede Kamer is hierover geïnformeerd (Kamerstuk 27879, nr. 65). Uit 
het onderzoek bleek dat er uiteenlopende redenen voor partijen kunnen zijn om niet deel te 
nemen aan het normalisatieproces. Naast financiële redenen, moet vooral gedacht worden aan de 
tijd die nodig is voor deelname aan normcommissies. Het rapport bevatte een aantal 
aanbevelingen om de betrokkenheid van met name kleinere belanghebbende partijen te vergroten. 
In samenspraak tussen NEN, brancheorganisaties en EZK richt de inzet zich op verbeteringen in de 
processen rondom de normcommissies. omdat het verbeterpotentieel daar het hoogste wordt 
ingeschat. 
 
3 
Gezonde mkb-bedrijven komen nog steeds moeilijk aan financiering. Het Comité voor 
Ondernemerschap pleit voor een fonds ter versterking van het eigen vermogen. Wat zijn 
de mogelijkheden voor opstartfinanciering vanuit het groeifonds? 
 
Antwoord 
Toegang tot financiering voor gezonde bedrijven is van belang. Het Comité voor Ondernemerschap 
is met een advies gekomen om door hen geïdentificeerde knelpunten op de financieringsmarkt aan 
te pakken. Het Comité signaleert dat het mkb beperkt toegang heeft tot financiering, voornamelijk 
om te kunnen investeren in verduurzaming, digitalisering en groei. Het Comité stelt een fonds voor 
17 
 

 
Antwoord 
In de Kamerbrief van 11 oktober jl. van de staatsecretaris van Financiën – Fiscaliteit en 
Belastingdienst (Kamerstuk 35420, nr. 412) over de aanpak belastingschulden vanwege corona, 
wordt aangegeven dat er per september 2021 19,7 miljard euro aan belastingschulden openstaat 
bij 274.000 ondernemers. Op het gebied van coronasubsidies zijn op dit moment de 
uitvoeringsorganisaties intensief bezig met de definitieve vaststellingen van de steunmaatregelen. 
Daarom is het op dit moment niet mogelijk om met zekerheid aan te geven hoeveel terugbetaald 
moet worden onder de afzonderlijke maatregelen. 
 
3 
Veel ondernemers zijn te laat met informatie aanleveren bij RVO, daar is nu uitstel voor. 
Wat is de verwachting ten opzichte van 1 maand nu? Graag een reactie van de minister. 
 
Antwoord 
Op 21 september heeft RVO aangegeven de deadline voor het aanleveren van de werkelijke omzet 
voor eerste kwartaal van 2021 te verlengen met 6 weken naar 11 november 2021. Vaak is het 
enkel nodig het formulier dat reeds ingevuld is met de omzetgegevens van de Belastingdienst te 
controleren en akkoord te geven. De verwachting is dat ondernemers met dit uitstel voldoende tijd 
hebben om alsnog te reageren en de eventuele noodzakelijke accountantsproducten mee te 
sturen. In het geval dat ondernemers niet reageren, probeert RVO op basis van bekende 
gegevens, zoals van de Belastingdienst, de definitieve subsidie vast te stellen. 
 
Antwoorden op de vragen gesteld door Groep Van Haga 
 
1 
Wat heeft het ministerie van EZK in het afgelopen jaar gedaan om de regeldruk en 
bureaucratie te verminderen? 
 
Antwoord 
Dit kabinet heeft de afgelopen jaren een voortdurende inspanning geleverd om regeldruk te 
verminderen door concrete knelpunten en problemen in bestaande wetgeving op te lossen. Deze 
kabinetsperiode zijn in gesprek met ondernemers zo’n 60 knelpunten en maatregelen opgelost en 
genomen. Het gaat dan om zowel het behapbaar en uitvoerbaar maken van nieuwe regelgeving als 
het wegnemen van belemmeringen in bestaande regels. Enkele voorbeelden hiervan: de 
modernisering van de kleineondernemersregeling, de vereenvoudiging aanvraagprocedure 
Subsidie praktijkleren en verbetering van de informatievoorziening over de arbowetgeving. Twee 
belangrijke pijlers van de regeldrukaanpak, namelijk de MKB-toets en het Adviescollege Toetsing 
Regeldruk (ATR), zijn recent geëvalueerd. Uit de evaluaties blijkt dat beide een belangrijke rol 
spelen om mogelijke knelpunten als gevolg van nieuwe regelgeving zoveel mogelijk te voorkomen.  
 
2 
Wat heeft het ministerie van EZK in het afgelopen jaar gedaan om de 
financieringsmogelijkheden te verbeteren? 
 
Antwoord 
Net voor de crisis heeft het kabinet u de brief visie MKB-financiering gestuurd (Kamerstuk 32637, 
nr. 386). Conclusie daarin was dat de instrumentenkoffer van de overheid grotendeels op orde 
was. Op de toen geïdentificeerde knelpunten zijn acties ondernomen, ook het afgelopen jaar.  
 
Voor een verbetering van de financieringsmogelijkheden is een divers financieringsaanbod 
noodzakelijk. Het kabinet heeft daarom ook in het afgelopen jaar de Stichting MKB Financiering 
gestimuleerd om naast de bancaire sector in Nederland ook de niet-bancaire sector te helpen 
professionaliseren, onder andere via zelfregulering. Afgelopen juli is ook het DACI-fonds 
gelanceerd - in samenwerking met EIF en Invest-NL – dat tevens zal bijdragen aan een diverser 
financieringsaanbod.  
 
19 
 

  
1 
Gaat de staatssecretaris de 1,3 miljard voor klimaat ontwikkelingshulp in plaats daarvan 
uitgeven aan energiearmoede in Nederland? 
 
Antwoord 
Het is voor Nederland cruciaal dat klimaatverandering wereldwijd wordt aangepakt. De 100 miljard 
dollar zorgt ervoor dat ook de minst ontwikkelde landen dit kunnen doen. De Nederlandse bijdrage 
bestaat uit publieke en private financiering en bedraagt in totaal naar verwachting ca 1,3 miljard 
euro. Bij de mobilisatie van private klimaatfinanciering voor ontwikkelingslanden spelen de 
internationale financiële instellingen waarvan Nederland een relatief grote donor is, zoals de 
Wereldbank, een belangrijke rol. 
 
Het kabinet deelt de zorgen rondom de huidige hogere energieprijzen en monitort de situatie 
nauwgezet. Daarom heeft het kabinet hiertoe de volgende maatregelen aangekondigd: 
1. om tegemoet te komen voor de stijgende energierekening op de korte termijn doet het 
kabinet incidenteel voor 2022 een tweetal aanpassingen in de energiebelastingen. Hiertoe 
verhoogt het kabinet de belastingvermindering. Daarnaast wordt het tarief in de 
energiebelasting op de eerste schijf elektriciteit verlaagd; 
2. daarnaast stelt het kabinet 150 miljoen euro beschikbaar om kwetsbare huishoudens met 
een hoge energierekening en/of een slecht geïsoleerde woning te ondersteunen met 
isolatiemaatregelen via hun gemeente. Dat kan bijvoorbeeld met het aanbieden van 
energiebesparende maatregelen of een uitgebreid energiebespaaradvies. De maatregelen 
verzachten de gevolgen van de stijgende energieprijzen met extra aandacht voor 
huishoudens met een laag inkomen en uitkering; 
3. deze maatregelen komen bovenop bijvoorbeeld het Warmtefonds waarmee huishoudens 
ondersteund worden bij het isoleren van hun woning; 
4. ook is er in de begroting van 2022 ruim 500 miljoen euro aan extra middelen vrijgemaakt 
voor een Nationaal Isolatie Programma. 
 
Het kabinet blijft de ontwikkelingen rond de energieprijzen en de gevolgen voor de 
energierekening nauwlettend in de gaten houden. 
 
2 
Kernenergie: hoe staat het nu met de duurzame CO2 neutrale energiebron? Wanneer 
kunnen wij de resultaten verwachten van de scenariostudie? Wanneer denk het kabinet 
een uitgewerkt plan ligt voor de realisatie van een of meerdere kerncentrales? 
 
Antwoord 
De scenariostudie verwachten wij medio 2022. In de scenariostudie wordt gekeken naar de 
mogelijke rol en omvang van kernenergie als CO2 neutrale energiebron in de energiemix richting 
2030 - 2050 en verder. De voorgestelde studie zou ons kunnen helpen door te inventariseren wat 
de rol is van kernenergie bij de minimalisatie van integrale (systeem-) kosten, leveringszekerheid, 
grondstofgebruik, importafhankelijkheid en minimalisatie van ruimtelijke impact. De scenariostudie 
is daarmee een aanvulling op de marktconsulatie, welke inzichten biedt met betrekking tot de 
haalbaarheid van kernenergie en onder welke voorwaarden marktpartijen bereid zijn te investeren 
in kerncentrales in Nederland. Het is aan een nieuw kabinet om mede op basis hiervan met een 
verdere uitwerking te komen.  
  
Antwoorden op de vragen gesteld door de VVD 
 
1 
Wat gaat het kabinet doen om de buisleidingencorridor mogelijk te maken? Chemelot 
ligt ver af van de Noordzee. Duurzame elektriciteit is daarom lastiger. Er waren plannen 
voor buisleiding die kant op. We willen snel met die buisleiding aan de slag. Wat is de 
mogelijke status van deze buisleiding? Wat doet kabinet om dit mogelijk te maken? Is 
het mogelijk al start te maken met aanleg, bijvoorbeeld voorbereidende 
21 
 

subsidieaanvraag, met hulp van diverse adviesbureaus. Op basis hiervan kan een subsidiebesluit 
genomen worden. Er kan nog geen uitgebreide toelichting worden gegeven over het 
subsidiebesluit, omdat dit proces nog lopende is. Op dit moment verwacht het kabinet voor het 
einde van het jaar het subsidiebesluit te kunnen nemen. 
 
3 
Welke berekeningen zijn er voor het sneller afschakelen van kolencentrales en 
opschakelen van gascentrales? 
 
Antwoord 
In de kolensector is in een periode van minder dan twee jaar hard ingegrepen, met  
 een verbod op kolen per 2030,  
 de verplichte sluiting van één centrale [Hemweg] per 2020, 
 een productiebeperking voor alle centrales tot en met 2024, en  
 de vrijwillige sluiting van één centrale. 
 
Hiermee wordt binnen de kolensector het maximaal haalbare gedaan in termen van CO -reductie, 
2
zonder dat er risico’s rondom de leveringszekerheid en de veilige verbranding van reststromen 
ontstaan. De risico’s rondom leveringszekerheid en de veilige verbranding van reststromen gelden 
nog steeds, waardoor verder ingrijpen in de kolensector niet mogelijk is zonder vergaande 
gevolgen. Ten slotte brengt verder ingrijpen in de kolensector grote juridische risico’s in het kader 
van de lopende claims met zich mee. TenneT monitort jaarlijks de leveringszekerheid in haar 
Monitor Leveringszekerheid. Uitgaande van verschillende weerssituaties, kansen op uitval van 
centrales en andere factoren, berekent TenneT of het aanbod van elektriciteit voldoende is om aan 
de vraag te voorzien. Hierbij wordt rekening gehoudenmet de ontwikkelingen van de kolen- en 
gascentrales. Bij het vervroegd sluiten van kolencentrales zal per direct een versterkte 
importafhankelijkheid ontstaan. 
 
4 
Voert de staatssecretaris gesprekken met TenneT over leveringszekerheid van 
elektriciteit? 
 
Antwoord 
Ja, en jaarlijks levert TenneT een Monitor leveringszekerheid op. Het kabinet heeft uw Kamer 
hierover als laatste op 2 juli 2021 geïnformeerd (Kamerstuk 29023, nr. 269).  
 
5 
In hoeverre wordt er gekeken naar maatregelen in de landbouw om aan de CO2-
reductiedoelen te voldoen, bijvoorbeeld door het onder water zetten van 
veenweidegebieden? 
 
Antwoord 
Zoals beschreven in de Klimaatnota zijn er in het Klimaatakkoord klimaatmaatregelen afgesproken 
gericht op de veehouderij, de glastuinbouw en de bosbouw. De aanpak in veenweidegebieden 
maakt ook onderdeel uit van de afspraken in het Klimaatakkoord. De minister van Landbouw NV 
e
heeft vorig jaar het Veenplan 1 fase aangeboden aan Uw Kamer (Kamerstuk 32813, nr. 562) 
waarin die aanpak is beschreven. 
 
6 
Hoe krijgen private marktpartijen ruimte om te investeren in lokale elektriciteitsnetten, 
gezien het feit dat commerciële partijen nu al bereid zijn in het lokale net te investeren 
om krapte om het net tegen te gaan, maar dat zij tegen wet- en regelgeving aan lopen? 
 
Antwoord 
Netbeheerders zijn in principe als enige verantwoordelijk voor het uitbreiden van het 
elektriciteitsnet en het aansluiten van burgers en bedrijven op dit net omdat het elektriciteitsnet 
een natuurlijk monopolie betreft om de publieke belangen te kunnen borgen. In afwijking hiervan 
kunnen private investeerders lokaal investeren in een zogenaamd gesloten distributiesysteem, 
23 
 

ecologie. Besluitvorming over de hoogte van de opgave voor windenergie op zee en de 
bijbehorende financiële middelen is aan een volgend kabinet. 
Daarnaast is een belangrijke randvoorwaarde dat er voldoende vraag naar de extra elektriciteit is 
dichtbij de plekken waar deze wordt aangeland, bijvoorbeeld voor elektrificatie van de industrie of 
waterstofproductie. Dan blijven windparken subsidievrij en is extra uitbreiding van het 
hoogspanningsnet niet nodig. De verhoging van de ambitie voor windenergie op zee moet dus 
hand in hand gaan met de toename van de elektriciteitsvraag op land.  
 
8 
Kan er nu al duidelijkheid geven worden en over de routekaart naar 100% duurzame 
energievoorziening in Caribisch Nederland? 
 
Antwoord 
Verduurzaming van de energievoorziening in Caribisch Nederland is nodig. Op 26 april 2021 is de 
beleidsdeelneming Bonaire Brandstof Terminals (BBT) opgericht om de voorzieningszekerheid van 
energie op Bonaire te borgen. Op verzoek van uw Kamer (motie Boucke c.s., Kamerstuk 35632, 
nr. 13) is in de statuten van BBT ook als doelstelling opgenomen om zich in te zetten voor de 
verduurzaming van de energie.  
 
Het kabinet werkt aan een plan voor BBT voor investeringen in hernieuwbare energie op Bonaire, 
hiervoor wordt bij najaarsnota maximaal 10 miljoen euro gereserveerd. Hiermee kan BBT 
aanvullend kapitaal aantrekken, eveneens voor investeringen in duurzame energie op Bonaire. 
Daarmee heeft BBT het kapitaal dat nodig is voor de investeringen in duurzame energie op 
Bonaire. BBT is nu in gesprek met alle betrokken partijen op Bonaire over de 
investeringsbeslissingen die op de korte termijn genomen moeten worden voor de 
leveringszekerheid en verduurzaming van de elektriciteitsvoorziening op Bonaire.  
 
Op verzoek van uw Kamer, middels de motie Boucke c.s. (Kamerstuk 35632, nr. 15), laat het 
kabinet ook een routekaart naar een 100 procent duurzame energievoorziening in Caribisch 
Nederland opstellen. Hierbij wordt ook gekeken naar de rol van BBT in verduurzaming op Bonaire. 
Het kabinet verwacht de routekaart januari 2022 naar uw Kamer te sturen. 
 
9 
Welke manieren binnen bestaande instrumenten ziet de minister voor verduurzaming 
van het mkb? Is de minister van mening dat er aanvullende instrumenten nodig zijn? 
 
Antwoord 
De staatssecretaris van Economische Zaken en Klimaat – Klimaat en Energie heeft uw Kamer op 
1 november jl. een brief gestuurd over de ondersteuning van het mkb bij de klimaat- en 
energietransitie (kenmerk 2021Z19081). Met deze brief legt het kabinet de basis voor de 
ondersteuning van het mkb bij de transitie op lange termijn. 
 
De brief geeft een inventarisatie van reeds genomen maatregelen en maatregelen die nog verder 
verkend worden om het mkb te ondersteunen om te verduurzamen. De maatregelen zien toe op 
het verbeteren van de informatievoorziening en ondersteuning, onrendabele delen van 
investeringen verminderen en het verbeteren van de toegang tot financiering. 
  
Antwoorden op de vragen gesteld door de PvdA 
 
1 
Wat is uw reactie op PBL en VN-organisatie UNEP die stellen dat het EU doel voor 2050 
te laat is voor 1.5 graden doel? 
 
Antwoord 
Het Planbureau voor de Leefomgeving en UNEP constateren terecht dat de huidige klimaatplannen 
van landen niet optellen tot de Parijsdoelen. Met de huidige plannen van alle landen komen we uit 
op 2,7 graden, terwijl het Parijsakkoord als doel heeft ruim onder de 2 graden te blijven met als 
25 
 

uitvoering van het klimaatbeleid. Het kabinet heeft daarnaast regelmatig contact met bedrijven die 
zich bezighouden met de productie van (hernieuwbare) energie of veel (hernieuwbare) energie 
verbruiken. Deze contacten zijn van belang om verdere verduurzaming te stimuleren. Sectoren 
wijzen bijvoorbeeld op het belang van de realisatie van de benodigde infrastructuur om over te 
gaan op andere energiedragers, zoals waterstof en elektriciteit, of geven aan behoefte te hebben 
aan hulp bij financiering van de onrendabele top van verduurzamingsprojecten. Hierbij geldt 
overigens altijd het principe dat de vervuiler betaalt. 
 
4 
Kan er dit najaar nog een extra SDE++ ronde worden georganiseerd, voor bijvoorbeeld 1 
miljard euro, om te zorgen dat er een versnelling wordt gerealiseerd voor groene 
waterstof? 
 
Antwoord 
Het is niet mogelijk om dit najaar een extra SDE++ ronde te organiseren. De SDE++ staat op dit 
moment open voor de verschillende technieken, waaronder de productie van groene waterstof. 
Deze ronde zal nog openstaan tot 11 november a.s. en heeft een openstellingsbudget van 
5 miljard euro. Een aparte waterstofronde is niet mogelijk op basis van de huidige 
staatsteungoedkeuring voor de SDE++. 
 
Het kabinet vindt de opschaling van groene waterstof van groot belang. Daarom wordt op dit 
moment gewerkt aan de ontwikkeling van een apart opschalingsinstrument om gericht de 
ontwikkeling van elektrolyseprojecten te ondersteunen. Uiterlijk begin december wordt uw Kamer 
geïnformeerd over de stand van zaken van dit instrument, met de brief over waterstof die vorige 
week is toegezegd tijdens het debat over het Fit for 55-pakket. 
 
5 
Hoe gaat het met de uitvoering van de motie-Thijssen over Urgenda? 
 
Antwoord 
De KEV 2021 laat zien dat in 2021 waarschijnlijk minder dan 25% emissiereductie wordt 
gerealiseerd. Ook in de jaren na 2021 blijven de onzekerheden in de ramingen groot. Om de 
klimaatdoelen te behalen heeft het kabinet bij de Miljoenennota wederom maatregelen 
aangekondigd die de komende jaren zorgen voor een extra reductie. Hiermee heeft het kabinet, 
rekening houdend met haar demissionaire status, wezenlijke stappen genomen om op korte 
termijn te zorgen voor een versnelling van emissiereductie en uitvoering te geven aan de 
gewijzigde motie van het lid Thijssen (Kamerstuk 35668, nr. 41). Alhoewel deze maatregelen een 
bijdrage leveren aan de reductie van CO , zal de komende jaren (zij het steeds kleiner wordend) 
2
onzekerheid bestaan of 25% emissiereductie wordt gerealiseerd. Het is aan een volgend kabinet 
vervolgstappen verder vorm te geven. 
  
Antwoorden op de vragen gesteld door het CDA 
 
1 
Als we kijken naar de doorlooptijden voor de realisatie van windparken op zee, 
hoogspanningskabels en transformatorstations, waterstofnetten, CO2-
transportinfrastructuur en laadpalen voor elektrische auto’s, dan lopen we steeds tegen 
lange doorlooptijden aan. De meeste tijd is nodig voor vergunningsprocedures en 
ruimtelijke inpassing. Is de staatssecretaris bereid om een inventarisatie te maken van 
de mogelijke oplossingsrichtingen om deze procedures te versnellen? Hoe kijkt de 
staatssecretaris naar de oproep van de NVDE voor een radicale versnelling van 
procedures? 
 
Antwoord 
Lange doorlooptijden voor energie-infrastructuurprojecten vormen inderdaad één van de 
bottlenecks in de snelle uitrol hiervan. Om die reden bespreekthet kabinet met regelmaat dan ook 
versnellingsopties samen met netbeheerders, industrie en andere stakeholders in het Programma 
Energiesysteem (PES) en in het Programma Infrastructuur Duurzame Industrie (PIDI). De 
27 
 

diezelfde Klimaat en energieverkenning 2021 was Nederland in 2020 voor het eerst sinds 1981 
netto-exporteur van elektriciteit. In de jaren 2000-2008 en 2012-2014 importeerde Nederland per 
saldo 15-20 TWh elektriciteit per jaar, in de ander jaren wat minder. De komende jaren loopt de 
export van elektriciteit, ondanks ook aangenomen elektrificatie van de industrie, op tot 15-29 TWh 
in 2029 volgens PBL. Tot slot is de elektriciteitsmarkt geen Nederlandse markt, maar een 
Europese. Vraag en aanbod in Europa zullen ook de Nederlandse industrie in staat moeten stellen 
te elektrificeren.  
 
De energietransitie is breder dan alleen elektrificatie van de industrie. Het is een complex systeem 
met veel onderlinge afhankelijkheden en juist daarom is een integrale blik nodig. Het kabinet is 
voornemens om u op korte termijn een brief te sturen met een eerste aanzet voor een 
richtinggevend kader voor de energiehuishouding van 2050. 
 
Antwoorden op de vragen gesteld door GroenLinks 
 
1 
Vindt de staatssecretaris dat het beter is om de beleidscyclus van de Klimaatwet te 
integreren met de begrotingscyclus?  
 
Antwoord 
Het is belangrijk dat de besluitvorming in de begrotingscyclus adequaat wordt voorzien van de 
meest recente inzichten. De Klimaat- en Energieverkenning (KEV) van PBL speelt een belangrijke 
rol in de beleidscyclus. Het afgelopen jaar heeft er intensief contact plaatsgevonden met al de bij 
de KEV betrokken kennisinstellingen en departementen waarbij de voor- en nadelen van een 
andere publicatiedatum van de KEV in beeld zijn gebracht. Daarbij speelt een belangrijke rol dat 
de cijferbasis van de KEV ook gebruikt wordt bij rapportages voor andere beleidsterreinen 
waarvoor Nederland gehouden is aan internationale verplichtingen. Aanpassing van de nationale 
Klimaatwet is aan een volgend kabinet. 
 
2 
Vindt u dat er bovenop het integraal wetgevingsprogramma nog meer rijksregie moet 
komen? 
 
Antwoord 
Het kabinet ziet dat regie nodig is om de vele samenhangende inspanningen uit de klimaat- en 
energietransitie effectief op gang te brengen. Aangezien het energiesysteem zo belangrijk is voor 
de transitie in vrijwel alle sectoren ontwikkelt het kabinet een aanpak om te komen tot meer regie 
op de ontwikkeling daarvan. Om te zorgen dat de aanleg van de energie-infrastructuur tijdig en 
voldoende aansluit op de verduurzaming van de industrie heeft het kabinet het Nationaal 
Programma Infrastructuur Duurzame Industrie (PIDI) ingesteld, waarin het Rijk in nadrukkelijke 
samenwerking met de relevante partijen (industrie, energieproducenten, netwerkbedrijven, 
regionale overheden) besluitvorming over de aanleg van infrastructuur tracht te versnellen. De 
regionale stakeholders hebben clusterenergiestrategieën (CES-en) opgesteld. Deze geven de basis 
voor het voorstel in het eerste Meerjarenprogramma Infrastructuur Energie en Klimaat (MIEK) dat 
aangeeft welke infraprojecten het kabinet de komende periode wil gaan versnellen. Met het 
aanscherpen van het benodigde beleid, het wegnemen van knelpunten en zoeken naar 
aanvullende financiering wil het kabinet die versnelling en besluitvorming regie geven. Het MIEK 
wordt later uitgebreid naar de andere sectoren.  
 
Tegelijkertijd herkent het kabinet het belang dat iedereen kan meepraten en meebeslissen. Deze 
transitie kunnen we alleen met elkaar maken. Het is dan ook belangrijk dat burgers, bedrijven en 
overheden gezamenlijk de regie op deze transitie pakken. Dat betekent dat meepraten, zowel 
landelijk als lokaa,l van belang is en dat ook bijvoorbeeld gemeenteraden in staat zijn om richting 
te geven aan ontwikkelingen in hun gemeenten. Die invloed moet geborgd zijn in de aanpak van 
de transitie. Bovendien hecht het kabinet sterk aan de interbestuurlijke samenwerking. 
 
3 
29 
 

Vindt u dat de Klimaatwet aangescherpt moet worden met een verplichtend tussendoel 
van minimaal 55% CO2-reductie in 2030 en de resultaatverplichting van 
klimaatneutraliteit, dus 100% in 2050?  
 
Antwoord 
Met de inwerkingtreding van de Europese Klimaatwet zijn de klimaatdoelstellingen voor de Unie als 
geheel aangescherpt en vastgelegd in een verordening. Een aanpassing van de Nederlandse 
Klimaatwet is noodzakelijk, omdat de Nederlandse Klimaatwet geen rekening houdt met de 
juridisch bindende verplichtingen uit de Europese Klimaatwet. De emissiereductiedoelen voor 2030 
en 2050 in de Nederlandse Klimaatwet moeten worden aangepast. Daarvoor bestaan verschillende 
opties. In het rapport Bestemming Parijs van de ambtelijke studiegroep-Van Geest is een aantal 
opties beschreven. Een van de opties is om het emissiereductiedoel voor 2030 aan te scherpen 
naar -55%, zoals de Afdeling naar voren brengt, maar ook andere opties zijn mogelijk. Het kabinet 
laat, gelet op haar demissionaire status, de keuze daarover aan een nieuw kabinet.  
 
7 
Vindt u dat er in de Klimaatwet (net als EU) ook doelen voor hernieuwbare energie en 
energiebesparing moeten komen? 
 
Antwoord 
Wijzigingen van de Nederlandse Klimaatwet, zoals het vastleggen van doelen voor 
energie-besparing en hernieuwbare energie, vragen om een politiek besluit en zijn deels 
afhankelijk van de onderhandelingen die nog plaats gaan vinden over het Fit for 55-pakket. De 
keuzes daarover en de implementatie van het Fit for 55-pakket zijn ook aan een volgend kabinet. 
 
8 
Vindt het kabinet dat de enorme capaciteitsproblemen op het stroomnet een aparte 
versnellingswet netinfrastructuur rechtvaardigt? 
 
Antwoord 
Met de voorgenomen Energiewet wil het kabinet al meer duidelijkheid geven over hoe 
netbeheerders om moeten gaan met transportschaarste en worden de mogelijkheden vergroot om 
eerder regie te nemen over energie-infrastructuurprojecten door provincies en het Rijk. Daarmee 
wordt het wettelijk kader gemoderniseerd. 
 
De capaciteitsproblemen komen echter niet zo zeer voort uit wettelijke beperkingen maar veel 
meer uit ruimtelijk inpassingsproblematiek, tekort aan technisch personeel en de forse groei naar 
transportcapaciteit als gevolg van de groeiende, digitaliserende en elektrificerende economie en 
energietransitie.  
 
Daarom ondersteunt het kabinet netbeheerders momenteel waar mogelijk zodat deze efficiënter 
gebruik te kunnen maken van het net met bijvoorbeeld de invoering van AMvB n-1 waarmee 5 tot 
30% additionele transportcapaciteit kan worden vrijgemaakt voor invoeding van elektriciteit door 
de zogenaamde spitstrook in te zetten.  
  
Voor zover het om eventuele financiële ruggensteun gaat is in de brief van 29 oktober jl. 
(Kenmerk DGK-E 21244373) aangegeven dat het Rijk sinds enige tijd in gesprek is met de drie 
grote netwerkbedrijven bij wie de eigen vermogensbehoefte (in de toekomst) speelt. Hierbij wordt 
per bedrijf in kaart gebracht welke investeringsopgave deze bedrijven tot 2030 en daarna 
voorzien.  
 
Daarnaast is er op vertrouwelijke basis in kaart gebracht welke kapitaalbehoefte daarbij ontstaat 
en hoeveel eigen vermogen daarbij nodig is. Als ook de analyse in deze fase is afgerond ligt de 
vraag op tafel of het Rijk een bijdrage zal leveren in de kapitaalbehoefte van de drie bedrijven.  
 
Zoals in de brief van 29 oktober is aangegeven zal het kabinet voordat het stappen zet uw Kamer 
over het vervolg informeren. Daarbij zullen vanzelfsprekend ook de voorwaarden waaronder er 
mogelijk sprake kan zijn van een eventuele Rijksbijdrage aan de orde komen.  
31 
 

Antwoord 
 
 
Daarnaast schat het PBL in dat het totale pakket in 2030 in aanvulling op het staande 
klimaatbeleid enkele Megatonnen aan CO2-reductie kan realiseren. Daarnaast levert het 
maatregelenpakket ook een bijdrage aan realisatie van de 25% emissiereductie in de jaren 2022, 
’23 en ’24. Daarbij PBL constateert het PBL ook dat er nog veel onduidelijk is over hoe het kabinet 
deze middelen in wil zetten, en dat er aan bepaalde voorwaarden voldaan moet zijn voordat de 
extra middelen resulteren in extra reducties. Dat geldt bijvoorbeeld voor de inzet van SDE++ 
middelen. Het kabinet zal de kanttekeningen uit de analyse van PBL ter harte nemen bij de 
verdere uitwerking van maatregelen en gaat hier voortvarend mee aan de slag. 
 
De 6,8 miljard euro die het kabinet bij Prinsjesdag heeft ingezet is daarom een belangrijke stap, 
maar er zullen de komende jaren nog meer maatregelen nodig zijn om de klimaatdoelstellingen te 
realiseren.  
 
2 
De staatssecretaris van EZK schrapte vleesvermindering uit Iedereen Doet Wat 
campagne. Waarom geeft overheid niet zelf het goede voorbeeld? Is de staatssecretaris 
bereid om een landelijke ‘carnivoor geef het door’ campagne op te zetten? Is de 
staatssecretaris bereid plantaardig voedsel de norm te maken bij de overheid zonder 
keuzevrijheid te beperken? 
 
Antwoord 
Het thema ‘minder vlees eten’ is sinds eind 2019 onderdeel van de Iedereen Doet Wat campagne. 
In samenspraak met consumenten- en gedragsexperts is bekeken hoe dit onderwerp via een 
positieve boodschap gecommuniceerd kon worden. In plaats van het sec noemen van ‘minder 
vlees’ is daarbij een meer praktisch handelingsperspectief gecommuniceerd: ter vervanging van 
vlees kan de consument kiezen voor een gevarieerder dieet, met een goede balans tussen dierlijke 
en plantaardige eiwitten, met peulvruchten en noten als vervanger van vlees. Daarnaast wordt ook 
verwezen naar het Voedingscentrum, dat ook aandacht geeft aan een betere balans tussen 
plantaardig en dierlijk eiwit in het voedingspatroon en eten volgens de Schijf van Vijf. Het kabinet 
ziet dan ook geen noodzaak om een andere campagne hiervoor op te zetten.  
 
3 
In Glasgow is methaanplegde getekend door Nederland en 102 landen. Wat gaat de 
staatssecretaris doen om deze niet te laten verwateren maar om te zetten in actie? 
 
Antwoord 
De methaanpledge zorgt er voor dat landen hun methaanuitstoot te verminderen. Nederland 
steunt dit doel. Het is daarmee een belangrijke prikkel voor landen die tot nu toe minder dan 
Nederland hebben gedaan om hier maatregelen te nemen. In Nederland hebben we al 
maatregelen genomen om methaan te reduceren in de afval-, landbouw en energiesector 
gereduceerd. Zo heeft de Nederlandse offshore energiesector de methaanuitstoot met 50% 
gereduceerd t.o.v. 2017. Dit was vrijwillig op basis van een convenant tussen EZK, SodM 
(toezichthouder) en NOGEPA (sector). Dat geeft al aan dat vooruitlopend op de ondertekening van 
deze pledge Nederland al de nodige verantwoordelijkheid heeft genomen.  
 
4 
Er is meer coördinatie nodig. De Raad van State heeft geadviseerd te komen met een 
minister voor Klimaat die optreedt als coördinator en er op toeziet dat andere 
ministeries leveren in lijn met de 1,5 graad. Wat Partij van de Dieren betreft wordt dit 
een minister voor klimaat en biodiversiteit die dezelfde status krijgt als de minister van 
Financiën. Een oproep richting kabinet en formerende partijen. Wat vindt u hiervan? 
 
Antwoord 
Gezien de maatschappelijke impact van het klimaatbeleid is het van belang dat het primaat bij de 
politiek blijft liggen en dit wordt geborgd in de huidige besluitvormingsprocedures. De 
33 
 

belangrijke rol in de transitie en deze zullen richting 2050 belangrijk blijven. Het bevorderen van 
innovatie ten aanzien van deze toepassingen is belangrijk om de efficiënte en effectieve inzet voor 
deze toepassingen te bevorderen. Hieronder vallen oplossingen voor circulaire economie, zoals 
biogrondstoffen voor groene chemie en (bouw)materialen. Hieronder vallen ook hoogwaardige 
energietoepassingen die in de transitie noodzakelijk zijn, zoals groen gas en (geavanceerde) 
biobrandstoffen voor zwaar wegtransport en lucht- en scheepvaart. 
 
Aangezien projecten met betrekking tot houtige biogrondstoffen voor energetisch gebruik in de 
praktijk niet in aanmerking komen voor innovatiesubsidie en de belangrijke functie van 
laatstgenoemde toepassingen van biogrondstoffen ligt het niet in de rede biogrondstoffen uit te 
sluiten van de innovatieregelingen DEI+ en HER+. 
 
7 
Klopt het dat voor NorthH2 grijze waterstof, op basis van aardgas, de basis vormt van 
het project?  
 
Antwoord 
De link die wordt gelegd tussen grijze waterstof en het NortH2 project herken ik niet. Het project 
geeft aan zich te richten op groene waterstof uit windenergie.  
Voor nu wil ik alvast benadrukken dat het NortH2-consortium een privaat initiatief is gericht op het 
combineren van wind-op-zee met groene waterstofproductie in Noord-Nederland. Er zijn in de 
contacten met NortH2 geen toezeggingen gedaan over een eventuele Rijksbijdrage. Het beleid en 
de marktordening voor waterstof is juist gericht op het creëren van een gelijk speelveld tussen 
marktpartijen en een regierol voor de overheid bij de ontwikkeling van infrastructuur. De 
ontwikkeling van deze infrastructuur is ook niet afhankelijk van het wel of niet doorgaan van het 
NortH2-project.  
Zoals toegezegd tijdens het plenaire debat over Fit for 55 op 27 oktober jl. volgt er begin 
december een brede Kamerbrief over waterstof, waarbij ook op dit punt ingegaan zal worden. 
Daarnaast is er een verzoek gedaan voor een technische briefing over waterstof door uw Kamer, 
waarin dit punt eveneens kan worden besproken. 
 
8 
Kunnen Bonaire, Sint Eustatius en Saba meegenomen worden in de KEV? Kunnen 
regelingen voor verduurzamingssubsidies ook beschikbaar worden gemaakt voor 
Caribisch Nederland? Deze Kamer heeft een motie aangenomen van PvdD en BIJ1 over 
projecten die schade aanbrengen aan koraalriffen, om deze geen doorgang te laten 
vinden. Is het kabinet bereid aan de noodrem te trekken voor projecten die schade aan 
het koraal aanrichten? Kunnen verduurzamingssubsidies ook beschikbaar worden 
gemaakt voor Caribisch Nederland? 
 
Antwoord 
Nee, Bonaire, Sint Eustatius en Saba kunnen niet meegenomen worden in de KEV omdat de doelen 
waar de KEV over rapporteert niet over die eilanden gaat.  
 
De Demonstratieregeling Energie-innovatie (DEI) is sinds 2018 ook opengesteld is voor Caribisch 
Nederland. Ook is het Nationaal Groeifonds opengesteld voor Caribisch Nederland. 
 
De SDE++ subsidie wordt gefinancierd uit de belasting die wordt geheven via de opslag duurzame 
energie. In Caribisch Nederland zijn bedrijven en particulieren uitgesloten van de opslag duurzame 
energie en om deze reden ook uitgesloten van de SDE++ subsidie.  
 
Op verzoek van de Kamer heeft beleidsdeelneming Bonaire Brandstof Terminals B.V. (BBT) in zijn 
statuten als doelstelling opgenomen om zich in te zetten op de verduurzaming van de 
elektriciteitsproductie op Bonaire. Op verzoek van uw Kamer wordt een routekaart naar een 100 
procent duurzame energievoorziening in Caribisch Nederland opgesteld en daarbij gekeken naar de 
taken die BBT op zich kan nemen rondom verduurzaming. Deze zult u naar verwachting in januari 
2022 ontvangen. 
 
35 
 

kansen voor verminderen of afschaffen van financiële prikkels voor fossiele brandstoffen in 
Europees verband en kan als input dienen voor een nieuw kabinet. Het BNC-fiche met de positie 
van het kabinet is op 17 september jl. met uw Kamer gedeeld.  
 
3 
Wil de staatssecretaris het ambitieuzere doel voor hernieuwbare energie daadwerkelijk 
gaan halen? 
 
Antwoord 
Het kabinet beaamt dat een hoger aandeel hernieuwbare energie een belangrijke bijdrage kan 
leveren aan het behalen van het EU-doel voor ten minste 55% emissiereductie in 2030. Nederland 
zet traditioneel in op sturen op het hoofddoel van CO2-reductie met als voordeel dat de meest 
kostenefficiënte maatregelen eerst worden genomen. De onderhandelingen over de wijziging van 
de richtlijn hernieuwbare energie zijn net begonnen. Als de onderhandelingen over dit doel zijn 
afgerond is het uiteraard de kabinetsinzet om de in EU-verband het afgesproken doelen te voor 
hernieuwbare energie behalen.  
 
4 
Ook Nederland investeert al jaren in onderzoek naar SMRs in Petten. Hoe staat het met 
de voortgang daarop? Hoe ziet de staatssecretaris de inzet van deze nieuwe innovaties 
in kernenergie voor de toekomst van Nederland? 
 
Antwoord 
Nederland draagt inderdaad bij aan onderzoeken bij de Nucleair Research & Consultancy Group 
(NRG) in Petten. NRG richt zich daarbij vooral op algemene technologie rondom de Molten Salt 
reactor; een SMR.  
 
Nieuwe innovaties zoals SMRs bieden kansen voor CO2-reductie op langere termijn. Het kabinet 
acht het van belang om in zowel nationaal als internationaal verband samen verder te werken aan 
kennisontwikkeling en aansluiting te zoeken bij de Europese toekomstige ontwikkeling van SMRs, 
zodat Nederland goede kennis en ervaring heeft voor de mogelijkheden van kernenergie voor de 
nabije toekomst. 
 
5 
Maakt de minister samen met zijn Europese collega’s concrete plannen om 
energienetten te verzwaren en aan elkaar te koppelen?  
 
Antwoord 
Nederland is al bijzonder goed verbonden met de ons omringende landen via een of meerdere 
verbindingen. Het Nederlandse elektriciteitsnet is verbonden met Duitsland, België, het Verenigd 
Koninkrijk, Noorwegen en Denemarken. Hierdoor wordt de Noordwest-Europese elektriciteitsmarkt 
tot stand gebracht.  
 
In Europees verband wordt verder gesproken over de TEN-E verordening en het kabinet spreekt in 
pentalateraal verband over de werking van de Noordwest-Europese elektriciteitsmarkt.  
 
Nationaal ondersteunt het kabinet netbeheerders waar mogelijk zodat deze efficiënter gebruik te 
kunnen maken van het net met bijvoorbeeld de invoering van AMvB n-1 waarmee 5 tot 30% 
additionele transportcapaciteit kan worden vrijgemaakt voor invoeding van elektriciteit door de 
zogenaamde spitsstrook in te zetten.  
 
Voor zover het om eventuele financiële ruggensteun gaat is in de brief van 29 oktober jl. (kenmerk 
2021Z19005) aangegeven dat het Rijk sinds enige tijd in gesprek is met de drie grote 
netwerkbedrijven bij wie de eigen vermogensbehoefte (in de toekomst) speelt. Hierbij wordt per 
bedrijf in kaart gebracht welke investeringsopgave deze bedrijven tot 2030 en daarna voorzien.  
 
37 
 

 
We houden de kennisbasis dus continu bij. Indien er een goede aanleiding voor is, zal het beleid 
voor de inpassing van windenergie samen met het ministerie van IenW opnieuw tegen het licht 
worden gehouden. Het is momenteel aan de RES-regio’s om goed afgewogen te bepalen waar 
nieuwe wind- en zonneparken gerealiseerd kunnen worden waarbij uiteraard oog is voor de 
belangen en wensen van inwoners.  
 
2 
Windturbines hebben negatieve gevolgen voor de vispopulatie, blijkt uit onderzoek van 
Deltares. Kent de staatssecretaris dit onderzoek en hoe rijmt zij dat onderzoek met de 
behoeftes van de Stuurgroep Extra Opgave voor de behoeftes van de industrie om 45 
TWh energie extra op te wekken op zee, naast nog 35 TWh op land? Waarom wordt 
voorgespiegeld dat dit probleemloos zou kunnen, terwijl dit naast alle problemen de 
welvaart voor het zeeleven aantast? 
 
Antwoord 
Dit onderzoek is mij bekend. Het is uitgevoerd binnen het Wind op Zee Ecologisch Programma 
(WOZEP). WOZEP wordt door Rijkswaterstaat in opdracht van het ministerie van EZK uitgevoerd. 
Doel van dit programma is het onderzoeken en zoveel mogelijk beperken van de effecten van 
windparken op zee op de natuur. De uitkomsten van het onderzoek van Deltares zijn belangrijk, 
maar geven nu op onderdelen eerste indicaties op effecten aan. Het vergt nader onderzoek om 
daar eenduidig conclusies over te kunnen trekken.  
 
De Stuurgroep Extra Opgave roept op tot 10 GW extra windenergie op zee. In het aanvullend 
ontwerp Programma Noordzee 2022-2027 wordt ruimte gereserveerd om hier invulling aan te 
kunnen geven. Bij de totstandkoming van dit aanvullend ontwerp Programma is onderzocht en 
doorgerekend of de realisatie van 10 GW kan plaatsvinden binnen de ecologische draagkracht van 
de Noordzee. Op basis van dat ecologische (plan MER) onderzoek wordt gericht vervolgonderzoek 
gedaan. Het kabinet neemt alle ecologische onderzoeken mee bij het aanwijzen van nieuwe 
windenergiegebieden. Dat kan betekenen dat niet in alle zoekgebieden uit het ontwerp Programma 
Noordzee ook daadwerkelijk windparken worden gebouwd. Het kabinet maakt een zorgvuldige 
afweging waar de impact op natuur wordt meegewogen. Een kavelbesluit met de vergunningen 
voor een windpark wordt pas genomen als dat past binnen de ecologische draagkracht van de 
Noordzee. De ecologie is daarmee een randvoorwaarde voor toekomstige windparken op zee. 
 
3 
De bestaande kernreactor in Borssele moet wat JA21 betreft open blijven en er moeten 
ten minste twee bij. Wat is hierop uw reactie? 
 
Antwoord 
In de Kernenergiewet is een bepaling opgenomen dat de vergunning voor het in werking houden 
van de kerncentrale Borssele per 31 december 2033 vervalt. Op basis van de motie 
Mulder/Harbers (Kamerstuk 32813, nr. 511) wordt een aanpassing van de Kernenergiewet 
voorbereid om eventuele bedrijfsduurverlenging van de kerncentrale in Borssele na 2033 mogelijk 
te maken.  
 
Het kabinet is met EPZ in overleg over bedrijfsduurverlenging en de stappen die nu genomen 
kunnen worden, zoals het starten van het benodigde technische onderzoek. Het uiteindelijke 
besluit of bedrijfsduurverlenging ook bedrijfseconomisch haalbaar is, is aan de aandeelhouders van 
de kerncentrale (Provincie Zeeland en aantal gemeenten). 
 
In de scenariostudie wordt gekeken naar de mogelijke rol en omvang van kernenergie als CO
2-
neutrale energiebron in de energiemix richting 2030-2050 en verder. De scenariostudie is daarmee 
een aanvulling op de marktconsulatie die inzichten biedt in de haalbaarheid van kernenergie en 
onder welke voorwaarden marktpartijen bereid zijn te investeren in kerncentrales in Nederland. De 
scenariostudie wordt medio 2022 verwacht. Het is aan een nieuw kabinet om mede op basis 
hiervan met een verdere uitwerking te komen.  
 
39 
 

gepubliceerd. Het RIVM en het kabinet zijn dus niet op de hoogte van de daarin gestelde 
conclusies. Wanneer dit onderzoek officieel gepubliceerd wordt, zal het RIVM hierop kunnen 
reflecteren. 
 
In algemene zin geldt voor het thema windenergie – net als voor vergelijkbare dossiers zoals 
verkeer, landbouw en de gebouwde omgeving – dat er al veel bekend is over de mogelijke 
gezondheidseffecten, maar dat het ook altijd goed is om de kennisbasis te blijven aanvullen. Het 
RIVM doet dit met het Expertisepunt Windenergie en Gezondheid en door uit te zoeken welk 
aanvullend gezondheidsonderzoek rondom wind op land relevant en nuttig is. Daarnaast voert het 
externe adviesbureau Arcadis momenteel onderzoek uit naar de effecten van verschillende 
afstandsnormen voor windturbines, naar aanleiding van de motie Erkens/Leijten (Kamerstuk 32 
813, nr. 731). Voor beide trajecten geldt dat ook critici worden betrokken bij de onderzoeken. De 
Tweede Kamer zal in het voorjaar van 2022 over de uitkomst van beide onderzoeken geïnformeerd 
worden. Daarnaast loopt ook nog het traject voor de planMER voor windturbinebepalingen, naar 
aanleiding van de uitspraak van de Raad van State. Hierop zal ook nieuwe besluitvorming volgen. 
 
We houden de kennisbasis dus continu bij. Indien er een goede aanleiding voor is, zal het beleid 
voor de inpassing van windenergie samen met het ministerie van IenW opnieuw tegen het licht 
worden gehouden. Het is momenteel aan de RES-regio’s om goed afgewogen te bepalen waar 
nieuwe wind- en zonneparken gerealiseerd kunnen worden waarbij uiteraard oog is voor de 
belangen en wensen van inwoners.  
 
 
Antwoorden op de vragen gesteld door de SGP 
 
1 
Waar blijft ruggensteun voor regionale netbeheerders om energienet te versterken? 
 
Antwoord 
Het kabinet ondersteunt netbeheerders waar mogelijk zodat deze efficiënter gebruik te kunnen 
maken van het net met bijvoorbeeld de invoering van AMvB n-1 waarmee 5 tot 30% additionele 
transportcapaciteit kan worden vrijgemaakt voor invoeding van elektriciteit door de zogenaamde 
spitstrook in te zetten. Ook in de voorgenomen Energiewet wordt er duidelijker gemaakt hoe 
netbeheerders om moeten gaan met de ontstane transportschaarste en worden de mogelijkheden 
vergroot om als provincie de regie te nemen bij de inpassing van energie-infrastructuur. 
 
Daarnaast vergroot het Rijk met verschillende programma’s de publieke regie op de 
energietransitie waardoor o.a. vraag en aanbod van energie in een eerder stadium gearticuleerd 
wordt zodat netbeheerders hier op eerder kunnen acteren. Hierbij is het ook van belang om te 
vermelden dat hierbij niet alleen een rol voor het Rijk is weggelegd maar dat alle betrokken 
overheden, netbeheerders en andere stakeholders een rol hebben bijvoorbeeld bij een efficiënte en 
snelle ruimtelijke inpassing van energie-infrastructuur. 
 
Voor zover het om eventuele financiële ruggensteun gaat is in de brief van 29 oktober jl. 
(Kamerstuk 2021Z19005) aangegeven dat het Rijk sinds enige tijd in gesprek is met de drie grote 
netwerkbedrijven bij wie de eigen vermogensbehoefte (in de toekomst) speelt. Hierbij wordt per 
bedrijf in kaart gebracht welke investeringsopgave deze bedrijven tot 2030 en daarna voorzien.  
 
Daarnaast is er op vertrouwelijke basis in kaart gebracht welke kapitaalbehoefte daarbij ontstaat 
en hoeveel eigen vermogen daarbij nodig is. Als ook de analyse in deze fase is afgerond ligt de 
vraag op tafel of het Rijk een bijdrage zal leveren in de kapitaalbehoefte van de drie bedrijven.  
 
Zoals in bovengenoemde brief van 29 oktober is aangegeven zal het kabinet voordat het stappen 
zet uw Kamer over het vervolg informeren. Daarbij zullen vanzelfsprekend ook de voorwaarden 
waaronder er mogelijk sprake kan zijn van een eventuele Rijksbijdrage aan de orde komen.  
 
2 
41 
 

Antwoorden op de vragen gesteld door DENK 
 
1 
Een aantal burgers gaat hun geld niet terugkrijgen na het omvallen van de 
energiemaatschappij Welkom Energie. Wat is de rol van de overheid? Ziet het kabinet 
hierin een rol van de overheid, bijvoorbeeld via de ACM, om te kijken hoe zij deze de 
burgers kan beschermen?  
 
Antwoord 
Zoals gedeeld in de brief aan Uw Kamer met de reactie op de motie van het lid Omtzigt c.s. (d.d. 
1 november jl., Kamerstuk 35925, nr. 137) over toezicht op energieleveranciers heb aangegeven 
werkt het kabinet aan scherper toezicht door de ACM en scherpere eisen aan energieleveranciers. 
Het kabinet is voornemens deze op te nemen in de nieuwe Energiewet die uw Kamer naar 
verwachting volgend jaar ontvangt. 
 
Het kabinet heeft daarmee uitvoering gegeven aan de motie Beckerman c.s. (2019) en een 
toezegging van mijn ambtsvoorganger, die zien op strengere eisen aan leveranciers en het 
voorkomen van faillissementen. Het kabinet is van mening dat het pallet aan nieuwe eisen (die 
deels in lagere regelgeving moeten worden uitgewerkt), consumenten beter zal beschermen tegen 
negatieve aspecten van faillissementen. In dat kader overweegt het kabinet ook om de 
waarborgsom die leveranciers van consumenten vragen te maximeren.  
 
Of en wanneer consumenten in geval van faillissement van hun energieleverancier, zoals het 
recente faillissement van Welkom Energie, teruggave van te veel betaalde voorschotten of andere 
bedragen kunnen verwachten, hangt af van de financiën van het betreffende bedrijf. In dit geval 
van Welkom Energie zal dit bedrijf nog met een eindafrekening naar haar klanten moeten komen 
voor het verbruik tot en met 31 oktober. De curator heeft de rol de boedel te verdelen, het is nu 
aan hem om te bezien in hoeverre de consument te veel betaalde voorschotten zal terug 
ontvangen.  
 
2 
Welke bedrijven staan op omvallen, en welke maatregelen worden er getroffen om dat 
tegen te gaan? 
 
Antwoord 
De ACM is als onafhankelijk toezichthouder belast met onder meer het monitoren van de 
leveranciers en of zij in staat zijn en blijven om betrouwbaar aan afnemers te kunnen leveren. De 
voorgenomen aanscherpingen in het toezicht door ACM dragen daar aan bij. De ACM heeft als taak 
om de leveringszekerheid te borgen, met andere woorden dat afnemers niet zonder elektriciteit of 
gas komen te zitten. De vraag over welke bedrijven er mogelijk op omvallen staan, ziet op 
vertrouwelijke bedrijfsgegevens.  
 
De ACM informeert het ministerie als er daadwerkelijk sprake is van een mogelijk faillissement 
en/of er sprake is van het intrekken van de leveringsvergunning. Als deze omstandigheden zich 
voordoen treedt er een wettelijke procedure in werking (conform de Besluiten leveringszekerheid 
elektriciteit en gas) om de getroffen klanten zo goed mogelijk onder te brengen bij een of 
meerdere andere leveranciers.  
 
3 
We hebben nog steeds geen realistische doelstellingen die haalbaar zijn in de 
Klimaatnota. En die maatschappelijke kosten die er bij komen zijn gewoon hoog. Dat 
betekent dat je per woning tussen de 20.000 euro en 50.000 euro moet gaan investeren. 
En dan is het de vraag of dat ook door iedereen te betalen is. Dan is de vraag; wat is een 
eerlijke bijdrage daarin van de overheid? 
 
Antwoord 
De doelen uit de klimaatnota zijn wel haalbaar, maar vergen nog wel een extra beleidsinspanning. 
Het is bij de invulling van het beleid inderdaad belangrijk dat het ook betaalbaar is. Met diverse 
43 
 

