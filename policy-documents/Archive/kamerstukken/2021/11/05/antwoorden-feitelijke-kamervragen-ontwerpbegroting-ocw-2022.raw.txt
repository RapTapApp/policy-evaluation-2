1 
 
1
1 Kunt u toelichten welke activiteiten een landelijk kenniscentrum NPO zou behelzen? Op welke 
manier wordt dit opgezet en gefinancierd? Waarom is dit niet terug te vinden in de begroting van 
2
het ministerie van Onderwijs, Cultuur en Wetenschap (zie Miljoenennota, p. 37 )?  
 
In het kader van het Nationaal Programma Onderwijs (NP Onderwijs) wordt een 
Kenniscommunity ingericht. Via de Kenniscommunity wordt bestaande kennis over het werken 
met de verschillende interventies beschikbaar gemaakt en nieuwe kennis ontsloten, bijvoorbeeld 
door het delen van praktische handreikingen, het uitwisselen van kennis en de inzet van 
kennisnetwerken waarin scholen samenwerken. De motie van het lid Segers c.s. verzocht een 
onderzoeksnetwerk op te zetten van onderwijsinstellingen, -professionals en wetenschappers met 
als doel kennis en goede praktijken aan te reiken en actief toe te passen en kennisdeling te 
bevorderen. Een dergelijk onderzoeksnetwerk zal worden gevormd binnen de kenniscommunity 
van het Nationaal Programma Onderwijs. Scholen en onderwijsinstellingen worden gedurende de 
looptijd van het programma op verschillende manieren ondersteund bij het evidence 
informed bieden van onderwijs en het inlopen van vertragingen opgelopen tijdens de 
scholensluitingen. De Kenniscommunity wordt samen met verschillende sectororganisaties 
uitgewerkt en gefinancierd vanuit de financiële middelen bestemd voor het NP Onderwijs voor 
organisatie, onderzoek, monitoring en uitvoering (zie tabel bij antwoord op vraag 16).  
 
De Kenniscommunity kan een eerste stap in de richting van de ambities voor een landelijk 
kenniscentrum: een plek waar wetenschappelijke kennis over wat werkt in de onderwijspraktijk 
wordt gebundeld, geordend en vertaald naar praktische handvatten. Deze ambitie is eerder dit 
jaar gevat in de beleidsreactie op de recente verkenning van de Galan Groep Omwille van goed 
onderwijs (2021). Voor de structurele financiering van een landelijk kenniscentrum i.c.m. 
regionale kennishubs zijn nog geen middelen opgenomen in de begroting van OCW. Het 
demissionaire kabinet heeft een beleidsarme begroting voor 2022 opgesteld. Het is aan een 
volgend kabinet om hier aanvullende besluiten over te nemen.  
 
2 Heeft u kennisgenomen van de voortgangsmeter aanbevelingen, te vinden op de website van de 
Algemene Rekenkamer, op basis waarvan voor het ministerie van OCW kan worden 
geconcludeerd dat op 37% van de aanbevelingen van de Algemene Rekenkamer een toezegging 
volgt in de periode 2015-2022? Kunt u het verschil in het percentage toezeggingen tussen het 
ministerie van OCW (37%) en rijksbreed (62%) verklaren? 
 
Alle aanbevelingen van de Algemene Rekenkamer worden door OCW altijd serieus in overweging 
genomen. Het percentage toezeggingen vertekent in ons geval voor een aanzienlijk deel de 
praktijk: Het overnemen van aanbevelingen kost vaak uitgebreide afstemming met verschillende 
partijen om het draagvlak te verhogen en de precieze uitwerking te bepalen. Dit kost vaak meer 
tijd dan beschikbaar wordt gesteld voor het opstellen van een bestuurlijke reactie – op basis 
waarvan de algemene rekenkamer het percentage toezeggingen op aanbevelingen baseert -, 
waardoor OCW dan (nog) niet actief kan melden dat de aanbeveling al dan niet wordt 
overgenomen.  
 
In sommige gevallen neemt OCW  aanbevelingen van de Algemene Rekenkamer niet over. Dit 
wordt mede veroorzaakt doordat de Algemene Rekenkamer in de aanbevelingen soms voorbij 
gaat aan de dynamiek die aan de besluitvorming over beleid ten grondslag ligt, waarbij ook 
andere aspecten van invloed zijn dan alleen de doelmatigheid van het beleid. Tegelijkertijd zijn de 
doelen van OCW en de Algemene Rekenkamer hetzelfde, en streeft ook OCW naar zo doelmatig 
mogelijk beleid en zal OCW bij het niet overnemen van aanbevelingen wel acties ondernemen om 
de doelmatigheid van op dat punt te verbeteren. OCW stelt hierbij het oplossen van de 
gesignaleerde problematiek centraal. 
 
 
 
 
                                                                 
1
 NPO: Nationaal Programma Onderwijs 
2
 Kamerstuk 35 925, nr. 1 

3 
 
In het BNC-fiche met de kabinetsreactie op het voorstel van de Europese Commissie schetst het 
kabinet hoe er momenteel al wordt geïnvesteerd in kinderrechten zodat het nieuwe kabinet hier 
eventueel op voort kan borduren. Vanwege de demissionaire status van het kabinet ligt de keuze 
hoe invulling wordt gegeven aan deze strategie en of hiertoe nieuwe voorstellen op nationaal 
niveau worden ontwikkeld bij het nieuwe kabinet. 
 
5 Hoeveel bent u voornemens te investeren in het tegengaan van taaldiscriminatie in het onderwijs 
in 2022, gezien de aanbeveling van het VN-Comité inzake Rassendiscriminatie om 
taaldiscriminatie in het onderwijs tegen te gaan, en het verzoek hier in 2022 al voortgang op te 
rapporteren? 
 
Het demissionaire kabinet heeft voor 2022 een beleidsarme begroting opgesteld. Daarmee zijn op 
dit moment geen nieuwe investeringen en beleidsmaatregelen voorzien rondom taaldiscriminatie 
in het onderwijs. Dat neemt niet weg dat wij ons er vanuit het onderwijsbeleid inspannen voor 
inclusief taalbeleid op scholen. Voorbeelden hiervan zijn de mogelijkheden voor scholen in 
Friesland om de Friese taal te onderwijzen, of de ontwikkeling van een referentiekader voor het 
Papiaments, waar scholen in Caribisch Nederland gebruik van kunnen maken voor goede 
taalontwikkeling van hun leerlingen. In 2022 zal het kabinet concreter reageren op de 
aanbevelingen. 
 
6 Welke maatregelen worden genomen om te voldoen aan de aanbevelingen van het VN-Comité 
inzake Rassendiscriminatie (UN CERD), specifiek het in kaart brengen van het aantal scholen 
waar het spreken van een andere taal dan Nederlands wordt verboden en het bieden van 
incentives aan scholen om een inclusief taalbeleid te introduceren, waaronder 
nascholingstrajecten voor leerkrachten en bewustwordingscampagnes over de voordelen van 
meertaligheid? 
 
Zie antwoord op vraag 5. 
 
7 Hoeveel scholen hebben het afgelopen jaar onvoldoende gescoord in het kader van sociale 
veiligheid? Welke scholen zijn dit? 
 
Tussen 1 september 2020 en 1 september 2021 hebben twee scholen in het primair onderwijs 
een onvoldoende gekregen op de standaard uit het onderzoekskader van de inspectie, die ziet op 
veiligheid (SK1). In het speciaal onderwijs waren dat er geen. In het voortgezet onderwijs ging 
het in de genoemde periode om vier scholen met een onvoldoende op deze standaard.  
Een onvoldoende betekent dat een school niet heeft voldaan aan één of meer van de wettelijke 
eisen die onder deze standaard vallen. Wat er exact onvoldoende is, kan verschillen per school. 
De inspectie onderzoekt jaarlijks een select aantal scholen en bovendien wordt deze standaard 
niet in alle onderzoeken op schoolniveau meegenomen. Het betreft dus alleen het aantal scholen 
waarbij de standaard onderzocht is en ook als onvoldoende is beoordeeld. Het aantal 
onvoldoendes voor deze standaarden is een momentopname. Alle inspectierapporten worden, 
zoals is vastgelegd in de wet, gepubliceerd op de website van de inspectie.  
 
8 Welke educatieve uitgevers zijn betrokken bij het leveren van schoolboeken? 
 
In het primair onderwijs worden de meeste leermiddelen gemaakt door vijf educatieve uitgevers 
(Malmberg, Zwijsen, Noordhoff, ThiemeMeulenhoff, en Blink). Het grootste gedeelte van de 
distributie van leermiddelen ligt bij twee distributeurs (Heutink en de Rolfgroep). In het 
voortgezet onderwijs ligt het grootste gedeelte van de productie van leermiddelen bij drie 
uitgevers (Noordhoff, Malmberg, ThiemeMeulenhoff) en het grootste gedeelte van de distributie 
bij twee distributeurs (VanDijk en Iddink). Daarnaast bestaan er kleine, gespecialiseerde 
(educatieve) uitgeverijen. Een uitgebreid overzicht van educatieve uitgevers is te vinden op de 
website van de GEU (brancheorganisatie voor aanbieders van leermiddelen, toetsen en 
educatieve dienstverlening in Nederland).  
 

5 
 
12 Bij welke post voor onderwijs worden gelden beschikbaar gesteld, of kunnen deze hiervoor 
ingezet worden, voor het in stand houden, versterken en/of instellen van boerderij- en 
voedseleducatie in primair, voortgezet onderwijs en bij de opleiding van leraren en docenten? 
 
Scholen kunnen hier de lumpsumbekostiging voor gebruiken. Voor scholen in het primair en 
voortgezet onderwijs is het mogelijk om in het curriculum aandacht te geven aan boerderij- en 
voedseleducatie. Dit kan bijvoorbeeld een invulling zijn van het leergebied Mens en Natuur dat 
onderdeel is van de kerndoelen voor het PO en de onderbouw van het VO, of van kerndoelen 
rondom lichamelijke gezondheid. De instellingen die lerarenopleidingen verzorgen ontvangen ook 
lumpsum waaruit het onderwijs wordt bekostigd. Zowel de pabo’s als de tweedegraads 
lerarenopleidingen maken onderling afspraken over de inhoud van het onderwijs en leggen deze 
vast in de kennisbases. Specifiek voor de tweedegraads lerarenopleidingen gaat het om de 
lerarenopleiding Educatie en Kennismanagement Groene Sector en de lerarenopleiding 
Consumptieve Techniek. 
 
13 Gezien het tekort aan technisch opgeleide mensen, wat gaat u doen om meer jongeren – en met 
name meisjes – te interesseren voor techniek? 
 
Alle jongeren moeten de kans krijgen hun eigen talent optimaal te ontwikkelen, zeker ook als het 
gaat om technisch talent. Dat geldt voor meisjes, maar net zo hard voor jongens. Daarom is er 
het rijksprogramma ‘Sterk techniek onderwijs’ (STO) en richt een ander deel van het rijksbeleid 
zich op het verminderen van genderstereotypering en het vergroten van gendergelijkheid in 
onderwijs en arbeidsmarkt. Binnen STO werken onderwijs en bedrijfsleven in 78 techniekregio’s 
samen aan de versterking van het technisch onderwijs op vmbo en mbo. Zo ontstaat er een 
duurzaam en landelijk dekkend aanbod van techniekonderwijs van hoog niveau voor alle 
leerlingen en studenten. Elke techniekregio maakt met regionale partners plannen die aansluiten 
op de regionale uitdagingen.  
  
In het kader van ‘Techniekpact’ is de rijksoverheid met partners uit het bedrijfsleven gestart met 
een aanpak om meisjes en vrouwen - maar óók jongeren met een niet-westerse immigratie-
achtergrond - te stimuleren in een keuze voor techniek. Deze uitdaging wordt opgepakt in de 
‘Nationale Coalitie meer meisjes en vrouwen in bèta, techniek en ict’. Het rijksbeleid ondersteunt 
hiernaast initiatieven die erop zijn gericht om meisjes reeds op jonge leeftijd kennis te laten 
maken met techniek, zoals ‘Girls Day’. Daarnaast is er de afgelopen jaren door mbo-scholen, de 
MBO Raad en VHTO met een subsidie van het ministerie van OCW samengewerkt aan het 
programma ‘Meer meisjes in mbo techniek’. Door o.a. gerichte advisering, training en de inzet 
van ambassadeurs en netwerkbijeenkomsten zet dit programma in op werving en behoud van 
meisjes in de technische mbo-opleidingen. 
 
14 Kunt u aangeven hoeveel scholen in het primair onderwijs een volwaardige bibliotheek hebben:  
- in de school 
- binnen 500 meter 
- binnen 1 km 
- binnen 5 km 
- >5 km? 
 
Wat is de ontwikkeling hiervan in de afgelopen tien jaar geweest? Kunt u deze cijfers in een tabel 
zetten naast de ontwikkeling van de pisa-scores op leesonderwijs en de ontwikkeling van 
laaggeletterdheid onder kinderen en jongeren? 
 
De onderliggende vraag is of afstand tot een bibliotheek samenhangt met leesvaardigheid. Dat is 
op basis van de gevraagde gegevens niet vast te stellen omdat een deel van de gegevens niet 
verzameld wordt. Daarnaast doet een dergelijke analyse geen recht aan de complexiteit van het 
probleem, waarbij ook andere veranderingen van invloed zijn op leesvaardigheid. Wel zijn enkele 
algemene lijnen te trekken: 
 Tussen 2012 en 2020 is het aantal bibliotheekvestigingen teruggelopen van 1.674 naar 
1.209. Het is onbekend of scholen hierdoor minder toegang hebben tot een bibliotheek;  
 In dezelfde periode nam de gemiddelde afstand van huis tot een bibliotheekvestiging toe van 
1,7 km naar 2 km;  

7 
 
Overzicht maatregelen Nationaal Programma Onderwijs per sector (in miljoenen euros)
 
2024 t/m 
2021 2022 2023
2027
Cumulatief 
Primair Onderwijs (artikel 1)
Maatregelen korte termijn po
Uitbreiden IOP-subsidie vve en po 80 80
Uitbreiden regeling Extra handen voor de klas 102 102
Extra nieuwkomersbekostiging po en vo korte termijn 29 29
Maatregelen middellange termijn po
Investeringen voor scholen, waaronder: 643 1.018 142 1.803
Aanvullende bekostiging voor uitvoering schoolprogramma (incl. CN) 566 788 1.354
Arbeidsmarkttoelage po 55 133 77 265
Extra nieuwkomersbekostiging po middellange termijn 15 58 29 102
Op peil houden werkdrukmiddelen po 20 28 48
Leerlingen in het VSO die vertragingen hebben opgelopen 7 18 8 33
Extra bijdrage regeling jeugdwerloosheid vso/pro 2 2
Investeringen voor gemeenten 44 98 46 188
Organisatie, onderzoek, monitoring en uitvoering 22 18 12 53
Totaal primair onderwijs 920 1.134 200 2.254
Voortgezet Onderwijs (artikel 3)
Maatregelen korte termijn vo
Uitbreiden IOP-subsidie vo 70 70
Uitbreiden regeling Extra handen voor de klas vo 56 56
Ondersteuning/begeleiding examenkandidaten vo 37 37
Subsidieregeling capaciteitentest brugklas en tweede klas vo 10 10
Maatregelen middellange termijn vo
Investeringen voor scholen, waaronder: 683 493 39 1.215
Aanvullende bekostiging  voor uitvoering schoolprogramma  (incl. CN en PRO) 660 213 873
Arbeidsmarkttoelage vo 23 56 33 112
Extra nieuwkomersbekostiging vo middellange termijn 112 112
Subsidieregeling capaciteitentest brugklas en tweede klas vo 10 6 16
Subsidieregeling heterogene brugklassen 102 102
Investeringen voor gemeenten 28 63 29 120
Organisatie, onderzoek, monitoring en uitvoering 23 18 9 50
Totaal voortgezet onderwijs 907 574 77 1.558
Middelbaar Beroepsonderwijs (artikel 4)
Aanvullende bekostiging hogere studentenaantallen mbo 90 90
Corona-enveloppe 54 170 224
Aanpak jeugdwerkloosheid nazorg 11 11
Praktijkleren 79 67 146
Gelijke kansen alliantie 6 13 19
Uitbreiden IOP subsidie mbo 33 33
Uitbreiden regeling extra handen voor de klas 52 52
Onderzoek, uitvoeringskosten en monitoring NPO deel mbo 6 14 20
Actieplan stages en leerbanen SBB 4 4
Aanpak jeugdwerkloosheid (€ 34,5 miljoen DU via SZW) 39 39
Korting 50% op tarief 2021/2022 voor alle studenten 14 30 44
Totaal middelbaar beroepsonderwijs 335 347 682
Hoger onderwijs (artikel 6&7)
hbo (artikel 6)
Aanvullende bekostiging hogere studentenaantallen hbo 243 243
Corona-enveloppe 123 161 284
Extra handen voor de klas hbo 18 18
Compensatie vertraging onderzoekers hbo (eerste geldstroom) 3 3 6
Korting 50% op tarief 2021/2022 voor alle studenten - hbo 149 316 465
Totaal hbo 536 480 1.016
wo (artikel 7)
Aanvullende bekostiging hogere studentenaantallen wo 156 156
Corona-enveloppe 44 40 84
Extra handen voor de klas hbo 12 12
Compensatie vertraging onderzoekers wo (eerste geldstroom) 74 74 148
Korting 50% op tarief 2021/2022 voor alle studenten - wo 112 239 351
Totaal wo 398 353 751
Hoger onderwijs totaal 934 833 1.768
Overige maatregelen
Maatregelen voor studenten
Tegemoetkoming uit SF-recht lopen BB/AB mbo/ho verlengen 15 63 52 130
12 maanden OV-kaart verlengen -15 70 40 145 240
Lesgelden mbo 75 65 140
Overigen
Onderzoek en monitoring overig 1 1
Vertraging onderzoekens (tweede geldstroom - artikel 16 OWB) 4 4 7
Kennisdeling en ontwikkeling NRO (artikel 16 OWB) 1 3 4
Apparaatskosten OCW (artikel 95) 1 1 1 2
Totaal overige maatregelen 82 205 93 145 524
Nog onverdeeld (OCW-begroting) 585 614 1.200
Aanvullende post (rijksbegroting) 343 360 702
Totaal Nationaal Programma Onderwijs 3.178 4.020 1.344 40 8.688
 
 
 

9 
 
20 Als een deel van de 8,5 miljard euro van het Nationaal Programma Onderwijs overblijft, wat 
gebeurt daar dan mee? 
 
Het kabinet heeft met de Tweede Kamer afgesproken dat niet bestede middelen voor 
coronamaatregelen  conforme de reguliere begrotingsregels niet aan andere (reguliere) doelen 
zullen worden uitgegeven, maar weer ten gunste van de staatskas komen. 
 
21 Hoeveel klachten en bezwaren heeft de Inspectie van het Onderwijs afgelopen jaar gekregen en 
hoeveel bedroeg dit voorgaande jaren? Wat was de aard van deze klachten? 
 
In 2020 is 17 keer bezwaar ingediend tegen een besluit van de Inspectie van het Onderwijs. In 
2019 was dat 23 keer en in 2018 ging het om 24 bezwaren. Het aantal klachten over het 
handelen van de inspectie was 16 in 2020. In 2019 kwamen er 12 klachten binnen en in 2018 
ging het om 14 klachten. Deze klachten gaan bijvoorbeeld over de uitvoering van het onderzoek 
door de inspectie, over de oordelen van de inspectie, of over het handelen van inspectie na het 
ontvangen van signalen. 
 
22 Kunt u een overzicht geven van alle geschrapte regels voor scholen in het toezicht van de 
Inspectie van het Onderwijs? 
 
De regels waaraan scholen moeten voldoen volgen uit wet; de zogeheten deugdelijkheidseisen. 
Het is aan de wetgever om hier eventueel wijzigingen in aan te brengen. De inspectie schrapt zelf 
geen wettelijke eisen waaraan scholen moeten voldoen en voegt ze ook niet toe. De inspectie 
toetst of scholen aan de wettelijke deugdelijkheidseisen voldoen. Hoe de inspectie de 
deugdelijkheidseisen toetst staat in de onderzoekskaders. (bijlage bij Tweede Kamer, 
vergaderjaar 2020–2021, 35 570 VIII, nr. 256)  
 
In 2020 heeft Oberon de geldende (wettelijke) deugdelijkheidseisen geëvalueerd. Over het 
algemeen ervaren de sectororganisaties, bestuurders, schoolleiders en de inspectie het overgrote 
deel van de deugdelijkheidseisen als nuttig en actueel. Hoe wij met de beperkte aanbevelingen 
voor wijzigingen en schrappen van deugdelijkheidseisen omgaan, hebben wij u in februari 2021 
geschreven. (Tweede Kamer, vergaderjaar 2020–2021, 35 570 VIII, nr. 183) 
 
23 Kan een overzicht verschaft worden van de exacte uitgaven in het NPO per onderwijssector en 
per (deel)gebied? 
 
Zie het antwoord op vraag 16.  
 
24 Hoeveel laaggeletterde jongeren (binnen het onderwijs) kent Nederland nu? Kan een overzicht 
per regio gegeven worden? Hoeveel geld uit het NPO gaat er specifiek naar het wegwerken van 
de achterstanden op dit gebied? 
 
Voor leerlingen tot 18 jaar spreken we niet van laaggeletterdheid. We verwachten van het 
onderwijs dat zij leerlingen voldoende geletterd (referentieniveau 2F of hoger) afleveren na het 
funderend onderwijs en na het mbo. Om te monitoren of het leesvaardigheidsniveau past bij wat 
kan worden verwacht op een bepaalde leeftijd worden er verschillende studies uitgevoerd in het 
onderwijs:  
 Uit de peilingsonderzoeken van de Inspectie blijkt dat leerlingen in groep 8 voldoen aan 
de verwachte ambities uit het referentiekader (98% behaalt het fundamentele niveau 1F, 
78% behaalt ook het streefniveau 2F); 
 Uit het internationale onderzoek PIRLS (2016) blijkt dat leesvaardigheid onder leerlingen 
in groep 6 relatief stabiel is over tijd, maar dat de positie van de leesvaardigheid in 
Nederland in internationale vergelijking daalt; 
 Er is geen informatie over de referentieniveaus van leerlingen die het voortgezet 
onderwijs verlaten. Wel kan worden aangenomen dat leerlingen met een voldoende voor 

11 
 
 
Naar verwachting publiceert het CBS in december 2021 de laatste cijfers over huishoudens met 
een armoederisico in 2020.  
 
27 Hoeveel extra lesuitval is er door de coronacrisis geweest in zowel primair als voortgezet 
onderwijs? 
 
Gemiddeld percentage fysieke lesuitval door coronaeffecten o.b.v. peilingsonderzoek Oberon 
Onderwijssector november '20 december '20 januari '20 maart '21 april '21
 mei '21 juni '21 juli '21 september '21 
PO 6% 6% nvt* 11% 13% 5% 4% 3% 6% 
SBO 18% 13% idem 22% 15% 5% 4% 11% 3% 
SO 33% 30% idem 59% 49% 12% 16% 11% 14% 
VSO 50% 53% idem nvt* nvt* 37% 18% 13% 11% 
VO 65% 65% idem idem idem 38% 22% 13% 18% 
          
*:https://www.rijksoverheid.nl/documenten/rapporten/2020/12/03/continuiteit-onderwijs-
tijdens-corona 
  
*scholen gesloten          
          
deze maanden zijn nog niet gepubliceerd op ro.nl en nog niet openbaar. 
 
28 Wat is de stand van zaken betreffende het Nationaal Programma Onderwijs? Doen alle scholen 
mee volgens de regels? Wat zijn de opbrengsten tot nu toe? 
 
In het debat op 25 februari jl. is toegezegd dat de Kamer ieder halfjaar een voortgangsrapportage 
ontvangt over het NP Onderwijs. De eerste voortgangsrapportage van de verschillende 
onderwijssectoren is reeds gepubliceerd. In deze voortgangsrapportage wordt ook ingegaan op 
(de eerste beelden over) de wijze waarop scholen en instellingen invulling geven aan het NP 
Onderwijs. 
29 Welke best practices opgedaan tijdens corona op het vlak van digitalisering verdienen het volgens 
om structureel te worden doorgezet? 
 
Gedurende de coronacrisis is in het onderwijs waardevolle ervaring opgedaan op het gebied van 
digitalisering, waarvan het goed is dat deze behouden blijft en benut wordt in de komende jaren. 
Uit de Monitor Hybride Onderwijs van Kennisnet en Ervaringen van studenten met onderwijs en 
toetsen op afstand tijdens corona van ResearchNed, blijkt dat docenten, studenten en leerlingen 
overwegend positief zijn over de doordachte inzet van digitale middelen en dat zij hier in de 
toekomst meer gebruik van willen maken. Voorbeelden hiervan zijn de inzet van open 
leermaterialen en nieuwe technologieën, de flexibiliteit die digitalisering kan bieden en het opdoen 
van digitale vaardigheden. Recente onderzoeken en adviezen maken inzichtelijk waar kansen en 
risico’s liggen. Zo weten we meer over bijvoorbeeld de cruciale de rol van schoolleiders, docenten 
en ouders bij digitaal onderwijs, het belang van interactie voor de motivatie van studenten en 
leerlingen, het stimuleren van gelijke kansen, en het welbevinden van leerlingen en docenten. 
Deze inzichten verdienen het om structureel te worden ingebed in het onderwijs. Daarom worden 
deze ervaringen door (onder andere) Kennisnet breed gedeeld binnen het onderwijsveld. 
Bovendien worden scholen in het primair en voortgezet onderwijs via het NPO inhoudelijk 
ondersteund bij de bepaling van geschikte digitale interventies, passend bij de lokale situatie en 
leerlingpopulatie. 
 
  
 

13 
 
Instellingen hebben op basis van de eigen situatie een plan gemaakt hoe ze de middelen uit het 
Nationaal Programma Onderwijs in willen zetten. In de voortgangsmonitor en de startmeting van 
de implementatiemonitor van Berenschot van het Nationaal Programma Onderwijs, welke 
recentelijk naar uw Kamer zijn gestuurd, wordt nader ingegaan op de maatregelen die 
instellingen extra nemen om het mentale welzijn te verbeteren. Het verbeteren van welzijn gaat 
overigens niet alleen over het hebben van een studentpsycholoog, maar ook over preventie: het 
organiseren van laagdrempelige hulp door bijvoorbeeld een studieadviseur of coach, het 
versterken van de weerbaarheid van studenten en het vergroten van de onderlinge 
verbondenheid tussen studenten onderling en de opleiding. Elke instelling besteedt binnen de 
lumpsum bekostiging al aandacht aan het mentale welzijn van studenten. Dit doen zij binnen de 
onderwijsteams, maar zij hebben hier ook aparte functionarissen voor, zoals zorgcoördinatoren, 
studentbegeleiders en studentpsychologen. Instellingen werken bij de ondersteuning van 
studenten nauw samen met gemeenten. Zo werken in het mbo bijvoorbeeld alle instellingen en 
gemeenten vanuit de aanpak voortijdig schoolverlaten intensief samen bij het bieden van extra 
begeleiding voor studenten met (psychische) problemen. De kosten die gemoeid zijn bij het 
invoeren van een schoolpsycholoog zijn niet apart inzichtelijk te maken omdat dit onderdeel is 
van de brede aanpak van scholen.  
 
34 Kunt u aangeven welke activiteiten voor het Nationaal Onderwijslab zijn voorzien met de 80 
miljoen euro die voorwaardelijk is toegekend? Binnen welk tijdspad wordt dit geld uitgekeerd? 
 
In het Nationaal Onderwijslab wordt aan onderwijsinnovatieprojecten gewerkt die een brug slaan 
tussen het fundamenteel (wetenschappelijk) onderzoek en de markt. Het Onderwijslab bestaat 
primair uit een (publieke) werkplaatsomgeving, waar op projectbasis publieke en/of private 
partijen samenwerken aan geavanceerde digitale onderwijsinnovaties (gebaseerd op o.a. 
kunstmatige intelligentie) die belangrijke uitdagingen uit het onderwijs adresseren. Zie voor een 
uitgebreide beschrijving van het Onderwijslab de Verkenning naar het Nederlandse onderwijslab 
artificiële intelligentie. De benodigde middelen worden via het Nationaal Groeifonds beschikbaar 
gesteld vanaf 2022. 
 
35 Kunt u aangeven hoe gerichte investeringen in digitale leer- en hulpmiddelen en ICT bijdragen 
aan het structureel vergroten van het verdienvermogen van Nederland? 
 
De kwaliteit van leraren is doorslaggevend voor de kwaliteit van het onderwijs. Doordachte 
digitalisering ondersteunt leraren in het bieden van goed onderwijs: het kan de motivatie van 
leerlingen en hun leerresultaten verhogen. Doordachte digitalisering ondersteunt leraren 
bovendien in hun werk, door taken als lesvoorbereiding en het nakijken van toetsen en 
tentamens te verlichten. Dit kan de werkdruk van leraren verlagen en de beschikbare tijd voor 
begeleiding van leerlingen vergroten. Dit komt de kwaliteit van het onderwijs ten goede. De 
ontwikkeling van kennis draagt bij aan het structureel vergroten van het verdienvermogen van 
Nederland. Uit onderzoek blijkt bijvoorbeeld dat leerwinst, hoe vroeg in het leven ook, doorwerkt 
op het loon dat de leerling later in zijn of haar leven gaat verdienen.  
 
36 Kunt u aangeven welke partijen deelnemen aan of in het Onderwijslab? 
 
In het Onderwijslab wordt op projectbasis met diverse partijen in verschillende samenstellingen 
samengewerkt. Het lab heeft een werkplaats- en innovatiefunctie en brengt onderzoekers, 
scholen en educatieve aanbieders van digitale onderwijstechnologie in projecten bij elkaar. Dit 
wordt gereflecteerd in de partners die het Onderwijslab heeft: onderzoeksinstellingen 
(universiteiten of hogescholen), scholen en/of schoolbesturen en aanbieders van digitale 
innovaties voor het onderwijs. 
 
 
 
 

15 
 
verbetering opleveren van het onderwijs, door leeropbrengsten van leerlingen te verhogen of 
tijdwinst voor leraren te realiseren. Zodat de werkdruk voor leraren kan afnemen. Deze 
innovaties kunnen relevant zijn voor alle vakken en vaardigheden. 
 
43 Wat zijn de laatste cijfers met betrekking tot stageplektekorten per sector? Kan een overzicht 
gegeven worden van de achtergrond van jongeren die zonder stageplek zitten? Wat zijn de 
laatste cijfers omtrent stagediscriminatie? 
 
SBB heeft op 6 oktober 2021 inzichtelijk gemaakt voor het mbo bij welke sectoren en 
marktsegmenten het aantal stagetekorten het grootste is. Het totale stagetekort is 7.632, 
waarvan 7.146 stages en 486 leerbanen. SBB heeft hiervan een top 5 van sectorkamers 
opgesteld, waarbij de grootste tekorten in de Zorg, Welzijn en Sport zijn, namelijk 2.763. Daarna 
volgen Zakelijke dienstverlening en veiligheid met 1.535, Entree met 664, ICT en creatieve 
industrie met 618 en Voedsel, groen en gastvrijheid met 607. SBB geeft aan dat het daarnaast 
nog knelt in de evenementenbranche, toerisme-, recreatie-, culturele sector en 
internationaalgeoriënteerde opleidingen. Tot slot zitten de grootste absolute stagetekorten in 
niveau 2 (2.157) en niveau 4 (3.169). Het aantal ingeschreven studenten op niveau 4 is echter 
groter dan op niveau 2, dus procentueel zijn de tekorten op niveau 2 hoger. Er wordt door SBB 
geen monitoring gedaan naar de achtergrond van studenten zonder stageplek. Voor het hoger 
onderwijs geldt dat de stagetekorten niet gemonitord worden. OCW verkent momenteel hoe 
stagetekorten gemonitord kunnen worden. De stagetekorten lijken het grootst in de sectoren die 
het hardst zijn geraakt door de coronacrisis, zoals de zorg en de evenementenbranche. 
 
Studenten kunnen bij SBB een melding maken als zij stagediscriminatie ervaren tijdens of bij het 
vinden van een stage. Vervolgens zal SBB de melding in behandeling nemen. Indien er voldoende 
informatie voorhanden is, start SBB een onderzoek met hoor en wederhoor van de betrokken 
partijen. In 2021 heeft SBB tot nu toe 57 meldingen ontvangen, waarvan 38 meldingen 
betrekking hadden op discriminatie. 14 meldingen zijn verder onderzocht. De andere meldingen 
konden niet worden onderzocht, omdat deze anoniem waren of onvoldoende informatie aanwezig 
was voor onderzoek met hoor- en wederhoor. Deze onderzoeken hebben er niet toe geleid dat 
een erkenning is ingetrokken. Er zijn geen cijfers over stagediscriminatie op het hoger onderwijs 
bekend. 
 
44 Op welke manieren valt het zorgwekkend lage aantal aanmeldingen voor de pabo voor het 
komende collegejaar zoal aan te pakken? 
 
Zoals toegezegd in het Commissiedebat Leraren van 6 oktober 2021 ontvangt uw Kamer kort 
voor de Begrotingsbehandeling van OCW een brief met informatie over de voorlopige 
instroomcijfers en over de mogelijke maatregelen om de belangstelling voor de pabo te 
stimuleren. 
 
45 Welke middelen gaat u aanwenden om de beeldvorming van het lerarenberoep bij middelbare 
scholieren positief te beïnvloeden, terwijl zij dagelijks op hun school mensen met dat beroep in 
levende lijve zien rondlopen? 
 
Op korte termijn wordt door DUO in kaart gebracht hoe de uitstroom van vo-scholen naar 
lerarenopleidingen eruit ziet. Vervolgens zal in een kwalitatief vervolgonderzoek worden 
nagegaan wat de succesfactoren zijn op de scholen met de grootste uitstroom naar 
lerarenopleidingen. Verder wordt er een educatief praktijkvak ontwikkeld voor het voortgezet 
onderwijs door onder andere SLO. In zo’n praktijkvak zullen scholieren zich kunnen oriënteren op 
het leraarsberoep. We streven ernaar dat dit praktijkvak in elk geval vanaf schooljaar 2023/2024 
breed beschikbaar is. Daarbij zijn er tal van leraren in de school die bij die oriëntatie als rolmodel 
zullen willen fungeren. Kort voor de Begrotingsbehandeling ontvangt de Kamer nadere informatie 
over de voorlopige instroomcijfers pabo en over de maatregelen die genomen worden om de 
belangstelling voor de pabo te stimuleren. 
 
 

17 
 
voor vertraagde wetenschappers onder haar werkgeverschap, en via SIA is € 10 miljoen 
vrijgemaakt voor praktijkgericht onderzoek.  
 
Voor de resterende € 244 miljoen is een beroep gedaan op het kabinet. Het kabinet heeft daarop 
binnen het NPO voor de jaren 2021 en 2022 € 162 miljoen beschikbaar gesteld, waarmee 
onderzoekers hun onderzoek kunnen afronden en onderwijs kunnen blijven geven. In het 
bestuursakkoord is hierover afgesproken dat indien dit in 2021 en 2022 niet geheel is uitgeput, 
dit geld ook in 2023 en 2024 besteed mag worden.  
 
In het bestuursakkoord zijn afspraken gemaakt over de verdeling van dit bedrag over NWO, 
KNAW, hogescholen, universiteiten en umc’s. In het bestuursakkoord is ook afgesproken dat 
gemonitord wordt hoe de uitputting verloopt. Dat gebeurt via de Implementatiemonitor. Uw 
Kamer wordt daarover halfjaarlijks geïnformeerd. 
 
49 Hoeveel extra geld zou er uitgegeven moeten worden om te voldoen aan de Lissabon-
7
doelstellingen (2010) om 3% van het bbp aan onderzoek en ontwikkeling (R&D) uit te geven? 
Wat zijn de geraamde extra inkomsten per x aantal euro’s aan extra investeringen? Hoeveel 
leveren investeringen in R&D structureel op voor de economie? Klopt het dat een investering van 
1 miljard euro extra, de komende twee decennia x miljard euro oplevert voor de economie? 
Welke onderzoeken worden gebruikt om dit te onderbouwen? Hoe heeft deze verhouding zich in 
andere landen als Duitsland ontwikkeld, waar de Lissabon-doelstellingen reeds gehaald zijn? 
 
Het meest recente jaar waarover R&D-statistieken van het CBS beschikbaar zijn, is 2019. In 2019 
bedroegen de R&D-uitgaven in Nederland € 17,8 miljard, wat gelijk is aan 2,18% van het bbp. De 
R&D-uitgaven hadden in 2019 € 6,6 miljard hoger moeten zijn om een waarde van 3% van het 
bbp te behalen. Nederland heeft in 2011 een R&D-doelstelling van 2,5% van het bbp gekozen in 
het kader van de EU 2020 strategie. Voor de EU als geheel werd daarbij een doelstelling van 3% 
van het bbp gehanteerd voor 2020. Lidstaten mochten zelf hun nationale doelstellingen kiezen. 
Nederland koos voor een doelstelling van 2,5% van het bbp vanwege de Nederlandse 
sectorstructuur. Dit werd aangekondigd in het ‘Nationaal Hervormingsprogramma 2011’ van 
Nederland waarmee dat Nationaal Hervormingsprogramma aan de Tweede Kamer werd 
aangeboden. In een iets later stadium werd het op verzoek van de Tweede Kamer nader 
onderbouwd in een brief aan de Tweede Kamer. De afstand tot het realiseren van de 2,5%-
doelstelling voor R&D bedroeg in 2019 € 2,6 miljard. De Kenniscoalitie heeft in een 
‘Investeringsagenda voor onderzoek en innovatie 2021 ‐2030’ een groeipad geschetst voor hoe de 
komende jaren toegewerkt zou kunnen worden in de richting van het bereiken van 3% van het 
bbp aan R&D-uitgaven, door middel van investeringen in alle delen van de kennisketen. 
 
Er zijn veel empirische studies beschikbaar naar de economische effecten van R&D. De resultaten 
over de effecten van R&D bij bedrijven wijzen toegespitst op Nederland op een 
productiviteitseffect van op langere termijn ongeveer 4½ euro per euro extra aan R&D-uitgaven. 
Bij een sterke stijging van de R&D-uitgaven dient echter wel rekening te worden gehouden met 
een afnemend effect per euro extra R&D. De resultaten over de effecten van publieke R&D zijn 
niet eenduidig en variëren afhankelijk van de onderzoeksmethodiek. Het is daarom niet 
eenvoudig om de macro-economische effecten van extra publieke R&D op het bbp nationale 
economische groei in te schatten. De complexiteit en uitdagingen op dit terrein zijn verwoord in 
 
een document van het CPB.In 2022 zal de KNAW een nieuw rapport over de ‘waarde van 
wetenschap’ uitbrengen, na een eerdere verkennende studie uit 2013. 
 
50 Wat zijn de tussentijdse ramingen voor de kosten om voor het herstelplan voor de culturele 
sector? 
 
Zoals toegezegd aan uw Kamer in het commissiedebat Cultuur en corona van 28 september j.l. 
ontvangt uw Kamer voor het Wetgevingsoverleg cultuur (gepland op 22 november) de contouren 
van het herstelplan, inclusief een raming voor de kosten. 
 
                                                                 
7
 Bbp: Bruto binnenlands product 

19 
 
55 Hoeveel procent van de werkenden in de culturele en creatieve sector heeft de sector verlaten in 
2020 en 2021 door de coronacrisis? Hoeveel mensen werkten er in de culturele en creatieve 
sector in 2020? hoeveel mensen werken er in de culturele en creatieve sector in 2021? Hoeveel 
hiervan bestaat uit zzp'ers? 
 
De meest recente cijfers die het CBS in opdracht van het Ministerie van OCW heeft samengesteld, 
geven een beeld van de ontwikkeling van het aantal banen (werknemers) van 2010 tot en met 
het vierde kwartaal van 2020. 
In de jaren 2017 tot en met het eerste kwartaal 2020 zijn er rond de 152.000 banen. Dit daalt in 
het tweede kwartaal van 2020 naar 143.090. In het derde kwartaal telt het CBS 144.540 banen 
en in het vierde kwartaal 141.410. In datzelfde CBS overzicht wordt ook het aantal zelfstandigen 
weergegeven vanaf 2010, maar deze reeks loopt tot en met 2019 omdat geen recentere cijfers 
beschikbaar zijn.  
 
56 Hoeveel geld uit het eerste steunpakket voor de culturele en creatieve sector is daadwerkelijk 
terecht gekomen bij zzp'ers? 
 
Uit het eerste specifieke steunpakket voor de culture en creatieve sector is € 11,8 miljoen en 
ruim € 15 miljoen eigen middelen van de rijkscultuurfondsen beschikbaar gesteld voor makers. 
Daarnaast is € 5 miljoen beschikbaar gesteld via het Steunfonds Rechtenfonds. Daarnaast is een 
deel van de algemene steun aan instellingen ingezet om de zzp’ers aan het werk te houden. Om 
hoeveel geld dit gaat is niet precies uit de ingediende jaarrekeningen op te maken. 
 
Naast deze specifieke steunmaatregelen heeft het kabinet via de generieke steunmaatregel, de 
TOZO, zzp’ers gesteund. 
 
57 Hoeveel geld uit het tweede steunpakket voor de culturele en creatieve sector is daadwerkelijk 
terecht gekomen bij zzp'ers? 
 
In het tweede steunpakket, van 1 januari tot 1 juli 2021,   
- is via de rijkscultuurfondsen € 35,75 miljoen beschikbaar gesteld voor zzp’ers; 
- konden via Cultuur + Ondernemen ook zpp’ers onder gunstige voorwaarden een lening 
aangaan. Hiervoor is in totaal € 15 miljoen beschikbaar gesteld, deze middelen waren ook 
voor bedrijven beschikbaar; 
- is voor het Programma Permanente Persoonlijke Ontwikkeling voor zelfstandigen € 4 
miljoen beschikbaar gesteld; 
- konden met het Actieplan NPO (€ 10 miljoen) makers via de publieke omroep worden 
ondersteund. 
 
Naast deze steunmaatregelen heeft de steun aan gemeenten (€ 150 miljoen) voor de 
ondersteuning van de lokale cultuur en aan rijksgesubsidieerde instellingen (€ 100 miljoen) 
ertoe geleid dat een deel van de zzp’ers aan het werk is gebleven of ondersteuning heeft 
ontvangen via een regeling van de gemeenten. Dat geldt ook van subsidies aan bijvoorbeeld 
het Kickstartfonds of het Filmfonds ter ondersteuning voor de filmproductie.  
Daarnaast heeft het kabinet zzp’ers via de generieke steunmaatregel, de TOZO, gesteund.  
 
58 Hoeveel geld uit het derde steunpakket voor de culturele en creatieve sector is daadwerkelijk 
terecht gekomen bij zzp'ers? 
 
In het derde steunpakket (aanvullend steunpakket voor de periode januari-juni 2021) is: 
- via de rijkscultuurfondsen € 5,5 miljoen extra beschikbaar gesteld;  
- aan het Steunfonds Rechtensector € 10 miljoen beschikbaar gesteld. 
 
Aanvullend hierop is in het vierde steunpakket (van 1 juli tot en met eind september 2021) 
nogmaals via de rijkscultuurfondsen (€ 16,3 miljoen) subsidie verleend voor de ondersteuning 
van makers. Wederom hebben de subsidies aan de rijksgesubsidieerde instellingen en 

21 
 
63 Hoe hoog is het huidige lerarentekort in de verschillende onderwijssectoren op dit moment? 
 
Jaarlijks wordt de Kamer in december geïnformeerd over de voorspelde tekorten in de 
verschillende sectoren. In aanvulling op deze raming is op 1 oktober voor het eerst bij alle 
scholen in het primair onderwijs een uitvraag meting naar de actuele stand van de tekorten aan 
leraren en schoolleiders. Over de resultaten van de uitvraag wordt de Kamer in december 
geïnformeerd.  
 
De voorspelde tekorten voor komende jaren in het po zijn lager dan de ramingen aan het begin 
van de kabinetsperiode lieten zien, maar zijn nog steeds hoog. In onderstaand tabel zijn de 
ramingen van afgelopen twee jaar voor het po en vo opgesomd: 
 
 po (incl. (v)so en vo 
schoolleiders) 
Raming tekorten 2024 (basisjaar 2019) 1.971 fte tekort bovenop 1.350 fte 
huidige situatie 
Raming tekorten 2025 (basisjaar 2020) 1.250 fte 
1.439 fte tekort bovenop 
huidige situatie 
 
De verbetering komt met name door de verhoging van het aantal zij-instromers en herintreders. 
In het vo is er nog geen significante verbetering en dat is zorgwekkend. In het mbo is er over de 
gehele linie geen sprake van tekorten en vooralsnog ziet het er naar uit dat het mbo kan voorzien 
in de benodigde leraren. In december ontvangt de Kamer de nieuwe arbeidsmarktramingen en de 
resultaten van de uitvraag actuele tekorten. 
 
64 Hoe heeft het lerarentekort zich ontwikkeld sinds het aantreden van het kabinet-Rutte III? Kunt u 
dit in tabelvorm weergeven? 
 
Over de ontwikkelingen van het lerarentekort wordt jaarlijks gerapporteerd. Om nog meer zicht 
te krijgen in de actuele tekorten zoals u gemeld is op 1 oktober jl. een uitvraag naar alle po 
scholen gegaan. In december ontvangt de Kamer de nieuwe ramingen en resultaten van de 
uitvaag. Ook wordt gewerkt aan een analyse van administratieve gegevens van basisscholen 
(CBS en DUO).  
 
De voorspelde tekorten voor komende jaren in het po zijn lager dan de ramingen aan het begin 
van de kabinetsperiode lieten zien, maar zijn nog steeds hoog. Het aantal zij-instromers en 
onderwijsassistenten is fors toegenomen en de werkdruk is waarneembaar gedaald.  De tekorten 
zijn nog steeds hoog. Zoals vermeld in de Kamerbrief van december 2020 wordt in het schooljaar 
2025/2026 in het po een tekort van 1.439 fte aan leraren en directeuren verwacht, bovenop de 
huidige situatie aan tekorten. Vergeleken met de ramingen van vorig jaar, waarin vijf jaar later 
een tekort van 1.971 fte bovenop de huidige situatie werd geraamd, is dit een verbetering. Dit 
komt met name door de verhoging van het aantal zij-instromers en herintreders. In het vo is er 
nog geen significante verbetering en dat is zorgwekkend. Voor het verloop van het lerarentekort 
zie vraag 63. 
 
65 Hoeveel leraren overwegen te stoppen met hun vak en met welke redenen? 
 
Elke drie jaar wordt in opdracht van BZK door het CBS het WERKonderzoek gedaan onder 
werknemers in de publieke sector, waaronder werknemers in het onderwijs. Het laatste 
onderzoek komt uit 2019 en daarin staan de volgende gegevens: in het po is 15% van de leraren 
op zoek naar een andere functie, in het vo 19% en in het mbo 20%. Dit betekent niet dat deze 
gehele groep geen leraar meer wil zijn, want ze kunnen ook binnen het onderwijs op zoek zijn 
naar een andere plek. Mogelijke redenen voor vertrek kunnen zijn een hoge ervaren werkdruk, 
beperkte doorgroeimogelijkheden en behoefte aan een nieuwe uitdaging.  
 

23 
 
Middelbaar beroepsonderwijs         
Hoeveel leraren hebben het middelbaar beroepsonderwijs verlaten in de afgelopen 
10 jaar? 
  Leeftijdsklasse   
Totaal 
Uitstroom jonger 55-60 ouder dan uitstroom 
jaar Onbekend dan 55 jaar 60 mbo   
2010 0 1714 472 1196 3382   
2011 1 950 307 1031 2289   
2012 0 820 225 864 1909   
2013 0 672 236 878 1786   
2014 0 965 268 1082 2315   
2015 0 1096 247 990 2333   
2016 0 1172 257 1114 2543   
2017 0 1215 210 1074 2499   
2018 0 1483 228 1161 2872   
2019 0 1198 240 1265 2703   
Bron: DUO 
 
NB 1: Gegevens van voor 2013 zijn minder betrouwbaar aangezien er toen niet gewerkt kon 
worden met BSN en de bestanden daardoor minder goed koppelbaar zijn. 
NB 2: Personen die terugkeren (na bijvoorbeeld een sabbatical of werkonderbreking wegens 
kinderen) zijn niet als vertrekkers meegerekend. Daarom kan 2019 er relatief hoog uit zien 
omdat we niet weten of deze vertrekkers nog terug komen. 
 
67 Waaraan wordt de 32 miljoen euro voor de aanpak lerarentekort precies besteed? 
  
Van de € 32 miljoen wordt in 2022 € 21 miljoen beschikbaar gesteld via de Subsidieregeling 
uitvoering convenanten lerarentekort PO G5, € 8 miljoen voor het bestuursakkoord flexibilisering 
lerarenopleidingen en € 3 miljoen voor de Subsidieregeling tegemoetkoming kosten 
opleidingsscholen (samen opleiden). 
 
68 Wat zijn de jaarlijkse kosten aan overhead in het onderwijs in Nederland? 
 
De bekostiging aan onderwijsbesturen en -instellingen moet worden uitgegeven aan onderwijs. 
Deze uitgaven hebben niet alleen betrekking op het geven van onderwijs (primair proces) maar 
ook op activiteiten die onderwijs mogelijk maken, ondersteunen en versterken (overhead in de 
meest ruime zin). Het onderwijs is en blijft de centrale activiteit en de overhead moet hiermee in 
gepaste verhouding zijn. Om dit te borgen is het belangrijk dat de allocatie van de beschikbare 
middelen op een zo laag mogelijk niveau plaatsvindt, hierop horizontaal toezicht is én daarover 
transparant wordt verantwoord. Instellingen en onderwijsbesturen hebben daarmee de ruimte 
hun maatschappelijke opdracht waar te maken om zo goed mogelijk onderwijs te verzorgen. Zij 
kunnen eigen keuzes maken over hoe de bekostiging het beste wordt ingezet, afhankelijk van 
bestuurs- en schoolomvang, onderwijsaanpak, kwaliteit van personeel en dergelijke. 
Vanwege de verschillende omstandigheden van besturen, scholen en instellingen is er geen 
eenduidige maatstaf voor overhead te formuleren, bijvoorbeeld in de vorm van een 
maximumnorm. Daarbij komt nog het definitieprobleem rond het begrip overhead; bijvoorbeeld 
een directeur die ook voor de klas staat, kantoorartikelen en apparatuur die zowel door docenten 
als door leerlingen worden gebruikt en ICT-systemen die zowel de leerlingenprestaties volgen als 
ten dienste staan van de organisatie. 
 

25 
 
binden. Het zou wenselijk zijn als sociale partners daar een cao-afspraak over maken, zodat het 
niet uitmaakt op welke school je stage loopt. 
 
73 Hoeveel geld kost het om de ‘extra handen in de klas’ structureel in het onderwijs te houden? 
10
Hoeveel extra handen zijn er op dit moment nodig in het po en het vo, uitgesplitst naar regio? 
In welke vakgebieden in het vo zijn er relatief grotere tekorten? 
 
Voor 2021 is er voor het funderend onderwijs € 316 miljoen beschikbaar gesteld voor de regeling 
extra hulp voor de klas. De subsidie is een tegemoetkoming in de extra kosten die scholen 
tijdelijk maken om de continuïteit van het onderwijs tijdens de uitbraak van COVID-19 te kunnen 
waarborgen. Met dit geld zijn scholen en instellingen tegemoetgekomen in de extra 
personeelskosten om (afstands)onderwijs te kunnen blijven geven en de gevolgen van corona op 
te kunnen vangen. De regeling is opgesteld met een tijdelijk karakter en dus niet structureel. De 
NP Onderwijsmiddelen voorzien in het herstel en ontwikkeling van het onderwijs tijdens en na 
corona, zoals het inlopen van opgelopen (leer)vertragingen.  
Wij hebben nog geen beeld van het precieze tekort aan personeelsleden wat binnen de regeling 
extra hulp voor  de klas is ingezet en hoeveel scholen nog tekort komen. Aan deze regeling is 
namelijk een monitorings- en evaluatieonderzoek verbonden en de eindrapportage van het 
onderzoek wordt pas in maart 2022 verwacht. In de eindrapportage wordt ingegaan op de 
daadwerkelijke besteding van de middelen. En hoeveel geld er is ingezet per regio. 
De actuele tekorten aan leraren en schoolleiders in het primair onderwijs worden op dit moment 
in beeld gebracht en geregistreerd. In december ontvangt uw Kamer de resultaten van de 
uitvraag en de nieuwe ramingen van de onderwijsarbeidsmarkt, waarin de ontwikkelingen in de 
vraag naar leraren, ondersteunend personeel en directeuren voor het po, vo en mbo zijn 
opgenomen. Voor de omvang van het huidige tekort aan leraren en directeuren in het po en vo, 
verwijzen wij naar het antwoord op vraag 63, 291, 292 en 293. Overigens gaat het bij de regeling 
extra hulp voor de klas ook om onderwijsondersteunend personeel. 
In het vo kennen we de volgende tekortvakken: Wiskunde, Natuurkunde, Scheikunde, Duits, 
Frans, Nederlands, Klassieke Talen en Informatica. De tekortvakken zijn bepaald aan de hand van 
het ‘mirror-model’ van Centerdata. In juni jl. is de Kamer per brief geïnformeerd over het 
onderzoek ‘Tekortvakken VO in beeld’ waarin wordt ingegaan op de vakspecifieke 
knelpunten voor deze tekortvakken in het voortgezet onderwijs. 
 
74 Hoeveel geld is er minimaal benodigd om uitvoering te geven aan de werkagenda die opgesteld 
wordt op basis van de aanbevelingen van Van Vroonhoven? 
 
 Zoals in de brief over het stand van zaken lerarentekort in september jl. is vermeld, werken wij 
de aanbevelingen van mevrouw Van Vroonhoven op dit moment gezamenlijk met de vak/ 
beroeps- en sectororganisaties uit. De vervolgstappen worden langs drie lijnen uitgewerkt: de 
regionale aanpak, het beroepsbeeld en breed betrekken van de beroepsgroep en landelijke 
regie/taskforce. Met de werkgevers- en werknemersorganisaties is er op veel punten 
overeenstemming bereikt over de richting. De uitwerking daarvan vergt echter nog een aantal 
stappen. Een onderdeel van de uitwerking van het vervolgtraject is het budget. In december 
2021 verwachten wij uw Kamer hierover verder te kunnen informeren. Het is aan het nieuwe 
kabinet om daarover en over de daarvoor door verschillende partijen gevraagde investeringen 
een besluit te nemen. Eerder is aan uw Kamer gemeld, dat dit bijvoorbeeld de investeringen 
betreft die nodig zijn om het verschil in salaris tussen po en vo te dichten en het extra geld dat 
nodig is om alle leraren op te leiden via de systematiek van Samen Opleiden (Kamerstuk 27 923, 
nr. 420). 
 
 
 
 
 
                                                                 
10
 Po: primair onderwijs; vo: voortgezet onderwijs 

27 
 
Onderstaande tabel toont de kosten voor het terugdraaien van de doelmatigheidskorting.  
 
Mln. (€) 2018 2019 2020 2021 2022 2023 
 
Doelmatigheidskorting 6,7 30,7 45,7 61 61 61 
 
PO 
 
Doelmatigheidskorting 5,2 23,8 35,4 47,3 47,3 47,3 
 
VO 
 
Doelmatigheidskorting 2,8 12,7 18,9 25,2 25,2 25,2 
 
MBO 
 
Doelmatigheidskorting 4,8 21,9 32,7 43,6 43,6 43,6 
 
HO 
 
Doelmatigheidskorting 0,6 3 4,4 5,9 5,9 5,9 
 
OWB 
 
Doelmatigheidskort 20 92 137 183 183 183 
 
ing Totaal 
 
 
79 Wat houdt het Horizon Europe-programma exact in en waarom wordt deze als enige genoemd om 
op internationaal/ Europees gebied wetenschappelijk samen te werken? 
 
Horizon Europe is het negende EU-kaderprogramma voor onderzoek en innovatie. Met een budget 
van € 95,5 miljard over de looptijd van 2021 tot en met 2027, is Horizon Europe het grootste 
grensoverschrijdend programma voor onderzoek en innovatie ter wereld. Horizon Europe biedt 
subsidies in de hele wetenschaps- en innovatieketen, van de basis, fundamentele kant van 
onderzoek tot het naar de markt brengen van innovaties. Daarnaast wil de Europese Commissie 
het bedrijfsleven en de academische wereld uitdagen om samen oplossingen te bedenken voor 
maatschappelijke vraagstukken. Excellentie en impact zijn de belangrijkste principes voor het 
toekennen van het onderzoeksbudget. Voor het Nederlandse kennis- en innovatieveld is het 
programma van groot belang. Nederlandse deelnemers presteerden zeer goed in de voorganger 
van Horizon Europe, Horizon 2020, waaruit zij in totaal ruim € 5,3 miljard ontvingen van de € 
67,5 miljard die de Europese Commissie heeft toegekend (peildatum 2 juni 2021). Nederland 
neemt daarmee de zesde plaats in van EU-lidstaten die de meeste middelen uit Horizon 2020 
ontvingen. Dankzij deze middelen zijn er de afgelopen jaren duizenden projecten mogelijk 
gemaakt met belangrijke impact, op de wetenschap, samenleving en de economie.  
 
Buiten Horizon Europe, werkt OCW ook op vele andere manieren aan het stimuleren van 
wetenschappelijke internationale samenwerking. Zo investeren we in grootschalige internationale 
(mondiale) onderzoeksinfrastructuren, zoals in ESO, CERN, EMBL en SKA. Daarnaast werkt 
Nederland binnen de Europese Onderzoeksruimte (ERA) samen aan het creëren van betere 
randvoorwaarden om grensoverschrijdende samenwerking te faciliteren, zodat we als Europa mee 
kunnen blijven doen in de wetenschappelijke wereldtop. De samenwerking binnen de ERA richt 
zich onder meer op kennisuitwisseling binnen de Unie, open science, het verbeteren van 
carrièremogelijkheden en internationale mobiliteit van onderzoekers en het multilateraal 
afstemmen van onderzoeksprogrammering. Omdat Nederland zich ook bewust is van de 
mogelijke risico’s die internationale samenwerking met zich meebrengt, werken we bovendien 
samen met de Europese Commissie en andere landen aan kennisveiligheid om ongewenste 
overdracht van kennis te voorkomen. Tot slot werken we met meerdere landen binnen en buiten 
de EU op bilateraal niveau samen op het gebied van wetenschap en innovatie. De Internationale 
Kennis-en Talentstrategie (IKT) schetst de inzet van Nederland op deze samenwerkingen.  
 
 
 
 

29 
 
Handel en horeca 12,0 20,5 
Zorg en Welzijn 42,6 41,0 
Sociaal-Maatschappelijke 32,6 44,9 
organisaties 
Woningcorporaties 40,0 40,5 
Onderwijs 28,0 37,3 
14
Rijksoverheid 41% 
Tabel 1: % vrouwen in de raad van bestuur en raad van commissarissen (Bron: Bedrijvenmonitor 
2020) 
 Sector Ongecorrigeer Gecorrigeerd 
d loonverschil loonverschil (in %) 
(in %) 
Financiële dienstverlening 28 13 
Handel 26 9 
Industrie 21 8 
Gezondheids- en welzijnszorg 19 3 
Zakelijke dienstverlening 19 7 
Vervoer en opslag 16 9 
Landbouw, bosbouw en visserij 16 7 
Cultuur en overige 15 3 
dienstverlening 
Bouwnijverheid 13 8 
Energie- en 13 3 
waterleidingbedrijven 
Delfstofwinning 7 2 
Horeca 7 2 
Openbaar bestuur 6 0 
Particuliere huishoudens met -3 -1 
personeel en extra-territoriale 
organisaties 
Gesubsidieerd onderwijs -4 1 
15
Rijksoverheid 7 1 
Tabel 2: beloningsverschillen tussen vrouwen en mannen, ongecorrigeerd en gecorrigeerd (Bron: 
Monitor Loonverschillen 2018, CBS, 2020) 
 
 
 
 
 
                                                                 
14
 ABD – topmanagers in 2020 
15
 Rapportage Beloningsverschillen bij het Rijk 

31 
 
86 Hebben de coronamaatregelen om coulanter om te gaan met het bindend studieadvies (bsa) en 
gedurende het studiejaar 2019-2020 eerstejaarsstudenten die mogelijk studievertraging op 
zouden lopen en ten gevolge daarvan de bsa-norm niet zouden halen, de mogelijkheid te geven 
om hun bsa-norm te halen in het daaropvolgende studiejaar, geleid tot minder 
prestatiedruk/stress onder studenten? Wat zijn de ervaren voor- en nadelen van deze 
maatregelen onder studenten? Hebben de hier bovenstaande maatregelen invloed gehad op de 
studievoortgang onder studenten? 
 
Dat is niet bekend. Er is een onderzoek uitgezet om te kijken welke lessen kunnen worden 
getrokken uit de coronapandemie in relatie tot structureel beleid. Onderdeel van deze evaluatie 
zal ook zijn te kijken naar de eerste effecten van de maatregelen omtrent het bsa. Daarin zullen 
instellingen en studenten ook bevraagd worden over hun ervaringen omtrent het uitstel en de 
versoepeling van het bsa. In het voorjaar van 2022 wordt de Kamer over de uitkomsten van de 
evaluatie geïnformeerd. 
 
87 Wat zijn volgens u de grootste oorzaken van de hoge werkdruk in het onderwijs per 
onderwijssector? 
 
In 2019 heeft TNO in opdracht van OCW onderzoek gedaan naar werkdruk in het onderwijs. Het 
onderwijs kenmerkt zich door relatief hoge taakeisen (hoeveelheid werk) en lage 
regelmogelijkheden. De afgelopen jaren zijn de taakeisen in het onderwijs bovendien snel 
toegenomen, waarbij de autonomie is gedaald. Daarbij wordt het werk binnen het onderwijs ook 
vaker dan gemiddeld emotioneel zwaar of moeilijk gevonden. En duiden de resultaten erop dat er 
in het onderwijs sprake is van een multifactoriële problematiek die niet gelijk is voor de 
verschillende onderwijssectoren. 
 
Voor het primair onderwijs wordt geconstateerd dat – in vergelijking met ander onderwijssectoren 
– taakeisen relatief hoog en de regelmogelijkheden relatief laag zijn. Daarentegen is een gunstig 
beeld zichtbaar ten aanzien van de buffers. Werknemers in het primair onderwijs ervaren veel 
sociale steun en veel opleidingsmogelijkheden. Wel hebben ze bovengemiddeld vaak te maken 
met een werkprivé disbalans en kunnen ze minder vaak dan gemiddeld voldoen aan de 
psychische eisen van het werk. Daarnaast blijkt uit de tussenevaluatie van het werkdrukakkoord 
dat de belangrijkste oorzaken van werkdruk ten eerste leerlingen met een specifieke 
ondersteuningsbehoefte op het gebied van gedrag en leren zijn en ten tweede het opstellen, 
uitvoeren en evalueren van groeps-, handelings- en ondersteuningsplannen. Daarnaast worden in 
het primair onderwijs de volgende oorzaken met regelmaat genoemd klassengrootte, het 
organiseren van activiteiten die niet bij het curriculum horen, het moeten geven van lessen waar 
ze weinig affiniteit mee hebben en administratie. Tevens laat het onderzoek zien dat de werkdruk 
waarneembaar is gedaald. 
Binnen het voortgezet onderwijs ervaren medewerkers (met name met een groot parttime 
contract (0,6-0,8 fte)) bovengemiddeld vaak hoge taakeisen, emotioneel zwaar of moeilijk werk. 
Daartegenover ervaren zij minder autonomie. Uit een klankbordgroep gaf men aan dat een 
karakteristiek kenmerk van het voortgezet onderwijs is dat men gevoelsmatig continu moet 
presteren. Ieder uur wordt er gewisseld van klas waardoor hersteltijd beperkt is of ontbreekt. 
Voor het middelbaar beroepsonderwijs blijkt dat werknemers relatief vaak aangeven dat de 
aansluiting tussen kennis en vaardigheden niet optimaal is. Werknemers geven bovengemiddeld 
vaak aan meer, of juist minder kennis en vaardigheden hebben dan in het werk nodig is. Ook de 
relatief hoge blootstelling aan ongewenst gedrag van derden valt op. Daarbij kan wel opgemerkt 
worden dat extern ongewenst gedrag in het mbo is gedaald over de jaren waarop het onderzoek 
van TNO betrekking had. 
De belangrijkste oorzaken voor de hoge werkdruk in het hoger onderwijs zijn de grote competitie 
en aanvraagdruk in het onderzoek, de groeiende studentenaantallen in het wo in combinatie met 
achterblijvende onderzoeksfinanciering, de onderwaardering voor onderwijstaken ten opzichte 
van de onderzoekstaken, en het grote aandeel tijdelijke contracten bij de universiteiten. 
 
 
 

33 
 
tegenover genderdiversiteit. Een streefcijfer van 90% acceptatie doet recht aan het streven naar 
een inclusieve samenleving, lijkt realistisch, en laat ruimte – binnen het pluriforme karakter van 
de samenleving – voor andersdenkenden. Een volgend kabinet kan in de toekomst een nieuwe 
afweging maken om een hoger streefcijfer te hanteren. 
 
92 Hoe verwacht u de streefwaarde van 100% voor open-access gepubliceerde artikelen te halen 
aangezien dit in 2019 nog 62% was? 
 
Zie antwoord op vraag 90.  
 
93 Hoe verwacht u de streefwaarde van ≥ 33% voor vrouwen in RvB- en RvC-functies in 2022 te 
halen aangezien in 2018 12,4% voor RvB-functies en 20,4% voor RvC-functies als waardes zijn 
17
gerealiseerd? 
 
Volgens de SER is het tot nu toe gevoerde beleid onvoldoende effectief. Het ‘pas-toe-of-leg-uit’-
principe werkte niet goed en de wettelijke streefcijferbepaling werd slechts beperkt nageleefd. In 
het advies ‘Diversiteit in de top. Tijd voor versnelling’ geeft de SER aan dat  de groep van 
ongeveer 5000 grote vennootschappen zeer heterogeen is.  
 
Vanaf 1 januari 2022 zijn Nederlandse beursgenoteerde bedrijven verplicht een 
vertegenwoordiging van ten minste een derde vrouwen én een derde mannen te realiseren in de 
raad van commissarissen (rvc). Een nieuwe benoeming die niet bijdraagt aan een evenwichtigere 
verdeling van zetels is nietig. Voor grote naamloze vennootschappen (nv’s) en besloten 
vennootschappen (bv’s) wordt het verder verplicht om zelf passende en ambitieuze streefcijfers 
op te stellen voor de raad van bestuur (rvb), rvc en subtop.  
 
Met de wettelijke verplichting in het Burgerlijk Wetboek komt de regering tegemoet aan de grote 
verscheidenheid binnen vennootschappen en sectoren door ruimte te bieden voor maatwerk. 
Hiermee wordt ook voor een meer activerende aanpak gekozen. Grote vennootschappen worden 
verplicht om zelf passende en ambitieuze doelen in de vorm van een streefcijfer vast te stellen 
om de verhouding van mannen en vrouwen in de rvb en de rvc evenwichtiger te maken, evenals 
de verhouding in de door de vennootschap te bepalen subtop. De verbreding ten aanzien van de 
subtop heeft tot doel de doorstroming naar de top te versnellen. Tevens worden grote 
vennootschappen verplicht om een plan op te stellen om deze doelen te bereiken en hierover 
jaarlijks te rapporteren in het bestuursverslag. De regering wil met deze wet het aandeel vrouwen 
in topposities in het bedrijfsleven verbeteren en een noodzakelijke versnelling te weegbrengen. 
Na vijf jaar zal de wet geëvalueerd worden en bekijkt de regering of aanpassing of verlenging van 
de wet (die anders na acht jaar komt te vervallen) aan de orde is. 
 
94 Wat zijn de redenen voor de minimale stijging van vrouwen in RvB-functies tussen 2010-2016 en 
de stagnatie tussen 2016 en 2018? 
 
Zie antwoord vraag 93. 
 
95 Hoeveel geld uit de genomen coronamaatregelen uit tabel 8 is nog niet uitgeput en ligt dus nog 
ergens op de plank? Kunt u aangeven waar de onderuitputtingen zitten? Kan dit geld opnieuw 
binnen de onderwijsbegroting ingezet worden? 
 
De uitgaven voor coronamaatregelen in 2020 zijn inmiddels gerealiseerd. De uitgaven in 2021 
zijn op dit moment in uitvoering, het merendeel hiervan zal naar verwachting tot besteding 
komen. Bij Najaarsnota wordt u geïnformeerd over de laatste stand van de uitputting van de 
begroting 2021. Over de uitputting van het Nationaal Programma Onderwijs wordt u aan het 
einde van het jaar in de brief ‘beleidsmatige mutaties na najaarsnota’ op hoofdlijnen 
geïnformeerd, in de slotwet wordt u geïnformeerd over de definitieve realisatie in 2021. De 
middelen die voor 2022 begroot staan worden vanaf januari volgend jaar uitgegeven.  
                                                                 
17
 RvB: Raad van Bestuur; RvC: Raad van Commissarissen 

35 
 
In de negende incidentele suppletoire begroting van het ministerie van OCW is ten behoeve van 
zelftesten in het mbo in totaal € 23,2 miljoen beschikbaar gesteld. Een bedrag van € 48,3 miljoen 
is beschikbaar gesteld voor zelftesten in het hoger onderwijs. Beide budgetten zijn nog niet 
volledig uitgeput. Aangezien nog onbekend is tot wanneer zelftesten onderdeel zullen uitmaken 
van het coronabeleid in het mbo en hoger onderwijs, is het niet mogelijk om een duiding te geven 
aan de daadwerkelijke uitgaven. Eventuele onderuitputting uit deze kostenpost vloeit conform 
reguliere begrotingsregels terug naar de staatskas. 
 
100 Wat wordt er gedaan met zelftesten die over zijn? 
 
De zelftesten die overblijven in de opslagruimtes die OCW heeft aangetrokken, zullen op termijn 
weer teruggaan naar de Haagse Hub, waar Dienst Testen namens VWS testvoorraden opslaat. 
Voorraden die op onderwijslocaties over zijn, zullen op termijn door de overheid worden 
opgehaald. Om grote voorraden op locaties te voorkomen, worden zelftesten sinds september 
enkel op aanvraag geleverd. Vanwege het feit dat de kwaliteitscriteria van de zelftesten op 
onderwijslocaties door de overheid niet kunnen worden gegarandeerd, kunnen deze testen helaas 
niet opnieuw worden gedistribueerd voor andere doeleinden. Deze voorraden op onderwijslocaties 
zullen daarom centraal worden vernietigd. 
 
101 Zijn de middelen die voor het Nationaal Programma Onderwijs zijn gereserveerd voor het jaar 
2021 al uitgeput? Zo nee, hoeveel is er nog over? Als dit geld niet wordt uitgegeven in 2021, gaat 
dit dan mee naar 2022? 
 
 De middelen uit het Nationaal Programma Onderwijs die voor 2021 zijn begroot zijn op dit 
moment in uitvoering. We hebben de uitputting van de middelen nog niet (volledig) in beeld. Aan 
het einde van het jaar informeren we u op hoofdlijnen over het beeld van de uitputting op dat 
moment, in de slotwet wordt u geïnformeerd over de definitieve realisatie in 2021. Conform de 
door het kabinet met de Tweede Kamer afgesproken begrotingsregels voor coronamiddelen, 
dienen niet bestede coronamiddelen weer ten gunste te komen van de staatskas.    
 
102 Kunt u toelichten waarom 702,3 miljoen euro op de aanvullende post staat, terwijl het erop lijkt 
dat deze middelen een duidelijke bestemming hebben, namelijk het NPO? Is er al een concrete 
bestemming voor deze gelden in 2022? Zijn hiervoor al concrete toezeggingen gedaan aan 
scholen? 
 
Dit geld staat gereserveerd op de aanvullende post voor het NP Onderwijs. Voor het schooljaar 
2022-2023 is nu de inschatting dat minimaal € 500 per leerling beschikbaar is. Het definitieve 
bedrag zal onder andere afhankelijk zijn van de uitkomsten van de implementatiemonitor en de 
actuele ontwikkeling van achterstanden. Op basis van de eerste ervaringen van het Nationaal 
Programma Onderwijs en de onderzoeken die dan beschikbaar zijn, zal het mogelijk zijn het 
aanvullende budget voor scholen met veel risico op vertragingen gerichter beschikbaar te stellen. 
We zullen daarom begin 2022 aan de hand van de implementatiemonitor en andere relevante 
onderzoeken de inzet en verdeling van de beschikbare middelen over de scholen herijken 
 
103 Wat is er gebeurd met de 72 miljoen euro onderuitputting van de inhaal- en 
ondersteuningsprogramma's uit het Nationaal Programma Onderwijs? Is dit terug gegaan naar de 
staatskas? Zo ja, waarom is dit niet is het onderwijs gebleven? Kan dit alsnog voor onderwijs 
worden ingezet? 
 
De onderuitputting op de inhaal- en ondersteuningsprogramma’s in de eerste helft van 2021 is, 
conform amendement van lid Weyenberg c.s. ingezet voor een deel van de dekking van de NPO-
maatregel ter verlenging van de ov-kaart. Zie tevens antwoord op vraag 19.  
 
 

37 
 
109 Hoe zit het met de verplichtingen ten aanzien van de laatste tranche werkdrukmiddelen zoals 
vermeld in paragraaf 18, die hiertegenover stonden? Zijn de doelstellingen gehaald zoals de 
afspraak was voordat de tranche zou worden overgemaakt? 
 
De Kamer is in februari 2021 geïnformeerd over deze resultaten van de tussenevaluatie en over 
het akkoord met onderwijsorganisaties over de aanpak van de werkdruk in het basisonderwijs het 
vervolg over de inzet van de werkdrukmiddelen. De derde en laatste tranche van de 
werkdrukmiddelen is toegevoegd aan de OCW-begroting als gevolg van deze positieve 
tussenevaluatie. 
 
110 Wat zijn de mutaties bij de coronamiddelen voor het stage offensief en waar staan deze 
verantwoord? 
 
Voor 2022 is een mutatie van € 4 miljoen voor het stageoffensief opgenomen.  
Deze middelen worden verantwoord onder artikel 4 Beroepsonderwijs en volwasseneducatie 
binnen het budget Samenwerkingsorganisatie Beroepsonderwijs en Bedrijfsleven. 
 
111 Waarom is er een meevaller van 12,9 miljoen euro op het gemeentelijk 
onderwijsachterstandenbeleid? Waarom is dit geld niet uitgekeerd? Wat is er met deze 12,9 
miljoen euro gebeurd? 
 
Deze meevaller is ontstaan doordat gemeenten niet alle uitgekeerde middelen voor het 
gemeentelijk onderwijsachterstandenbudget in de periode 2011-2018 hebben besteed aan de 
specifieke doelen waarvoor dit geld is verstrekt. Het geld is dus wel eerder uitgekeerd, maar is nu 
teruggevorderd zoals in het Besluit specifieke uitkeringen gemeentelijk 
onderwijsachterstandenbeleid is vastgelegd. Deze € 12,9 miljoen aan ontvangsten werden in 
2020 verwacht, zoals aan uw Kamer gemeld in de Kamerbrief over beleidsmatige mutaties na 
Najaarsnota 2020 op 10 december 2020. De verrekeningen op de lopende betalingen aan de 
betreffende gemeenten vanwege niet ingezette rijksmiddelen uit de periode 2011-2018 vinden 
echter in 2021 plaats. De reden daarvoor is dat er vanwege aanvullende accountantscontroles pas 
aan het einde van 2020 “groen licht” is verkregen voor de verzending van de 
vaststellingsbeschikkingen 2019. Omdat het verzenden van de vaststellingsbeschikking en de 
verrekening volgens de financiële beheerregels in hetzelfde jaar moet plaatsvinden, is de 
terugvordering opgeschoven naar 2021. De terugbetalingen vloeien conform de begrotingsregels 
terug naar de schatkist. 
 
NB. het GOAB bestaat al langere tijd en is dus niet direct gekoppeld aan het inlopen van 
leervertragingen n.a.v. COVID-19. Daarvoor is het NP Onderwijs bedoeld. 
 
112 Wat wordt er precies gedaan met het budget van 170 miljoen euro voor voor- en vroegtijdse 
educatie en welke verhoging van het budget is nodig om deze volledig gratis te maken? 
 
Het budget van 170 miljoen euro wordt ingezet om de kwaliteit en kwantiteit van de voorschoolse 
educatie (ve) structureel te verhogen. Het aanbod voor peuters van tweeënhalf tot vier jaar met 
een risico op een onderwijsachterstand is per 1 augustus 2020 uitgebreid van 10 naar gemiddeld 
16 uur per week (= 960 uur in anderhalf jaar tijd). Daarnaast krijgt de kwaliteit van de ve een 
impuls doordat aanbieders van ve vanaf januari 2022 een pedagogisch beleidsmedewerker op 
hbo-niveau moeten inzetten. In totaal ontvangen gemeenten ca. € 520 miljoen voor het 
gemeentelijk onderwijsachterstandenbeleid, waaronder voor het aanbod van ve. Afgaande op het 
aantal peuters met een risico op een onderwijsachterstand, is dit bedrag voldoende om ve gratis 
aan te bieden. Veel gemeenten kiezen er zelf voor om een kleine (inkomensafhankelijke) eigen 
bijdrage te vragen, bijvoorbeeld om te stimuleren dat gereserveerde uren ook worden afgenomen 
aangezien ouders er zelf aan meebetalen  
Vroegschoolse educatie wordt door scholen aangeboden aan kinderen die door hun sociale 
omgeving het risico lopen om met een minder goede start op de basisschool te beginnen.. 
Scholen krijgen jaarlijks extra geld voor het vergroten van onderwijskansen (ca. € 330 miljoen), 
dat zij onder andere kunnen inzetten voor de vroegschoolse educatie. Scholen mogen hiervoor 

39 
 
116 Kunt u uiteenzetten waarom er in tabel 13 bij de post 'Subsidietaakstelling onderwijsconvenant' 
op artikel 1 vanaf 2022 10,6 miljoen euro structureel is opgenomen? Is sprake is van een nieuwe 
subsidietaakstelling vanaf 2022? 
 
Er is geen sprake van een nieuwe subsidietaakstelling. De subsidietaakstelling was onderdeel van 
de afspraken rond het convenant aanpak tekorten van 1 november 2019. In de Ontwerpbegroting 
2021 van vorig jaar was de subsidietaakstelling onder tabel 12 ook zichtbaar. 
  
117 Is er bij de oude ICT-problematiek van OCW sprake van een technische inboeking bij de post 
'bezuiniging bekostiging WO als gevolg van Voorjaarsnota 2019' met een bedrag van 37.913.000 
euro voor het jaar 2026? Betekent dit dat deze tegenvaller later nog over andere 
begrotingsartikelen wordt verdeeld en nu alleen 'geparkeerd' staat op artikel 7? Of is het nu al 
zeker dat deze tegenvaller definitief volledig binnen artikel 7 wordt ingeboekt? Zo ja, waarom 
wordt dan nu de gehele problematiek op één begrotingsartikel geboekt? 
 
Er is inderdaad sprake van een technische inboeking op Artikel 7 (Wetenschappelijk onderwijs). 
Deze inboeking kan door een volgend kabinet desgewenst worden herzien, inclusief een eventuele 
verdeling over andere artikelen. Indien er niets gewijzigd wordt aan deze ingeboekte minreeks, 
zal deze moeten worden ingevuld met een bezuiniging op het hoger onderwijs. 
 
Zie ook het antwoord op vraag 268. 
 
118 Kan bij de tabel 18 per artikel worden aangegeven in hoeverre er al sprake is van een beoogde 
invulling en hoever gevorderd de invulling op dit moment is? 
 
Alle uitgaven en verplichtingen op de begroting van OCW zijn reeds voor specifieke  doeleinden 
bestemd en ingevuld. De niet-juridisch verplichte middelen hebben dus ook al een bestemming, 
er is alleen nog geen juridische verplichting aangegaan. Dit geldt bijvoorbeeld vaak voor subsidies 
en opdrachten. Het budget op die instrumenten is volledig bestemd voor en verdeeld over 
beleidsdoelen, maar de specifieke regeling is niet altijd al gepubliceerd. Of in het geval van een 
opdracht is de opdracht nog niet formeel gegund. In dit soort gevallen zijn de uitgaven en 
verplichtingen nog niet juridisch verplicht.   
 
119 Hoeveel niet-juridisch verplichte middelen in euro’s zijn nog niet bestemd voor bepaald 
doeleinden? 
 
Alle uitgaven en verplichtingen op de begroting van OCW zijn reeds voor bepaalde doeleinden 
bestemd. De niet-juridisch verplichte middelen hebben dus ook al een bestemming, er is alleen 
nog geen juridische verplichting aangegaan.  
 
120 Welke stappen heeft u gezet om ervoor te zorgen dat de periodieke rapportages van de 
Strategische Evaluatie Agenda meer inzicht opleveren in de doelmatigheid en de doeltreffendheid 
van het beleid dan de vroegere beleidsdoorlichtingen? Zijn de gekozen thema’s voor de 
periodieke rapportages voldoende afgebakend om te komen tot dat inzicht? 
 
De thema’s op de SEA bevatten aan de ene kant een samenhangende verzameling van 
maatregelen, aan de andere kant zijn ze zo gekozen dat ze een substantieel deel van het beleid 
en het domein betreffen. Dat biedt een grotere kans op inzicht in doelmatigheid en 
doeltreffendheid dan onderzoeken naar het domein als geheel.  
De SEA systematiek gaat ervan uit dat evaluatie-onderzoek pro-actief wordt geprogrammeerd, in 
het beginstadium van beleidsprogramma’s en van de looptijd van een thema. Verder zal de 
programmering van evaluatie-onderzoek mede zijn gebaseerd op een beoordeling van de stand 
van de actuele kennis. De aanwezige kennis over doelmatigheid en doeltreffendheid is een 
onderdeel van deze beoordeling. De periodieke rapportages vormen het sluitstuk van het op die 
manier geprogrammeerde evaluatie-onderzoek. 
 

41 
 
naar de Tweede Kamer worden verzonden. Nu het definitief is dat het IBO gaat plaatsvinden is 
het inderdaad passend het IBO op te nemen in een volgende versie van de Bijlage ‘Uitwerking 
Strategische Evaluatie Agenda’. Meer algemeen geldt dat voor zover IBO’s al verder vooruit 
worden gepland het logisch is deze ook op te nemen in de Strategische Evaluatie Agenda. 
Doorgaans worden IBO’s echter niet verder dan één jaar vooruit gepland.  
 
125 Wat verwacht u van de uitkomst van het onderzoek naar het aantrekkelijker maken van het 
beroep leraar? Is hierbij gekeken naar andere Europese landen waar in het algemeen geacht 
wordt dat de professie van leraar op een hoger niveau staat, zoals Finland en IJsland? 
 
De uitkomst van onderdeel twee van de strategische evaluatie, een onafhankelijk advies voor 
toekomstig lerarenbeleid door drie externe deskundigen, is nog niet beschikbaar. Dit advies van 
Mirko Noordegraaf (hoogleraar Publiek Management, Universiteit Utrecht), Paulien Meijer 
(hoogleraar Teacher Learning and Development, Radboud Universiteit) en Ingrid Paalman (lector 
Goede onderwijspraktijken, Hogeschool viaa) wordt eind dit jaar verwacht. Voor hun 
onafhankelijk advies maken ze in ieder geval gebruik van het rapport van ResearchNed en SEO 
over de terugblikkende analyse (beleidsdoorlichting) van het lerarenbeleid in de periode 2013-
2020, dat de Kamer op 14 juni 2021 heeft ontvangen (Kamerstuk 27923, nr. 418). Daarnaast 
kunnen zij gebruik maken van allerlei andere (internationale) rapporten en analyses die de 
afgelopen periode zijn verschenen. Naar verwachting wordt het advies en de beleidsreactie begin 
2022 naar de Kamer gestuurd. 
 
126 Hoe verloopt de evaluatie van steunpakketten in de culturele sector? 
 
In mijn brief van 7 juni 2021 is de Tweede Kamer geïnformeerd over de aanpak van de evaluatie 
van de steunpakketten. De brief schetst de reikwijdte en de uitgangspunten van de evaluatie. Een 
onafhankelijk onderzoeksbureau zal de evaluatie uitvoeren. Het streven is de evaluatie zoveel 
mogelijk uit te voeren aan de hand van beschikbaar (statistisch) materiaal, om onnodige 
administratieve lasten voor de sector te voorkomen. De voorbereidingen zijn van start gegaan en 
de evaluatie zal in het najaar van 2022 gereed zijn, afhankelijk van het verdere verloop van de 
coronacrisis. Ook de meeste evaluaties van de generieke maatregelen zijn in 2022 en 2023 
gepland. Het ministerie van OCW sluit aan bij de evaluatie van de generieke maatregelen door 
het ministerie van Financiën. Op dit moment wordt geïnventariseerd welke gegevens beschikbaar 
zijn als basis voor de evaluatie en welke aanvullende data nodig zijn. Dit gebeurt in overleg met 
de rijkscultuurfondsen, de Boekmanstichting, het CBS en de VNG. 
 
127 Hoeveel thuiszitters zijn er op dit moment? 
 
Zie het antwoord op vraag 3.  
 
128 Waar zijn de kosten terug te vinden die gemoeid gaan met het uitvoeren en monitoren van de 
verbetermaatregelen voor het passend onderwijs en parallel daaraan het toewerken naar 
inclusiever onderwijs, zoals genoemd in de beleidsnota ‘Evaluatie en verbeteraanpak passend 
onderwijs’? 
 
Voor de kosten voor het uitvoeren en monitoren van de verbetermaatregelen is voor 
begrotingsjaren 2022 t/m 2024 € 2 mln. per jaar gereserveerd op de begroting van OCW. Dit 
budget is onder andere bedoeld voor onderzoek, handreikingen en andere communicatiemiddelen 
voor ondersteuning bij implementatie, de uitvoering en implementatie van de maatregelen door 
onder andere inzet van landelijke werkgroepen, en regiobijeenkomsten. Daarnaast besteden de 
scholen en samenwerkingsverbanden middelen aan de verdere verbetering van passend 
onderwijs, zij doen dit uit de voor hen beschikbare lumpsum. Waar het gaat om het toewerken 
naar inclusiever onderwijs wordt op dit moment gezamenlijk met andere partijen gewerkt aan 
een stappenplan, waarbij tevens wordt gekeken naar de middelen die er nodig zijn om dit te 
kunnen realiseren.  
 

43 
 
huidige thuiszitters . Over de inzet van deze middelen voor deze groep leggen schoolbesturen 
verantwoording af in het jaarverslag en moeten zij instemming hebben van de MR. 
133 Hoe is de 20 miljoen euro die volgens de derde onderwijs-zorgbrief beschikbaar is gesteld voor de 
22
schoolbesturen in het voortgezet onderwijs voor actie om verzuim aan te pakken besteed? Is er 
ook geld naar schoolbesturen in het primair onderwijs gegaan? Zo ja, hoeveel? 
 
Zie het antwoord op vraag 132. De € 20 miljoen waar in de vraag naar verwezen wordt is 
specifiek voor het voorkomen en verminderen van thuiszitters beschikbaar gesteld bij de 
afspraken gemaakt in het sectorakkoord voortgezet onderwijs. In het bestuursakkoord primair 
onderwijs zijn de middelen uit de prestatiebox grotendeels toegevoegd aan de lumpsum. Daarbij 
is in het primair onderwijs besloten om met een deel van de middelen extra voortgang te boeken 
op het gebied van begeleiding van startende leraren en schoolleiders en de algehele 
professionalisering van de schoolorganisatie. Met deze middelen wordt dus, indirect, via het 
verbeteren van de kwaliteit van personeel en organisatie, ook bijgedragen aan het terugdringen 
van het aantal thuiszitters. 
 
134 Waarom is het aandeel thuiszittende leerlingen dat drie of meer maanden thuis zit zonder 
passend onderwijsaanbod nog steeds niet behoorlijk gedaald? 
 
Ondanks dat scholen, samenwerkingsverbanden en gemeenten zich vaak samen met zorgpartijen 
hard inzetten om iedere leerling een passende plek te bieden, zijn er nog kinderen die niet naar 
school gaan en loopt het aantal uitgevallen leerlingen niet terug. Vaak is er sprake van zeer 
complexe situaties die om een intensieve aanpak en maatwerkoplossingen vragen. Het vraagstuk 
van uitval blijft urgent en wij blijven dan ook onverminderd doorwerken aan de integrale aanpak 
om het aantal thuiszittende leerlingen te verlagen,  zoals ook beschreven in de laatste 
verzuimbrief Kamerbrief over verzuim schooljaar 2019-2020 | Kamerstuk | Rijksoverheid.nl van 
februari. Dit doen we onder andere door de verbeteraanpak passend onderwijs, verbeterde 
samenwerking tussen onderwijs en zorg en het vergroten van de mogelijkheden voor maatwerk.  
Daarnaast bestaan er nu verschillende cijfers doordat verschillende definities (zoals enkel 
ongeoorloofd verzuim of alle vormen van verzuim) en manieren van tellingen worden gebruikt. 
Vanuit het ministerie wordt er momenteel met het veld en DUO samengewerkt om de verschillen 
in registratie kleiner te maken, ten einde ons zicht op het verzuim te verbeteren. Dit gebeurt 
bijvoorbeeld door lokaal en regionaal het steeds beter in beeld brengen van verzuim en het 
scholen gemakkelijker te maken verzuim te melden, maar dit vergt een langere adem. Een goede 
registratie is een randvoorwaarde voor een succesvolle aanpak en het is niet goed dat het zicht 
op verzuim momenteel onvoldoende is. Door het werken aan een verbeterde registratie krijgen 
we leerlingen steeds beter in beeld waardoor de aantallen nu eerst oplopen, voordat ze dalen 
naar aanleiding van de integrale aanpak voor thuiszitters.  
 
135 Hoeveel leraren werken in het primair onderwijs op basis van een tijdelijk contract? 
 
Volgens de telling van DUO op 1 oktober 2020 werken in het po 14.295 (11%) leraren op basis 
van een tijdelijk contract.  
 
136 Hoeveel leraren werken in het primair onderwijs op basis van een vast contract? 
 
Volgens de telling van DUO op 1 oktober 2020 werken in het po 114.270 (89%) leraren op basis 
van een vast contract.  
 
                                                                 
22
 Kamerstuk 31 497, nr. 372 

45 
 
termijn overschreden dan is het contract van rechtswege een vast contract geworden. Hierop zijn 
twee uitzonderingen mogelijk: 
 
- Bij vervanging van een werknemer, anders dan wegens ziekte, is een aantal van zes 
tijdelijke contracten in een periode van drie jaar mogelijk.  
- Bij vervanging van een zieke docent is een onbeperkt aantal contracten in een periode 
van 36 maanden toegestaan. Deze uitzondering berust op een bepaling die speciaal voor 
het primair onderwijs in de wet is opgenomen (boek 7 art.668a lid 15 Burgerlijk 
Wetboek).  
 
In de cao po zijn de termijnen voor tijdelijke contracten beperkt tot 3 jaar. Dat is een jaar korter 
dan de wettelijk toegestane termijn van vier jaar. 
 
Met een onbevoegde docent kan een arbeidsovereenkomst van maximaal twee jaar worden 
afgesloten.  
 
142 Wat zijn de redenen van schoolbesturen dat zij geen vaste contracten geven aan leraren in het 
primair onderwijs? 
 
Er kunnen verschillende redenen zijn waarom schoolbesturen leraren geen vast contract 
aanbieden. Een belangrijke reden is de krimp waar veel regio’s in het primair onderwijs mee te 
maken hebben. Dalende leerlingenaantallen, of schommelingen in leerlingenaantallen, maken het 
toekomstige aantal benodigde leraren op deze scholen onzeker en daarmee de mogelijkheden om 
vaste contracten aan te bieden ook. Het kan ook voorkomen dat er twijfels zijn over het 
functioneren van de betreffende leraar. 
 
143 Hoeveel basisscholen kent Nederland? 
 
Op 1 oktober 2021 worden er 6083 reguliere basisscholen, 11 rijdende scholen en 1 school voor 
varende kleuters door de rijksoverheid bekostigd. Daarnaast zijn er 264 bekostigde scholen voor 
speciaal basisonderwijs. 
 
144 Hoeveel basisscholen scoren momenteel onvoldoende volgens de Inspectie van het Onderwijs? 
Hoeveel van deze scholen zijn scholen voor bijzonder onderwijs? 
 
Per 1 oktober 2021 gaat het in totaal om 69 basisscholen, waarvan er 59 onvoldoende scoren en 
10 zeer zwak. Het betreft 49 bijzondere en 20 openbare scholen. Deze aantallen zijn conform de 
procentuele verdeling van bijzondere (70%) en openbare (30%) scholen in Nederland.  
 
145 Op basis van welke criteria kan een ouder zijn of haar kind onttrekken van de leerplicht? 
 
De Leerplichtwet 1969 bevat verschillende vrijstellingsgronden. Voor de leerplicht zijn ze te 
vinden in de artikelen 5, 5a en 11.  
Jongeren hoeven niet te worden ingeschreven op een school, indien en zolang: 
De jongere op lichamelijke of psychische gronden ongeschikt is om tot een school te worden 
toegelaten; 
Ouders overwegend bezwaar hebben tegen de richting van het onderwijs op alle binnen redelijke 
afstand van de woning gelegen scholen of – indien ze geen vaste verblijfplaats hebben – op alle 
in Nederland gelegen scholen waarop de jongere geplaatst zou kunnen worden; 
De jongere buiten Nederland op een school is ingeschreven en die ook regelmatig bezoekt; 
De ouders een zogenoemd ‘trekkend bestaan’ leiden, en de jongere hen daarbij vergezeld. Dit is 
nader uitgewerkt in het Besluit vrijstelling leerplicht trekkende bevolking. 
 

47 
 
150 Hoeveel kost het om leraren uit het voortgezet speciaal onderwijs onder te brengen onder de cao 
voortgezet onderwijs? 
 
Voor zowel de primaire als secundaire arbeidsvoorwaarden geldt dat de kosten afhangen van de 
keuzes die sociale partners hierin maken. Het kabinet heeft dankzij de breed gesteunde motie 
Hermans € 500 miljoen extra structureel beschikbaar gesteld voor salarissen in het onderwijs. 
Het kabinet vraagt sociale partners om gerichte beloningsmaatregelingen voor het voortgezet 
speciaal onderwijs. Dat sluit aan bij de moties Westerveld  en Van den Hul die vroegen op de 
beloning van vso-docenten (verder) in lijn te brengen met die van docenten in het vo. Sociale 
partners geven in het onderhandelaarsakkoord cao po 2021 aan hierover gerichte afspraken te 
maken. Bedragen zoals hieronder genoemd kunnen dus afwijken. 
Het kost naar schatting € 60,5 miljoen om leraren in het vso qua primaire voorwaarden 
(beloning) gelijk te trekken voor gelijke leraar-functies in het vo. Dat is € 77 miljoen voor alle 
uitstroomprofielen minus de reeds door dit kabinet geïnvesteerde € 16,5 miljoen (voor leraren in 
het vso die lesgeven in het uitstroomprofiel vervolgonderwijs). Het is mogelijk om deze 
beloningsverbetering binnen de cao po te realiseren. Als leraren in het vso onder de cao vo gaan 
vallen zijn er ook andere kosten. Dat komt omdat andere secundaire arbeidsvoorwaarden dan ook 
gaan gelden voor deze leraren zoals verschillen in maximum aantal lesuren, verlof of 
professionaliseringsafspraken. 
 
151 Hoeveel aanvragen zijn er tot nu toe ingediend bij de hernieuwde openstelling van de SUVIS-
regeling vanaf 1 oktober? Is de schatting dat het aangevulde budget van 100 miljoen euro 
genoeg zal zijn om alle aanvragen te behandelen? 
 
Sinds de openstelling van de tweede tranche op 1 oktober jl. zijn er 62 aanvragen ingediend voor 
de ‘Specifieke Uitkering Ventilatie in Scholen’ (SUVIS), die samen goed zijn voor een kleine € 8 
miljoen. De regeling staat open tot en met 31 januari 2022. Naar schatting zal het naar voren 
gehaalde budget ter hoogte van €100 miljoen tegemoet komen aan het aantal verwachte 
aanvragen. 
 
152 Hoeveel scholen hebben inmiddels hun ventilatie aangepast met behulp van de SUVIS-regeling? 
Bij hoeveel scholen is de ventilatie nu op orde? Bij hoeveel scholen is de ventilatie nog niet op 
orde? Hebben alle scholen inmiddels onderzoek gedaan naar de staat van ventilatie op hun 
school? 
 
In de eerste termijn van de SUVIS-regeling is € 100 miljoen uitgeput, hiermee gaan ruim 600 
scholen aan de slag. Er zijn tot en met 30 juni meer aanvragen ingediend dan het subsidieplafond 
toeliet. Deze ruim 100 aanvragen konden in de afgelopen maand alsnog gehonoreerd worden 
door het naar voren halen van € 100 miljoen en deze toe te voegen aan de SUVIS. Een deel van 
het aangevulde budget was voor deze overtekende aanvragen gereserveerd. Daarnaast kunnen 
schoolbesturen via hun gemeente tot en met 31 januari 2022 een nieuwe SUVIS-aanvraag 
indienen. Hiervoor zijn inmiddels 62 aanvragen ingediend. Eén van de voorwaarden van de 
regeling is dat de gesubsidieerde activiteiten moet leiden tot een luchtverversingscapaciteit 
volgend uit het Bouwbesluit 2012 en aanvullende richtlijnen. 
 
Uit de uitvraag van het Landelijk Coördinatieteam Ventilatie op Scholen (LCVS) in 2020 is naar 
voren gekomen dat 12% van de onderzochte schoolgebouwen (929 locaties) nog niet voldoet aan 
de bestaande normen voor de luchtkwaliteit, en dat aanpassingen nodig zijn. 40% (3072 locaties) 
voldoet wel aan huidige normen en aanvullende richtlijnen.. Er is in 2020 door 882 
schoolbesturen (68% van het totaal) gehoor gegeven aan de uitvraag van het LCVS om een 
steekproefsgewijze meting van de CO2-concentratie uit te voeren, en deze resultaten op te 
sturen. Van de ongeveer 9.300 schoolgebouwen in Nederland is voor 7.517 gebouwen de 
vragenlijst ingevuld (81%). Hiervan geldt voor 46% dat het onderzoek op het moment van 
indienen nog liep of niet kan worden uitgevoerd.  
 
153 Hoe wordt voorzien in het aanpakken van de schoolgebouwen ten aanzien van ventilatie en 
modernisering en hoe lang gaat dit duren? 

49 
 
 
De meest recente referentieramingen laten zien dat deelname aan het (v)so de komende jaren 
naar verwachting inderdaad zal toenemen. Volgens de ramingen zijn er in 2026 in vergelijking 
met 2020 4,8% meer leerlingen in het speciaal onderwijs en 7,6% meer leerlingen in het 
voortgezet speciaal onderwijs.  
Daarbij is het belangrijk om aan te geven dat toegang tot het (v)so niet vrij is. Instroom in het 
speciaal onderwijs gebeurt immers altijd op basis van een toelaatbaarheidsverklaring van het 
samenwerkingsverband die inhoudelijk door een commissie van deskundigen is beoordeeld. 
    
157 Klopt het dat de lichte en zware ondersteuningsmiddelen in de komende vijf jaar een dalende 
trend kennen? Hoe verklaart u dat? 
 
Dat klopt. Samenwerkingsverbanden ontvangen per reguliere leerling een bedrag voor 
ondersteuningsbekostiging. Zowel het primair als voortgezet onderwijs hebben te maken met een 
leerlingendaling. Omdat het aantal leerlingen de komende jaren daalt, neemt ook de totale 
ondersteuningsbekostiging dat naar samenwerkingsverbanden gaat licht af. Het bedrag per 
reguliere leerling dat samenwerkingsverbanden ontvangen blijft echter gelijk. 
 
158 Werd het budget van 2022 voor de lichte en zware ondersteuningsmiddelen ten opzichte van de 
begroting 2021 met 45 miljoen euro verhoogd in verband met een verhoogde instroom in het 
(v)so? Welke overwegingen liggen ten grondslag aan precies dit bedrag? Wordt het budget voor 
ondersteuningsmiddelen automatisch aangepast aan de fluctuatie van de instroom in het (v)so? 
 
Het budget voor lichte en zware ondersteuningsmiddelen wordt – op cluster 1 en 2 na – bepaald 
op basis van het totale leerlingaantal in het primair en voortgezet onderwijs en dus niet op basis 
van de instroom in het (v)so. De raming van deze leerlingaantallen is in 2021 neerwaarts 
bijgesteld, waardoor het budget voor 2022 en verder afneemt. De afname van het budget wordt 
echter teniet gedaan door het toekennen van de loon- en prijsbijstelling. Daarnaast wordt het 
budget tot en met schooljaar 2023/2023 tijdelijk verhoogd met extra middelen vanuit het NP 
Onderwijs. Voor leerlingen in het vso die vertragingen hebben opgelopen is in 2022 ca. € 18 
miljoen beschikbaar. 
 
159 Hoe wordt de intensivering van 45 miljoen aan ondersteuningsmiddelen in het funderend 
onderwijs besteed? 
 
Zoals toegelicht in het antwoord op vraag 158, is er in 2022 voor ca. € 18 miljoen sprake van een 
intensivering vanuit het Nationaal Programma Onderwijs. Dit zijn extra ondersteuningsmiddelen 
vanwege de vertragingen die leerlingen in het vso hebben opgelopen. De overige toename betreft 
een saldering van de gevolgen van de geraamde afname van het aantal leerlingen in het primair 
en voortgezet onderwijs en de toekennen van de loon- en prijsbijstelling. 
 
160 Hoeveel reserves hebben de verschillende schoolbesturen en samenwerkingsverbanden 
opgebouwd? 
 
In de brief Financiële positie van onderwijs in 2020 bent u geïnformeerd over de ontwikkeling van 
de reserves bij de schoolbesturen en samenwerkingsverbanden.  
 
In onderstaande tabel uit deze brief is de ontwikkelingen van het mogelijk bovenmatig eigen 
vermogen te zien. Daarbij is goed te zien dat het er voor vrijwel alle sectoren sprake is van een 
afnemend mogelijk bovenmatig eigen vermogen. 
 
 2017 2018 2019 2020 
Aantal besturen met 
po  mogelijk bovenmatig PEV 619 582 590 501 

51 
 
163 Hoeveel extra vakdocenten van de ALO moeten er opgeleid worden als alle basisscholen in 
Nederland drie uur bewegingsonderwijs moeten aanbieden? 
 
Om drie uur bewegingsonderwijs in het basisonderwijs door vakdocenten aan te bieden zijn er 
circa 4.000 additionele fte’s nodig (zie ook het antwoord op vraag 162). Hierbij is uit gegaan van 
een jaarlijks gelijke in- en uitstroom. Jaarlijks studeren er circa 750 studenten aan de ALO af, die 
een bevoegdheid voor zowel het vo en po hebben. Niet al deze vakleerkrachten krijgen een 
volledige betrekking in het (primair) onderwijs. Ook is er sprake van natuurlijk verloop. Als echter 
de instroom jaarlijks de uitstroom met 1.000 fte overstijgt, kan het doel in vier jaar worden 
behaald. 
 
164 Is al bekend welke gemeenten sportaccommodaties bij moeten bouwen om te kunnen voldoen 
aan de wettelijke verankering van twee uur bewegingsonderwijs in het basisonderwijs en wordt er 
in deze en alle andere gemeenten ook reeds rekening gehouden met een groei van het aantal 
uren lichamelijke oefening van twee naar drie per week? 
 
We zijn hierover in gesprek met de Vereniging van Nederlandse Gemeenten (VNG) en de 
Vereniging Sport en Gemeenten (VSG). De VNG en VSG brengen de wettelijke verankering onder 
de aandacht van de gemeenten en zetten daarbij de vraag uit of er een tekort aan 
accommodaties is. Gemeenten hebben de wettelijke taak om te zorgen voor accommodaties voor 
minimaal twee lesuren. Er wordt daarbij momenteel geen rekening gehouden met een uitbreiding 
naar drie uren. Wanneer scholen meer dan twee lesuren bewegingsonderwijs willen aanbieden, 
dan zullen zij hiervoor in overleg met de gemeenten op zoek moeten naar een passende 
accommodatie. 
 
165 Hoeveel kinderen in Nederland hebben obesitas? Kunt u dit uitsplitsen per leeftijd? Wat is de 
invloed van een tekort aan bewegingsonderwijs op obesitas bij kinderen? 
 
Uit cijfers van ‘Volksgezondheid en zorg’ blijkt dat in 2020 2,7% van de kinderen van 4-11 jaar 
ernstig overgewicht (obesitas) had, en van de 12- tot 17-jarigen 2,3%. Obesitas (bij kinderen) is 
een complex probleem. Er zijn meerdere factoren zijn die een rol spelen in de ontwikkeling van 
overgewicht en obesitas bij kinderen, zoals voeding. Het is dan ook niet bekend welk effect een 
mogelijk tekort aan bewegingsonderwijs heeft op obesitas bij kinderen. 
 
166 Hoeveel uren zitten kinderen per week in Nederland en hoe staat Nederland in de internationale 
vergelijking? 
 
In 2019 zaten Nederlandse jongeren tussen de 12 en 17 jaar dagelijks gemiddeld 9,6 uur. Dit 
aantal is gedaald ten opzichte van 2015. Kinderen tussen de 4 en 11 jaar zitten gemiddeld zeven 
uur per dag, dit is sinds 2015 stabiel, zo blijkt uit de ‘Leefstijlmonitor’ van het RIVM.  
 
Om een internationale vergelijking te kunnen maken is gebruik gemaakt van gegevens uit de 
Eurobarometer van 2017. Hieruit blijkt dat Nederlanders meer zitten dan andere Europeanen. In 
dit onderzoek gaf 32% van de Nederlanders aan meer dan 8,5 uur te zitten op een gemiddelde 
dag, waar dit in andere EU-landen 12% van de bevolking betreft. De Eurobarometer rapporteert 
niet over specifieke leeftijdsgroepen binnen landen. Wel is bekend dat de jongste groep 
Europeanen binnen dit onderzoek (15-24 jarigen) het meest zit (14% zit meer dan 8,5 uur op een 
normale dag in de week). 
 
167 Wat zijn de sanctiemogelijkheden voor scholen die niet voldoen aan het minimum van twee uur 
bewegingsonderwijs? 
 
Schoolbesturen zijn verantwoordelijk voor de kwaliteit van het bewegingsonderwijs. Bij signalen 
dat een school niet aan de gestelde deugdelijkheidseisen voldoet, kan de Inspectie van het 
Onderwijs contact opnemen met het betreffende schoolbestuur. Wanneer de inspectie vaststelt 

53 
 
 
176 Hoeveel leraren werken in het voortgezet onderwijs op basis van een vast contract? 
 
Volgens de telling van DUO op 1 oktober 2020 werken in het vo 60.843 (81%) op basis van een 
vast contract. 
 
177 Hoe groot is de flexibele schil van leraren met een tijdelijk contract in het voortgezet onderwijs? 
 
De flexibele schil op scholen is breder dan alleen leraren die werkzaam zijn op basis van een 
tijdelijk contract; dit gaat ook over leraren die bijvoorbeeld ingehuurd worden via uitzendbureaus 
en dus niet in loondienst zijn van een schoolbestuur. Hoe groot de flexibele schil exact is weten 
we niet. Wel is bekend hoeveel scholen uitgeven aan personeel niet in loondienst (PNIL) in 
verhouding tot de totale personeelsuitgaven: Op basis van de jaarverslagen in 2020 bedragen de 
PNIL-uitgaven in verhouding tot de totale personeelsuitgaven: 3,6% in het po, 3,8% in het vo en 
6,3% in het mbo. Vanaf 2020 loopt een pilot bij schoolbesturen in het primair en voortgezet 
onderwijs om gedetailleerde PNIL-gegevens te leveren aan DUO. Voorlopige resultaten geven aan 
dat schoolbesturen bereid zijn om mee te werken, maar ook dat het leveren van informatie over 
PNIL niet eenvoudig is. We verwachten de Kamer aan het eind van het jaar te informeren over de 
resultaten van deze uitvraag. Vanaf 2022 vragen we de gegevens structureel op bij de scholen, 
waardoor inzicht ontstaat in onder meer de verschillende functiecategorieën en aantal uren van 
PNIL-personeel. 
  
178 Hoeveel leraren in het voortgezet onderwijs hebben het onderwijs in de afgelopen vijf jaar 
verlaten, omdat zij geen vast contract kregen? 
 
Er kunnen diverse redenen ten grondslag liggen, waardoor leraren het onderwijs verlaten; het 
niet krijgen van een vast contract is daar één van. Hoe vaak dit voorkomt en hoeveel leraren dit 
betreft is niet bekend. 
 
179 Hoe bevordert u vaste contracten in het voortgezet onderwijs? 
 
Het percentage vaste aanstellingen is de afgelopen jaren iets afgenomen in het vo van 83% in 
2011 naar 81% in 2020.  
  
We roepen schoolbesturen op om, mede vanwege het lerarentekort, hun uiterste best te doen 
zoveel mogelijk leraren te behouden voor de sector en waar mogelijk een vast contract aan te 
bieden. OCW voert hierover ook gesprekken met schoolbesturen en raden. We zetten in op het 
versterken van strategisch HR-beleid. Goed en toekomstgericht strategisch HR-beleid kan eraan 
bijdragen dat meer leraren behouden blijven voor de sector. Scholen krijgen zo meer inzicht in 
toekomstige vraag naar personeel, maar kunnen bijvoorbeeld ook leraren scholing aanbieden 
voor een tweede bevoegdheid. OCW stelt hiervoor subsidie beschikbaar. Daarnaast kan regionale 
samenwerking bijdragen aan het voorkomen dat leraren het onderwijs verlaten, bijvoorbeeld door 
afspraken te maken over mobiliteit op regionaal niveau. 
 
180 Welke maatregelen neemt u om te voorkomen dat leraren het onderwijs verlaten, omdat zij geen 
vast contract krijgen in zowel primair, als voortgezet onderwijs? 
 
We zien in de laatste Loopbaanmonitor een positieve trend van steeds meer startende leraren 
met (uitzicht op) een vast contract. In het vo is het percentage van (uitzicht op) vaste contracten 
van 74% naar 79% gestegen tussen 2015 en 2019. In het po is een stijging te zien van 33% in 
2015 naar 83% in 2019. In het mbo zijn de aanstellingen met (uitzicht op) een vast contract ook 
toegenomen van 72% naar 76%. Tevens zien we een stijging van banen met een grotere 
aanstellingsomvang van 0,8 of hoger voor afgestudeerden van de pabo. Dit is gestegen van 48% 
in 2013 naar 80% in 2018. Voor afgestudeerden van tweedegraads lerarenopleidingen is de 
aanstellingsomvang 1 jaar na afstuderen meer stabiel gebleven tussen 55-60%. In december 
informeren wij de Kamer over de meest recente cijfers. 

55 
 
Er kunnen verschillende redenen zijn waarom schoolbesturen leraren geen vast contract 
aanbieden. Een belangrijke reden is de krimp waar veel regio’s in het voortgezet onderwijs mee 
te maken hebben. Dalende leerlingenaantallen, of schommelingen in leerlingenaantallen, maken 
het toekomstige aantal benodigde leraren op deze scholen onzeker en daarmee de mogelijkheden 
om vaste contracten aan te bieden ook. Een andere reden kan zijn dat een leraar geen 
bevoegdheid heeft gehaald binnen de afgesproken termijn. Het kan ook voorkomen dat er twijfels 
zijn over het functioneren van de betreffende leraar. 
 
185 Hoeveel middelbare scholen kent Nederland? 
 
Nederland kent 648, door de overheid bekostigde, middelbare scholen. 
 
186 Hoeveel excellente middelbare scholen kent Nederland? 
 
Vanwege corona is het predicaat in 2021 niet uitgedeeld. Begin 2020 is de meest recente lijst van 
excellente scholen gepubliceerd door de Inspectie van het Onderwijs. Het betreft de scholen die 
het predicaat Excellente op dit moment dragen. Dit betekent dat de scholen het predicaat hebben 
ontvangen in 2017, 2018 of 2019. Er zijn in het voortgezet onderwijs 66 excellente scholen, met 
in het totaal 116 afdelingen. 
 
187 Hoeveel middelbare scholen scoren momenteel onvoldoende volgens de Inspectie van het 
Onderwijs? Hoeveel van deze scholen zijn scholen voor bijzonder onderwijs? 
 
Per 1 oktober 2021 scoren in het voortgezet onderwijs 43 afdelingen onvoldoende en 11 
afdelingen zeer zwak. Van de 43 afdelingen onvoldoende, zijn er 11 openbaar en 32 bijzonder. 
Van de 11 zeer zwakke afdelingen gaat het om 1 openbare en 11 10 bijzondere afdelingen. Deze 
aantallen zijn in lijn met de procentuele verdeling van bijzondere (72%) en openbare (28%) 
scholen in Nederland. 
 
188 Wat is de verklaring voor het feit dat de bedragen uitgaven per leerling Voortgezet Onderwijs van 
2022 hoger zijn dan in 2023 en latere jaren? Komt dit alleen door de extra middelen in het kader 
van het nationaal programma Onderwijs? Of spelen hier ook andere oorzaken een rol? 
 
De uitgaven per leerling in het Voortgezet Onderwijs zijn in 2021 en in 2022 inderdaad hoger 
door de extra middelen voor het NP Onderwijs. 
 
189 Wat zijn de opbrengsten van de Gelijke Kansen Alliantie? Op welke wijze heeft de Gelijke Kansen 
Alliantie bijgedragen aan het tegengaan van ongelijke kansen? 
 
Binnen de Gelijke Kansen Alliantie (GKA) werkt het Ministerie van Onderwijs, Cultuur en 
Wetenschap responsief en participerend mee aan het lokaal bevorderen van kansengelijkheid. Dit 
gebeurt onder andere door het beschikbaar stellen van financiële middelen, data, menskracht en 
kennis. 
  
Deze benadering heeft tot veel beweging geleid op het vraagstuk van kansengelijkheid. 
Gemeenten voeren nu, samen met scholen en maatschappelijke partners, meerdere interventies 
uit om lokaal de kansen van hun kinderen en jongeren te vergroten. Een overzicht van de 
interventies is te vinden in de bundel ‘De 151 van de GKA’  
  
Als gevolg hiervan zijn er solide en sterke netwerken ontstaan, die tevens duurzaam van aard 
zijn. Binnen deze netwerken worden kennis, voorbeelden en ervaringen gedeeld. Er is hierdoor 
meer zicht ontstaan op de effectiviteit van interventies en of deze, met behoud van kwaliteit, 
kunnen worden opgeschaald. 
 

57 
 
195 Wat is de stand van zaken betreffende de directe bekostiging van het praktijkonderwijs, zoals ook 
aan bod kwam tijdens het notaoverleg Passend onderwijs d.d. 16 november 2020 en zoals 
28
vermeld wordt in punt 25 van de verbeteragenda? 
 
Momenteel loopt het in de verbeteragenda aangekondigde onderzoek naar de (financiële) 
consequenties van directe bekostiging van het praktijkonderwijs.  Het onderzoek kijkt ook naar 
andere mogelijke alternatieven voor de bekostiging van het praktijkonderwijs. Naar verwachting 
worden de resultaten in de eerste helft van  volgend jaar opgeleverd. Deze resultaten worden 
voor de zomer van 2022 gedeeld met de Kamer. 
 
196 Hoe groot is het tekort aan stage- en leerwerkplaatsen in het mbo op dit moment? 
 
Zie vraag 43. 
 
197 In welke sectoren zijn er op dit moment stagetekorten? 
 
SBB heeft in het ‘Actieplan stages en leerbanen’ een top 5 opgesteld van sectoren waarbij de 
grootste tekorten in de Zorg, Welzijn en Sport zijn. Daarna volgen Zakelijke dienstverlening en 
veiligheid, Entree, ICT, creatieve industrie en voedsel, groen en gastvrijheid. SBB geeft aan dat 
het daarnaast nog knelt in de evenementenbranche, toerisme-, recreatie-, culturele sector en 
internationaalgeoriënteerde opleidingen. In het komende halfjaar blijft de focus van het Actieplan 
liggen op het creëren van voldoende stages en leerbanen voor iedereen, met het accent op 
sectoren waar veel werkgelegenheid en duurzaam arbeidsmarktperspectief is. SBB blijft de 
tekorten aan stages en leerbanen actief monitoren om bij te kunnen sturen zodra de tekorten te 
nijpend worden. 
  
Voor het hoger onderwijs geldt dat de stagetekorten niet gemonitord worden. OCW verkent 
momenteel hoe de stagetekorten voor hoger onderwijs gemonitord kunnen worden. De 
stagetekorten lijken het grootst in de sectoren die het hardst zijn geraakt door de coronacrisis, 
zoals de zorg en de evenementenbranche. 
 
198 Welke programma's lopen er op dit moment om stagediscriminatie in het mbo aan te pakken? 
 
In de aanpak van stagediscriminatie wordt samen met het ministerie van SZW en diverse partijen 
(MBO Raad, JOB, SBB, CRM, VNO-NCW/MKB-NL, SSV) met verschillende acties en projecten 
ingezet op het vergroten van bewustwording bij leerbedrijven, mbo scholen en studenten. Ook 
wordt ingezet op concrete acties zoals: 
 In de campagne #KIESMIJ wordt benadrukt dat studenten moeten worden aangenomen 
op basis van kennis, kwaliteiten en vaardigheden. De website kiesmij.nl biedt 
leerbedrijven, scholen en studenten meer informatie over het voorkomen en tegengaan 
van stagediscriminatie.  
 Het Kennispunt Gelijke Kansen, Diversiteit en Inclusie ondersteunt scholen bij het 
bevorderen van gelijke kansen op een stage en eerste baan voor jongeren met een (niet-
westerse) migratieachtergrond en/of een lage sociaaleconomische status.  
 In opdracht van OCW en SZW wordt onderzoek gedaan naar de impact van interventies 
gericht op het bevorderen van de intrede op de arbeidsmarkt van jongeren met een (niet-
westerse) migratieachtergrond vanuit het mbo. Op basis van dit onderzoek kunnen meer 
effectieve interventies worden ingezet om gelijke kansen op stages te creëren.  
Bedrijven krijgen met het wetsvoorstel ‘Toezicht gelijke kansen bij werving en selectie’ de 
wettelijke verplichting om beleid te voeren gericht op het bevorderen van gelijke kansen bij 
29
werving en selectie. Dit geldt ook voor de werving en selectie van stagiaires.  
 
                                                                 
28
 Kamerstuk 31 497, nr. 391 
29
 Na het aftreden van het kabinet is dit wetsvoorstel controversieel verklaard. Dit wetsvoorstel is nu aan het 
volgend kabinet. 

59 
 
bekostiging van mbo-instellingen worden bijvoorbeeld al in 2021 beschikt voor 2022. De 
verplichting wordt dus al aangegaan in 2021, maar de kasgevolgen zijn dus pas in 2022. 
 
 
 
 
 
205 Wat is de verdeling van de subsidies voor het actieprogramma Leven Lang Ontwikkelen onder het 
mbo en ho, aangezien de studievouchers voor wo-studenten ook tot het actieprogramma 
behoren? Ligt bij het actieprogramma Leven Lang Ontwikkelen de nadruk op mbo-onderwijs? Zo 
nee, waarom niet? 
 
De studievoorschotvouchers voor afgestudeerden hbo-bachelor en wo-master maken geen deel 
uit van het interdepartementale actieprogramma Leven Lang Ontwikkelen en worden dus ook niet 
gefinancierd uit het budget voor het actieprogramma. De studievoorschotvouchers zijn onderdeel 
van het akkoord over het studievoorschot en zijn bestemd voor de cohorten die niet profiteren 
van de herinvestering van middelen in de kwaliteit van het hoger onderwijs.  
 
Met het interdepartementaal actieprogramma Leven Lang Ontwikkelen is in de OCW -begroting € 
6,8 miljoen beschikbaar voor het verbeteren van de randvoorwaarden voor leven lang 
ontwikkelen, dat is een generieke doelstelling. Binnen dit budget is € 5,7 miljoen beschikbaar 
voor de regeling flexibilisering van het mbo in de derde leerweg, € 0,6 miljoen voor de 
ontwikkeling en beheer van het landelijk scholingsportaal en € 0,4 miljoen voor 
wetenschappelijke inbedding en kennisdeling. 
 
206 Welke doelen verwacht u voor 2024 te behalen met het actieprogramma Leven Lang 
Ontwikkelen, aangezien het budget voor dit programma na 2023 afloopt? 
 
Voor het huidige actieprogramma zijn een succesvolle benutting van de subsidieregeling 
flexibilisering mbo en de realisatie van het landelijk scholingsportaal de belangrijkste doelen. Het 
is aan een volgend kabinet om te beslissen over de vervolgstappen en de doelstellingen voor de 
periode nadat het huidige interdepartementaal actieprogramma Leven Lang Ontwikkelen is 
afgelopen. 
 
207 Wat is de actuele stand van zaken rondom de salarismix voor docenten in het mbo in de 
Randstad? 
 
Op dit moment wordt met de sociale partners bekeken hoe de Regeling versterking van salarismix 
leraren middelbaar beroepsonderwijs in de Randstadregio’s in de toekomst wordt voortgezet. In 
december 2021 ontvangt u een brief met een verdere toelichting. 
 
208 Wat is de stand van zaken met betrekking de wettelijke verankering van de entreeopleiding in het 
praktijkonderwijs? 
 
Bij deze beantwoording wordt het verzoek van uw Kamer betrokken om voor de 
begrotingsbehandeling te worden geïnformeerd over de uitvoering van de motie Van Meenen/Van 
den Hul. Middels deze motie vraagt de Kamer om het bestaande aanbod van entreeopleidingen in 
het praktijkonderwijs (pro) wettelijk te verankeren en hierbij zorg te dragen dat er geen 
negatieve neveneffecten ontstaan voor pro-leerlingen. De motie Van Meenen/Van den Hul wordt 
meegenomen in het verdere wetstraject om de samenwerking tussen praktijk- en 
entreeonderwijs binnen het mbo te verbeteren. Op 17 december 2020 is uw Kamer geïnformeerd 
over de hoofdlijnen van het beoogde wetsvoorstel (Kamerstukken II 2020/21, 31289, nr. 436). 
De komende periode wordt het wetsvoorstel verder uitgewerkt. Naar verwachting is het 
ontwerpwetsvoorstel voor de zomer van 2022 gereed voor internetconsultatie, waarna het in het 
najaar van 2022 voor advies kan worden voorgelegd aan de Raad van State.  
 

61 
 
In het po zijn de nog niet bestede middelen voor de functiemix verwerkt in de cao 2018 en 
ingezet voor structurele salarisverbetering bij leraren (€ 70 miljoen euro). Tegelijkertijd zijn ook 
nieuwe functieprofielen voor leraren opgesteld, waarbij de inhoud en zwaarte van de 
verschillende leraarsfuncties gekoppeld zijn aan betere beloning. Sociale partners onderschrijven 
nog steeds het (grote) belang van functiedifferentiatie en daarmee het bieden van 
carrièreperspectief voor leraren. 
 
In het vo zijn streefcijfers voor 2014 voor de functiemix afgesproken. Het convenant bevat 
afspraken over versterking van de landelijke functiemix en over de versterking van de functiemix 
in de Randstadregio’s, waarvoor middelen beschikbaar zijn gesteld. Sociale partners hebben 
geconstateerd dat de functiemixstreefcijfers (dan wel de maatwerkafspraken) op de meeste 
scholen zijn behaald. Het is nu aan de scholen zelf om samen met de P(G)MR en als onderdeel 
van het formatieplan over de functiemixpercentages in overleg te blijven. Sociale partners blijven 
de ontwikkelingen van de functiemixcijfers op sectorniveau monitoren. 
In het mbo zijn de maatregelen uitgevoerd. Er was afgesproken om met het beschikbare geld de 
salarisschalen voor leraren te verkorten en om meer leraren in de Randstad te bevorderen naar 
hogere schalen. Voor dat laatste is € 51,5 miljoen euro per jaar beschikbaar op basis van de 
Regeling versterking van salarismix leraren middelbaar beroepsonderwijs in de Randstadregio’s, 
die in 2020 is geëvalueerd. In december 2021 ontvangt uw Kamer een brief met verdere 
toelichting hoe de regeling in de toekomst wordt voortgezet.   
 
215 Kunt u een overzicht geven van de loonontwikkeling in het po en het vo door de jaren heen, 
bijvoorbeeld sinds het begin van deze eeuw? Kunt u daarin een onderscheid maken tussen de 
nominale en de reële inkomensontwikkeling? 
 
De nominale contractlonen in het po en vo zijn tussen 2000 en 2022 met resp. ca. 52 en 53 
procent gestegen. Ter vergelijking, in de (gemiddelde) markt is dat in dezelfde periode met 56 
procent gestegen. De reële contractloonontwikkeling is voor het po, vo en de markt (gemiddeld) 
tussen 2000 en 2022, resp. 1%, 2% en 5%. Een gerichte loonstijging voor bijvoorbeeld alleen 
leraren komt daarin niet tot uiting. De contractlonen zijn namelijk salarismaatregelen die voor alle 
medewerkers in een sector gelden. Omdat in het po en vo sinds 2000 ook gerichte investeringen 
zijn geweest (in leraren, schoolleiders en oop) zal de reële loonontwikkeling in de praktijk hoger 
zijn.  
 
NB De nominale (contract)loonontwikkeling wordt de reële loonontwikkeling door er de algemene 
prijsontwikkeling (cpi) in dezelfde periode eraf te halen. 
 
216 Wat was het totaalaantal vroegtijdig schoolverlaters in de jaren 2019, 2020 en 2021? Kunt u dit 
specificeren per regio, per opleidingsniveau (vo/mbo) en per opleiding/kwalificatiedossier? 
 
Het totaal aantal vroegtijdig schoolverlaters in het schooljaar 2019-2020 was 22.785; in het 
schooljaar 2018-2019 waren dit 26.894 leerlingen. De cijfers zijn bijgewerkt tot en met schooljaar 
2019-2020. Medio februari 2022 worden de vsv-cijfers van schooljaar 2020-2021 bekend en met 
uw Kamer gedeeld. 
De landelijke cijfers over voortijdig schoolverlaten zijn te vinden op: www.ocwincijfers.nl (via link: 
Landelijke vsv cijfers | Onderwijs Algemeen | OCW in cijfers). 
Voor specificaties per regio, opleidingsniveau en opleiding kunt u terecht op het vsv-portal via 
vsv_portal (duo.nl) 
 
217 Wat is de omvang van de lerarentekorten in het mbo? 
 
Over de gehele linie is er in het mbo geen sprake van tekorten en vooralsnog ziet het er naar uit 
dat het mbo kan voorzien in de benodigde leraren, zo blijkt uit de Trendrapportage Arbeidsmarkt 
30
po, vo en mbo 2020 . Wel zullen voor vakken waarvoor de tekorten toenemen in het vo ook in 
het mbo problemen worden ervaren, alsmede voor specialistische technische vakken. In het 
algemeen worden op basis van de trendrapportage in het mbo geen grote problemen met 
                                                                 
30
 https://zoek.officielebekendmakingen.nl/blg-962048 

63 
 
 
 
 
 
221 Wat bedoelt u onder het kopje Leven Lang Ontwikkelen met 'flexibilisering van het mbo'? 
 
Met flexibilisering van het mbo wordt het volgende bedoeld: Het stimuleren van een flexibel 
onderwijsaanbod, zodat mbo-instellingen beter kunnen inspelen op de scholingsbehoeften van 
werkenden en werkzoekenden. Met de Subsidieregeling flexibel beroepsonderwijs derde leerweg 
stimuleert OCW de totstandkoming daarvan. Publieke en private mbo-instellingen kunnen 
aanspraak maken op subsidie voor de ontwikkeling van een divers aanbod van flexibele 
onderwijsprogramma’s voor werkenden en werkzoekenden. Voorts worden, op basis van 
scholingsbehoefte van werkgevers en brancheorganisaties, mbo-certificaten verbonden aan een 
aantal arbeidsmarktrelevante onderdelen van mbo-opleidingen. Ook zijn er mogelijkheden 
gecreëerd voor praktijkleren met de praktijkverklaring.  
 
222 Hoe stelt u in het kader van een Leven Lang Ontwikkelen vast wat publieke 
financieringsmogelijkheden zijn en wat private financieringsmogelijkheden zijn? 
 
Publieke financieringsmogelijkheden worden uit publieke budgetten bekostigd; voor private 
financieringsmogelijkheden geldt dat niet. 
 
223 Wordt de scheiding tussen private financiering en publieke financiering in de Wet educatie en 
beroepsonderwijs losgelaten? 
 
Nee. De financiering voor de mbo-instellingen, als bedoeld via bekostiging in de WEB blijft publiek 
en volwaardig. Mbo-instellingen mogen altijd al private contractactiviteiten uitvoeren, dat is niet 
veranderd. Zie hiervoor ook de beleidsregel investeren met publieke middelen in private 
31
activiteiten. 
 
224 Wat verstaat u in het kader van de financieringsmogelijkheden onder 'publiek gefinancierd 
onderwijs'? 
 
Het landelijk scholingsportaal geeft een overzicht van publieke en private opleidings- en 
scholingsmogelijkheden en publieke en private financieringsmogelijkheden. Bij opleidings- en 
scholingsmogelijkheden die publiek worden gefinancierd gaat het om scholing die uit publieke 
budgetten van de overheid (Rijk, provincies, gemeenten en samenwerkende overheden)  wordt 
bekostigd. 
 
225 Is het budget voor de subsidie praktijkleren momenteel toereikend? 
 
Het budget voor de Subsidieregeling praktijkleren is via het Nationaal Programma Onderwijs 
opgehoogd voor de studiejaren 2020-2021 en 2021-2022, zodat per leerwerkplek, op basis van 
de  ramingen, weer € 2.700 beschikbaar is.  
 
226 Zijn er coronamiddelen beschikbaar gesteld voor laaggeletterdheid? 
 
Met het derde steunpakket is dit jaar bijna € 6 miljoen ter beschikking gesteld voor het bieden 
van scholing aan laaggeletterde werknemers via de Subsidieregeling Tel mee met Taal 2020-
2024. Dit bedrag kwam bovenop het al bestaande subsidiebudget voor werknemers. Met deze 
subsidieregeling kunnen o.a. werkgevers subsidie aanvragen voor scholing van werknemers op 
het gebied van basisvaardigheden (taal- en rekenvaardigheden en digitale vaardigheden). 
                                                                 
31
 https://wetten.overheid.nl/jci1.3:c:BWBR0045046&z=2021-04-15&g=2021-04-15 

65 
 
heeft op een beroep dat wordt uitgeoefend in meer dan één bedrijf. Ook is het kwalificatiedossier 
gebaseerd op door sociale partners gelegitimeerde beroepeninformatie die aansluit bij de actuele 
vraag op de arbeidsmarkt. Daarnaast toetst het criterium herkenbaarheid of een 
kwalificatiedossier herkenbaar is voor het bedrijfsleven. Als een kwalificatiedossier door de 
minister is vastgesteld kan een mbo-instelling deze aanbieden. Onderwijsinstellingen zijn er zelf 
verantwoordelijk voor om een opleiding enkel aan te bieden als er na beëindiging van de 
opleiding voldoende arbeidsmarktperspectief is voor de studenten. 
 
233 Op welke manier kunnen bedrijfsscholen momenteel gebruikmaken van bekostiging vanuit de 
OCW-begroting? 
 
Bedrijfsscholen kunnen gebruik maken van bekostiging vanuit de OCW-begroting door nauw 
samen te werken met mbo-scholen en opleidingstrajecten via overheidsbekostigde bbl-
opleidingen aan te bieden. 
234 Hoeveel studenten heeft het mbo momenteel? 
 
In 2020 waren er 506.133 studenten in het mbo. 
235 Met hoeveel is het aantal studenten in het mbo in de afgelopen vijf jaar toegenomen? 
 
In 2016 waren er 479.471 studenten en in 2020 waren er 506.133 studenten. Dat is een 
toename van 26.662 studenten, oftewel 3,6%. 
 
236 Wat is het aandeel internationale studenten, zowel absoluut als procentueel, over de afgelopen 
vijf jaar? 
 
Jaarlijks gaat het om circa 2.000-3.000 internationale mbo-studenten die in het kader van 
diplomamobiliteit naar Nederland komen. Dit staat gelijk aan 0,4-0,6% van de totale mbo-
populatie. Hierbij geldt dat er in de afgelopen vijf jaar een hele lichte stijging binnen deze 
bandbreedte zichtbaar is. Daarnaast is er ook kortdurende studie- en stagemobiliteit. Via het 
programma Erasmus+ komen er jaarlijks circa 2.000 internationale mbo-studenten naar 
Nederland. 
 
237 Klopt het dat de baten van de geplande rentemaatregel niet ten bate zouden komen van de OCW-
begroting of de lumpsum van de ho-instellingen? 
 
De rentemaatstafregel was onderdeel van een totaalpakket aan maatregelen op het gebied van 
onderwijs, waaronder veel intensiveringen. De opbrengst van de rentemaatstafmaatregel zou 
geen invloed hebben gehad op de OCW-begroting of lumpsum van ho-instellingen, maar zou ten 
goede komen aan het algemene beeld. Het kabinet heeft besloten deze weggevallen baten op de 
OCW-begroting in te boeken. In de middellange termijnverkenning van het CPB is verondersteld 
dat deze ingeboekte min niet wordt verwezenlijkt maar wordt teruggedraaid. Besluitvorming 
hierover is aan een nieuw kabinet. 
 
238 Klopt het dat het aantal studenten (wederom) hoger is dan het verwachte aantal? Welk effect 
heeft dit gehad op de begroting van OCW? 
 
Ja dat klopt, dit voorjaar bleek in de nieuwe referentieraming 2021 dat het aantal studenten fors 
meer was dan geraamd in 2020. De structurele tegenvaller die hierdoor ontstond is als onderdeel 
van het Nationaal Programma generaal gedekt.  
 
239 Welke programma's lopen er op dit moment om stagediscriminatie in het hbo aan te pakken? 
 
Er zijn diverse ho-instellingen die een programma hebben en maatregelen nemen voor de aanpak 
van stagediscriminatie. Verder wordt gewerkt aan een manifest en een landelijk werkprogramma. 

67 
 
“Een veilige school is een school waar medewerkers voortdurend serieus aandacht besteden aan 
het realiseren van een veilig schoolklimaat én aan het voorkomen, herkennen en aanpakken van 
grensoverschrijdend gedrag. Het is een school die kritisch naar zichzelf blijft kijken, en ervoor 
zorgt dat elk incident leidt tot verkleining van de kans op nieuw grensoverschrijdend gedrag. Dit 
alles gebeurt in een cultuur waarin zowel leerlingen als medewerkers aan het denken worden 
gezet over hun houding en handelen en in een cultuur waarin iedereen hier open over kan 
praten”. 
 
245 Wat was de gemiddelde studieschuld in 2020? 
 
Op de website onderwijs in cijfers is de gemiddelde studieschuld van alle (oud-)studenten 
(mbo/bol en ho) met een studieschuld in de aanloopfase berekend. Deze gemiddelde studieschuld 
bedraagt in 2020 € 16.501. De aanloopfase is een periode van 2 jaar, die voorafgaat aan de 
aflosfase, waarin de student nog niet hoeft terug te betalen. 
 
246 Hoeveel is er door dit kabinet extra geïnvesteerd in hoger onderwijs en wetenschapsbeleid? 
 
De investeringen in hoger onderwijs en onderzoek sinds het kabinet Rutte III zijn in 
onderstaande tabel opgenomen. Zie voor investeringen in het onderwijs en onderzoek in het 
algemeen ook het antwoord op vraag 17. 
 
Investeringen in het  
hoger  
 
onderwijs & 
Art. 
onderzoek  
sinds Rutte III 2018 2019 2020 2021 2022 2023 2024 2025 2026 
G36 Fundamenteel 16 95.00 155.0 200.0 200.0 200.0 200.0 200.0 200.0 200.0
onderzoek 0 00 00 00 00 00 00 00 00 
G37 Toegepast 6, 25.00 38.00 50.00 50.00 50.00 50.00 50.00 50.00 50.00
onderzoek innovatie 16 0 0 0 0 0 0 0 0 0 
G38 16 45.00 55.00 0 0 0 0 0 0 0 
Onderzoeksinfrastruct 0 0 
uur 
G48 Terugdraaien 
taakstelling  
groen onderwijs 6, 7 0 3.401 5.091 5.685 5.423 5.112 5.112 5.112 5.112 
G49 Halvering 70.00 165.0 165.0 170.0 170.0 175.0 175.0 175.0 175.0
collegegeld*  6, 7 0 00 00 00 00 00 00 00 00 
37.00 37.00 37.00 37.00 37.00 37.00 37.00 37.00
Beta en Techniek 6, 7 0 0 0 0 0 0 0 0 0 
Lerarentekort 6 0 0 3.000 8.000 8.000 3.000 0 0 0 
Coronabanen hoger 15.24
onderwijs 6, 7 0 0 0 1 0 0 0 0 0 
Nationaal Programma 6, 7, 947.0 970.0 92.00 40.00 40.00 40.00
Onderwijs 16 0 0 0 00 00 0 0 0 0 
1.43 1.44
235. 453. 460. 2.92 0.42 562. 507. 507. 502.
Totaal   000 401 091 6 3 112 112 112 000 
 
*G49 betreft de halvering collegegeld voor eerstejaars HO, tweedejaars lerarenopleidingen en 
de intensivering profileringsfondsen.  
 
  

69 
 
* Dit heeft betrekking op werk van meer dan 12 uur per week, ongeacht of het werk 
overeenstemt met het niveau en/of de inhoud van de gevolgd opleiding. Dit laatste is namelijk 
niet beschikbaar in de Nationale Alumni Enquête.  
 
 
250 Welke sturingsmogelijkheden hebben instellingen, zowel universiteiten als hogescholen, om te 
sturen op het aantal studenten? 
 
Universiteiten en hogescholen kunnen de instroom van het aantal studenten in 
bacheloropleidingen met een beperkte beschikbare onderwijscapaciteit op dit moment sturen 
middels een capaciteitsfixus. Voor wat betreft de master hebben instellingen de vrijheid om 
kwalitatieve eisen te stellen aan de student en kunnen instellingen een maximum aantal in te 
schrijven personen voor een opleiding vaststellen. 
 
251 Klopt het dat de subsidieregeling virtuele internationale samenwerkingsprojecten nieuw is? Wat 
houdt deze subsidieregeling precies in? Hoeveel geld is hiermee gemoeid? Hoe lang loopt deze 
subsidieregeling door? Wie vraagt deze subsidie aan en wat doen ze ermee in de praktijk? 
 
De Subsidieregeling virtuele internationale samenwerkingsprojecten is in 2021 voor het eerst 
gepubliceerd en had een eerste inschrijfronde in september 2021. Voor de aanvraagperiode in 
september 2021 was € 1 miljoen beschikbaar, wat ruimte biedt aan 70 projecten. De 
subsidieplafonds voor de jaren 2022 tot en met 2024 worden eind dit jaar gepubliceerd in de 
Staatscourant. 
Subsidie kan worden aangevraagd door het bevoegd gezag van een Nederlandse bekostigde 
hogeronderwijsinstelling. De subsidieaanvragers bestaan uit onderwijsinstellingen uit het hbo en 
wo. In de praktijk wordt de subsidie gebruikt voor het opzetten of herzien van virtueel 
internationaal samenwerkingsprojecten gericht op thema’s zoals wereldburgerschap, lokale 
gezondheidsvraagstukken, klimaatverandering, sport, onderwijs, taal en cultuur. Met de subsidie 
worden hogeronderwijsinstellingen financieel gecompenseerd voor het vrijroosteren van 
tenminste één docent en één onderwijskundige die samenwerken aan het ontwerpen, ontwikkelen 
en implementeren van een virtueel internationaal samenwerkingsproject. Doel van een virtueel 
internationaal samenwerkingsproject is dat studenten van een Nederlandse bekostigde 
hogeronderwijsinstelling samenwerken met studenten van een buitenlandse onderwijsinstelling en 
door de samenwerking een product opleveren. Dit resultaat wordt door de eigen instelling 
beoordeeld, waardoor er geen erkenningsproblemen kunnen ontstaan door verschillen in 
systematiek tussen de Nederlandse en buitenlandse instelling. 
 
252 Klopt het dat 10% van de studievoorschotmiddelen, oftewel 20 miljoen euro, is ingezet voor 
specifieke stimulering van landelijke prioriteiten? Om welke prioriteiten ging dit? Hoeveel 
middelen ontvingen de verschillende prioriteiten aanvankelijk? Hoeveel middelen worden nog 
steeds aan deze prioriteiten besteed? Indien het niet meer aan de oorspronkelijke prioriteiten 
besteed wordt, aan welke prioriteiten wordt het nu dan besteed? 
 
Het klopt dat sinds 2018 ongeveer tien procent van de studievoorschotmiddelen is gereserveerd 
voor landelijke projecten die door middel van de prioriteiten onderwijsvernieuwing en 
samenwerking ook ten goede komen aan de kwaliteit van ons hoger onderwijs. Als projecten in 
dit verband kunnen worden genoemd de Regionale samenwerking mbo-hbo en vo-ho, het 
Versnellingsplan onderwijsinnovatie met ICT, Open&Online Onderwijs, de City Deal Kennis Maken, 
het Comeniusprogramma, een online platform voor onderwijsinnovatie, de onderwijsprijs, 
praktijkgericht onderwijsonderzoek, virtuele internationale samenwerking, 
studentenonderwijskwalificatie, medezeggenschap en de campagne-Students4Students ( zie ook 
Kamerstukken II 2019/20, 31288, nr. 792). 
 
Voor 2022 is in totaal voor het hbo en wo een bedrag van € 50 miljoen beschikbaar, van dit 
bedrag is circa 90% juridisch verplicht voor de hieronder vermelde projecten. De overige 10% 
van dit bedrag zal door een volgend kabinet verbonden worden aan landelijke prioriteiten.  
 

71 
 
    bedragen x €  
1.000 
omschrijving/jaar 2020 2021 2022 2023 2024 2025 
Basisbudget praktijkgericht onderzoek (prijspeil 52.01 52.01 52.06 52.06 52.06 52.06
2020) 5 3 5 5 5 5 
Loon- en prijsbijstelling 2021   1.213 1.164 1.164 1.164 1.164 
Basisbudget praktijkgericht onderzoek 52.01 53.22 53.22 53.22 53.22 53.22
(prijspeil 2021) 5 6 9 9 9 9 
Incidentele toevoegingen             
VWS-programma effectiviteit interventies 450 400         
buitenruimte 
EZ-project creatieve industrie 200 200         
EZ-programma verbreden Gochem 2.000           
LNV-programma praktijkkennis Voedsel&Groen 4.100           
IenW-programma van Afval naar Grondstof ( 500           
PRO-VANG) 
OCW-programma CityDealsKennisMaken 1.250 2.000 1.000 2.000 2.000   
OCW/NPO-steunprogramma herstel/perspectief   3.049 3.049       
onderzoekers 
totaal budget praktijkgericht onderzoek 60.51 58.87 57.27 55.22 55.22 53.22
(prijspeil 2021) 5 5 8 9 9 9 
 
  
257 Hoeveel fte’s aan tandartsen komt Nederland tekort om te voldoen aan de huidige zorgvraag? 
Kunt u een overzicht geven van het tandartsentekort per regio in fte’s? 
 
Er is nu landelijk gezien geen tekort aan tandartsen. Op dit moment neemt nog 84% van de 
tandartspraktijken nieuwe patiënten aan. Dit was vorig jaar nog 87%. Ongeveer de helft hiervan 
stelt eisen aan deze patiënten, zoals dat het een bekende is van een ingeschreven patiënt of dat 
de patiënt is doorverwezen door een collega. Bij de Nederlandse Zorgautoriteit (NZa) en de 
Inspectie Gezondheidszorg en Jeugd (IGJ) komen op dit moment nog nauwelijks meldingen van 
wachtlijsten of patiëntenstops binnen.  
Het Capaciteitsorgaan vangt wel zorgen op rondom regionale tekorten (Zuid-Limburg, Zeeland, 
Drenthe, Friesland). Aan het Capaciteitsorgaan is gevraagd in het volgende capaciteitsplan dat in 
2022 verschijnt een beeld te geven van de regionale spreiding van tandartsen. 
 
258 Met hoeveel fte's loopt het tandartsentekort de komende zes jaar op indien het aantal 
opleidingsplaatsen niet wordt verruimd? Kunt u daarbij rekening houden met het lagere aantal 
uren dat jongere tandartsen gemiddeld werken? Kunt u een inschatting maken van het 
tandartsentekort per regio over zes jaar indien het aantal opleidingsplaatsen niet wordt verruimd? 
 
Volgens het Capaciteitsorgaan ontstaat behoefte aan extra tandartsen en loopt deze de komende 
zes jaar als volgt op: 442 in 2022,  564 in 2023, 687 in 2024, 655 in 2025, 852 in 2026 en 849 in 
2027 (zie ook Capaciteitsplan 2021-2024 - deelrapport 3b Eerstelijns mondzorg). Met de 
gangbare werkuren van jonge tandartsen wordt in de raming rekening gehouden. 
Er is nu overigens geen sprake van een tandartstekort (zie antwoord op vraag 257). De prognose 
van het Capaciteitsorgaan blijkt nu nog niet in de praktijk. 
Het precieze beeld per regio is niet bekend. Aan het Capaciteitsorgaan is gevraagd in het 
volgende capaciteitsplan dat in 2022 verschijnt een beeld te geven van de regionale spreiding van 
tandartsen. 
 

73 
 
Het technisch inboeken van de tekorten betekent dat zij op dit moment ingeboekt zijn als een 
minreeks op de genoemde begrotingsartikelen. Dit betekent dat dit bedrag op artikel 6 en 7 van 
de OCW-begroting is ingeboekt en de besparing op die artikelen gerealiseerd zal worden, tenzij 
een volgend kabinet besluit tot alternatieve invulling en dekking. 
  
 
264 Kunt u per jaar specificeren wat de bedragen zijn met ingang van 2027 en later, oplopend tot 
structureel 226 miljoen euro, ten gevolge van het intrekken van het wetsvoorstel Wijziging van 
de Wet studiefinanciering 2000 in verband met een wijziging van de rentemaatstaf voor de lening 
hoger onderwijs? 
 
Ja , zie onderstaande tabel. 
Bedrag x € 1 
Jaar  
miljoen 
2026 3 
2027 7 
2028 16 
2029 26 
2030 38 
2031 49 
2032 60 
2033 71 
2034 82 
2035 93 
2036 103 
2037 113 
2038 123 
2039 132 
2040 141 
2041 149 
2042 157 
2043 165 
2044 173 
2045 181 
2046 190 
2047 198 
2048 205 
2049 213 
2050 219 
2051 225 
2052 231 
2053 237 

75 
 
vervangingen gevolgd door het continue moderniseren. Met deze middelen is geborgd dat er 
afdoende budget beschikbaar is om de zgn. levenscyclus van systemen te beheersen en daarmee 
de continuïteit van de uitvoering qua digitale ondersteuning gewaarborgd is. De afgelopen twee 
jaren zijn verouderde systemen vervangen. De verwachting is vooralsnog dat de beschikbaar 
gestelde middelen voldoende zijn om uitvoering te geven aan de opgestelde routekaart 
(roadmap) voor het tijdig vervangen en moderniseren van systemen. Wel is er zorg voor de 
krappe arbeidsmarkt voor ICT en de toenemende privacy en veiligheidseisen. Volledigheidshalve 
wijzen wij u aangaande de dekking van de ICT-problematiek vanaf 2026 tot en met 2033 op het 
antwoord bij vraag 117. 
 
270 Klopt het dat er ook met de investeringen via de kwaliteitsafspraken sprake is van een almaar 
dalende rijksbijdrage per student als daarin zowel de bekostiging van onderwijs als van 
onderzoek wordt meegewogen, zoals ook passend is gezien het wetenschappelijke karakter van 
het onderwijs? 
 
De investeringen via de kwaliteitsafspraken leiden vanaf 2018 tot een stijging van de 
onderwijsuitgaven per student. Voor het hoger beroepsonderwijs wordt daarin het 
onderzoeksdeel van de bekostiging volledig meegenomen, voor het wetenschappelijk onderwijs 
geldt dit slechts ten dele (zie hierover ook de brief aan de Tweede Kamer van 11 september 
2000). Het gevolg daarvan is dat de totale rijksbijdrage niet evenredig meestijgt met de 
ontwikkeling van het aantal studenten.  
 
271 Hoeveel extra financiering is er nodig voor onderwijs en onderzoek om te zorgen dat Nederland 
niet achteropraakt bij andere landen? Hoeveel is er nodig om te zorgen dat Nederland in de 
internationale top van onderwijs en onderzoek blijft? 
 
Nederland heeft gekozen voor een doelstelling van 2,5% van het bbp voor R&D-uitgaven, zoals 
per brief aan de Tweede Kamer bevestigd. De afstand tot het realiseren van de 2,5%-doelstelling 
voor R&D bedroeg in 2019 € 2,6 miljard. De Kenniscoalitie heeft in een ‘Investeringsagenda voor 
onderzoek en innovatie 2021 ‐2030’ een groeipad geschetst voor hoe de komende jaren 
toegewerkt zou kunnen worden in de richting van het bereiken van 3% van het bbp aan R&D-
uitgaven, door middel van investeringen in alle delen van de kennisketen. 
Op 5 maart 2021 is per brief het onderzoek van PwC Strategy& naar (o.a.) de toereikendheid van 
het macrobudget aan de Tweede Kamer aangeboden. Voor het wetenschappelijk onderwijs en 
onderzoek constateren de onderzoekers dat, in tegenstelling tot het mbo en hbo, het huidige 
macrobudget niet toereikend is. Er is volgens de onderzoekers structureel € 400 miljoen extra 
nodig voor het toereikend maken van de onderzoeksbudgetten voor het bekostigen van 
onderzoeksinzet die inmiddels wordt gepleegd. Dit is onderdeel van het pleidooi van de 
Kenniscoalitie voor meer investeringen in onderzoek in hbo en wo.  
Daarnaast is in het wo structureel € 200 miljoen, naast eenmalig € 300 miljoen, extra nodig om 
de investeringen in faciliteiten weer op niveau te brengen. Bovendien is het ook niet mogelijk de 
ambities op het gebied van kwaliteit en toegankelijkheid van het onderwijs (de gewenste 
kwaliteit) te verenigen met de hoogte van het macrobudget. Er is volgens de onderzoekers 
structureel € 200 miljoen extra nodig om de ambities voor kleinschalig onderwijs te realiseren. 
Voor het wetenschappelijk onderzoek beveelt PwC voorts aan met een duidelijkere 
onderzoeksambitie te komen waarbinnen middelen vrijgespeeld worden voor ongebonden 
onderzoek. Deze aanbeveling past bij de in 2019 en 2020 uitgebrachte KNAW-adviezen 
«Evenwicht in het wetenschapssysteem» en «Het rolling-grantfonds» 
Voor het hbo stelt PwC dat het macrobudget toereikend is om de huidige kosten te dekken. Wel 
constateert PwC dat de huidige kosten voor het praktijkgericht onderzoek groter zijn dan aan 
bekostiging van het Rijk wordt verkregen en daardoor voor een belangrijk deel (structureel € 65 
miljoen) worden gefinancierd vanuit de onderwijsbekostiging. Daarnaast is het macrobudget niet 
toereikend voor de ambities op het gebied van praktijkgericht onderzoek. Afhankelijk van de 
precieze ambitie voor deze vorm van onderzoek aan de hogescholen, is structureel € 120 tot 270 
miljoen nodig. 
Voor het mbo is de constatering dat voor de huidige kosten het macrobudget toereikend is. Het 
budget is niet toereikend voor het benutten van alle mogelijkheden voor het verminderen van 
voortijdig schoolverlaten. De afwijking tot een toereikend budget wordt door de onderzoekers op 
structureel circa € 100 tot 150 miljoen bepaald. Daarnaast stelt PwC dat, om de 
geoperationaliseerde gewenste kwaliteit te behalen, mbo-instellingen in de huidige praktijk 

77 
 
Nee. De NSE is door de coronapandemie op het laatste moment afgelast. De meeste kosten 
waren door de externe uitvoerder al wel gemaakt. Het restant budget is met toestemming van 
het Ministerie van OCW meegenomen naar 2021. 
 
 
277 Wat doet u om de toegankelijkheid van andere vormen van onderwijs dan het hoger onderwijs te 
bevorderen voor mensen met een beperking? Wordt hier budget voor uitgetrokken? Waar wordt 
dat verantwoord in de begroting? Is er extra budget voor leraren voor ondersteuning van 
leerlingen met een beperking? Welk budget is nodig om scholen volledig toegankelijk te maken 
voor leerlingen met een beperking? Wat is er nodig om leerlingen met een beperking deel te laten 
uitmaken van het regulier onderwijs? 
 
Voor het funderend onderwijs geldt sinds 2014 passend onderwijs. Het doel van passend 
onderwijs is dat elke leerling, met of zonder beperkingen, een plek moet krijgen op een school die 
past bij zijn of haar kwaliteiten en  mogelijkheden en dat elk kind het beste uit zichzelf haalt. Dat 
kan bijvoorbeeld zijn op een reguliere school met extra ondersteuning of binnen het (voortgezet) 
speciaal onderwijs. Om dit mogelijk te maken krijgen onder andere samenwerkingsverbanden 
passend onderwijs budget voor het bieden van extra ondersteuning aan leerlingen en docenten. 
In tabellen 25 en 31 van de begroting is een overzicht te zien van de omvang van deze 
ondersteuningsmiddelen, in totaal circa € 2,8 miljard (inclusief cluster 1 en 2). Naar aanleiding 
van de evaluatie van passend onderwijs zijn er verschillende verbetermaatregelen in gang gezet 
en wordt er gewerkt aan een routekaart inclusiever onderwijs, zie hierover ook het antwoord op 
vraag 135. In dat kader wordt in 2022 ook nader onderzoek gedaan wat er nodig is op het gebied 
van huisvesting om alle scholen volledig toegankelijk te maken voor leerlingen met een 
beperking. Het gaat dan bijvoorbeeld over welke aanpassingen schoolgebouwen en klassen nodig 
hebben en wat de kosten hiervan zijn.  
  
Het mbo streeft naar een zo passend mogelijk mbo-onderwijs. Mbo-instellingen richten het 
onderwijs zo in dat studenten met een ondersteuningsvraag zo goed mogelijk deel kunnen nemen 
aan het onderwijs. Mbo-instellingen kunnen de middelen uit de lumpsum hiervoor naar eigen 
inzicht inzetten. Het mbo-onderwijs kent geen geoormerkte middelen voor passend onderwijs. 
Naar aanleiding van de evaluatie passend onderwijs mbo werkt OCW samen met een groot aantal 
partners in de verbeteragenda voor passend middelbaar beroepsonderwijs. Hierin wordt gewerkt 
aan het passender maken van het mbo langs vier verbeterlijnen: verbeteren van de intake van 
aspirant studenten en ouderbetrokkenheid, verbeteren van de kwaliteit van de ondersteuning van 
onderwijsteams, verbeteren van de samenwerking tussen mbo, jeugdhulp en volwassenzorg en 
het verbeteren van de begeleiding bij stages en de eerste stappen op de arbeidsmarkt door 
studenten met een ondersteuningsbehoefte. Uw Kamer wordt in het eerste kwartaal van 2022 
geïnformeerd over de voortgang van deze verbeteragenda. 
 
278 Welke sturingsmogelijkheden hebben instellingen gericht om te sturen op instroom van 
internationale studenten, zonder dat daarmee alle internationaliseringsdoelstellingen wegvallen? 
 
Er zijn op dit moment geen instrumenten beschikbaar voor hogescholen en universiteiten om te 
sturen op instroom van internationale studenten anders dan het aanbieden van onderwijs in het 
Nederlands. Dit geldt voor zowel EER als niet-EER studenten. Instellingen kunnen wel een 
numerus fixus instellen. Met het instellen van een numerus fixus kan het aantal studenten dat 
instroomt aan een opleiding worden gereguleerd. Dit treft dan alle studenten, inclusief de 
Nederlandse studenten. Het wetsvoorstel Taal en Toegankelijkheid biedt instrumenten op het 
gebied van taal, instellingscollegegeld en capaciteitsfixus om de internationale instroom te 
reguleren. Momenteel is het wetsvoorstel Taal en Toegankelijkheid controversieel verklaard in de 
Eerste Kamer. De AMvB waarin onder andere de toets anderstalig onderwijs is uitgewerkt, is door 
uw Kamer controversieel verklaard. 
 
279 Zien die sturingsmogelijkheden zowel op EER- als op niet-EER-studenten? 
 
Er zijn op dit moment geen instrumenten beschikbaar voor hogescholen en universiteiten om te 
sturen op instroom van internationale studenten anders dan het aanbieden van onderwijs in het 
Nederlands. Dit geldt voor zowel EER als niet-EER studenten. Instellingen kunnen wel een 

79 
 
 
284 Hoe staat het met de regionale afspraken over (het beperken van) de inzet van commerciële 
32
uitzend- en bemiddelingsbureaus, naar aanleiding van de motie Kwint/Westerveld? 
 
Zoals gemeld aan de Kamer, maken besturen steeds vaker gezamenlijk afspraken over de 
inschakeling van uitzendbureaus, bijvoorbeeld in de gemeente Amsterdam. De inhuur van 
externen vraagt om een goede afweging van schoolbesturen. Dat er steeds vaker regionale 
afspraken worden gemaakt in geval van het inschakelen van uitzendbureaus wordt dan ook als 
een positieve ontwikkeling beschouwd.  
In het kader van het Nationaal Programma Onderwijs is voor scholen ook een handreiking 
ontwikkeld om hen te helpen de goede keuzes te maken wanneer wel of niet een andere partij in 
gezet kan worden. 
 
285 Ziet u kansen om de werkdruk van leraren te verminderen door bepaalde activiteiten, zoals het 
afnemen van examens/proefwerken en het bijbehorende nakijkwerk, te digitaliseren? 
 
Er zijn verschillende mogelijkheden om de werkdruk te verlagen. Digitalisering kan zeker een 
bijdrage leveren aan het verminderen van de werkdruk. Door taken als nakijken van toetsen en 
tentamens en lesvoorbereiding digitaal te ondersteunen, kunnen leraren tijd winnen. Daarnaast is 
OCW in een constructieve dialoog met de sectorraden, bonden, beroepsorganisaties en 
uitvoerende expertorganisaties om aanvullende voorstellen voor de tweede ronde van het 
Nationaal Groeifonds te ontwikkelen om doordachte digitalisering van het onderwijs te stimuleren. 
Eén van de voorstellen is het Nationaal Onderwijslab. Hieraan is € 80 miljoen voorwaardelijk 
toegekend. Dit voorstel heeft tot doel om doordachte digitalisering van het onderwijs te 
bevorderen en er aan bij te dragen dat er producten en diensten worden ontwikkeld die tijdwinst 
voor leraren opleveren. De werkdruk kan ook verlaagd worden door andere maatregelen, zoals de 
inzet van onderwijsondersteunend personeel en (universitair opgeleide) leraren. Belangrijk punt is 
dat de scholen in overleg met het team bepalen wat er op hun school nodig is om de werkdruk 
aan te pakken. De werkdrukmiddelen in het primair onderwijs hebben ervoor gezorgd dat de 
werkdruk is gedaald. We zien dat deze middelen voornamelijk worden ingezet voor extra 
personeel: onderwijsassistenten, vak- en invalleraren. 
 
286 Vindt u het wenselijk om de instroom van (gespecialiseerde) leraren met een universitaire 
opleiding te bevorderen, gelet op de bijdrage die zij kunnen leveren aan het verhogen van de 
kwaliteit van het onderwijs en de mogelijkheden die dit biedt om collega-leraren te ontlasten? Zo 
ja, wat gaat u hieraan doen? Heeft u doelstellingen hiervoor geformuleerd, bijvoorbeeld in de 
vorm van een percentage leraren met een universitaire opleiding? 
 
Aandacht voor (meer instroom van) academische leraren is wenselijk. In het voortgezet onderwijs 
is er al een lange geschiedenis van leraren met een eerstegraads bevoegdheid die een vaste basis 
vormen binnen veel vo-scholen. Met het bestuursakkoord flexibilisering lerarenopleidingen wordt 
voor het primair onderwijs de ontwikkeling van academische opleidingsroutes en de academische 
zij-instroomroute gestimuleerd. Een academische leraar brengt andere vaardigheden in de school. 
 
287 Wat gaat u doen om de professionele ontwikkeling en bijscholing van leraren te stimuleren nu het 
lerarenregister ter ziele is gegaan en het zicht hierop dus is verdwenen? 
 
Op dit moment buigt de Eerste Kamer zich over het Initiatiefvoorstel Bisschop en Kwint tot 
wijziging van een aantal onderwijswetten in verband met de afschaffing van het lerarenregister 
en het registervoorportaal. Vooruitlopen hierop is niet wenselijk. De regering stimuleert op 
verschillende manieren de professionele ontwikkeling en bijscholing van leraren. Zoals ook in de 
beantwoording van de vragen van de leden van de PvdA fractie uit de Eerste Kamer wordt 
toegelicht, stelt de regering tijd en middelen ter beschikking voor professionalisering. 
Kortheidshalve wordt u verwezen naar deze brief (Eerste Kamer, vergaderjaar 2021–2022, 35 
145, C) van 24 september 2021. 
                                                                 
32
 Kamerstuk 27 923, nr. 336 

81 
 
 
291 Hoe groot is het lerarentekort in het po op dit moment in fte's? 
 
Voor zowel po en vo sturen ontvangt de Kamer jaarlijks in december de ramingen met de 
voorspelde tekorten. Deze ramingen bevatten ook de gegevens over schoolleiders. Daarnaast is 
op 1 oktober voor het eerst bij alle scholen in het primair onderwijs een meting wat de actuele 
stand van de tekorten is (inclusief schoolleiders). Het in beeld brengen van de tekorten is 
complex. Het is fijn dat het is gelukt om de methode die we met en in de G5 hebben ontwikkeld, 
breed kunnen inzetten. Over de resultaten van de uitvraag wordt de Kamer in december 
geïnformeerd. Op basis van de resultaten wordt ook gekeken naar de mogelijkheden voor 
verbreding van de systematiek naar het voortgezet onderwijs. Dat brengt nieuwe uitdagingen 
met zich mee, gezien de verschillende vakken in het vo wat de uitvraag complexer maakt. 
 
292 Hoe groot is het lerarentekort in het vo op dit moment in fte’s? 
 
Zie antwoord 291. 
 
293 Hoe groot is het tekort aan schoolleiders op dit moment in fte’s? 
 
Zie antwoord 291. 
 
294 Hoe wordt de 2,7 miljoen voor het versterken van het beroep leraar, die onder andere bedoeld is 
voor de ondersteuning van de beroepsgroep, ingezet? 
 
Dit budget is beschikbaar voor subsidies in het kader van beroepsgroepvorming, communicatie 
over en onderzoek naar Wet Beroep Leraar en de implementatie van het professioneel statuut. 
 
295 De kamer heeft zich in meerderheid uitgesproken tegen het leenstelsel en voor een nieuw stelsel 
van studiefinanciering. Welke alternatieven zijn er en waar kunnen die gevonden worden? 
 
Er zijn verschillende mogelijkheden voor een nieuw stelsel van studiefinanciering. Zo kan er 
gedacht worden aan het invoeren van een basisbeurs, het uitbreiden van de aanvullende beurs of 
een inkomensafhankelijke variant, zoals voorgesteld in het initiatiefwetsvoorstel Futselaar. 
Uiteraard zijn de kosten voor de verschillende varianten sterk afhankelijk van de gekozen 
parameters, zoals de hoogte van de bedragen. De verschillende varianten verschillen daarnaast 
ook sterk in uitvoerbaarheid. Zo is het invoeren van een inkomensafhankelijke beurs vele malen 
complexer dan het uitbreiden van de aanvullende beurs. Bij het ontwerpen van een nieuw stelsel 
is het dan ook cruciaal om de uitvoering vroegtijdig te betrekken en hen voldoende tijd te geven 
voor de invoering. 
 
Meer informatie over de verschillende varianten kunt u bijvoorbeeld vinden in de publicatie 
Keuzes in Kaart van het Centraal Planbureau en de beleidsdoorlichting artikel 11 
Studiefinanciering. 
 
296 Op welke manier wordt de gemiddelde studieschuld berekend? Is dit de schuld onder alle 
studenten of enkel onder de studenten die daadwerkelijk een lening hebben uitstaan bij DUO? 
 
Er zijn verschillende manieren om de gemiddelde studieschuld te berekenen. Twee veelgebruikte 
voorbeelden zijn die uit de Monitor Beleidsmaatregelen 20-21 en de website Onderwijs in Cijfers. 
In de Monitor Beleidsmaatregelen 20-21 heeft ResearchNED de gemiddeld opgebouwde 
studieschuld na vijf jaar berekend per cohort voor het ho.  In de gemiddelde studieschuld is geen 
rekening gehouden met studiestatus (of iemand nog studeert) of aflossingen. ResearchNED heeft 
de gemiddelde studieschuld berekend onder alle studenten en onder enkel alle lenende 
studenten. Op de website onderwijs in cijfers is de gemiddelde studieschuld van alle (oud-
)studenten (mbo/bol en ho) met een studieschuld in de aanloopfase berekend. De aanloopfase is 

83 
 
299 Welke effecten heeft de halvering van het collegegeld voor eerstejaarsstudenten? 
 
De evaluatie van de Wet ‘verlaagd wettelijk collegegeld’ wordt momenteel uitgevoerd door 
Berenschot. Het rapport, dat de effecten van de wet beschrijft, wordt voor de 
Begrotingsbehandeling aan de Staten-Generaal gezonden.  
 
300 Wat is de huidige instroom in de pabo's? Wat was de instroom in het collegejaar 2020-2021? 
 
In de afgelopen jaren hebben de pabo’s een sterk groeiende instroom laten zien. Van ruim 5.100 
eerstejaars studenten in 2015/16 naar ruim 6.600 in 2018/19, naar ruim 7.300 in 2019/20 naar 
ruim 9.600 in 2020/2021. De vooraanmeldingscijfers van de pabo voor studiejaar 2020-2021 
geven helaas de indicatie dat dit jaar de instroom lager zal zijn dan vorig jaar en ongeveer op 
niveau van 2018 zal uitkomen. Meer informatie over de vooraanmeldingscijfers ontvangt uw 
Kamer kort voor de Begrotingsbehandeling van OCW, conform toezegging in het Commissiedebat 
Leraren van 6 oktober jl. 
 
301 Is het mogelijk dat er een verandering plaatsvindt betreffende de toegankelijkheid van de 
studieschuldgegevens van studenten voor derden zoals hypotheekverstrekkers? Zo ja, waarom? 
 
Bij een hypotheekaanvraag is de consument verplicht om een eventueel aanwezige studieschuld 
op te geven, omdat de maandlasten die horen bij de hypotheek anders mogelijk te hoog worden 
waardoor de consument in financiële problemen kan komen. Die studieschuld is geregistreerd bij 
DUO en het is belangrijk dat de (oud)-student zelf regie heeft en blijft houden over deze 
gegevens. Derden zullen dan ook geen toegang krijgen tot studieschuldgegevens zonder 
toestemming van de (oud-)student. 
 
302 Wat zijn de redenen voor het verschil tussen de normbedragen voor het mbo/de bol33 en het ho? 
 
Met de invoering van het studievoorschot zijn de gemiddelde kosten van levensonderhoud voor 
het ho en het mbo/bol opnieuw berekend en vastgesteld. De normbedragen volgen uit de kosten 
van het levensonderhoud, die verschillend zijn voor ho en mbo/bol. De normbedragen worden elk 
jaar aangepast als gevolg van indexatie. 
 
303 Welke publieke gelden van welke gedupeerden worden hier exact kwijtgescholden? 
 
Het betreft het kwijtschelden van schulden bij DUO van gedupeerden in de Toeslagenaffaire en 
hun huidige partner. Bij DUO worden alle schulden van deze mensen kwijtgescholden die 
betrekking hebben op de periode voor 1 januari 2021, met uitzondering van schulden die zijn 
ontstaan door misbruik of fraude. 
 
304 Hoeveel studenten kunnen met het bedrag van 423 miljoen in 2022 aflopend tot 357 miljoen in 
2026 een basisbeurs als gift ontvangen? Hoeveel studenten kunnen dan geen basisbeurs als gift 
ontvangen? Waardoor wordt de daling in deze post van 644 miljoen naar 423 miljoen van 2021 
op 2022 verklaard? Hoeveel kosten zijn er gemoeid met het invoeren van een 
inkomensafhankelijke basisbeurs voor iedereen? 
 
De uitgaven aan Basisbeurs gift (R) bestaan uit twee delen: de toekenningen basisbeurs die 
direct als gift verstrekt worden en uit omzettingen basisbeurs prestatiebeurs naar gift. De 
uitgaven aan omzettingen op de basisbeurs nemen af. Als gevolg van de invoering van het 
leenstelsel worden er op de basisbeurs minder prestatiebeurzen naar gift omgezet. Dit verklaart 
de daling van 2021 op 2022.  
 
                                                                 
33
 Bol: beroepsopleidende leerweg 

85 
 
geprobeerd (o.a.) de bezoekcijfers bij culturele instellingen op te vragen per kwartaal. De meeste 
instellingen bleken daartoe niet in staat of niet bereid. Alle bestaande statistieken van 
bezoekcijfers hebben betrekking op (kalender)jaren. CBS statistieken musea en podiumkunsten 
over 2020 zijn nog niet verschenen.   
 
De gevraagde meerjarige reeks is het best te benaderen bij de meerjarig gesubsidieerde 
instellingen op grond van de BIS en de Erfgoedwet (EW). Deze instellingen hebben tot en met 
2020 hun verantwoordingen ingediend. Op basis van de verantwoordingen wordt zichtbaar dat er 
in 2020 een daling van 42% tot wel ruim 80% van het aantal bezoeken aan reguliere activiteiten 
is geweest.  
Het overzicht van de bezoekersaantallen (inclusief gratis toegang en bereik langs digitale weg) 
per jaar van 2018 t/m 2020 is als volgt.  
 
2020 Procent 2020 Procent
t.o.v. ueel t.o.v. ueel 
Bezoeken 
2019 verschil 2017- verschil 
reguliere 
2019 
activiteiten 
2018 2019 2020 gemiddeld 
      Aantal Aantal 
- -
Musea 8.198.194 8.710.192 3.152.502 5.557.690 -64% 5.242.235 -62% 
Podiumkunsten - 
Dans (incl. 
Urban) 601.107 579.412 200.867 -378.545 -65% -292.814 -59% 
Podiumkunsten - - -
Orkesten 1.728.938 1.514.744 320.608 1.194.136 -79% 1.252.660 -80% 
Podiumkunsten - 
Muziek (opera) 29.824 143.620 27.088 -116.532 -81% -35.164 -56% 
Podiumkunsten - 
Theater 1.959.640 1.605.934 2.281.788 675.854 42% 526.765 30% 
Festivals 1.241.557 1.245.670 616.318 -629.352 -51% -609.107 -50% 
Presentatie-
instellingen 528.040 926.116 151.288 -774.828 -84% -425.220 -74% 
 
Opgemerkt dient te worden dat een vergelijking tussen 2019 en 2020 niet altijd is te maken, 
omdat 2020 een grote toename heeft gezien van het bereik langs digitale weg. Op basis van de 
huidige gegevens kan dat bereik niet uitgesplitst worden.  
De meeste beperkende maatregelen zijn versoepeld vanaf 25 september. Echter, met de huidige 
oplopende besmettingen is het onzeker hoe de komende maanden eruit gaan zien. Het is in ieder 
geval niet te verwachten dat het totaal aantal bezoeken in 2021 hersteld zal zijn op het oude 
niveau van 2019, met als gevolg dat de inkomsten ook achterblijven. Zo verwachten BIS-
instellingen in hun aangepaste begroting 2021, die zij in juni 2021 hebben ingediend, dat zij ook 
in 2021 tussen de 20% en ruim 70% minder bezoeken zullen ontvangen dan voorheen  Zij 
verwachten  een geschatte daling van de eigen inkomsten van gemiddeld 47%.Vanuit deze 
verwachting heeft het kabinet extra middelen beschikbaar gesteld via de verschillende specifieke 
en generieke steunmaatregelen tot en met september 2021 en is de coulanceregeling voor de te 
leveren prestaties voortgezet in 2021. Opgemerkt moet worden dat  met eventuele nieuwe 
maatregelen hierbij nog geen rekening is gehouden. 
 
308 Kunt u aangeven welke musea, muziekcentrum en -podia, centra en gezelschappen voor 
podiumkunsten en andere culturele instellingen permanent zijn gesloten tijdens de coronacrisis en 
welke nu op het punt staan om om te vallen? 
 
Er is geen landelijke lijst beschikbaar van instellingen in de culturele en creatieve sector die 
wegens corona zijn gesloten of op het punt staan om te sluiten. Wel geven CBS-gegevens over 

87 
 
 
312 Welke budgetten en beleidsmaatregelen heeft u in uw begroting voor 2022 vrijgemaakt voor het 
doorzetten van het Leesoffensief? 
 
Zie antwoord op vraag 25.  
 
313 Deelt u de visie dat de uitvoering van het Leesoffensief niet langer op zich kan laten wachten en 
dat er zo snel mogelijk een concreet plan op tafel moet liggen? 
 
Het is belangrijk om de uitvoering van het Leesoffensief voort te zetten en te verzwaren, zoals 
ook staat vermeld in de Kamerbrief over het Leesoffensief van 13 oktober 2020 (Tweede Kamer, 
2020-2021, 28 760, nr. 105). Er wordt nu gewerkt aan het opstellen van een actieagenda met 
externe betrokken partijen uit het onderwijs- en cultuurveld. Het Leesoffensief is in 2020 en 2021 
echter uitgevoerd met beperkte middelen. Om de uitvoering van het Leesoffensief, inclusief een 
doelmatige actieagenda, kracht bij te zetten zijn extra middelen nodig. Het is aan een volgend 
kabinet om hier een besluit over te nemen. 
 
314 Hoeveel gemeenten hebben op dit moment geen volwaardige bibliotheekvoorziening? 
 
Voor de evaluatie van de Wet Stelsel Openbare Bibliotheekvoorzieningen (Wsob) is in 2019 
onderzoek gedaan naar het aantal gemeenten zonder volwaardige bibliotheekvoorziening. Op 
grond van dit onderzoek (met gegevens uit 2019) waren er 16 gemeenten zonder 
bibliotheekvoorziening conform alle eisen van de Wsob. Het betreft de volgende gemeenten: 
Albrandswaard, Alphen-Chaam, Blaricum, Brunssum, Buren, Haaren, Lopik, Montfoort, Mook en 
Middelaar, Noord-Beveland, Rozendaal, Roerdalen, Uitgeest, Veere, Waterland en Zaanstad. In 
gemeente Montfoort zijn in 2020 bibliotheekvoorzieningen geopend in de kernen Montfoort en 
Linschoten naar aanleiding van de motie Asscher (bibliotheken in kleine gemeenten). Het aantal 
gemeenten  zonder bibliotheekvoorziening conform de Wsob bedraagt daarmee 15. De afstand 
tot een bibliotheekvestiging of -servicepunt is voor deze gemeenten bijna altijd beduidend groter 
dan de 2,0 kilometer die gemiddeld in Nederland wordt aangetroffen. De situatie is per gemeente 
wel verschillend: in sommige van deze gemeenten is sprake van een commerciële bibliotheek, 
een afhaalpunt of een bibliobusvoorziening. In de overige gemeenten zijn er afspraken met de 
buurgemeenten gemaakt over het gebruik van de bibliotheekvoorziening. De hoofdreden om geen 
volwaardige bibliotheekvoorziening conform de Wsob te hebben is meestal een financiële. Naast 
de basale vraag of in een gemeente wel of geen bibliotheek aanwezig is, speelt ook de dichtheid 
van het netwerk een rol. In de periode 2012-2020 is het aantal bibliotheeklocaties met meer dan 
400 afgenomen. Daardoor is de bibliotheek niet altijd meer aanwezig op plekken waar dit gezien 
de maatschappelijke opgaven wel gewenst is. Bijvoorbeeld in wijken in de grote steden of in niet-
stedelijke regio’s. Uitgangspunt bij het beleid is dat iedere inwoner van Nederland binnen 
redelijke afstand toegang heeft tot een volwaardige openbare bibliotheek. Dat is ook van belang 
voor het sociale herstel na Corona.  
 
315 Hoeveel bibliotheken zijn in financiële problemen gekomen door de coronacrisis? Hoe groot zijn 
de tekorten? Kunnen alle gemeenten die tekorten aanvullen? 
 
Tijdens de sluiting van de openbare bibliotheken als gevolg van de coronacrisis hebben 
gemeenten hun bekostiging voortgezet. Daardoor was het voortbestaan van de bibliotheken 
verzekerd. Wel zorgde de sluiting ervoor dat vrijwel alle bibliotheken eigen inkomsten misliepen, 
bijvoorbeeld door minder inkomsten uit dienstverlening, horeca, minder abonnementen en minder 
inkomsten van leners (reserveringen, telaatgelden, etc.). Bijna alle bibliotheken maakten in 
coronatijd ook extra kosten, zoals personeelskosten, huisvestingskosten en kosten voor specifieke 
dienstverlening of automatisering (bijvoorbeeld voor het verbeteren van de digitale 
dienstverlening). Om het tekort aan inkomsten en de extra kosten op te kunnen vangen, maakte 
62% van de  bibliotheekorganisaties in 2020 gebruik van financiële steun. De meeste bibliotheken 
wendden zich hiervoor tot lokale en/of regionale overheden (37%) en/of rijksbrede steun, zoals 
de NOW of TVL (28%). Er zijn geen signalen dat bibliotheken als gevolg van de coronacrisis in 
financiële problemen zijn gekomen. Als gevolg van de sluiting van de fysieke bibliotheken is het 
gebruik van de online bibliotheek sterk gegroeid. De verwachting is dat het gebruik structureel op 

89 
 
35
Aan welke diversiteitseisen moeten programma’s op de NPO voldoen? 
320 
 
Vanuit de overheid worden geen concrete diversiteitseisen aan de programmering van de 
publieke omroep gesteld. Dit past ook niet bij de programmatische autonomie waarover media op 
grond van de Mediawet 2008 en art. 7 van de Grondwet beschikken. Wel heeft de publieke 
omroep als taakopdracht een evenwichtig, pluriform, gevarieerd en kwalitatief hoogstaand media-
aanbod te verzorgen. De publieke omroep is immers van en voor iedere Nederlandse burger. Een 
evenwichtig media-aanbod brengt met zich mee dat de publieke omroep een representatief beeld 
verschaft van de verschillende groepen die onze samenleving kent; zowel qua leeftijd, geslacht, 
culturele achtergrond e.d. 
 
Aanvullend hierop sluit de minister van OCW iedere 5 jaar een prestatieovereenkomst met de 
NPO waarin kwalitatieve en kwantitatieve doelstellingen zijn opgenomen voor het media-aanbod, 
de publieksbetrokkenheid en het publieksbereik. Daarbij zijn ook afspraken gemaakt over de 
rapportageplicht van de publieke omroep over de doelstelling, acties en behaalde resultaten op 
het gebied van diversiteit van media-aanbod wat betreft de weerspiegeling van vrouwen en 
mensen met een migratieachtergrond. De publieke omroep beschrijft jaarlijks zijn plannen 
hierover in de begrotingen en legt jaarlijks in de terugblikrapportages verantwoording af over de 
wijze waarop zij hier invulling aan geeft. Op deze manier kan het parlement achteraf toetsen of 
de programma’s van de publieke omroep op een evenwichtige wijze een beeld van de 
samenleving geven. Deze wijze van verantwoording past bij de programmatische autonomie van 
de publieke omroep. 
 
321 Klopt het dat er een geoblokkade van kracht is voor inwoners van het Caribisch gedeelte van het 
Nederlands Koninkrijk die hier de programma’s van de Nederlandse Publieke Omroep willen 
(terug)kijken? Zo ja, kunt u dan uitleggen waarom deze blokkade van kracht is, ondanks de 
opheffing hiervan binnen de Europese Unie? 
 
De Europese Geoblockingverordening is een verordening over de aanpak van ongerechtvaardigde 
geo-blokkade en andere vormen van discriminatie van klanten op grond van nationaliteit, 
verblijfplaats of plaats van vestiging in de interne markt (en - voor de volledigheid - betreft 
tevens de wijziging van Verordeningen (EG) nr. 2006/2004 en (EU) 2017/2394 en Richtlijn 
2009/22/EG). De verordening is niet van toepassing op auteursrechtelijk beschermde content, 
zoals films en televisieprogramma’s. Daarvoor is aparte EU-regelgeving. Zo is er een verordening 
die voorziet in verplichte grensoverschrijdende overdraagbaarheid (portabiliteit) van betaalde 
online-inhoudsdiensten. Hierbij valt te denken aan Netflix, NPO Plus en NL Ziet. Ook is er een 
richtlijn die het makkelijker maakt dat er binnen de EU grensoverschrijdend gratis radio- en 
televisieprogramma’s uitgezonden kunnen worden die nieuws en actualiteiten bevatten of die 
volledig door de publieke omroep zijn gefinancierd.  
  
De eilanden Bonaire, Sint Eustatius en Saba zijn sinds 10 oktober 2010 onderdeel van Nederland, 
waardoor hier wel het volledige aanbod van de publieke omroep online bekeken kan worden. Het 
is dan wel noodzakelijk dat men een Nederlands IP-adres of een IP-adres met een van de 
eilanden als landcode heeft.  
 
Aruba, Curaçao en Sint-Maarten horen wel bij het Nederlands Koninkrijk, maar behoren niet tot 
de interne markt van de EU. Dit betekent onder meer dat de hiervoor genoemde EU-regelgeving 
over films en televisieprogramma’s niet van toepassing is voor deze landen. Het kan dus 
gebeuren dat bepaalde diensten vanwege de geo-blokkade niet beschikbaar zijn binnen een land 
van ons koninkrijk.  
 
In sommige gevallen zijn de rechten echter voor het Caribisch gebied niet beschikbaar voor de 
NPO, bijvoorbeeld bepaalde sportrechten, of zijn deze rechten heel duur, zoals bij buitenlandse 
films en series. Mede daardoor zijn de livestreams van de NPO buiten (het land) Nederland op 
voorhand niet beschikbaar. Dit geldt overigens niet voor NPO Politiek/Nieuws. 
 
De NPO heeft onder andere als wettelijke taak om media-aanbod te verspreiden voor 
Nederlandstaligen in het buitenland. Dat doet de NPO via de dienst BVN, die via satelliet en 
internet beschikbaar is. Dus ook op Aruba, Curaçao en Sint Maarten. Op de website, in de BVN-
app en via de satelliet kan men de livestream en content van BVN afspelen, waar een 
                                                                 
35
 NPO: Nederlandse Publieke Omroep 

91 
 
 
327 Wat is de verklaring van het feit dat de rijksbijdrage aan het BPRC in de begrotingen van 2019 tot 
en met 2022 jaarlijks een stijgende lijn laat zien? 
 
In de periode 2019 tot en met 2022 is de OCW-bijdrage aan het BPRC opgehoogd door zowel 
loon- en prijsbijstelling als door een vergoeding voor het realiseren van de transitie naar minder 
proeven met apen, een kleinere fokkolonie en meer inzet op proefdiervrije innovaties (Kamerstuk 
32 336, nr. 120). 
 
328 Wanneer moeten de aangekondigde 40% reductie in het aantal proeven met apen en de 
37
verkleining van de fokkolonie gerealiseerd zijn? 
 
De transitie bij het BPRC naar een organisatie met minder proeven met apen, een kleinere 
fokkolonie en meer inzet op proefdiervrije innovaties moet uiterlijk in 2025 zijn gerealiseerd. 
 
329 Hoe groot was de fokkolonie van het BPRC, gemiddeld genomen per jaar, in de afgelopen tien 
jaar? 
 
Onderstaande tabel geeft een overzicht van de omvang van de fokkolonie in het BPRC over de 
afgelopen tien jaar (peildatum 1 januari). 
Jaar 2011 2012 2013 2014 2015 2016 2017 2018 2019 2020 
Aant 1531 1602 1540 1502 1435 1525 1596 1534 1402 1277 
al  
 
  
330 Hoeveel dieren zijn er de afgelopen vijf jaar bij Stichting AAP terechtgekomen vanuit het BPRC? 
  
Op 20 juni 2016 zijn 5 Java-apen, die in 2014 als verstekeling aan boord van een schip uit 
Maleisië zijn gevonden, overgeplaatst van het BPRC naar Stichting AAP (Kamerstuk 32 336, nr. 
62). Het BPRC geeft aan dat er in de afgelopen vijf jaar verder geen apen zijn overgeplaatst van 
het BPRC naar Stichting AAP.  
 
331 Hoeveel overtollige dieren zijn er, uitgesplitst naar jaar, gedood in het BPRC in de afgelopen vijf 
jaar? 
 
Er zijn volgens het BPRC in de afgelopen vijf jaar geen overtollige dieren gedood in het BPRC.  
 
332 Wat is de verklaring van het feit dat in de begroting voor 2022 staat dat er in 2020 1,5 miljoen  
meer naar het BPRC ging dan was begroot in 2021? 
 
Bij najaarsnota 2020 is besloten het BPRC gedeeltelijk te vergoeden voor de financiële gevolgen 
van de transitie naar minder dierproeven en meer proefdiervrije innovaties (Kamerstuk 32 336, 
nr. 113). De aanvullende vergoeding in 2020 was in totaal € 1,45 miljoen, waarvan € 750.000 
voor de extra exploitatiekosten als gevolg van minder inkomsten uit dierproeven en € 700.000 
voor eenmalige transitiekosten. Dit besluit is genomen naar aanleiding van het ADR-
onderzoeksrapport dat onder andere de financiële consequenties van de transitie naar minder 
dierproeven en meer proefdiervrije innovaties voor het BPRC inzichtelijk heeft gemaakt 
(Kamerstuk 32 336, nr. 111).  
 
 
 
                                                                 
37
 Kamerstuk 32 336 nr. 113 

93 
 
337 Hoe weegt u het advies van de KNAW, gelet op de verschillende signalen die er zijn geweest over 
ideologische zelfcensuur, bijvoorbeeld in onderzoeken van ScienceGuide? 
 
Zoals eerder aangegeven gaat de discussie over zelfcensuur vooral over bedreigingen aan het 
adres van wetenschappers die deelnemen aan het publieke debat. Met de KNAW en de conclusies 
uit haar rapport zijn wij van mening dat de bestaande juridische kaders, gedragscodes en 
institutionele mechanismen de academische vrijheid borgen. Van belang is wel dat het 
wetenschappelijke veld, werkgevers en politiek zich nadrukkelijk en publiekelijk uitspreken tegen 
bedreigingen en intimidatie van wetenschappers. Wij vinden het dan ook goed dat de VSNU met 
de handreiking ‘Aanpak bedreiging en intimidatie van wetenschappers’ is gekomen.  
 
338 Welk budget wordt uitgegeven aan seksuele vorming in het onderwijs? Waar staat dit in de 
begroting? 
 
Scholen kunnen hier hun lumpsumbekostiging voor inzetten. Aandacht voor seksuele diversiteit 
en seksuele vorming is namelijk een verplicht onderdeel van het landelijke curriculum.  
 
Daarnaast subsidieert OCW Gezonde School, waarbinnen ook aandacht is voor seksuele vorming. 
In de periode 2021-2024 is daar vanuit po, vo en mbo € 500.000 per jaar voor uitgetrokken. 
Daarnaast subsidieert OCW Stichting School en Veiligheid (SSV), die onder andere inzet op 
aandacht voor seksuele integriteit en het bespreekbaar maken van gender- en seksuele 
diversiteit. SSV krijgt in 2022 in totaal € 2,3 miljoen subsidie. Het bedrag voor SSV is te vinden in 
bijlage 4 (Subsidieoverzicht) in tabel 133, onder Instellingssubsidie Stichting School en Veiligheid. 
Het bedrag voor Gezonde school is te vinden in diezelfde tabel onder Overige beschikkingen op 
basis van de Kaderregeling subsidies OCW, SZW en VWS. 
 
Als het gaat om het bespreekbaar maken van seksuele- en genderdiversiteit, wordt daarnaast 
vanuit OCW, artikel 25 Emancipatie, in de periode 2018-2023 € 1,3 miljoen uitgetrokken. Hierbij 
gaat het om verschillende projecten met als doel het bespreekbaar maken van seksuele- en 
genderdiversiteit in het PO, VO en MBO. Voor 2022 is een bedrag van €236.000 uitgetrokken. 
 
339 Hoe draagt u zorg voor juiste en volledige informatie met betrekking tot seksuele vorming voor 
alle jongeren die aansluit bij hun vragen, behoeften en wensen, wanneer het proces van 
curriculumherziening wordt gecontinueerd? 
 
Aandacht voor seksuele diversiteit en seksuele vorming maakt nu al op verschillende manieren 
onderdeel uit van het curriculum, en zal dat ook in het bijgestelde curriculum zijn. Op basis 
daarvan is het de verantwoordelijkheid van de school dat jongeren hierover op school. 
 
340 Wat is de huidige status van de Europese lhbti-strategie? Welke punten zijn inmiddels 
geïmplementeerd? Welke plannen liggen momenteel 'vast' in de Raad? 
 
In november 2020 is de ‘strategie voor gelijkheid van lhbtiq'ers 2020-2025’ door de Europese 
Commissie uitgebracht. Op aandringen van Nederland en gelijkgestemde lidstaten is de strategie 
38
besproken tijdens de Raad WSBVC  van 14 juni. Ook het Europees Parlement heeft de strategie 
besproken en op 14 september jl. heeft het een resolutie aangenomen dat de strategie 
verwelkomt. In het kader van de strategie is de Europese Commissie reeds verschillende 
activiteiten gestart. Zo is het begonnen met enkele (publieks)campagnes en onderzoeken, 
ondersteunt het lidstaten in hun beleid ten aanzien van LHBTIQ gelijkheid en biedt het 
financieringsmogelijkheden voor initiatieven ter bestrijding van haatmisdrijven, haatuitingen, 
geweld en schadelijke praktijken tegen LHBTIQ personen (programma Burgers, gelijkheid, 
rechten en waarden) en de rechten van slachtoffers van misdrijven, met inbegrip van LHBTIQ 
personen, bevorderen (programma Justitie). De eerste wetgevende voorstellen worden in 2022 
verwacht. Er liggen daarom nog geen voorstellen ter behandeling in de Raad. 
 
                                                                 
38
  Raadsformatie voor Werkgelegenheid, Sociaal Beleid, Volksgezondheid en Consumentenzaken 

95 
 
2018 > 2.151 klachten  
2019 > 1.324 klachten 
2020 > 1.418 klachten  
2021 > 1.366 klachten (tot en met september 2021 en onder voorbehoud) 
 
348 Wat kan er gezegd worden over de aard van de klachten die bij de klachtenfunctionaris van DUO 
binnenkomen? 
 
De klachten die DUO ontvangt zijn bijna volledig toe te schrijven aan klachten door particulieren. 
De directie onderwijsinstellingen, die de bekostiging uitvoert voor zakelijke klanten, heeft in 2020 
bijvoorbeeld slechts 3 klachten ontvangen. 
Van de klachten die bij de afdeling studiefinanciering zijn ingediend is in 2020 20% (gedeeltelijk) 
gegrond verklaard. 
Klachten rondom de particuliere dienstverlening door DUO voor OCW laat over 2020 het volgende 
beeld zien. Het merendeel (900 klachten, ongeveer 80% van het totaal) van de klachten heeft er 
mee te maken dat een klant niet tevreden is over de dienstverlening van DUO (bijvoorbeeld over 
de wijze hoe DUO omgaat met de studieschuldenproblematiek van de klant of de klant komt 
helemaal niet in contact met DUO), dat de klant niet tevreden is over het proces binnen 
DUO  (verzonden poststukken zijn niet goed door DUO verwerkt of een foutmelding op mijnduo) 
of dat er foute informatie is verstrekt. Bij de overige klachten gaat het ondermeer om onheuse 
bejegening door een DUO medewerker (56 klachten, 4%), schending van privacy (18 klachten, 
1.5%) of de telefonische bereikbaarheid (67 klachten, 5%).  
Als je vanuit de geleverde dienst kijkt naar de klachten levert dat het volgende beeld op. Bij 64% 
(840 klachten) van de klachten gaat het voor de klant om zaken die te maken hebben met: 
aflossen en extra aflossen; OV en reizen; Lesgeld; Aanvullende beurs en ouders; Inkomen en 
ouderbijdrage; Inkomen en partner. 
 
349 Hoeveel klachten over DUO heeft de Nationale ombudsman ontvangen? 
 
 2018: 567 (hiervan heeft DUO 56 interventies ontvangen) 
2019: 407 (hiervan heeft DUO 28 interventies ontvangen) 
2020: 339 (hiervan heeft DUO 9 interventies ontvangen, waarvan 4 die te herleiden waren naar 
eenzelfde persoon)) 
2021 (t/m 18 oktober 2021): 420 (hiervan heeft DUO tot op heden 9 interventies ontvangen) 
Bij een interventie tracht de No via directe tussenkomst het probleem van de klager op te lossen 
door de “beklaagde” organisatie te vragen nog iets te gaan doen in de betreffende casus. Een 
interventie wordt ingezet indien er al een klachtenprocedure is doorlopen bij DUO, er sprake is 
van een spoedeisend karakter of als er sprake is van een nijpende financiële situatie. 
 
350 Hoeveel deurwaarders heeft DUO in 2021, 2020, 2019 en 2018 erop uit gestuurd? 
 In het kader van de Clustering rijksincasso heeft DUO de dwanginvordering via de deurwaarder 
overgedragen aan het Centraal Justitieel Incassobureau (CJIB). DUO schakelt zelf geen 
deurwaarders in, dit doet het CJIB. Het CJIB biedt voor inschakeling van de deurwaarder de 
mogelijkheid aan om, zonder dat daarvoor kosten in rekening worden gebracht, direct te betalen 
aan het CJIB. 
DUO heeft in 2021 tot en met de maand september 55.360 dwangbevelen overgedragen aan het 
CJIB, in 2020 waren dat er 39.649, in 2019 83.681 en in 2018 102.892. Uit deze cijfers blijkt dat 
er een duidelijke trend is dat het aantal overdrachten aan het CJIB afneemt. Dit komt omdat er 
minder OV-boetes worden opgelegd nu er alleen boetes worden opgelegd als de student gereisd 
heeft terwijl er geen recht was op het reisrecht. Ook het meer persoonsgericht innen bij 
betalingsachterstanden leidt tot minder dwanginvorderingen. In 2020 waren er daarnaast minder 
overdrachten aan het CJIB als gevolg van de overheidsmaatregelen in verband met COVID-19.  
 

97 
 
zelftesten in het onderwijs, duiding van corona maatregelen of het tegengaan van 
stagediscriminatie; 
- Communicatiemiddelen om onze beleidsterreinen in beeld te brengen en te laten zien 
wat er in de sectoren speelt.  Verhalen, video’s, visuals, interviews;  
- Woordvoering: Communicatie staat de pers te woord, bereidt interviews voor van 
minister en (top)ambtenaren, schrijft persberichten en handelt interview verzoeken af;  
- Voorbereiding, organisatie en begeleiding van publieke optredens en werkbezoeken van 
de ministers;  
- Speeches en toespraken voor bewindslieden en top ambtenaren; 
- Social media en webcare: op de OCW kanalen worden reportages gemaakt, informatie 
gegeven en vragen beantwoord;  
- Media monitoring en analyse: communicatie monitort en analyseert dagelijks de print, 
radio, tv, online en social media. Zo weten we wat er speelt bij onze stakeholders en wat 
de impact van ons beleid is. Hier kan communicatie op aangepast worden;  
- Communicatie doet regelmatig onderzoek naar wat er speelt bij relevante stakeholders 
(bijv. onderwijs community). Dit is input voor beleidsbeslissingen;  
- Interne communicatie, zoals intranet, OCW Magazine.  
 
354 Kunt u een overzicht geven van alle (aanjaag)teams die het ministerie heeft ingezet sinds het 
aantreden van het kabinet-Rutte III? Welke personen (uit welke organisaties) werken voor deze 
(aanjaag)teams? Hoeveel fte's bedraagt dit? Wat bedraagt hun salariëring? Wat zijn hun 
doelstellingen en welke resultaten hebben ze tot nu toe hebben geboekt? 
 
Binnen het funderend onderwijs zijn gedurende kabinet Rutte-III twee aanjagers door het 
ministerie ingezet. Voor de thuiszittersaanpak was voor het ministerie van OCW van september 
2018 tot en met januari 2019 Marc Dullaert actief. Eerder was Marc Dullaert van februari 2018 tot 
en met juni 2018 actief voor het ministerie van VWS. De aanjager was aangesteld om de 
afspraken uit het thuiszitterspact na te jagen. Daartoe bezocht de aanjager regio’s in het land om 
wethouders en samenwerkingsverbanden tot uitvoering van het pact te bewegen en regionale 
pacten te sluiten. Dullaert heeft hierover gerapporteerd aan het ministerie. Voor de periode 
september 2018 tot en met januari 2019  is er door het ministerie van OCW een totaalbedrag van 
€ 38.400,00 incl. BTW betaald (voor 256 uur). Daarnaast was gedurende schooljaar 2019-2020 
Merel van Vroonhoven actief als aanjager tekorten in het onderwijs. De aanjager was aangesteld 
om tot een versnelling en intensivering van de aanpak van de tekorten te komen. Van 
Vroonhoven heeft hierover gerapporteerd aan het ministerie en heeft haar rapport onder meer 
besproken met de Kamercommissie. Voor de opdracht was een totaalbedrag van € 60.439,50 
incl. BTW en kosten zoals reiskosten overeengekomen (370 uur bezoldigd,  afgesproken was één 
dag bezoldigd, één onbezoldigd 720 uur in totaal). Voor beide opdrachten geldt dat de 
gehanteerde uurtarieven marktconform zijn en passend binnen onder meer de richtlijnen van de 
Handleiding overheidstarieven (HOT). 
 
Ook is vanaf kabinet Rutte-II Doekle Terpstra aangesteld als aanjager van het Techniekpact 
(2014-2018) en aanjager van het Zorgpact (2015-2018). Beide programma’s hadden als doel om 
aansluiting van het onderwijs op de arbeidsmarkt te verbeteren, en schaarste op de arbeidsmarkt 
te verminderen. Het ministerie van OCW droeg in deze periode bij aan de uitvoering van het 
Techniekpact en het Zorgpact, ook financieel. De ministeries van EZK en VWS waren vanuit de 
Rijksoverheid de eerstverantwoordelijke departementen en zorgden vanuit die rol ook voor 
opdrachtverstrekking en salariëring van dhr. Terpstra. Daarnaast is OCW van 2017 tot 2021 
betrokken geweest bij het Aanjaagteam Ondermijning (ATO). Het ministerie van JenV was in deze 
vanuit de Rijksoverheid het eerst betrokken ministerie en zorgde vanuit die rol voor de 
opdrachtverstrekking en salariëring van het team. 
 
356 Is er gekeken naar andere vormen om deelname aan cultuur te stimuleren, zoals de 
persoonsgebonden subsidie? Is hier onderzoek naar gedaan?  
 
Hier is dit begrotingsjaar geen onderzoek naar gedaan. 
 
 

99 
 
 
Voor de jaren 2021 en 2022 is er nog sprake van groei in het aantal studenten. Vanaf 2024 is er 
sprake van een daling in het aantal studenten. Wel is er sprake van een substitutie effect van bbl 
naar bol door de economie. Dit houdt in dat als de verwachte werkloosheid stijgt, er 
verhoudingsgewijs meer bol-studenten verwacht worden. Voor een bol-student wordt een hogere 
rijksbijdrage betaald dan voor een bbl-student. Dit verklaart de positieve bijstelling in tabel 92. In 
tabel 92 wordt het budgettair effect op de lumpsum per onderwijssector van de mutatie tussen 
oude en nieuwe studentenraming gepresenteerd.  
 
361 Wat is de oorzaak van de verwachte stijging van het aantal leerlingen in het voortgezet onderwijs 
in 2026, na de jarenlange leerlingendaling (zie tabel 92)? 
 
Er is geen sprake van een stijging van het aantal leerlingen in het voorgezet onderwijs in 2026. 
In tabel 92 wordt de leerlingenraming 2020 vergeleken met de leerlingenraming 2021. In de 
leerlingenraming 2021. De tabel laat zien dat er sprake is van een minder sterke leerlingendaling 
in 2026 dan vorig jaar was geraamd.   
 
362 Hoe hebben studenten de voorwaardelijke toelating (die behelsde dat studenten die de overstap 
maakten van mbo naar hbo, van hbo-propedeuse naar wo-bachelor, van bachelor naar master en 
39
van Ad-opleiding naar bachelor en die hun oorspronkelijke opleiding nog moesten afronden, 
alvast konden starten met hun vervolgopleiding) ervaren? Wat zijn de positieve en negatieve 
ervaringen van studenten met deze maatregel? 
 
Dat is niet bekend. Wij hebben een onderzoek uitgezet om te kijken welke lessen we kunnen 
trekken uit de coronapandemie in relatie tot structureel beleid. Onderdeel van deze evaluatie zal 
ook zijn te kijken naar de voorwaardelijke toelating. Daarin zullen instellingen en studenten 
bevraagd worden naar hun ervaringen omtrent de voorwaardelijke toelating. In het voorjaar van 
2022 wordt de Kamer over de uitkomsten van de evaluatie geïnformeerd. 
 
363 Zijn er uit de ervaringen met de voorwaardelijke toelating gedurende de coronacrisis conclusies te 
trekken over het mogelijk op structurele basis invoeren van een 'zachte knip' bij de 
overstapmomenten naar en in het hoger onderwijs? Zo ja, welke? 
 
Zie het antwoord op vraag 362. 
 
364 Hoeveel kost het om de loonkloof tussen leraren in het primair en voortgezet onderwijs volledig te 
dichten?  
 
Naar huidige berekeningen van de sociale partners kost dit € 920 miljoen in 2022. Daarmee 
worden alle functies  in het po die wat betreft zwaarte van taken en verantwoordelijkheden 
hetzelfde zijn aan het vo gelijkwaardig beloond. Dat zijn dus de leraren én het overige personeel. 
Het kabinet verhoogt met een bijdrage van € 500 miljoen het salaris van personeel in het primair 
onderwijs significant. Hierbij wordt beoogd dat er specifieke maatregelen genomen worden. Zoals 
voor de schoolleiders, het personeel in het voortgezet speciaal onderwijs, en het bieden van een 
carrièreperspectief. 
 
De berekende bedragen veranderen in de loop der tijd, bijvoorbeeld door nieuwe of andere cao-
afspraken van sociale partners. Daarnaast worden er tussen de onderwijssectoren ook 
verschillende keuzes gemaakt met de beschikbare arbeidsvoorwaarderuimte. Ook op die manier 
kan het verschil in de toekomst groter of kleiner worden. 
 
 
 
                                                                 
39
 Ad: associate degree 

101 
 
370 Hoeveel uitzend- en detacheringbureaus zijn er in Nederland die onderwijspersoneel 
uitzenden/detacheren? Hoeveel hebben deze uitzend- en detacheringsbureaus jaarlijks verdiend 
aan het uitzenden/detacheren van onderwijspersoneel sinds 2017? 
 
Het is niet bekend hoeveel uitzend- en detacheringsbureaus er zijn en wat deze bureaus 
verdienen aan het uitzenden van onderwijspersoneel. 
 
371 Hoeveel scholen hebben meegedaan aan de uitvraag voor het registreren van het lerarentekort? 
Hoeveel procent van het totaalaantal scholen is dit? 
 
Zie antwoord 155. 
 
372 Welke maatregelen neemt u om scholen met brede brugklassen te stimuleren? Welk budget is 
hiermee gemoeid? Waar wordt dit verantwoord in de begroting? 
 
Het is van belang dat alle leerlingen in Nederland het voortgezet onderwijs kunnen beginnen in 
een brugklas waarbij zij het meest gebaat zijn. Scholen worden daartoe op verschillende 
manieren opgeroepen. Middels het dashboard brede brugklassen brengt DUO regionaal het 
huidige aanbod in kaart. Verder is op 30 september de subsidieregeling heterogene brugklassen 
gepubliceerd, waarvoor € 102 mln. beschikbaar is (Staatscourant 2021, 42182, zie ook antwoord 
op vraag 198). De middelen zijn op de OCW-begroting opgenomen in de tabel budgettaire 
gevolgen van beleid van artikel 3 onder het instrument Subsidies. 
 
373 Welke kosten zouden er gemoeid zijn met het met 10% verkleinen van alle klassen in het 
basisonderwijs? 
 
De huidige bekostiging voor het basisonderwijs is voor de onderbouw gebaseerd op een 
groepsgrootte van 20,02 en voor de bovenbouw van 27,8. Voor de kostenberekening is 
aangenomen dat om alle groepen met 10% te verkleinen de bekostigde groepsgrootte met 10% 
wordt verkleind. Dat betekent dat de bekostigde groepsgrootte in de onderbouw naar 0,9 * 20,02 
= 18,02 gaat en de bekostigde groepsgrootte in de bovenbouw gaat naar 0,9 * 27,8 = 25,02. 
 
Hier van uitgaande moeten er om alle klassen in het basisonderwijs met 10% te verkleinen circa 
7500 extra leerkrachten bekostigd worden. Inclusief 10% extra materiële instandhouding en 15% 
extra huisvestingskosten is daar op basis van het huidige prijspeil € 700 miljoen voor nodig. 
 
374 Wat is de stand van zaken ten aanzien van de door u op 8 maart 2021 aangekondigde 
voorbereidingen voor de bijstelling van de examenprogramma’s voor het vmbo, de havo en het 
vwo voor Nederlands, wiskunde 2, de moderne vreemde talen, maatschappijleer en het 
bètacurriculum, die de Kamer als prioriteit heeft aangemerkt? Wat is de stand van zaken ten 
aanzien van het verplicht stellen van het vak maatschappijleer? 
 
De vakvernieuwingscommissie wiskunde vmbo is in 2020 gestart met haar werkzaamheden. 
Vanwege de coronabeperkingen zijn deze werkzaamheden vertraagd. Het advies voor nieuwe 
examenprogramma’s wiskunde in het vmbo wordt medio 2022 verwacht. De actualisatie van de 
examenprogramma’s wiskunde in havo en vwo, van Nederlands, van de moderne vreemde talen, 
van maatschappijleer en van de bètavakken start begin 2022. De werkopdracht die hiervoor aan 
SLO is verstrekt, heeft u ontvangen. Het vak maatschappijleer is momenteel al voor alle 
leerlingen verplicht. Wiskunde 2 is geen examenvak in het voortgezet onderwijs. 
 
 
 
 
 

103 
 
380 Wat is de huidige status van de uitvoering van de motie van de leden Wiersma en Van der 
46
Molen? Met welke lidstaten trekken we hierbij op? 
 
Er is in de EU nauwelijks animo om op dit onderwerp gezamenlijke afspraken te maken (zie ook 
het verslag van het Schriftelijke Overleg van de OJCS-Raad van 18 en 19 mei 2021). De meeste 
lidstaten juichen mobiliteit van studenten toe en ervaren geen knelpunten. Alleen Oostenrijk heeft 
vergelijkbare standpunten op dit gebied. In het controversieel verklaarde wetsvoorstel Taal en 
Toegankelijkheid is de mogelijkheid opgenomen een numerus fixus te voeren op een anderstalig 
traject binnen een Nederlandstalige opleiding. Dit is een instrument voor onderwijsinstellingen om 
te sturen op de omvang van de instroom.  
 
Gebalanceerde studentmobiliteit wordt ook bevorderd door kwaliteitsontwikkeling van het hoger 
onderwijs binnen Europa. Bij de verdere uitrol van het initiatief voor de Europese Universiteiten-
allianties en de evaluatie van de pilot zullen wij er op blijven aandringen dat dit initiatief bijdraagt 
aan gebalanceerde mobiliteit, de brain circulation waar de motie op wijst en aan de versterking 
van het hoger onderwijs Europa-breed. Daarmee stimuleren we opwaartse convergentie en kan 
een deel van de push factor voor studentenmobiliteit worden weggenomen. 
 
381 Welke maatregelen hebt u genomen om onderadvisering te voorkomen? Waar wordt dit 
verantwoord in de begroting? Is het trainen van leraren over het geven van een schooladvies en 
het creëren van bewustwording over onderadvisering onderdeel van deze maatregelen? 
 
Het is belangrijk dat scholen leerlingen kansrijk adviseren én kansrijk plaatsen. Po-scholen en vo-
scholen hebben daartoe een gedeelde verantwoordelijkheid. Het ministerie van OCW wijst scholen 
op diverse manieren op het belang van kansrijk adviseren en plaatsen geeft hiervoor handvatten, 
om onderadvisering te voorkomen. Zie bijvoorbeeld deze brief van april 2020. In oktober 2020 is 
daarnaast de Handreiking schooladvisering gepubliceerd, ontwikkeld samen met SLO om 
leerkrachten, intern begeleiders en schoolleiders te ondersteunen bij de versterking van de 
kwaliteit van het schooladvies. Het Lerarencollectief heeft (in opdracht van OCW) begin 2021 de 
handreiking vertaald in zes korte tutorials voor leraren. Voor deze tutorials is in 2021 een budget 
van € 15.000 inclusief BTW besteed (art. 3 van de OCW begroting). OCW is in overleg met 
Lerarencollectief, SLO, Inspectie en de raden om te bezien hoe deze activiteiten kunnen worden 
voortgezet voor dit schooljaar. 
 
OCW zet niet alleen in op het voorkomen van onderadvisering, maar ook op het achteraf 
corrigeren van mogelijk opgetreden onderadvisering. In augustus 2021 is de Handreiking 
Kansrijke doorstroom na de brugklas gepubliceerd. En is in het kader van het Nationaal 
Programma Onderwijs (NPO) de subsidieregeling capaciteitentoets gepubliceerd. Daarmee is het 
voor vo-scholen mogelijk om in de jaren 2021 t/m 2023 subsidie te ontvangen voor de inzet van 
capaciteitentesten bij hun leerlingen. Met goed zicht op de capaciteiten van leerlingen, kunnen 
vo-scholen bepalen of er leerlingen zijn die wellicht op een beter passend niveau geplaatst 
kunnen worden. Voor de subsidieregeling capaciteitentesten is binnen het budget voor het 
Nationaal Programma Onderwijs € 10 miljoen voor zowel 2021 als 2022 vrijgemaakt en € 5,8 
miljoen voor 2023.  
 
382 Wanneer wordt de uitvoering van de motie van de leden Westerveld en Kwint waarin wordt 
verzocht om met scholen afspraken te maken met het doel dat er geen reclame wordt gemaakt 
47
voor private aanbieders van schaduwonderwijs, weer opgepakt? Wat betekent het dat de 
uitvoering hiervan is uitgesteld tot na de coronacrisis? Is er een tijdpad hiervoor? Deelt u de 
mening dat deze motie ook urgentie heeft in verband met het Nationaal Programma Onderwijs? 
 
Op 22 januari 2021 is uw Kamer via een Verzamelbrief geïnformeerd over uitvoering van deze 
motie. Met de sectororganisaties is afgesproken dat we dit gefaseerd oppakken, omdat in de 
coronaperiode de prioriteit lag bij de continuïteit van het onderwijs. Zie ook de beantwoording 
van Kamervragen over reclame in boekenpakketten. De Kamer wordt in het voorjaar van 2022 
                                                                 
46
 Kamerstuk 35 282, nr. 32 
47
 Kamerstuk 31 293, nr. 507 

105 
 
48
386 Klopt het dat uit onderzoek naar aanleiding van de motie Westerveld c.s. blijkt dat de kosten 
voor het structureel financieren van devices in het vo naar schatting 84 miljoen per jaar zullen 
bedragen en in het po minimaal 110 miljoen per jaar? Is hiervoor geld gereserveerd in de 
begroting? Wanneer zal hier een beslissing over worden genomen? Is het handig om hiervoor 
alvast geld te reserveren, mocht u beslissen dit te gaan financieren? 
 
Naar aanleiding van de motie Westerveld is het vraagstuk over de inzet en bekostiging van 
devices meegenomen in de evaluatie van de Wet Gratis Schoolboeken 2016-2020. Deze evaluatie 
is op 30 september jl. met de Kamer gedeeld. Uit een eerste schatting van OCW blijkt dat de 
kosten voor het structureel financieren van devices in het vo minimaal € 84 miljoen per jaar 
zullen bedragen en in het po minimaal € 110 miljoen per jaar. Het is aan een volgend kabinet om 
hier aanvullende besluiten over te nemen. 
 
387 Wanneer wordt de motie van de leden Peters en Paul uitgevoerd waarin wordt gevraagd om 'op 
49
korte termijn' te komen tot heldere, meetbare doelen? 
 
Aan deze motie is gevolg gegeven door het plan van aanpak voor de monitoring van het NP 
Onderwijs in het funderend onderwijs aan uw Kamer te sturen. Zie daarvoor de Kamerbrief van 7 
juli 2021 (Kamerstukken, 35 570 VIII, nr. 277). 
 
388 Worden scholieren- en studentenorganisaties betrokken bij de uitvoering van de motie van de 
50 
leden Paternotte en Westerveld?
 
Er zijn op verschillende niveaus en in verschillende regio’s gesprekken met scholen, raden en 
vervolgonderwijs over maatwerkopties. Uit deze gesprekken blijkt dat er al veel 
maatwerkmogelijkheden zijn maar dat de kennis daarover vaak ontbreekt.  
 
Er wordt met deze partijen verkend of bestaande maatwerkopties beter en eenduidiger onder de 
aandacht van scholen gebracht kunnen worden. Ook zijn we in verschillende netwerken betrokken 
bij een betere kennisdeling over maatwerkroutes. 
 
De gesprekken zijn nu vooral met scholen, raden en het ministerie maar zullen de komende tijd 
verbreed worden naar scholieren– en studentenorganisaties om ook met hen samen te verkennen 
welke ideeën er leven ten aanzien van maatwerk. 
 
389 Hoe is de verhouding tussen private en publieke bekostiging in zowel het primair als het 
voortgezet onderwijs? 
  
De meeste scholen voor primair en voortgezet onderwijs in Nederland zijn publieke scholen. Deze 
scholen worden door het Rijk bekostigd. Daarnaast bestaat een klein aantal particuliere scholen. 
Deze ontvangen geen bekostiging van het Rijk. In totaal gaat minder dan 1% van de leerlingen 
naar een particuliere school.  
 
390 Hoeveel kinderen staan op een wachtlijst voor een plek in het speciaal onderwijs, ondanks dat 
wachtlijsten niet zouden mogen bestaan? 
 
Uw Kamer heeft in het debat over de evaluatie passend onderwijs gevraagd de wachtlijsten in het 
speciaal onderwijs te monitoren. Daarover zijn gesprekken gevoerd met onder meer de Inspectie 
van het Onderwijs, de PO-Raad, de VO-Raad, de sectorraad GO, Simea, en Vivis. Momenteel 
wordt gewerkt aan de uitwerking van de monitor en u wordt daarover nog voor het eind van het 
jaar geïnformeerd. 
                                                                 
48
 Kamerstuk 35 300-VIII, nr. 163 
49
 Kamerstuk 35 570-VIII, nr. 233 
50
 Kamerstuk 35 570-VIII, nr. 72 

107 
 
393 Vormt het antwoord van de minister van december 2017 op de schriftelijke vragen over 
stereotypen in schoolboeken, dat het gezien de vrijheid van onderwijs niet passend is voor de 
minister voor Basis- en Voortgezet Onderwijs en Media de educatieve uitgeverijen op de inhoud 
van leermiddelen aan te spreken, maar dat het denkbaar is om de maatschappelijke discussie 
over dit onderwerp te bevorderen en hierin een faciliterende rol te nemen en dat dit ertoe kan 
leiden dat leermiddelenmakers vaker andere, minder stereotype voorbeelden gaan gebruiken, 
een toezegging? Wat heeft u sindsdien op dat punt ondernomen? 
 
In haar verantwoordelijkheid voor het emancipatiebeleid heeft de minister van Onderwijs, Cultuur 
en Wetenschap deze maatschappelijke discussie bevorderd en gefaciliteerd, onder meer door het 
onderzoek van prof. Mesman naar stereotypering in leermiddelen in discussie te laten brengen bij 
educatieve uitgevers. 
Daarnaast vinden wij het noodzakelijk dat aanbieders en afnemers van leermiddelen gezamenlijk 
de professionele dialoog over de inhoud, vorm, kwaliteit, prijs en effectiviteit van leermiddelen 
voeren. Waar nodig faciliteren wij dat gesprek. Minister MBVOM is in gesprek met de GEU (de 
vereniging waarbij zo’n 35 educatieve uitgevers zijn aangesloten, die samen 95 procent van de 
markt bedienen), de PO-Raad en de VO-raad en SLO om deze professionele dialoog op een 
constructieve en weloverwogen manier voort te zetten. Ook expertise van leraren wordt daarbij 
benut. 
 
394 Zal u zich ervoor inzetten om in de context van inclusief onderwijs – dat immers ook de 
Nederlandse leerlingen in het buitenland omvat –, de infrastructuur van NOB-scholen duurzaam 
te borgen? 
 
Met de stichting NOB voeren wij periodiek overleg om het belang van Nederlandse leerlingen in 
het buitenland te waarborgen. Momenteel werken wij met de stichting NOB aan het inlopen van 
vertragingen als gevolg van covid-19 maatregelen. De oplossing moet ook voorzien in een 
uitwerking van het openhouden van onderwijsinstellingen voor onderwijs in de Nederlandse taal 
en Cultuur. Wij categoriseren deze leerlingen echter niet binnen de context van inclusief 
onderwijs. 
 
395 Kunt u specificeren over welke subsidies het gaat bij de post 'Overige beschikkingen op basis van 
51 
kaderregeling subsidies OCW, SZW en VWS en SLOA', met daarbij het bedrag van 7,482 miljoen 
euro voor het po in 2022? 
 
De post overige subsidies op basis van kaderregeling subsidies OCW, SZW en VWS en SLOA (Wet 
subsidiëring landelijke onderwijsondersteunende activiteiten) bedraagt in 2022 geen 7,482 
miljoen euro maar een bedrag van 6,058 miljoen euro. Het betreft onder andere subsidies voor 
de regelingen Damu en Schoolkracht.  Hier is een bedrag van circa € 3,3 miljoen mee gemoeid. 
Verder worden subsidies verstrekt op het gebied van Leerplanontwikkeling, Digitalisering, 
Passend onderwijs en Residentieel onderwijs. 
 
396 Waarom is er bij de Regeling brede brugklassen slechts sprake van één jaar subsidie, in 2022?  
 
Zie het antwoord op vraag 193. 
 
397 Kunt u specificeren over welke subsidies het gaat bij de post 'Overige beschikkingen op basis van 
kaderregeling subsidies OCW, SZW en VWS en SLOA', met daarbij het bedrag van 16,67 miljoen 
euro voor het vo in 2022? 
 
Het betreft onder andere subsidies op het gebied van de curriculumherziening (Ontwikkelen van 
eindtermen bovenbouw vo, Vakvernieuwingen/examens bovenbouw vo CvTE/Cito etc.). Hier is 
een bedrag van circa €10 miljoen mee gemoeid. Verder worden subsidies verstrekt op het gebied 
van Aanpak lerarentekort informatica, Stimuleringsprogramma Aanpak Dyslexie, 
Thuiszittersaanpak, Residentieel onderwijs. 
                                                                 
51
 SLOA: Wet subsidiëring landelijke onderwijsondersteunende activiteiten 

109 
 
leerweg, met een totale omvang van € 20 miljoen (4 jaar van € 5 miljoen). Dit is 
onderdeel van het budget leven lang ontwikkelen (pag. 55). 
Om volwassen werkenden en werkzoekenden beter te informeren, wordt het Landelijk 
Scholingsportaal ontwikkeld, waarin een overzicht wordt gegeven van scholingsmogelijkheden en 
financieringsmogelijkheden. De (ontwikkel)kosten van € 1,4 miljoen per jaar zijn een onderdeel 
van het budget leven lang ontwikkelen (pag. 55). Zie ook het antwoord op vraag 210. 
 
404 Welke maatregelen neemt u om een leven lang ontwikkelen mogelijk te maken? Welke 
aanvullende eisen worden er nu gesteld die belemmerend werken om diploma’s in het voortgezet 
onderwijs te stapelen? Wat is het effect als deze aanvullende eisen geschrapt zouden worden? 
Wat zouden de budgettaire effecten hiervan zijn? 
 
Voor het antwoord op de eerste deelvraag zie het antwoord op vraag 403. 
 
Met de invoering van de wet ‘gelijke kans op doorstroom’ per 1 augustus 2020 is het makkelijker 
geworden om door te stromen binnen het voortgezet onderwijs en zo te stapelen. Leerlingen met 
een vmbo-gl- of vmbo-tl-diploma moeten worden toegelaten tot havo, indien zij aan de wettelijke 
doorstroomeis voldoen: een diploma met een extra vak. Voor leerlingen in het vmbo geldt dat zij 
zonder aanvullende regels kunnen stapelen van de ene naar de andere leerweg in het vmbo. 
Leerlingen met een havodiploma moeten sinds de invoering van het wettelijk doorstroomrecht 
onvoorwaardelijk worden toegelaten tot het vwo. Scholen mogen geen additionele toelatingseisen 
stellen en hebben de ruimte om leerlingen die niet volledig aan deze eisen voldoen toch toe te 
laten. Naast de genoemde opties in het reguliere vo, kan er ook gestapeld worden door 
bijvoorbeeld volwassenen: via het vavo (deeltijdonderwijs) of door gebruik te maken van het 
staatsexamen. Een eerder afgerond diploma is daarbij geen vereiste voor instroom. Het 
schrappen van aanvullende eisen is niet aan de orde en daarom is er ook geen budgettair effect 
voorzien. 
 
405 Zijn het uitdelen van boetes en het van overheidsopdrachten en subsidies uitsluiten 
van  bedrijven die discrimineren bij de selectie van stagairs, onderdeel van het programma 
Gelijke kansen richting de toekomst? Zo ja, waarom? Zo nee, waarom niet? Welke maatregelen 
worden er dan genomen om discriminatie bij de selectie voor stageplekken te voorkomen? Waar 
wordt dit verantwoord in de memorie van toelichting bij de begroting? 
 
Het programma Gelijke kansen naar de toekomst richt zich op de ontwikkeling van aantoonbaar 
effectieve interventies voor het verbeteren van gelijke kansen bij de start op de arbeidsmarkt. 
Het programma wordt in 2023 afgerond. Uit de eerste resultaten blijken bijvoorbeeld een goede 
voorbereiding op de arbeidsmarkt, het opdoen van relevante werkervaring en verbetering sociale 
netwerk en het objectiveren van werving en selectieprocedures van belang. Het uitdelen van 
boetes en het van overheidsopdrachten en subsidies uitsluiten van bedrijven die discrimineren bij 
de selectie van stagiairs zijn geen onderdeel van het onderzoek.  
 
Vooruitlopend op de resultaten van het onderzoek in 2023 wordt in de aanpak van 
stagediscriminatie met verschillende acties en projecten ingezet op het vergroten van 
bewustwording rondom stagediscriminatie bij leerbedrijven, mbo scholen en studenten. Zo is in 
samenwerking met de minister van SZW het Kennispunt Gelijke kansen, Diversiteit en Inclusie 
opgericht en wordt in de campagne #KIESMIJ aandacht gevraagd voor stagediscriminatie. Met 
het wetsvoorstel ‘Toezicht gelijke kansen bij werving en selectie’ krijgen bedrijven de wettelijke 
verplichting om beleid te voeren gericht op het bevorderen van gelijke kansen bij werving en 
52 
selectie. Dit geldt ook voor de werving en selectie van stagiaires.
 
Met het ‘Actieplan stages en leerbanen’ zorgt SBB voor voldoende leerplaatsen of stages bij 
erkende leerbedrijven. SBB richt zich hierbij onder andere op jongeren met een migratie-
achtergrond. Met de aanpak jeugdwerkloosheid ontvangen scholen extra middelen om 
laatstejaars studenten en gediplomeerde schoolverlaters extra begeleiding en nazorg te geven. 
Deze maatregel richt zich onder andere op jongeren met een migratieachtergrond, die wegens 
(stage)discriminatie een moeilijke start op de arbeidsmarkt kennen. Dit wordt verantwoord onder 
                                                                 
52
 Na het aftreden van het kabinet is dit wetsvoorstel controversieel verklaard. Dit wetsvoorstel is nu aan het 
volgend kabinet. 

