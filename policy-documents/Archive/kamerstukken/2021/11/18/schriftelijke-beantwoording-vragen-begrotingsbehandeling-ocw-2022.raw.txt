Vragen van het lid Beertema, H.J. (Partij voor de Vrijheid) 
 
Vraagnummer: 1 
Vraag: 
Hoe staat het met de aangenomen motie waarin de Kamer zich uitspreekt tegen het nationaal 
actieplan voor meer diversiteit en inclusie waarmee etniciteit en migratieachtergronden breed 
worden geregistreerd. 
 
Antwoord: 
De motie van het lid Wiersma c.s. verzocht de regering om geen cijfers over etnische 
achtergrond of migratieachtergrond van studenten en medewerkers bij te houden. Zoals 
eerder toegelicht in mijn reactie op uw commissiebrief vinden wij registratie van individuele 
persoonskenmerken niet wenselijk. Dat is dan ook geen onderdeel van het actieplan. Wel 
vinden wij het belangrijk dat beleid om kansengelijkheid in de wetenschap te bevorderen, 
gebaseerd wordt op feitelijke informatie over waar de knelpunten zich voordoen. Daarom 
wordt er op dit moment door de adviescommissie diversiteit en inclusie in onderwijs en 
onderzoek en het Rathenau Instituut gewerkt aan een advies over monitoring dat met uw 
Kamer gedeeld zal worden alvorens een nieuw kabinet kan besluiten over vervolgstappen.  
 
Vraagnummer: 2 
Vraag: 
Wil de minister reageren op de stelling dat de woke gekte op universiteiten in recordtijd een 
dominante plek heeft gekregen?  
 
Antwoord: 
Academische vrijheid vinden wij heel belangrijk. Wetenschappers moeten in vrijheid 
onderzoek kunnen doen en onderwijs kunnen geven. Studenten moeten zich vrij voelen om 
zich uit te spreken. De universiteit is een plek waar alle opvattingen ter discussie moeten 
kunnen worden gesteld. Hoe ver dat debat - dat er soms stevig aan toe kan gaan-  moet 
gaan, en waar men elkaar op aanspreekt, is ook onderwerp van gesprek bij universiteiten. 
 
Vragen van het lid Woude, H. van der (VVD) 
 
Vraagnummer: 3 
Vraag: 
Kan de minister aangeven welke inzichten de overlegtafels, voortkomend uit het onderzoek 
naar macrodoelmatigheid in het Hoger onderwijs, na een jaar hebben opgeleverd 
 
Antwoord: 
Dit onderzoek komt voort uit een eerdere motie, die specifiek hogescholen verzoekt om 
overlegtafels te organiseren. Hogescholen organiseren deze overlegtafels op verschillende 
niveaus. Deze hebben als doel om het onderwijs en werkveld dichter bij elkaar te brengen. Er 
zijn inmiddels overlegtafels ingericht voor de sectoren zorg, techniek, retail en zakelijke 
dienstverlening. Daarnaast is er een bestuurlijke overlegtafel die zich richt op 
arbeidsmarktvraagstukken zoals energietransitie, LLO en gezamenlijk opleiden. Het is nu nog 
te vroeg om resultaten te delen. Het hbo zal in de komende tijd samen met de 
werkgeversorganisaties de overlegtafels verder formaliseren en de samenwerking verstevigen. 
De Vereniging van Hogescholen zal ons hierover begin volgend jaar informeren. Deze inzichten 
kunnen dan ook met de Kamer worden gedeeld. 
 
Vraagnummer: 4 
Vraag: 
Ziet de minister mogelijkheden om de voorlichting over de voordelen van en verschillen tussen 
MBO/HBO en WO beter in te richten Context: Er is een tekort aan beroepsopgeleiden, 
academische opleidingen worden verheerlijkt.  
 
Antwoord: 
  1  

Antwoord: 
De Europese Commissie vraagt kennisinstellingen vanaf 2022 om gendergelijkheidsplannen bij 
een aanvraag van onderzoeksfinanciering uit Horizon Europe. Wij willen de Nederlandse 
kennisinstellingen daarin ondersteunen door een brede handreiking te bieden die gebaseerd is 
op wetenschappelijke inzichten en goede voorbeelden. Daarom is gekozen de handreiking te 
laten opstellen door een nationale adviescommissie die bestaat uit experts op het gebied van 
diversiteit, inclusie, discriminatie en sociale veiligheid. We laten instellingen vrij om hun eigen 
aanpak en beleid te bepalen. Om die reden schetst de handreiking bewust mogelijkheden 
zonder iets voor te schrijven. Het is aan bestuurders om hier hun eigen professionele 
afwegingen in te maken. 
Vraagnummer: 8 
Vraag: 
Vraag: Kan de minister toezeggen eerst een verkenning uit te voeren naar wat de rol van het 
HBO versus het WO kan zijn en waar de meerwaarde van het verschil dan wel de 
overeenkomst ligt, voordat een wetswijziging wordt ingediend die “een gelijk speelveld” wil 
creëren door HBO’s beter te faciliteren om WO opleidingen aan te bieden en andersom. En kan 
de minister toezeggen de verkenning en de daaruit voortkomende keuzes aan de Tweede 
Kamer voor te leggen, voordat de minister overgaat tot indiening van dit wetsvoorstel. 
 
Antwoord: 
Het is belangrijk dat onderwijsinstellingen in hbo en wo samenwerken aan een dekkend, divers 
en complementair opleidingsaanbod passend bij het profiel van de instelling. Het is nu al zo in 
het bachelor-masterstelsel dat de aard van de opleiding bepaalt of het gaat om een wo- dan 
wel hbo-opleiding, en niet of de opleidende instelling een universiteit dan wel een hogeschool 
is. Bij de voorgestelde wetswijziging om wo-opleidingen bij hogescholen beter te faciliteren, is 
aandacht nodig voor wat dit breder betekent voor de inrichting en doorontwikkeling van het 
binaire stelsel. Een verkenning hiernaar zal dan ook deel uitmaken van het wetstraject. 
Overigens verwacht de Vereniging Hogescholen dat wo-opleidingen aan hogescholen ook in de 
toekomst een uitzondering blijven. 
  
 
Vragen van het lid Paul, M. (VVD) 
 
Vraagnummer: 9 
Vraag: 
Hoe ziet de minister de aanbeveling uit het McKinsey rapport van vorig jaar, om de 
ondergrens voor het verkrijgen van het oordeel ‘voldoende’ van de inspectie te verhogen, 
zodat we een brede verbetering krijgen van het onderwijs. 
 
Antwoord: 
Zoals opgenomen in de beleidsreactie van 15 september 2020 op het rapport van McKinsey, is 
het - indien structureel meer middelen beschikbaar komen - verstandig om de lat voor de 
scholen omhoog te brengen. Dit zou onderdeel kunnen zijn van een breder pakket aan 
maatregelen om de kwaliteit van het onderwijs te vergroten. Het verhogen van de 
inspectienormen voor basiskwaliteit is ook één van de maatregelen uit de Brede 
Maatschappelijke Heroverwegingen (BMH): Kwalitatief goed onderwijs met kansen voor 
iedereen, van vorig jaar. Het is aan een volgend kabinet om hier een besluit over te nemen. 
 
Vraagnummer: 10 
Vraag: 
Het kabinet heeft in reactie op feitelijke vragen aangegeven dat de Kamer in december een 
update krijgt over de uitwerking van het vervolgtraject op basis van de plannen van Van 
Vroonhoven. Kan de minister toch nu alvast een stand van zaken geven en dan met name op 
het gebied van het verbeteren van de lerarenopleiding. 
 
Antwoord: 
Wij werken momenteel de aanbevelingen van Merel van Vroonhoven gezamenlijk met de vak/ 
beroeps- en sectororganisaties uit. Dat doen we langs drie lijnen: regionale aanpak, 
beroepsbeeld en landelijke regie/ taskforce. De aanbeveling over maatwerk in de 
  3  

werknemers. Als dit toch het geval is, dan moet de stagiair gezien worden als werknemer en 
ten minste het minimumloon ontvangen. Een hogere vergoeding dan een onkostenvergoeding 
voor een stage is ook belastingtechnisch niet mogelijk binnen een stagevergoeding, omdat de 
vergoeding dan vaak wordt aangemerkt als loon. Op 3 december 2020 hebben wij met de 
Stichting van de Arbeid, de MBO Raad, Job en SBB de afspraak gemaakt dat stagiairs ten 
minste een vergoeding voor gemaakte onkosten dienen te ontvangen. De SER onderstreept in 
zijn advies Gelijke kansen in het onderwijs het belang van deze afspraak, omdat studenten 
wier onkosten niet volledig worden vergoed, minder kans hebben om een stage te doen of een 
stage af te ronden wanneer hun ouders hen daarbij niet financieel kunnen ondersteunen. Als 
er problemen ontstaan bij de onkostenvergoeding, dan is het aan de school/student om dit bij 
het leerbedrijf te bespreken. Ook kan melding worden gedaan bij SBB. 
  
Vraagnummer: 14 
Vraag: 
Is het mogelijk om volwaardig zwangerschapsverlof voor studenten in het HBO en op de 
universiteit wettelijk te regelen. 
 
Antwoord: 
In reactie op de eerdere motie van de leden Kwint en Van den Hul heeft u op 16 september 
2021 een brief over de bestaande regelingen binnen het hoger onderwijs voor zwangere 
studenten en studerende ouders ontvangen. De huidige WHW verplicht instellingen 
maatregelen te treffen ten aanzien van hun studenten in verband met ouderschap of 
zwangerschap. Daarbij gaat het bijvoorbeeld om de geldigheidsduur van studiepunten, het bsa 
en de invulling van het onderwijsprogramma. Studenten kunnen daarnaast een beroep doen 
op het profileringsfonds, vergelijkbaar met het mbo-studentenfonds. Instellingen zijn zelfs 
verplicht een financiële tegemoetkoming te verstrekken, indien de student aantoont dat deze 
door bijzondere omstandigheden studievertraging heeft opgelopen of naar verwachting zal 
oplopen. 
  
Samen met de koepels en bonden is eerder dit jaar afgesproken de 
ondersteuningsmogelijkheden voor zwangere studenten voortaan vast te leggen in het 
studentenstatuut. Verder is het aan een volgend kabinet om te besluiten over een eventuele 
verdere verankering dan wel explicitering van de rechtspositie van zwangere studenten in de 
wet, en/of regelgeving.  
  
Vraagnummer: 15 
Vraag: 
De SP heeft een meldpunt gelanceerd waar op basis van de reacties aanbevelingen in een 
factsheet zijn verwoord. Graag een reactie op de factsheet door de minister. Is de minister 
ertoe bereid docenten standaard na een half jaar een vast contract te geven, eventueel na nog 
een half jaar daar achteraan. 
 
Antwoord: 
De SP vraagt een reactie op de aanbevelingen in de factsheet op basis van meldingen over de 
onderwijsarbeidsmarkt. Het gaat onder meer over tijdelijke contracten en het uit de lumpsum 
halen van de salarissen. 
 
Zoals ook besproken in het commissiedebat van 6 oktober vinden wij het belangrijk dat het 
aandeel tijdelijke contracten wordt teruggedrongen. Het is echter aan werkgevers en 
werknemers om hierover afspraken te maken. De regels voor de stapeling van tijdelijke 
arbeidsovereenkomsten zijn immers voor alle sectoren vastgelegd in het Burgerlijk Wetboek, 
deze regels zijn van toepassing op alle werkgevers en werknemers in Nederland.  
 
Een groot deel van het personeel in loondienst heeft een vast contract. In 2020 in het po 
89%, en in het vo en mbo 81%. Ook onder startende docenten in loondienst stijgt het aantal 
vaste contracten. Vooral in het po is de stijging over de jaren 2015 tot 2019 substantieel: van 
4% naar 31% vast en van 29% naar 52% uitzicht op vast. Het aandeel van het personeel dat 
niet in loondienst is, is relatief beperkt. Dit bedraagt in 2020 4% in het po, 4% in het vo en 
6% in het mbo. Dit gaat niet alleen over leraren, maar over al het personeel. 
  5  

Op 16 juni heeft uw Kamer een rapport ontvangen waarin is verkend hoe het kennissysteem in 
het Caribisch deel van het Koninkrijk der Nederlanden kan worden versterkt. De beleidsreactie 
op het rapport vraagt om afstemming met alle zes Caribische eilanden binnen het Koninkrijk 
en wordt verder besproken tijdens het aankomende vierlandenoverleg. Wij volgen daarmee 
het proces zoals in de begeleidende Kamerbrief is geschetst. Het Vierlandenoverleg staat 
gepland voor februari 2022. Wij verwachten snel daarna met een reactie te komen. 
  
Vraagnummer: 19 
Vraag: 
Hoe las de minister het rapport van De Koninklijke Nederlandse Akademie van Wetenschappen 
(KNAW)? Is zij bereid de KNAW en alle belanghebbenden (van de patiënten tot de 
wetenschap) te vragen om het concept van het expertisecentrum verder uit te werken?  
 
Antwoord: 
Wij zijn de KNAW zeer erkentelijk voor hun recente adviesrapport over hoe de wetenschap 
optimaal kan bijdragen aan een efficiëntere ontwikkeling van geneesmiddelen. Het rapport 
laat zien dat de samenwerking tussen wetenschappers, gezondheidszorg, 
patiëntenorganisaties en farmaceutische bedrijven hierbij van essentieel belang is. Een 
expertisecentrum kan hier mogelijk bij helpen. Het kabinet heeft in mei dit jaar onder leiding 
van de staatssecretaris van VWS en de minister EZK besloten tot oprichting van het nationaal 
platform Future Affordable Sustainable Therapies, afgekort FAST. Dit platform heeft als doel 
om meer coördinatie en samenhang aan te brengen in publieke investeringen in 
therapieontwikkeling, met als doel om therapieën versneld van lab naar patiënt te krijgen. We 
zijn graag bereid om, in samenwerking met de staatssecretaris van VWS en de minister van 
EZK aan de KNAW en andere belanghebbenden te vragen om ons te adviseren over de 
inrichting van een expertisecentrum. 
 
 
Vragen van het lid Hoop, H. de (PvdA) 
  
Vraagnummer: 20 
Vraag: 
Is de minister bereid te inventariseren voor welke mogelijkheden van compensatie van de 
generatie die nu onder het leenstelsel valt draagvlak is binnen de huidige en nieuwe coalitie?  
 
Antwoord: 
Tijdens de begrotingsbehandeling van vorig jaar is een motie aangenomen om de 
verschillende mogelijkheden te onderzoeken voor compensatie van studenten die onder het 
leenstelsel hebben gestudeerd. In april hebben wij u hierover geïnformeerd. Het past niet bij 
de demissionaire status van dit kabinet om nu te onderzoeken voor welke varianten er 
draagvlak te vinden is bij de verschillende politieke partijen in uw Kamer. Dit is aan een nieuw 
Kabinet.  
  
Vraagnummer: 21 
Vraag: 
Is de minister het eens dat compensatie van de leenstelselgeneratie nodig is om te voorkomen 
dat we een ongelukkige generatie de rekening laten betalen? 
 
Antwoord: 
Verschillende partijen hebben in hun verkiezingsprogramma’s aangegeven studenten te willen 
compenseren die onder het leenstelsel hebben gestudeerd. Gezien de demissionaire status van 
dit kabinet is het echter niet passend om daar nu uitspraken over te doen. Een keuze voor een 
compensatie en de vormgeving daarvan zijn aan een volgend kabinet. 
  
Vraagnummer: 22 
Vraag: 
Wat is de reactie van de minister op een amendement dat de PvdA zal indienen over 
tegemoetkoming voor ouders met een kleine portemonnee om te voorzien in elektronische 
apparatuur zoals tablets en grafische rekenmachines? 
  7  

lossen. De urgentie van de maatschappelijke uitdagingen waartoe de krapte leidt, vraagt 
hierom. 
  
Vraagnummer: 25 
Vraag: 
Als we het een goed idee vinden dat kinderen op het mbo een vak leren waar ook werk in is, 
hoe verbeteren we dan de doorstroom vmbo-mbo? En hoe zorgen we er voor dat technische 
afdelingen op het vmbo open blijven? In hoeverre is het mbo voldoende materieel en 
immaterieel toegerust om de gevolgen van de impuls in het vmbo aan te kunnen?  
 
Antwoord: 
Het kabinet heeft bij het regeerakkoord structureel € 100 miljoen vrijgemaakt voor het 
technisch vmbo. Onder de vlag van Sterk Techniekonderwijs (STO) werken 78 techniekregio’s 
samen aan de versterking en verduurzaming van het technisch vmbo. Elke regio maakt met 
regionale partners plannen waarbij onder andere wordt ingezet op het verbeteren van de 
doorstroom vmbo-mbo.   
 
Daarnaast is er het programma Sterk Beroepsonderwijs (SBO), dat gericht is op goed en 
toegankelijk regionaal aanbod vmbo-mbo in alle profielen. Elke leerling moet binnen het 
onderwijsaanbod in elke regio op elk niveau terecht kunnen in doorlopende leerroutes vmbo-
mbo tot en met mbo-4. Het verbeteren van de doorstroom vmbo-mbo is een proces van lange 
adem. 
 
De leerlingenaantallen in het vmbo lopen terug. Door STO zijn we erin geslaagd om het aantal 
vmbo-vestigingen dat technische profielen aanbiedt de afgelopen twee jaar gelijk te houden. 
Bijna alle vmbo basis- en kaderberoepsgerichte leerlingen kunnen in een straal van tien 
kilometer een school vinden die een technisch vmbo-profiel aanbiedt. Het mbo is voldoende 
toegerust om onderwijs te geven aan alle leerlingen die het vmbo verlaten. 
 
Vraagnummer: 26 
Vraag: 
Hoe ziet de minister de motie van het CDA en de VVD die oproept tot een 
rekenkameronderzoek naar de besteding van de gelden voor het Nationaal Programma 
Onderwijs. In de wetenschap dat er eigenlijk geen onderzoek kan komen voor een plan, 
zonder vooraf vastgelegd doel en analyse. Op welke manier zorgen we ervoor dat we in de 
Tweede Kamer wel grip en zicht krijgen op het hoe van de besteding van de middelen? 
 
Antwoord:Het NP Onderwijs is een ongekende meerjarige incidentele investering. Deze 
investering brengt ook verantwoordelijkheid met zich mee voor alle betrokken partijen. Naast 
een gedegen aanpak om de vertragingen van leerlingen en studenten goed in kaart te brengen 
en aan te pakken, is een gedegen monitoring, evaluatie en verantwoording noodzakelijk. 
 
De Kamer heeft er eerder bij de minister op aangedrongen om scholen bij 
ondersteuningsprogramma’s rond corona niet op te zadelen met zware administratieve lasten. 
Om die reden is er gekozen voor een bekostigingsregeling en niet een subsidie op aanvraag.  
 
In het kader van het reguliere verantwoordingsonderzoek doet de Algemene Rekenkamer 
onderzoek naar het NPO Onderwijs en kijkt daarbij speciaal naar de besteding van middelen in 
het po. De motie van het CDA en de VVD waarnaar verwezen wordt is een rechtstreeks 
verzoek van de leden van de Tweede Kamer aan de leden van de Algemene Rekenkamer.  
 
 
Vragen van het lid Gündogan, N. (Volt) 
 
Vraagnummer: 27 
Vraag: 
Staat de minister nog steeds achter het besluit dat tussen 2026 en 2033 jaarlijks 40 miljoen 
wordt bezuinigd op universiteiten vanwege ICT-problemen bij DUO?  
 
  9  

beleidsonderzoek (IBO) Onderwijshuisvesting ontvangen, over verbeteringen van het 
huisvestingsstelsel voor scholen in het funderend onderwijs. Hieruit blijkt onder andere dat in 
de opzet van het onderwijshuisvestingsbeleid een integrale aanpak ontbreekt. In de 
beleidsreactie op het IBO-rapport die u binnenkort ontvangt zullen wij hier nader op 
reflecteren.  
 
Op korte termijn is de ventilatiesituatie in schoolgebouwen echter urgent gebleken waardoor 
maatregelen noodzakelijk zijn. Er is in oktober 2020 in totaal € 360 miljoen uitgetrokken voor 
de aanpak van de ventilatie over meerdere jaren. Daarvan is € 100 miljoen uitgeput met de 
eerste tranche van de regeling Specifieke Uitkering Ventilatie in Scholen (SUVIS). Daarna is er 
€ 100 miljoen euro naar voren gehaald om een tweede tranche te kunnen openen binnen de 
SUVIS regeling. Hiermee is tegemoet gekomen aan de motie-Westerveld/Kuiken, waarin wordt 
verzocht om middelen voor ventilatie versneld beschikbaar te stellen.Vraagnummer: 31 
Vraag: 
Wat zijn de ideeën van de minister over de mogelijkheden van digitalisering in het onderwijs? 
 
Antwoord:  
Fysiek onderwijs is van essentieel belang voor leerlingen en studenten. Doordachte 
digitalisering kan daarnaast de leeropbrengsten en motivatie van leerlingen en studenten 
verbeteren, de werkdruk van leraren in het funderend onderwijs verminderen door taken als 
nakijken en lesvoorbereiding te verlichten en de aansluiting op de arbeidsmarkt versterken. 
Ook kan het de flexibiliteit en toegankelijkheid van het mbo en ho verhogen. 
 
Voor de tweede ronde van het Nationaal Groeifonds heeft OCW in een dialoog met het 
onderwijs, wetenschappers en het bedrijfsleven aanvullende digitaliseringsvoorstellen 
ingediend. De voorstellen zetten onderwijsbreed in op het verhogen van de kwaliteit van het 
onderwijs via digitale toepassingen en verbetering van de digitale infrastructuur. Daarbij is er 
ook oog voor de risico’s van digitalisering. De voorstellen worden momenteel beoordeeld door 
het Nationaal Groeifonds. In het voorjaar van 2022 worden de uitkomsten bekendgemaakt. 
 
Vraagnummer: 32 
Vraag: 
Ziet de minister in het kader van Europees burgerschap mogelijkheden om de toegang tot dit 
programma voor mbo- en hbo-studenten op dezelfde manier mogelijk te maken zoals dat nu 
voor wo-studenten het geval is? 
 
Antwoord: 
Vanaf begin 2021 is het nieuwe programma Erasmus+ in werking getreden. Eén van de 
prioriteiten van dit nieuwe programma is inclusie, om er voor te zorgen dat meer burgers en 
organisaties gebruik kunnen maken van dit mooie programma. Voor hbo-studenten waren de 
mogelijkheden al hetzelfde als voor studenten uit het wo. 
 
Eén van de nieuwe ontwikkelingen in het nieuwe programma is dat de mogelijkheden zijn 
vergroot voor mbo-studenten om aan het Erasmus+ programma mee te doen. Ook is het 
budget voor het mbo ruim vergroot ten opzichte van het vorige programma. Dit zijn dus al 
goede ontwikkelingen. 
 
De onderhandelingen en dus ook de voorwaarden voor het nieuwe programma Erasmus+ 
hebben gelijk gelopen met de onderhandelingen over het Meerjarig Financieel Kader. Deze 
liggen nu dus tot en met 2027 vast. Wel is het zo dat ook op nationaal niveau het Nationaal 
Agentschap, dat het programma voor het ministerie van OCW uitvoert, samen met ons druk 
bezig is om de kansen voor studenten van alle opleidingsniveaus op internationale ervaring te 
vergroten. Daarvoor zal jaarlijks een inclusiestrategie worden opgesteld. Hierbij is ook 
uitdrukkelijk aandacht voor de mogelijkheden voor mbo-studenten. 
 
Vraagnummer: 33 
Vraag: 
Wat is de visie van de minister ten aanzien van het Aim learn master achieve (ALMA)? Wat 
was de positie van Nederland ten aanzien van dit programma? 
  11  

begeleiden van mbo’ers naar werk. Hiermee is de Subsidieregeling extra begeleiding en 
nazorg mbo 2021/2022 de facto al een jaar verlengd. De beslissing over verlenging na deze 
periode of een structurele regeling is aan een volgend kabinet. 
 
 
Vragen van het lid Wassenberg, F.P. (Partij voor de Dieren) 
 
Vraagnummer: 37 
Vraag: 
Kan de minister reflecteren op het feit dat het Biomedical Primate Research Centre (BPRC) nog 
niet conform een in 2016 aangenomen motie het aantal dierproeven naar nul heeft 
gereduceerd? 
 
Antwoord: 
De motie van de leden Van Dekken en Heerema uit 2016 verzocht te onderzoeken hoe zo snel 
mogelijk een afbouw van proeven met apen naar nul kan worden gerealiseerd. Uit de hiervoor 
uitgevoerde studies bleek dat een zorgvuldige vermindering van het aantal proeven met apen 
van 40% realiseerbaar is. We willen niet dat een directe stop op proeven met apen risico’s met 
zich meebrengt voor de bestrijding van levensbedreigende ziekten en infectieziekten die de 
volksgezondheid in gevaar brengen, conform de wens van uw Kamer in de motie Tielen. 
Afhankelijk van het beschikbaar komen van proefdiervrije innovaties zal worden bezien hoe en 
wanneer verdere afbouw mogelijk is. 
Vraagnummer: 38 
Vraag: 
BPRC meldt zelf dat ze jaarlijks aan de minister melden wat hun vorderingen zijn met 
betrekking tot apenproeven. Gebeurt dat ook? Zo ja, hoeveel proeven zijn er op apen in 2020 
uitgevoerd? 
 
Antwoord: 
Het BPRC en het ministerie van OCW hebben jaarlijks een gesprek over de voortgang van de 
transitie naar minder proeven met apen, een kleinere fokkolonie en meer proefdiervrije 
innovaties. Over het aantal in 2020 uitgevoerde proeven met apen wordt u geïnformeerd 
zodra de NVWA de gegevens over al het proefdiergebruik in 2020 heeft gepubliceerd. Dit zal 
naar verwachting voor het einde van het jaar zijn. 
 
Vraagnummer: 39 
Is de regering bereid om in aanloop naar de eerstvolgende evaluatie van het 
sponsorconvenant alvast te werken aan aangescherpte maatregelen zodat die direct kunnen 
worden ingevoerd als de beïnvloeding niet stopt? Welke mogelijkheden ziet de minister om het 
sponsorconvenant om te zetten in wetgeving? Ik doe een oproep om kinderen beter te 
beschermen tegen de beïnvloeding van bedrijven. Ligt een grotere rol voor de 
onderwijsinspectie voor de hand? 
  
Antwoord: 
In eerste instantie zijn schoolbesturen, scholen en leraren verantwoordelijk voor de 
beoordeling van, en daarmee aanspreekbaar op, de kwaliteit van de gebruikte 
onderwijsconcepten, lesmaterialen, gastlessen en excursies.  
 
Er is nu geen wettelijke basis om hier de inspectie op te zetten. Wij zullen de genoemde 
zorgen meenemen in de evaluatie van het sponsorconvenant en daarbij ook kijken of het 
convenant het juiste instrument is om dit soort zaken te regelen.  
 
Vraagnummer: 40 
Vraag: 
Is de minister bereid de bijdrage voor proefdiervrije innovatie aan de Biomedical Primate 
Research Centre (BPRC) te oormerken en dit jaarlijks te vergroten ten koste van dierproeven? 
 
Antwoord: 
Wij vinden een oormerking in de subsidie onwenselijk, omdat we het niet wenselijk vinden op 
  13  

Op korte termijn is de ventilatiesituatie in schoolgebouwen echter urgent gebleken waardoor 
maatregelen noodzakelijk zijn. Er is in oktober 2020 in totaal € 360 miljoen uitgetrokken voor 
de aanpak van de ventilatie over meerdere jaren. Daarvan is € 100 miljoen uitgeput met de 
eerste tranche van de regeling Specifieke Uitkering Ventilatie in Scholen (SUVIS). Daarna is er 
€ 100 miljoen euro naar voren gehaald om een tweede tranche te kunnen openen binnen de 
SUVIS regeling. Hiermee is tegemoet gekomen aan de motie-Westerveld/Kuiken, waarin wordt 
verzocht om middelen voor ventilatie versneld beschikbaar te stellen. 
Vraagnummer: 44 
Vraag: 
Zeeland kent een groot tekort aan tandartsen. Het is problematisch dat alle 
tandartsopleidingen boven de lijn Rotterdam-Nijmegen zitten, zeker als we weten dat 
tandartsen vaak blijven hangen in de regio van hun opleiding. Is de minister bereid om actief 
aan de slag te gaan om plannen te ondersteunen voor een opleidingsplaats in Zeeland en 
geografische spreiding mee te nemen bij het oordeel over de doelmatigheid?  
 
Antwoord: 
Op dit moment is er landelijk gezien geen tekort aan tandartsen. Het Capaciteitsorgaan 
ontvangt wel zorgen over rurale tekorten (Zuid-Limburg, Zeeland, Drenthe, Friesland). In het 
laatste advies heeft het Capaciteitsorgaan geadviseerd om het aantal opleidingsplaatsen voor 
tandartsen uit te breiden met 100 plaatsen. Dit kost circa € 26 miljoen. We zie geen 
mogelijkheid hiervoor middelen vrij te maken op de OCW-begroting. De Kamer is bericht dat 
een besluit over uitbreiding van de capaciteit voor de opleiding tandheelkunde door een 
volgend kabinet moet worden genomen. Aan het Capaciteitsorgaan is wel al gevraagd in het 
volgende capaciteitsplan dat in 2022 verschijnt een beeld te geven van de regionale spreiding 
van tandartsen. 
Daarbij komt dat het initiatief voor het starten van een nieuwe tandartsopleiding in de eerste 
plaats bij een universiteit zelf ligt. De Erasmus Universiteit Rotterdam heeft bijvoorbeeld de 
ambitie uitgesproken om een nieuwe tandartsopleiding te willen starten. Bij de 
doelmatigheidsbeoordeling van een aanvraag voor een nieuwe opleiding wordt door de CDHO 
gekeken naar de arbeidsmarktbehoefte en wordt ook rekening gehouden met regionale 
spreiding. 
 
 
Vragen van het lid Baarle, S. van (DENK) 
 
Vraagnummer: 45 
Vraag: 
Hoe staat het met de aanvragen voor de € 102 miljoen om scholen te stimuleren om brede 
brugklassen in te richten? Hoe lopen die? 
 
Antwoord: 
Scholen konden subsidie aanvragen van 1 oktober tot en met 12 november 2021. Deze 
aanvraagronde is nu gesloten. De volgende aanvraagperiode is van 7 maart 2022 tot en met 
18 april 2022. In de eerste aanvraagronde zijn er 530 aanvragen binnengekomen. Deze 
worden de komende weken beoordeeld.  
Vraagnummer: 46 
Vraag: 
Wat vindt de minister ervan dat er € 1,2 miljard aan te veel reserves bij schoolbesturen zijn? 
Dat geld zou toch eigenlijk naar onze kinderen moeten. Hoe gaat de regering ervoor zorgen 
dat dat gaat gebeuren? 
 
Antwoord: 
In de brief van 24 september bent u geïnformeerd dat we, conform eerdere toezeggingen, een 
wetsvoorstel aan het voorbereiden zijn om handhaving op bovenmatige reserves mogelijk te 
maken.   
Vraagnummer: 47 
Vraag: 
Welke inspanning levert de minister om klassen te verkleinen? 
 
  15  

De pabo leidt op tot leerkracht in het basisonderwijs, waar ook creatieve vakken worden 
gegeven. Op de pabo worden kennis en vaardigheden aangeleerd om ook deze vakken goed te 
kunnen geven en kinderen te begeleiden in hun ontwikkeling.  
 
Vraagnummer: 51 
Vraag: 
Kan de minister aangeven of het aantal bibliotheken op basisscholen nog verder zal toenemen 
of in ieder geval niet zal afnemen? 
 
Antwoord: 
Er zijn op dit moment circa 3.500 samenwerkingsverbanden tussen de scholen en openbare 
bibliotheken in de vorm van De Bibliotheek op School. Voor een uitbreiding naar alle scholen 
voor primair en voortgezet onderwijs is een structureel bedrag van circa € 110 miljoen per 
jaar nodig. Onderdeel daarvan is ook een faire vergoeding voor de auteurs voor de uitlening 
van hun boeken vanuit deze bibliotheken. De verdere uitbreiding van het aantal bibliotheken 
op school en deze vergoeding, is een onderwerp voor het volgende kabinet. 
 
Vraagnummer: 52 
Vraag: 
Is het mogelijk om een reiskostenvergoeding mogelijk te maken voor vavo leerlingen? Zodat 
ook mensen in de regio en mensen die krapper bij kas zitten geprikkeld worden om deze 
opleiding te volgen. 
 
Antwoord: 
In onze brief van juni 2021 hebben wij een aantal opties geschetst die er zijn voor de 
vergoeding van reiskosten voor vavo-studenten. Zoals gemeld zitten aan alle geschetste 
opties in de brief duidelijke voor- en nadelen. In de brief schrijven we dan ook aan dat het aan 
een volgend kabinet is om hier een keuze in te maken, de eventueel gekozen optie verder uit 
te werken en daarvoor structurele dekking te vinden. 
  
 
Vragen van het lid Simons, S. (BIJ1) 
 
Vraagnummer: 53 
Vraag: 
Wat bedoelt de demissionair minister met een 90% acceptatiegraad van lhbtiqa+-mensen? Is 
het onderwijs juist niet de plek waar iedereen veilig zichzelf moet kunnen zijn? Is het niet de 
verantwoordelijkheid van de overheid om ongeacht de morele, religieuze of ethische 
opvattingen tegen genderdiversiteit in de samenleving te streven naar een 100% 
acceptatiegraad van de schoolgaande jeugd en het onderwijspersoneel? 
 
Antwoord: 
De acceptatiegraad van 90% verwijst naar de acceptatiegraad van LHBTIQA+-personen in de 
samenleving. Het is mooi om te streven naar een acceptatiegraad van 100%, de 90% is geen 
maximum. Als het gaat om onderwijs wordt gestreefd naar een acceptatiegraad van 100%. 
Los daarvan is recent een nieuwe burgerschapsopdracht aangenomen. Daarmee zijn scholen 
wettelijk verplicht om zorg te dragen voor een schoolcultuur waarin een ieder wordt 
geaccepteerd, ongeacht diens seksuele gerichtheid. 
  
 
Vragen van het lid Ephraim, O. (Groep Van Haga) 
 
Vraagnummer: 54 
Vraag: 
Hoe kijkt de minister aan tegen het feit dat in het hoger onderwijs de autoritas magister 
bedreigd wordt door snowflake social warriors, die op luide toon safe spaces opeisen en 
activistisch afdwingen dat onafhankelijke geesten gecancelled worden? 
 
Antwoord: 
  17  

