> Retouradres Postbus 90801 2509 LV  Den Haag
De voorzitter van de Tweede Kamer der Staten-Generaal
Postbus 90801
Prinses Irenestraat 6
2509 LV  Den Haag
Parnassusplein 5
2595BD  Den Haag
T   070 333 44 44
www.rijksoverheid.nl
2595BD6
Onze referentie
2021-0000178516
Datum 18 november 2021
Betreft Voortgang programma BES(t) 4 kids: goede en 
betaalbare kinderopvang in Caribisch Nederland
Kinderopvang levert een positieve bijdrage aan de ontwikkeling van kinderen en 
voorkomt daardoor achterstanden. Het stimuleert de cognitieve en sociale 
vaardigheden, kinderen leren met elkaar te spelen en leren ook van elkaar. 
Daarom zijn Bonaire, St. Eustatius en Saba samen met het Rijk in 2018 het 
programma BES(t) 4 kids gestart. Dat programma heeft tot doel de kwaliteit van 
de kinderopvang op de eilanden structureel te verbeteren en de kosten voor de 
opvang voor ouders te verlagen.  
 
Wij hebben uw Kamer hierover eerder geïnformeerd. Ook bent u geïnformeerd 
over de hoofdlijnen en het tijdpad van het wetsvoorstel kinderopvang Caribisch 
1
Nederland . Verder is kinderopvang een vast onderdeel van de 
voortgangsrapportage ijkpunt sociaal minimum die jaarlijks voor het zomerreces 
aan de beide Kamers wordt aangeboden. In deze brief lichten wij de stand van 
zaken van het wetsvoorstel en het programma toe. 
 
Het wetsvoorstel Kinderopvang Caribisch Nederland 
2
Eerder hebben wij u over de hoofdlijnen van het stelsel geïnformeerd . Het betreft 
de inrichting van het vergunningstelsel en de voorwaarden die aan de veiligheid, 
gezondheid en kwaliteit van de kinderopvang worden gesteld, het inrichten van 
het toezicht en de financiering van de kinderopvang. 
 
Binnen het programma BES(t) 4 kids werken de openbare lichamen en de 
Ministeries van Sociale Zaken en Werkgelegenheid (SZW), Onderwijs, Cultuur en 
Wetenschappen (OCW), Volksgezondheid, Welzijn en Sport (VWS) en 
Binnenlandse Zaken en Koninkrijksrelaties (BZK) nauw samen om de 
verbeteringen in de kinderopvang te bewerkstelligen. Juist vanwege de specifieke 
omstandigheden op de eilanden is besloten om vanaf het begin samen aan het 
wetsvoorstel te werken en daarbij waar mogelijk ook de ouders en 
kinderopvangorganisaties te betrekken.  
 
Dat is goed gelukt. Er zijn consultatierondes geweest met ouders en 
kinderopvangorganisaties waarin zij zijn geïnformeerd over het wetsvoorstel en 
waar hen de mogelijkheid is geboden om input te leveren op het wetsvoorstel. Dat 
 
1
 Kamerstukken II, 2018/19 31322, nr. 397 en Kamerstukken II 2019/20, nr 411. 
2
 Kamerstukken II 2019/20, nr 411 
Pagina 1 van 5

kinderopvangorganisaties zijn voorafgaand aan het verstrekken van de vergunning 
beoordeeld. Alleen in het geval de veiligheid en of gezondheid van het kind of 
Datum
personeel direct in het  geding is, zou geen exploitatievergunning worden 
verstrekt. Op een enkele uitzondering na hebben alle op de eilanden opererende 18 november 2021
Onze referentie
kinderopvangorganisaties een exploitatievergunning ontvangen. Sommige met 
2021-0000178516
aanvullende voorwaarden. Voor een aantal in de verordening opgenomen 
voorwaarden geldt dat daaraan nog niet volledig is voldaan. Zo voldoet het 
personeel in veel gevallen nog niet altijd aan de vereiste beroepskwalificaties en 
zijn er ten aanzien van de huisvesting nog de nodige knelpunten.   
 
Verbeteringen in de kwaliteit van de kinderopvang: opleiding, training  
In de verordening zijn de eisen met betrekking tot veiligheid, gezondheid en 
kwaliteit vastgelegd. De eisen zijn tot op zekere hoogte vergelijkbaar met die in 
Europees Nederland worden gesteld.  
Kinderopvangorganisaties worden op de eilanden ondersteund vanuit het 
programma BES(t) 4 kids en ontvangen gemeenschappelijke trainingen onder 
meer om te komen tot een gemeenschappelijke pedagogische visie. Er zijn, in 
samenwerking met de middelbare beroepsopleidingen op de eilanden, 
(bij)scholingsprogramma’s gestart en er worden opleidingen ingericht voor 
jongeren die in de kinderopvang werkzaam willen zijn. De eerste groepen zijn in 
2019 gestart. De ervaringen zijn positief: men leert van en met elkaar.  
 
Samenwerking met organisaties in Europees Nederland: twinning 
Kinderorganisaties op Saba en St. Eustatius  werken in een twinning programma 
samen met kinderopvangorganisaties in Europees Nederland. Dat houdt in dat 
ervaringen worden uitgewisseld, medewerkers bij elkaar in de opvang komen 
kijken en management wordt ondersteund bij het inrichten van de organisatie. Het 
twinning programma is binnen het programma BES(t) 4 kids opgezet en wordt 
door de partners wederzijds als nuttig ervaren. 
 
Betere arbeidsvoorwaarden 
Een belangrijk aandachtspunt zijn de arbeidsvoorwaarden. In de gesprekken met 
de vertegenwoordigers van de kinderopvang op de eilanden wordt dit als een 
groot knelpunt aangeduid. De salariëring van de meeste medewerkers in de 
kinderopvang op de eilanden is relatief laag. Om voldoende en goed opgeleide 
medewerkers in de opvang te krijgen  en te houden zullen de arbeidsvoorwaarden 
moeten verbeteren. Het afgelopen jaar is een voorbereidend onderzoek afgerond 
en op basis daarvan zullen gesprekken met werkgevers en werknemers worden 
gestart om tot een structurele verbetering van salarissen en overige 
arbeidsvoorwaarden in de kinderopvang te komen. In 2020 en 2021 zijn er eerste 
stappen gezet. Het is de bedoeling om in 2022 de grotere stappen te zetten 
gericht op volwaardige arbeidsvoorwaarden in deze sector. 
 
Pilots voor opvang van kinderen met extra zorg 
In Caribisch Nederland wordt bij de inrichting van het stelsel uitgegaan van 
inclusieve kinderopvang. Dat betekent dat de kinderopvang ook kinderen opvangt 
die extra zorg of begeleiding nodig hebben, voor zover dat ook bedrijfsmatig  
mogelijk is. Het kan dan gaan om kinderen met een lichamelijke en/of geestelijke 
beperking of gedragsproblemen.  
 
Op elk eiland is een pilot gestart met als doel meer inzicht te krijgen in de 
specifieke zorg die binnen de kinderopvang nodig is en de wijze waarop dat het 
beste kan worden georganiseerd. De pilots zouden aanvankelijk tot juli 2021 
Pagina 2 van 5

en $125 per maand op Bonaire, bij een afname van 5 dagen per week. Bij de 
buitenschoolse opvang is dat $50 per maand op Saba en St. Eustatius en tussen 
Datum
$50 en $125 per maand op Bonaire. Ouders die dit bedrag niet kunnen betalen, 
komen in aanmerking voor een door het Openbaar Lichaam verstrekte 18 november 2021
Onze referentie
kindplaatssubsidie. Daarmee zijn op alle drie de eilanden de kosten voor de 
2021-0000178516
kinderopvang voor de meeste ouders verlaagd.  
Deze verlaging blijkt ook uit de consumentenprijsindex Caribisch Nederland van 
4
het Centraal Bureau voor Statistiek . In het derde kwartaal van 2021 had de 
subsidie op kinderopvang een drukkend effect op inflatie. In dit kwartaal was 
kinderopvang op Bonaire 28 procent goedkoper dan een jaar eerder. De verlaging 
is in lijn met het streven van het kabinet om de kosten van levensonderhoud, 
waaronder kinderopvang, stapsgewijs te verlagen. Met als doel om de inkomens 
van inwoners in Caribisch Nederland in balans te brengen met de kosten van 
levensonderhoud.  
 
Tot slot 
Het programma BES(t) 4 kids is samen met kinderopvangorganisaties en ouders  
goed op weg om op de kwaliteit en de toegankelijkheid van de kinderopvang in 
Caribisch Nederland te versterken c.q. vergroten. Er zijn belangrijke stappen 
gezet. We blijven uw Kamer over de vervolgstappen informeren.  
 
  
De Staatssecretaris van Sociale Zaken 
en Werkgelegenheid, 
 
 
 
 
 
A.D. Wiersma 
 
De Minister voor het Basis- en Voortgezet Onderwijs en Media, 
 
 
 
 
 
A. Slob
 
4
 https://www.cbs.nl/nl-nl/nieuws/2021/42/inflatie-caribisch-nederland-stijgt-weer 
Pagina 2 van 5

