 
 
35401  Wijziging van de Wet publieke gezondheid tot incorporatie 
van de Regeling 2019-nCoV 
 
 
MEMORIE VAN ANTWOORD 
 
 
Inleiding  
 
Onder dankzegging aan de vaste commissie voor Volksgezondheid, Welzijn en 
Sport voor het uitgebrachte voorlopig verslag over het onderhavige wetsvoorstel, 
zal ik hieronder de bij de leden van de fracties van de PVV en de SGP nog 
bestaande vragen beantwoorden. De inbreng van de leden is in een cursief 
lettertype geplaatst, de beantwoording staat in gewone typografie. 
 
Algemeen 
 
Het voorstel behelst de wettelijke bekrachtiging van het aanmerken van covid-19 
als behorende tot ‘groep A’ van infectieziekten van de Wet publieke gezondheid 
(Wpg). Dit nadat covid-19 op 28 januari 2020 reeds per ministeriële regeling was 
ingedeeld bij deze groep A. De leden van de SGP-fractie constateren dat de 
parlementaire behandeling van het wetsvoorstel plaatsvond ongeveer anderhalf 
jaar ná het moment van indiening van het voorstel. Zij vragen of de regering 
nader kan toelichten hoe dit heeft kunnen gebeuren, mede gelet op de relatieve 
eenvoud van het wetsvoorstel en het feit dat in het verslag van de Tweede 
1
Kamercommissie voor VWS door slechts twee fracties enkele vragen zijn gesteld. 
De leden van de SGP-fractie begrijpen dat de regering in de betreffende periode 
meer te doen had, maar waarom is op 26 augustus 2020 wel een nota van 
wijziging naar het parlement gestuurd, maar niet de nota naar aanleiding van het 
verslag? 
 
De regering erkent dat de vertraging bij het uitbrengen van de nota naar 
aanleiding van het verslag niet de schoonheidsprijs verdient. De bestrijding van de 
epidemie van covid-19 heeft ertoe genoodzaakt om meer prioriteit toe te kennen 
aan andere werkzaamheden dan aan het onderhavige wetsvoorstel. Daarbij is van 
belang geacht dat de aanwijzing van covid-19 als infectieziekte behorend tot 
2
groep A reeds was geborgd met de ministeriële regeling van 28 januari 2020. Dat 
wel aanleiding is gezien om een nota van wijziging aan te brengen, hing samen 
met het feit dat door de Wereldgezondheidsorganisatie (hierna: WHO) de naam 
van het virus inmiddels was gewijzigd van ‘novel coronavirus (2019-nCoV)’ naar 
‘covid-19’. Het is wenselijk geacht om die naamswijziging in het wetsvoorstel door 
te voeren om onduidelijkheden te voorkomen. De nota naar aanleiding van het 
verslag is alsnog met de nodige spoed uitgebracht, nadat de Tweede Kamer 
hierom had verzocht.   
 
Groepsindeling en criteria 
 
De leden van de PVV-fractie vragen of de regering een definitie kan verstrekken 
van infectieziekten behorende tot de groepen A, B1, B2 en C. Op basis van welke 
criteria wordt bepaald in welke groep (A, B1, B2, C) een infectieziekte wordt 
ingedeeld? 
                                                
1
 Kamerstukken II 2019/20, 35 401, nr. 5. 
2
 Stcrt. 2020, 6800.  
1 
 
 

 
 
 
Voor pokken kan er onderscheid worden gemaakt in twee hoofdvormen van 
pokken: variola major en variola minor. Historisch gezien was de letaliteit in de 
partieel gevaccineerde populatie van variola minor minder dan 1%, terwijl de 
mortaliteit van variola major 30% was. 
 
Bij polio komt de paralytische fase voor bij 0,5-1% van de infecties, de case 
fatality rate van patiënten in de paralytische fase is 2-10%, veroorzaakt door 
ademhalings- en/of slikverlammingen. De mortaliteit is dus maximaal 0,1%. 
 
De WHO schat de kans op overlijden bij SARS op 11-15% (WHO-
consensusdocument). Over het algemeen wordt gesproken van een case-fatality 
rate van 10%. 
 
De mortaliteit bij mensen die ebola krijgen, is meer dan 50%. 
 
De berekende mortaliteit in Nederland van covid-19 is 0,9%. Dit is een 
onderschatting, omdat overlijden door covid-19 niet meldingsplichtig is. 
 
In groep B1 vallen volgens de Wpg de volgende infectieziekten: een humane 
infectie veroorzaakt door een dierlijk influenzavirus, difterie, pest, rabiës en 
tuberculose. Hoe hoog is de mortaliteit van deze bovengenoemde B1-
infectieziekten? 
 
Voor een humane infectie veroorzaakt door een dierlijk influenzavirus is geen 
mortaliteitscijfer te geven, het kan hierbij om zeer uiteenlopende virussen gaan.  
 
De mortaliteit van difterie is afhankelijk van de vaccinatiestatus. Sterfte bij 
volledig gevaccineerden is extreem zeldzaam. De totale mortaliteit bij niet 
gevaccineerden bij difterie bedraagt 3-12%.  
 
De mortaliteit van pest is afhankelijk van de vorm waarin deze voorkomt, deze is 
weer afhankelijk van de besmettingsweg. Er worden drie belangrijke vormen van 
humane pest onderscheiden: builenpest, sepsis en longpest. Builenpest is de 
meest voorkomende vorm van de ziekte (tot 96% van de gevallen). Zonder 
behandeling ontwikkelt zich in ongeveer 50% van de gevallen een septisch beeld. 
Vrijwel alle onbehandelde patiënten sterven aan septische shock. Indien bij 
longpest niet binnen 24 uur na optreden van de eerste ziekteverschijnselen een 
adequate behandeling wordt gestart is deze vorm van de ziekte nagenoeg altijd 
letaal. Pest is overigens, mits op tijd ontdekt, goed te behandelen. 
 
De mortaliteit voor rabiës is, indien niet op tijd post-expositie behandeling wordt 
ingezet en zich verschijnselen voordoen, 100%.  
 
Voor tuberculose geldt dat de mortaliteit in Nederland heel beperkt is, alleen als 
een tbc-patiënt niet of niet goed wordt behandeld, kan de ziekte dodelijk zijn. 
 
In groep B2 vallen volgens de Wpg volgende infectieziekten: buiktyfus, cholera, 
hepatitis A, B en C, kinkhoest, mazelen, paratyfus, rubella, shigellose, shiga 
toxine producerende escherichia (STEC)/enterohemorragische escherichia coli-
infectie, invasieve groep A streptokokkeninfectie en voedselinfectie, voor zover 
vastgesteld bij twee of meer patiënten met een onderlinge relatie wijzend op 
voedsel als een bron. Hoe hoog is de mortaliteit van buiktyfus, cholera, hepatitis 
A, B en C, kinkhoest, mazelen, paratyfus, rubella, shigellose, shiga toxine 
3 
 
 

 
 
Het aanwijzen van een ziekte als behorende tot groep A van infectieziekten van de 
Wpg is een nationale aangelegenheid. De WHO heeft covid-19 op 30 januari, na 
een tweede bijeenkomst van het IHR Emergency Committee aangewezen als een 
Public Health Emergency of International Concern (hiena: PHEIC). Dit comité is in 
juli 2021 nog bijeen geweest en heeft geadviseerd om covid-19 als PHEIC aan te 
blijven wijzen. 
 
De leden van de SGP-fractie vragen welke criteria worden gebruikt om een 
infectieziekte in te delen in categorie A, dan wel B of C. Zijn deze criteria in de 
Wpg (of de toelichting daarop) vastgelegd? Indien dit niet het geval is, kan de 
regering reflecteren op de vraag hoe wenselijk dat is?  
 
De indeling in groep A, B1, B2 of C in de Wet publieke gezondheid (hierna: Wpg) 
is gerelateerd aan het volgende:  
1) De vraag of landelijke regie door de minister van Volksgezondheid, Welzijn en 
Sport (hierna: VWS) noodzakelijk wordt geacht. Als dat het geval is, dan 
wordt de ziekte in groep A ingedeeld.  
2) De maatregelen gericht op individuen die potentieel noodzakelijk geacht 
worden om te kunnen worden opgelegd ter bescherming van de publieke 
gezondheid. Voor de B2-ziekten is dat een tijdelijk beroepsverbod. Voor 
B1-ziekten kan daarnaast een gedwongen onderzoek en gedwongen isolatie 
worden opgelegd en voor A-ziekten komt daar nog de mogelijkheid voor het 
opleggen van een gedwongen quarantaine bij. De C-ziekten kennen geen op 
het individu gerichte gedwongen maatregelen, maar alleen advisering en 
begeleiding van individuen en groepen. 
3) Voor alle categorieën geldt een meldingsplicht, waarbij voor een A-ziekte de 
melding onverwijld wordt doorgegeven aan de gemeentelijke 
gezondheidsdienst (hierna: GGD). 
 
Door het Rijksinstituut voor Volksgezondheid en Milieu (hierna: RIVM) is een 
beslisschema opgesteld met een aantal vragen om te bepalen of een 
meldingsplicht geldt voor een infectieziekte. Hiervan is sprake als, kort 
weergeven: 
• Het gaat om internationale afspraken, bijvoorbeeld dat de infectieziekte 
mogelijk internationale consequenties heeft en moet worden gemeld aan de 
WHO volgens de Internationale Gezondheidsregeling. 
• De effectiviteit, bijvoorbeeld of er een kans is op substantiële morbiditeit en/of 
een potentieel capaciteitsprobleem voor ziekenhuizen en huisartsen, dan wel 
de vraag of de infectieziekte voortkomt uit een open bron waartegen de 
omgeving zich niet of moeilijk kan beschermen.  
• De haalbaarheid, bijvoorbeeld of de werklast voor de publieke 
gezondheidszorgdiensten proportioneel is aan de uitkomsten voor de publieke 
gezondheid.  
• Tot slot de noodzaak, bijvoorbeeld of de meldingsplicht onmisbaar is voor 
preventie en bestrijding en niet op een andere manier informatie kan worden 
verkregen.  
 
 
5 
 
 

 
 
ontvangst van de melding onverwijld door aan het RIVM (artikel 28, eerste lid, 
Wpg) en aan de voorzitter van de veiligheidsregio en de burgemeester van de 
gemeente waarin de betrokken persoon zijn woon- of verblijfplaats heeft (artikel 
27, eerste lid, Wpg). Deze meldingen zijn noodzakelijk om tijdig op individueel 
dan wel op collectief niveau te kunnen optreden om verspreiding van het virus 
zoveel als mogelijk te voorkomen of te beperken. Ten aanzien van infectieziekten 
die behoren tot de groepen B1, B2 of C gelden vergelijkbare meldplichten, zij het 
met een ruimere termijn. Voor de melding door de arts aan de GGD en de melding 
door de GGD aan het RIVM geldt een termijn van 24 uur (artikelen 22, tweede en 
derde lid, en 28, tweede lid, Wpg), de melding aan de voorzitter van de 
veiligheidsregio en de burgemeester door de GGD dient ‘zo spoedig mogelijk’ te 
worden gedaan (artikel 27, vijfde lid, Wpg).  
 
Een aanwijzing als infectieziekte behorend tot groep A activeert voorts alle 
bestrijdingsbevoegdheden uit hoofdstuk V van de Wpg. Het gaat daarbij om 
maatregelen gericht op het individu, waaronder isolatie, medisch onderzoek en 
5
quarantaine (paragrafen 3 en 4), maatregelen gericht op gebouwen, goederen en 
vervoermiddelen (paragraaf 5) en maatregelen gericht op havens en luchthavens 
(paragraaf 6). Ingeval van een infectieziekte behorend tot een van de andere 
groepen treedt een verschil op ten aanzien van de maatregelen gericht op het 
individu. Zo kan de maatregel van isolatie (artikel 31 Wpg) alleen worden ingezet 
bij een infectieziekte behorend tot groep A of B1, terwijl de maatregel van 
quarantaine (artikel 35 Wpg) alleen bij een infectieziekte behorend tot groep A 
kan worden toegepast. Een verbod op beroepsuitoefening is alleen mogelijk bij 
een infectieziekte behorend tot groep A, B1 of B2 (artikel 38 Wpg). Bij een 
infectieziekte behorend tot groep C kunnen niet dwingend maatregelen aan een 
individu worden opgelegd.   
 
Verder geldt dat ingeval van een epidemie van een infectieziekte behorend tot 
groep A, of een directe dreiging daarvan, de minister van VWS de leiding heeft 
over de bestrijding daarvan en dat de voorzitter van de veiligheidsregio zorg dient 
te dragen voor de bestrijding (artikelen 7, eerste lid, en 6, vierde lid, Wpg). Op 
grond van hoofdstuk II van de Wpg zijn de voorzitters van de veiligheidsregio’s – 
naast hun bevoegdheden op het terrein van de openbare orde en 
rampenbestrijding op grond van de Wet veiligheidsregio’s – bevoegd tot het 
treffen van een aantal maatregelen als bedoeld in hoofdstuk V van de Wpg (artikel 
6
6, vierde lid, Wpg). De minister van VWS is bevoegd de voorzitters van de 
veiligheidsregio’s opdracht te geven hoe de bestrijding ter hand te nemen (artikel 
7, eerste lid, Wpg), waarbij hij de voorzitters kan opdragen om bepaalde 
maatregelen te nemen of (nog) niet te nemen. Onder die maatregelen worden 
mede begrepen de hiervoor genoemde maatregelen, bedoeld in hoofdstuk V van 
de Wpg. Op basis van de Veiligheidswet BES geldt in Caribisch Nederland geen 
structuur van veiligheidsregio’s; de gezaghebbers van de openbare lichamen 
dienen zorg te dragen voor de bestrijding van de epidemie en zij informeren de 
eilandsraden (artikel 68a, onderdeel d, in samenhang met artikel 6, vierde lid, 
Wpg). De minister van VWS kan ook ten aanzien van Caribisch Nederland 
opdrachten geven hoe de bestrijding ter hand te nemen.  
                                                
5
 Ter verduidelijking in relatie tot covid-19: het gaat hier om de ‘klassieke’ 
quarantaineregeling. De quarantaineplicht voor inkomende reizigers uit bepaalde 
risicogebieden is vervat in hoofdstuk Va van de Wpg (artikel 58nb e.v.).  
6
 Zie bijvoorbeeld de artikelen 31, 35, 47, 51, 54, 55 en 56 Wpg.  
7 
 
 

 
 
(artikel 68a, onderdeel d, in samenhang met artikel 6, vierde lid, Wpg). De 
minister van VWS kan ook ten aanzien van Caribisch Nederland opdrachten geven 
hoe de bestrijding ter hand te nemen.  
 
Indien de Twm komt te vervallen, is de regering dan nog van plan om 
maatregelen te blijven treffen om het coronavirus te bestrijden, daarbij 
gebruikmakend van inschaling van covid-19 in groep A van de Wpg, zo vragen de 
leden van de SGP-fractie. Is de regering van plan om het niet langer verlengen 
van de Twm samen te laten vallen met het afschalen van covid-19 uit groep A? 
 
De Twm kan worden verlengd als er sprake is van een epidemie van covid-19 of 
een directe dreiging daarvan. De regering weegt hierbij telkens af, mede op basis 
van advies van het OMT, of verlenging van de Twm of delen daarvan noodzakelijk 
is. Daarbij is geen directe link gelegd met de status van covid-19 als A-ziekte.   
 
Afschaling zorg en orgaantransplantatie 
 
Om covid-19-patiënten te kunnen behandelen hebben ziekenhuizen vanwege de 
capaciteit de reguliere zorg afgeschaald. Betreft dat ook het uitnemen van 
donororganen en het transplanteren van donororganen? De leden van de PVV-
fractie krijgen graag een overzicht van het aantal organen dat gedoneerd is in 
2019, 2020 en (deels) 2021 en het aantal organen dat getransplanteerd is in de 
Nederlandse ziekenhuizen. Zij krijgen graag een uitsplitsing per orgaan. 
 
Hieronder zijn de door de leden van de PVV-fractie gevraagde gegevens over de in 
de genoemde jaren uitgenomen en getransplanteerde organen weergegeven. Het 
overzicht omvat de gegevens van postmortaal gedoneerde nieren, harten, longen 
en levers, en bij leven gedoneerde nieren en levers. Het verschil tussen het aantal 
postmortaal uitgenomen organen en het aantal getransplanteerde organen heeft 
meestal een medische reden. Er is dan na uitname van een orgaan een 
contra-indicatie vastgesteld bij de donor of de ontvanger waardoor transplantatie 
niet mogelijk is.  
 
9
Zoals de Nederlandse Transplantatie Stichting recent heeft bericht , heeft de 
corona-epidemie met name tijdens de eerste golf impact gehad op het donatie- en 
transplantatieprogramma. Na een aanvankelijke daling van het aantal donaties en 
transplantaties is dit jaar een goed herstel te zien.   
 
2019 Uitgenomen organen Getransplanteerde organen 
Postmortaal   
Nier 476 445 
Hart 44 40 
Long 205 191 
Lever 193 165 
   
Donatie bij leven    
Nier  502 
Lever   22 
 
 
 
                                                
9
 Zie: 9 oktober Europese Donordag: Coronapandemie had impact op donaties en 
transplantaties | Nederlandse Transplantatie Stichting.  
9 
 
 

