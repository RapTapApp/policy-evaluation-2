 
 
 
 
>Retouradres Postbus 16375 2500 BJ Den Haag  
 
Voortgezet Onderwijs 
De voorzitter van de Tweede Kamer der Staten-Generaal 
Rijnstraat 50  
Postbus 20018 
 
Den Haag 
2500 EA  DEN HAAG 
Postbus 16375 
 
2500 BJ Den Haag 
www.rijksoverheid.nl 
 
Onze referentie 
30235792 
 
 
 
Datum 1 november 2021 
Betreft Stand van zaken aanvragen en ouderverklaringen in het kader van de 
 wet Meer ruimte voor nieuwe scholen 
 
 
 
 
   
 
 
 
Op 15 oktober jongsleden heb ik uw Kamer geïnformeerd over het aantal 
meldingen van voorgenomen aanvragen in het kader van de wet Meer ruimte 
voor nieuwe scholen. In deze brief heb ik toegelicht dat de aanvragen voor een 
nieuwe school voor 1 november dienden te worden ingediend. Ik kan u daarom 
vandaag informeren over het aantal ingediende aanvragen en het aantal 
ouderverklaringen, afgegeven in de periode 1 juli tot en met 29 oktober. De 
aanvragen worden komende maanden onder andere kwalitatief getoetst. Dit is 
het eerste jaar dat de aanvragen van bekostiging voor nieuwe scholen volgens de 
nieuwe procedure van de wet Meer ruimte voor nieuwe scholen gaan. 
 
In totaal hebben 102 initiatieven een melding van een voorgenomen aanvraag 
gedaan bij DUO. In de periode van 1 juli tot en met 29 oktober zijn er 10.372 
ouderverklaringen voor deze initiatieven afgegeven via de website van DUO. Het 
totaal aantal ouderverklaringen kan nog meer worden, omdat voor het initiatief in 
Caribisch Nederland de ouderverklaringen op papier zijn afgegeven. Deze worden 
op dit moment nog gecontroleerd en zijn daarom nog niet meegeteld. 
 
Van de 102 initiatieven hebben er 56 een aanvraag voor het in aanmerking 
brengen voor bekostiging ingediend. Het gaat in Europees Nederland om 40 
aanvragen voor basisonderwijs, waarvan 29 nieuwe basisscholen en 11 
verzelfstandigingen van bestaande basisscholen, en 15 nieuwe scholen voor 
voortgezet onderwijs. In Caribisch Nederland is er 1 aanvraag ingediend voor een 
school voor voortgezet onderwijs.  
 
Enkele initiatieven maken om uiteenlopende redenen gebruik van een ‘papieren’ 
aanvraag, zij moesten hun aanvraag voor 1 november indienen via de mail of de 
post. Hierdoor kan het wat langer duren voordat deze aanvragen zijn 
aangekomen, mogelijk leidt dit nog tot een enkele aanvraag meer. Er zijn ook 
initiatieven die om verschillende redenen besloten hebben geen aanvraag in te 
dienen. De ouderverklaringen die zijn afgegeven voor deze initiatieven vervallen. 
 
 Pagina 1 van 2 
 

