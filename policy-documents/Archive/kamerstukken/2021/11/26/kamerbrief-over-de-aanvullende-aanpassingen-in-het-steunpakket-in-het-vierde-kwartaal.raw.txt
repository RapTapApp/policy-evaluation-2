 
 
 
 
> Retouradres Postbus 20401 2500 EK Den Haag 
 
Chief Economist 
  
Directie Algemene Economische 
De Voorzitter van de Tweede Kamer  
Politiek 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 26 november 2021 
Ons kenmerk  
CE-AEP / 21298673 
Betreft Aanvullende aanpassingen in het steunpakket in het vierde kwartaal 
Bijlage(n) 
1 
Geachte Voorzitter,  
 
 
Vanwege oplopende coronabesmettingen ziet het kabinet zich wederom 
genoodzaakt om aanvullende maatregelen te nemen om het coronavirus onder 
controle te krijgen. Deze maatregelen hebben gevolgen voor bedrijven, 
werkenden en eenieder ander die erdoor geraakt wordt. Maatregelen vragen veel 
van ondernemers en burgers, en het kabinet heeft dan ook grote waardering voor 
bedrijven die zich noodgedwongen blijven aanpassen aan de situatie. Om 
ondernemers en werkenden te ondersteunen, kondigt het kabinet aanvullingen 
aan voor het steunpakket in het vierde kwartaal van 2021.  
 
Aan deze ruimhartige steun kleven echter ook nadelen: het is verstorend voor de 
economie, komt niet altijd op de juiste plekken terecht en doet een groot beroep 
op belastingmiddelen. Het kabinet realiseert zich dat deze combinatie van 
sluitingen én ruimhartige compensatie op termijn onhoudbaar is. Dit vraagt zo 
snel mogelijk om een andere balans. Daarom heeft het kabinet wetsvoorstellen 
ingediend gericht op het verantwoord openhouden van de samenleving en 
economie, waaronder de brede inzet van een coronatoegangsbewijs op basis van 
3G, alsook een juridische mogelijkheid tot het gericht inzetten van een 2G-ctb in 
bepaalde sectoren. In een aantal landen om ons heen is al sprake van een 
dergelijke inzet. Dit biedt de mogelijkheid om de komende tijd een andere balans 
te vinden tussen ondernemersrisico enerzijds en de inzet van publieke middelen 
anderzijds. Het kabinet voert hierover de komende tijd breed het gesprek, met 
onder meer uw Kamer en sociale partners.  
 
Het kabinet trekt voor de aanvullende aanpassingen aan het steunpakket circa 
2,2 miljard euro uit. Met deze brief lichten wij, mede namens de minister van 
Onderwijs, Cultuur en Wetenschap en de staatssecretaris van Volksgezondheid, 
Welzijn en Sport, de aanvullende aanpassingen in het steunpakket toe.  
 
De brief zal eerst ingaan op de aanpassingen in het steunpakket en vervolgens het 
doorlopende beleid in het vierde kwartaal van 2021 toelichten.  
 
 
 
Aanvullende aanpassingen in het steunpakket in het vierde kwartaal 
 Pagina 1 van 17 
 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
sluiten bij de jaarrekening. Als de jaargrens niet overschreden wordt, levert dit zo 
CE-AEP / 21298673 
 
min mogelijk extra administratieve lasten op. Aanvullend worden er twee 
wijzigingen doorgevoerd ten opzichte van de NOW-4 om de steun beter te richten 
op de huidige situatie.  
 
Ten eerste wordt het loonsomvrijstellingspercentage verhoogd naar 15%. In de 
NOW is een verplichting opgenomen om zo veel als mogelijk werknemers in dienst 
te houden. In de systematiek van de NOW is daarom ingebouwd dat een gedaalde 
loonsom betekent dat de werkgever een lagere NOW subsidie ontvangt. In de 
NOW-3 en NOW-4 gold er echter een loonsomvrijstellingspercentage van 10%. Dit 
betekent dat de loonsom van een werkgever die NOW-3 of -4 had aangevraagd, 
met 10% mocht dalen, zonder dat dit effect zou hebben op de uiteindelijke 
subsidie. Het loonsomvrijstellingspercentage was ingevoerd zodat werkgevers 
meer ruimte kregen om zich aan te passen aan de nieuwe economische situatie. 
In de NOW-5 wordt het percentage verhoogd naar 15%. Dit is omdat werkgevers 
pas vanaf vandaag weten dat er een NOW-5 komt en zij tussen 13 november en 
vandaag wellicht al personeel hebben moeten laten gaan of niet meer hebben 
opgeroepen. Door hun lagere loonsom zouden zij dan minder NOW-subsidie 
ontvangen, terwijl zij hier geen rekening mee konden houden. Het hogere 
vrijstellingspercentage beperkt dat probleem. Een nog hoger 
vrijstellingspercentage zou het risico op overcompensatie met zich meebrengen, 
evenals het risico dat er een verminderde prikkel is om mensen in dienst te 
houden.        
 
Ten tweede kunnen, mede naar aanleiding van de verzoeken in uw Kamer, meer 
startende ondernemers gebruik maken van de NOW-5. Ook ondernemers die 
tussen 1 februari 2020 en 30 september 2021 zijn gestart, kunnen een aanvraag 
doen voor de NOW-5. In de eerdere NOW-tranches bestond voor bedrijven die 
gestart zijn na 1 februari 2020 geen recht op NOW. Er was immers geen volledige 
maand referentieomzet te bepalen in de referentieperiode 1 januari 2019 tot en 
met 29 februari 2020. Het aanwijzen van een latere referentieomzet-periode voor 
deze groep startende ondernemingen was ook niet mogelijk. Sinds maart 2020 
zijn er namelijk altijd contactbeperkende maatregelen geweest en was een zuivere 
referentieomzet-periode, dus zonder contactbeperkende maatregelen, niet aan te 
wijzen.  
 
Voor de NOW-5 ziet het kabinet voor deze groep startende ondernemingen wel 
een mogelijkheid om hen toegang tot deze nieuwe tranche te geven. Er is 
namelijk voor het eerst sinds maart 2020 een relatief zuivere omzetperiode 
beschikbaar, namelijk juli 2021 t/m oktober 2021. Ook in deze periode waren 
contactbeperkende maatregelen van kracht maar deze waren verregaand 
verminderd ten opzichte van eerdere periodes. Het vaccinatieprogramma was in 
volle gang en er was op veel locaties toegang op basis van een toegangsbewijs 
mogelijk. De omzet in deze periode kan dus worden gebruikt als referentieomzet-
periode en biedt de groep ondernemingen die zijn gestart tussen 1 februari 2020 
en 30 september 2021 ook toegang tot de NOW.  
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
op werkmaatschappijniveau voor het bestuur en de directie van het concern en de 
CE-AEP / 21298673 
 
aanvragende entiteit. Ook hier koopt de entiteit geen eigen aandelen in.  
 
Nieuw ten opzichte van de voorgaande NOW-regelingen is dat de 
Werktijdverkortingsregeling (WTV) tijdens de NOW-5 open blijft. De NOW is in het 
begin van de coronacrisis in plaats gekomen van de WTV, omdat het aantal WTV-
aanvragen niet meer (handmatig) verwerkt konden worden. Inmiddels is de WTV 
op 1 oktober 2021, toen het aanvraagloket van de NOW-4 per 30 september 2021 
gesloten was, weer opengegaan. Daarbij is aangegeven dat de WTV niet van 
toepassing is op corona-gerelateerde aanvragen. Hierdoor kunnen de WTV en de 
NOW-5 op dit moment wel naast elkaar openblijven. Werkgevers die geraakt 
worden door de coronamaatregelen, kunnen een beroep doen op de NOW-5. De 
WTV blijft niet van toepassing op corona-gerelateerde gevallen. Een werkgever die 
te maken heeft met andere bijzondere omstandigheden kan in aanmerking komen 
voor beide regelingen. De WW-uitkering die een werkgever ontvangt voor de 
werknemer als gevolg van de WTV-aanvraag zal om ongewenste 
dubbelfinanciering te voorkomen echter wel worden aangemerkt als omzet voor 
de NOW-5. In die gevallen dat er samenloop is tussen de WTV en de NOW zal de 
WTV-aanvraag van de werkgever dus van invloed zijn op de hoogte van de NOW-
vergoeding. 
 
Openstelling aanvraagloket en vaststellingsloket 
Het kabinet streeft ernaar dat werkgevers in december al een subsidieaanvraag 
kunnen doen voor de NOW-5, zodat zij hun subsidievoorschot wellicht ook al in 
december, nog vóór de salarisbetalingen, kunnen ontvangen. Om dat te 
bewerkstelligen, is UWV de systemen van de NOW met de grootst mogelijke 
spoed aan het inrichten met de voorwaarden zoals ze in deze brief zijn 
opgenomen. Langer wachten met het doorgeven van de voorwaarden aan UWV 
betekent naar alle waarschijnlijkheid dat de voorschotten niet meer voor de 
salarisbetalingen van december kunnen worden verstrekt.   
 
Wanneer het loket open gaat kunnen aanvragen alleen worden ingediend via het 
daarvoor ontworpen formulier dat via www.uwv.nl beschikbaar wordt gesteld. Er 
geldt een beslistermijn van 13 weken na ontvangst van de volledige aanvraag. In 
de praktijk wordt ernaar gestreefd om de betaling van het voorschot binnen 2 à 4 
weken na ontvangst van de volledige aanvraag te realiseren.  
 
UWV zal het NOW-5 voorschot in één termijn uitbetalen in plaats van in meerdere 
termijnen, zoals bij voorgaande NOW regelingen het geval was. Dit betekent dat 
werkgevers het gehele NOW voorschot in één keer ontvangen. Daarmee komt het 
kabinet tegemoet aan het feit dat een deel van de periode waarover subsidie 
wordt verstrekt, al is verstreken.  
 
Werkgevers kunnen de vaststelling van de subsidie aanvragen vanaf 1 juni 2022. 
Mogelijk kan dit al op een eerder tijdstip, dat dan bekend gemaakt wordt via 
www.uwv.nl. Het vaststellingsloket is open tot en met 22 februari 2023. 
 
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
het uitstel van betaling niet alsnog te verlengen. Het kabinet onderkent echter 
CE-AEP / 21298673 
 
dat de genoemde versoepeling van het reguliere uitstelbeleid niet voor alle 
ondernemers voldoende is in het licht van de aanvullende beperkende 
maatregelen. Om de liquiditeitsproblemen van deze ondernemers te verlichten 
verlengt het kabinet het uitstel van betaling van belastingen over het vierde 
kwartaal van 2021 voor de ondernemers die nog openstaande belastingschulden 
hebben onder het bijzonder uitstel van betaling vanwege de coronacrisis. Zij 
hoeven hiervoor geen actie te ondernemen. Dit verlengde uitstel van betaling 
geldt voor alle belastingen die op grond van het Besluit noodmaatregelen 
coronacrisis voor uitstel in aanmerking komen en waarvan de uiterste 
betaaldatum voor 1 februari verstrijkt, bijvoorbeeld de kwartaalaangiftes btw over 
het laatste kwartaal van 2021. Deze belastingschuld wordt opgeteld bij de 
belastingschuld die vanaf 1 oktober 2022 in 60 maanden moet worden afgelost. 
Ondernemers die niet eerder uitstel van betaling vanwege de coronacrisis hadden 
aangevraagd of inmiddels de uitgestelde belastingschuld volledig hebben voldaan, 
kunnen door de aanvullende coronamaatregelen (weer) in betalingsproblemen 
komen. Voor deze groepen ondernemers wordt daarom de mogelijkheid geopend 
om uitstel van betaling aan te vragen voor de betaling van hun belastingen over 
het vierde kwartaal. 
 
Het uitstel van betaling geldt alleen voor belastingschulden die nog niet zijn 
voldaan. Het uitstel van betaling is namelijk bedoeld om nieuwe 
betalingsproblemen het hoofd te bieden die kunnen ontstaan vanwege de 
aanscherpingen van de coronamaatregelen.  
 
Invorderingsrente 
Invorderingsrente is verschuldigd op openstaande belastingschulden. Vanwege de 
coronacrisis heeft het kabinet de invorderingsrente die de Belastingdienst in 
rekening brengt tijdelijk verlaagd naar 0,01%. Onder huidig beleid zou deze 
invorderingsrente vanaf 1 januari 2022 weer stapsgewijs teruggaan naar het oude 
niveau van 4% volgens het verloop dat is aangegeven in Tabel 1. Het kabinet 
vindt het van belang dat de prikkel tot het voldoen van belastingschulden weer 
herleeft, zodat ondernemers die hun belastingschuld kunnen aflossen, dat ook 
doen. 
 
Met de aanscherping van de coronamaatregelen is het echter duidelijk dat 
ondernemers voorlopig nog beperkt kunnen worden in hun bedrijfsvoering. 
Ondernemers die vanaf 1 januari 2022 nog niet kunnen aflossen, zouden echter 
wel geconfronteerd worden met invorderingsrente. Met de nieuwe 
afstandsmaatregelen wordt het ook waarschijnlijker dat meer ondernemers nog 
niet tot (gedeeltelijke) aflossing in staat zullen zijn. Het kabinet besluit daarom de 
invorderingsrente per 1 januari 2022 niet te verhogen, maar op 0,01% te houden. 
Dit percentage zal gelden tot en met 30 juni 2022. Daarna gaat de 
invorderingsrente per halfjaar stapsgewijs terug naar het oude niveau. Deze 
verlenging zorgt ervoor dat ondernemers de komende tijd vrijwel geen extra 
rentekosten hebben op de belastingschuld die zij aan het aflossen zijn.  
 
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
Administratieve Commissie voor de sociale zekerheid van migrerende werknemers 
CE-AEP / 21298673 
 
op 16 en 17 december. 
 
Vanwege het korte tijdsbestek waarin de fiscale maatregelen uitgevoerd moeten 
worden, zijn uitvoeringsrisico’s niet uit te sluiten. De Belastingdienst doet er alles 
aan om de aanvullende maatregelen zo goed mogelijk uit te voeren en risico’s 
zoveel mogelijk te beperken. 
 
Ondersteuning voor de culturele en creatieve sector  
Door de nieuwe maatregelen wordt de culturele en creatieve sector wederom hard 
geraakt: een theatervoorstelling, concert of musical bezoeken na 17.00 uur kan 
niet meer. Dat betekent dat het grootste deel van de culturele sector haar deuren 
wederom moet sluiten voor publiek. Instellingen, met name musea en 
monumenten, die hun deuren tot 17.00 uur open kunnen houden, krijgen te 
maken met een capaciteitsbeperking per vierkante meter en zien door het 
wegblijven van (internationaal) toerisme en het reisadvies hun bezoekcijfers 
teruglopen. Zalen die voor 17.00 uur publiek ontvangen, kunnen dat slechts doen 
met beperkte capaciteit. Voor veel culturele instellingen betekenen deze 
beperkingen een extra uitdaging om niet verlieslatend hun deuren te openen. Juist 
nu de agenda’s van deze instellingen gevuld waren met nieuwe voorstellingen en 
tentoonstellingen van internationaal allure is dit een extra hard verlies. Culturele 
zelfstandigen zien opdrachten opdrogen en culturele instellingen blijven achter 
met uitverkochte voorstellingen die niet door kunnen gaan.  
 
Het kabinet maakt 68 miljoen euro vrij voor een specifiek steunpakket om de 
culturele sector tot het einde van het jaar te ondersteunen. Deze middelen 
behelzen een voortzetting van de eerdere specifieke steun: ondersteuning voor de 
BIS- en Erfgoedwetinstellingen en de meerjarig gefinancierde instellingen bij de 
Rijkscultuurfondsen, en ondersteuning voor makers via onder andere de 
rijkscultuurfondsen. De suppletieregeling wordt aangepast bij het Fonds 
Podiumkunsten. Hiervoor heeft de minister van Onderwijs, Cultuur en Wetenschap 
reeds middelen op haar begroting. Begin 2022 wordt uw Kamer per brief over de 
uitwerking van dit steunpakket geïnformeerd.  
 
Tijdens de behandeling van de OCW-begroting, onderdeel cultuur is reeds 
gesproken over steun aan de lokale en regionale cultuur. De voor de lokale en 
regionale cultuur gereserveerde middelen ad 51,5 miljoen euro zullen beschikbaar 
worden gesteld aan gemeenten (41,6 miljoen euro) en provincies (9,9 miljoen 
euro) voor het in standhouden van de lokale en regionale cultuursector in 2021. 
 
Aanvullende ondersteuning voor de sport 
Ook de sportsector wordt wederom hard getroffen door de coronamaatregelen. 
Het gaat hierbij om alle onderdelen van de sport: van de training in de avonduren 
tot het bezoeken van een professionele sportwedstrijd. Dat vraagt om 
steunmaatregelen die rekening houden met de specifieke kenmerken van de 
sector. Daarbij houden we rekening met (de omvang van) de eerdere 
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
het zoeken naar nieuw werk of inkomen. Hiermee biedt het aanvullend sociaal 
CE-AEP / 21298673 
 
pakket ook de komende periode soelaas waarin nieuwe maatregelen gelden. Op 
veel onderdelen loopt deze aanvullende steun bovendien in 2022 door. 
 
De huidige krapte op de arbeidsmarkt benadrukt het belang van het door het 
kabinet ingezette beleid gericht op heroriëntatie, en begeleiding naar nieuw of 
ander werk. Om ook in 2022 intensieve ondersteuning naar werk te kunnen 
bieden, heeft het kabinet reeds middelen beschikbaar gesteld aan gemeenten, 
zodat zij ook zowel nu als volgend jaar hun dienstverlening aan 
bijstandsgerechtigden kunnen intensiveren en een eventuele hogere instroom in 
de bijstand kunnen opvangen. Daarnaast zullen de regionale mobiliteitsteams 
(RMT’s) tot het einde van 2022 actief zijn, waardoor mensen die nu en de 
komende tijd aanvullende ondersteuning nodig hebben ook de komende tijd hulp 
op maat krijgen bij het vinden van (nieuw) werk. Deze passende dienstverlening 
kan onder meer bestaan uit scholing via praktijkleren in het mbo en de 
instrumenten in het kader van de tijdelijke impuls banenafspraak, waaronder de 
mogelijkheden om mensen uit de doelgroep banenafspraak werkfit te houden. 
 
Met de crisisregelingen NL leert door heeft het kabinet bijscholing en omscholing 
aantrekkelijk gemaakt voor zowel werkenden als werkzoekenden. De uitvoering 
van de regelingen voor scholing en sectoraal maatwerk lopen ook in 2022 nog 
door. Vanaf maart kunnen werkenden en werkzoekenden via het STAP-budget 
tevens subsidie aanvragen voor scholing en ontwikkeling. Voor werkgevers in 
technische sectoren en ICT is er daarnaast een omscholingsregeling die financiële 
ondersteuning biedt om mensen naar de kansrijke beroepen om te scholen. Op 
die regeling kan zowel nu als in heel 2022 nog beroep worden gedaan.   
 
De Aanpak Jeugdwerkloosheid en de aanpak van armoede en schulden lopen 
eveneens door tot en met 2022. Met de Aanpak Jeugdwerkloosheid zetten 
gemeenten, scholen en andere partners zich in om jongeren te ondersteunen naar 
vervolgonderwijs of werk. Voor de aanpak van armoede en schulden hebben 
gemeenten voor 2022 via het gemeentefonds extra middelen ontvangen voor het 
gemeentelijk schuldenbeleid en de bijzondere bijstand. De projecten die gestart 
zijn in het kader van de intensiveringsaanpak armoede en schulden lopen in 2022 
daarnaast ook door. 
 
Ondersteuning door gemeenten 
Gemeenten spelen een belangrijke rol bij de ondersteuning van mensen die door 
de coronamaatregelen getroffen worden. Het kabinet is zeer erkentelijk voor alle 
inspanningen die zij in dit kader verrichten en blijft met de VNG en gemeenten in 
gesprek over hoe zij hun rol bij de ondersteuning van kwetsbare groepen zo goed 
mogelijk kunnen vervullen. 
 
Vangnet zelfstandigen 
Voor zelfstandigen is er inkomensondersteuning beschikbaar in de vorm van het 
Besluit bijstandverlening zelfstandigen (Bbz). Het Bbz is tijdelijk vereenvoudigd 
om de overgang van de Tozo naar het Bbz per 1 oktober 2021 voor gemeenten 
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
 
CE-AEP / 21298673 
 
Voor zover deze steunmaatregelen leiden tot hogere uitgaven in het lopende jaar 
2021, zullen deze uitgaven in de tweede suppletoire begrotingswetten aan uw 
Kamer worden voorgelegd. Waar de maatregelen leiden tot hogere uitgaven in 
2022 zullen deze via Nota’s van Wijziging op de ontwerpbegrotingen voor 2022 
aan uw Kamer worden voorgelegd. 
 
Normaliter wordt nieuw beleid pas in uitvoering genomen nadat de Staten-
Generaal de begrotingswetten heeft geautoriseerd. Het is niet in het belang van 
het Rijk om uitvoering van het beleid dat ten grondslag ligt aan de 
begrotingswetten uit te stellen. In geval het kabinet al verplichtingen aangaat 
en/of uitgaven doet voor het moment van de autorisatie door de Staten-Generaal, 
dan beroept het kabinet zich op artikel 2.27, tweede lid, van de Comptabiliteitswet 
2016. 
 
Steunmaatregelen (in mln. euro's, plus is saldo verslechterend) 
2021 2022 
Uitgaven maatregelen 
    
                                   
NOW-5 (incl. uitvoeringskosten)* 
1.481  7  
Verruimen TVL 
  520 
Ondersteuning culturele en creatieve sector 
  68 
Ondersteuning sport 
  35 
Uitstel van betaling: lagere ontvangsten verzuimboetes en kosten 
vervolging** 
  100 
Verlaagd percentage invorderingsrente: lagere ontvangsten*** 
  31 
  
    
               
Subtotaal uitgavenmaatregelen 
1.481  761 
  
    
Fiscale maatregelen 
    
Verlaagd percentage invorderingsrente: lagere betalingskorting 
  -55 
Grenswerkers 
  0 
  
    
Subtotaal fiscale maatregelen 
0 -55 
  
    
               
Totaal 
1.481  706 
  
    
Niet-EMU-relevante gevolgen 
    
Verlenging belastinguitstel: extra belastingschuld in EMU-jaar 2021, 
extra terugbetalingen in 2022 en later**** 
2.500 -600 
  
    
Reeds gereserveerde middelen vanaf de Aanvullende Post 
    
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
publieke middelen, van alle Nederlanders, vanuit schuld gefinancierd, die ook 
CE-AEP / 21298673 
 
zullen moeten worden terugbetaald.  
 
Gegeven deze nadelen kan steunbeleid in de ogen van dit kabinet niet oneindig 
zijn. Een combinatie van sluitingen én ruimhartige compensatie is op termijn 
onhoudbaar, zeker wanneer de corona epidemie lang aanhoudt. De prijs in 
economische termen is groot, maar ook de maatschappelijke prijs. Er is dus een 
nieuw perspectief nodig. Een perspectief op bewegingsvrijheid voor mensen en 
bedrijven, op een zorgsector die niet permanent onder hoge spanning staat en 
een situatie waarin niet langer grootschalige financiële ondersteuning vanuit de 
overheid nodig is en helder is wat tot het normale ondernemersrisico behoort en 
wat niet. Dan kan ook een nieuwe balans worden gevonden in de verdeling van 
lasten tussen overheid en bedrijfsleven.  
 
Dit kan ook scherpe keuzes vragen voor wat betreft de toegang tot bepaalde 
sectoren. Om deze keuzes mogelijk te maken zijn er door het kabinet 
verschillende wetsvoorstellen voorbereid die onlangs naar uw Kamer zijn 
gestuurd. Deze wetsvoorstellen beogen een bredere inzet van een ctb op basis 
van 3G, alsook een juridische mogelijkheid tot het gericht inzetten van een 2G-ctb 
in bepaalde sectoren. Hiermee wordt er, binnen de epidemiologische kaders, 
gestreefd naar de realisatie van een zo normaal als mogelijke bedrijfsvoering. Dit 
vergt ook van ondernemers dat ze hun belangrijke rol spelen in de controle van 
het ctb. Met een verzwaarde ctb-regime wil het kabinet verantwoorde opening van 
sectoren mogelijk maken. Dit biedt de mogelijkheid om de komende tijd een 
andere balans te vinden tussen ondernemersrisico en de inzet van publieke 
middelen. Zo kunnen ondernemers weer doen waar ze goed in zijn en wat ze het 
liefste doen: ondernemen. Het gesprek over dit perspectief wil het kabinet de 
komende periode breed voeren, uiteraard ook met uw Kamer. Het kabinet neemt 
de uitgestoken hand van de sociale partners om over dit perspectief in gesprek te 
gaan, dan ook graag aan.  
 
Tot slot 
Vanwege oplopende besmettingen en ziekenhuisopnames ziet het kabinet zich 
genoodzaakt de coronamaatregelen aan te scherpen en te verlengen. Dit leidt 
ertoe dat ondernemers minder ruimte hebben te ondernemen en daardoor een 
gedeelte van hen de omzet zal zien dalen.  
 
Het kabinet heeft begrip voor het feit dat de verzwaarde maatregelen leiden tot 
teleurstelling en zorgen in de samenleving en is zich ervan bewust dat de huidige 
situatie enorm zwaar op de schouders van werkenden en ondernemers weegt. Des 
te meer willen we onze waardering uitspreken voor de veerkracht, flexibiliteit en 
doorzettingsvermogen van bedrijven, zelfstandige ondernemers en werkenden. 
Het kabinet begrijpt de frustratie als gevolg van de tijdelijke vervroegde sluiting 
van bedrijven. Het kabinet verruimt in het vierde kwartaal daarom het economisch 
steunpakket. Hierdoor worden ondernemers de komende tijd ondersteund en is er 
zekerheid tot het einde van het jaar. Zoals gebruikelijk houdt het kabinet een 
vinger aan de pols waarbij het de ontwikkelingen nauwgezet blijft volgen.  
 
 Pagina 2 van 17 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
Bijlage 1. Overzicht wijzigingen parameters NOW-5. 
CE-AEP / 21298673 
 
 
Voor een helder overzicht van de parameters van de NOW-5 ten opzichte van de 
NOW-4 is onderstaande tabel opgenomen. 
 
Parameters NOW 4 NOW 5 
Omzetdrempel 20% 20% 
Subsidiepercentage 85% 85% 
Omzetverliesgrens 80% 80% 
Dagloon 2x 2x 
Loomsomdalingsvrijstelling 10% 15% 
Opslag overige werkgeverslasten 40% 40% 
Voorschot 80% 80% 
 
 
 
 
 
 
 
 
 
 
 Pagina 2 van 17 

