 
Besluit van …  
tot wijziging van diverse besluiten in verband met alfabetische rangschikking 
van de begripsbepalingen in de Wet educatie en beroepsonderwijs 
 
 
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx directie Wetgeving en Juridische Zaken; 
 
Gelet op de Wet educatie en beroepsonderwijs, de Wet register onderwijsdeelnemers, de 
Jeugdwet, de Wet arbeid vreemdelingen, de Woningwet en de Tabaks- en 
rookwarenwet; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap/Onze 
Minister voor Basis- en Voortgezet Onderwijs en Media van xxx, nr. xxx, directie 
Wetgeving en Juridische Zaken;  
 
Hebben goedgevonden en verstaan: 
 
Artikel I. Wijziging Besluit Jeugdwet  
 
In artikel 7.1.4, eerste lid, onderdeel d, van het Besluit Jeugdwet vervalt “, onderdeel 
b,”.  
 
Artikel II. Wijziging Besluit experiment cross-over kwalificaties  
 
Artikel 1 van het Besluit experiment cross-over kwalificaties wordt als volgt gewijzigd:  
1. In de begripsbepaling “bekostigde instelling” vervalt “, onder b,”. 
2. In de begripsbepaling “instelling” vervalt “, onderdeel b,” en “, vierde lid,”.  
 
Artikel III. Wijziging Besluit experiment geregionaliseerde beroepsopleidingen 
en kwalificaties mbo  
 
Artikel 1 van het Besluit experiment geregionaliseerde beroepsopleidingen en 
kwalificaties mbo wordt als volgt gewijzigd:  
1. In de begripsbepaling “bekostigde instelling” vervalt “, onder b,”. 
2. In de begripsbepaling “instelling” vervalt “, onderdeel b,”. 
 
B12923.K-1 

 
 
Nota van toelichting  
 
ALGEMEEN DEEL  
1. Alfabetische rangschikking artikel 1.1.1 Wet educatie en beroepsonderwijs 
Artikel 1.1.1 van de Wet educatie en beroepsonderwijs (hierna: WEB) wordt gewijzigd 
met de Wet tot wijziging van wetten op met name het terrein van onderwijs, cultuur en 
media in verband met hoofdzakelijk wetstechnische en redactionele verbeteringen 
(Verzamelwet OCW 20##). Met de wijziging worden de begrippen in dit artikel in 
alfabetische volgorde geplaatst zonder nummering of lettering. Zo is het mogelijk om 
later begrippen toe te voegen in alfabetische volgorde zonder dat daarbij vernummering 
of verlettering nodig is. Daarmee worden problemen voorkomen bij samenloop van 
wijzigingsregelingen. Als gevolg van deze wijziging moeten verwijzingen naar de 
specifieke onderdelen van artikel 1.1.1 van de WEB worden aangepast in verschillende 
besluiten.  
 
2. Caribisch Nederland  
Dit besluit heeft geen betrekking op Caribisch Nederland; de begrippen in de WEB BES 
staan al in alfabetische volgorde.  
 
3. Gevolgen voor de regeldruk  
Het Adviescollege toetsing regeldruk heeft het besluit niet geselecteerd voor een formeel 
advies, omdat het geen gevolgen voor de regeldruk heeft. 
 
4. Uitvoering en handhaving  
Het besluit is voorgelegd aan DUO, de Auditdienst Rijk en de Inspectie van het 
Onderwijs. Zij zagen geen gevolgen voor de uitvoering. 
 
5. Financiële gevolgen  
Dit besluit heeft geen financiële gevolgen voor de rijksbegroting.  
 
6. Advies en consultatie  
Van 16 juli tot en met 26 augustus 2021 is het besluit ter internetconsultatie 
voorgelegd. Er zijn geen reacties ontvangen.  
 
ARTIKELSGEWIJS DEEL  
Artikel I, III, IV, VI, VII, VIII 
Met deze wijzigingen vervallen één of meerdere verwijzingen naar een specifiek 
onderdeel van artikel 1.1.1 van de Wet educatie en beroepsonderwijs, omdat de 
begrippen in de WEB in alfabetische volgorde worden gezet. In alle gevallen betreft dit 
een verwijzing naar het begrip instelling in onderdeel b.  
 
Uitvoeringsbesluit WVO 2020 
In dit besluit wordt rekening gehouden met het (nieuwe) Uitvoeringsbesluit WVO 2020. 
Verschillende besluiten zullen per 1 augustus 2022 opgaan in het Uitvoeringsbesluit 
WVO 2020. De verwijzingen naar artikel 1.1.1 van de Wet educatie en beroepsonderwijs 
in artikel 1a van het Besluit samenwerking VO-BVE, artikel 1 van het Eindexamenbesluit 
VO en artikel 1 van het Staatsexamenbesluit VO worden daarom met dit besluit niet 
gewijzigd. In het Uitvoeringsbesluit WVO 2020 zal conform dit besluit worden verwezen 
naar artikel 1.1.1 WEB. 
 
Uitvoeringsbesluit WEB 
In dit besluit wordt rekening gehouden met het Besluit bestuurlijke harmonisatie 
beroepsonderwijs. Met het Besluit bestuurlijke harmonisatie beroepsonderwijs worden 
 

