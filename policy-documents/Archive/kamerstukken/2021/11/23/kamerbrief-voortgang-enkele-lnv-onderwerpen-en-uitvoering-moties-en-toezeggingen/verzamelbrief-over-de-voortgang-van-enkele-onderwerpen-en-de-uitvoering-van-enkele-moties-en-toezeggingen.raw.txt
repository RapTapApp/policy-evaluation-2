 
 
 
> Retouradres Postbus 20401 2500 EK Den Haag 
 
Directie Bestuurlijke en 
 
Politieke Zaken 
de Voorzitter van de Tweede Kamer 
 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
 Postadres 
Postbus 20401 
2500 EK Den Haag 
Overheidsidentificatienr 
00000001858272854000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/lnv 
 
 
Datum 23 november 2021 
Ons kenmerk  
BPZ / 21287096 
Betreft Verzamelbrief over de voortgang van enkele onderwerpen en de 
uitvoering van enkele moties en toezeggingen Uw kenmerk 
2021Z17109/2021D38355, 
2021Z16526/2021D38851 
Geachte Voorzitter, 
Bijlage(n) 
 
4 
Middels deze brief wil ik uw Kamer informeren over de voortgang van een aantal 
onderwerpen en de het uitvoering van een aantal moties en toezeggingen. 
Daarnaast bied ik met deze brief de rapportage ‘Actielijnen klimaatrapportage 
natuur’ aan en stuur ik uw Kamer de zienswijze van de Raad voor 
Dierenaangelegenheden over de zorg voor jonge dieren. Tevens reageer ik met 
deze brief op een aantal commissieverzoeken van uw vaste commissie voor 
Landbouw, Natuur en Voedselkwaliteit. 
 
Aanbieding rapportage ‘Actielijnen klimaatadaptatie natuur’. 
Samen met het ministerie van Infrastructuur en Waterstaat, het Interprovinciaal 
Overleg (IPO) en de Unie van Waterschappen hebben we in het kader van de 
Nationale Klimaatadaptatiestrategie (NAS) geanalyseerd hoe verschillende 
(beleids)programma’s bij kunnen dragen aan klimaatadaptatie van de natuur. De 
rapportage hierover bied ik uw Kamer bij deze aan (bijlage 1).  
 
Klimaatverandering heeft directe en indirecte effecten op de natuur. Doordat de 
gemiddelde temperatuur toeneemt verschuiven ecologische zones in noordelijke 
richting, en dat heeft gevolgen voor de samenstelling van soorten die in onze 
natuur en leefomgeving kunnen leven. Doordat het beginmoment van de 
seizoenen verandert ontstaan ecologische ‘mismatches’ tussen soorten die van 
elkaar afhankelijk zijn. Klimaatverandering zorgt ook voor een toename van de 
weersextremen. Zo werd Nederland in 2018, 2019 en 2020 geconfronteerd met 
extreem droge zomers. Die weersextremen hebben negatieve consequenties op 
de gezondheid van de natuur. Klimaatverandering versterkt ook het negatieve 
effect op de kwaliteit van ecosystemen van andere stressoren zoals bijvoorbeeld 
milieuverontreiniging en afname van areaal.  
Om in de toekomst een gezonde natuur te waarborgen is het dus van belang 
ervoor te zorgen dat de natuur zich aan kan passen aan klimaatverandering. 
Anderzijds kan natuur ook bijdragen aan goede oplossingen in het kader van 
klimaatadaptatie. Denk hierbij aan het beleid om meer ruimte te geven aan de 
rivieren, waarbij we beter worden beschermd tegen hoog water en nieuwe natuur 
ontwikkelen. 
 
 Pagina 1 van 25 
 

 
 
 
 
Directie Bestuurlijke en 
Politieke Zaken 
 
 
 
 
opgedaan. De in de motie bepleite kpi maakt naar verwachting deel uit van deze 
Ons kenmerk 
set. 
BPZ / 21287096 
 
Motie-Weverling (VVD) en De Groot (D66) (Kamerstuk 35 570-XIV, 
nr. 25) 
Naar aanleiding van de motie-De Groot (D66) en Weverling (VVD) ben ik in 
gesprek met kweekvleesbedrijven en kennisinstellingen en heb ik een subsidie 
verstrekt aan de Invitro Meat Foundation die (in nauwe samenspraak met de 
kweekvleesbedrijven, kennisinstellingen en veehouders) onderzoekt hoe een deel 
van de Nederlandse veehouders een rol kan spelen in de toekomstige lokale 
kweekvleesproductie. Dit project richt zich op de technische, economische, 
juridische, ecologische en sociale haalbaarheid van de overgang van gangbare 
vleesproductie naar kweekvleesproductie, gebruikmakende van het huidige 
systeem en actoren.   
 
Motie-Beckerman (SP) en Vestering (PvdD) (Kamerstuk 28 286, nr. 1188) 
en motie-Beckerman (SP) en Boswijk (CDA) (Kamerstuk 28 286, 
nr. 1196).  
De zorgen over het lot van eendagshaantjes bestaan al geruime tijd. Dit betreft  
met name een ethische kwestie aangezien de haantjes uit de legsector kort na 
geboorte gedood worden omdat ze geen rol hebben in de eierproductie. Deze 
kwestie staat de afgelopen tijd in de belangstelling, zowel in binnen- als 
buitenland. Dat zie ik ook terug in uw Kamer. Uw Kamer heeft in juni jl. een 
1
tweetal moties op dit onderwerp aangenomen die de regering vragen hoe en 
wanneer Nederland over zou kunnen gaan op een verbod op het doden van 
eendagshaantjes. In deze brief laat ik uw Kamer weten hoe ik om wil gaan met dit 
vraagstuk en de invulling van deze moties. 
 
Voor het verantwoord uitvoeren van een verbod op het doden van 
eendagshaantjes is het nodig dat er voldoende en geaccepteerde alternatieven 
zijn waarbij het dierenwelzijn in de volle breedte geborgd is. Daarnaast zijn 
technische prestaties van de machines die geslachtsbepaling in het ei mogelijk 
maken en de afzetmarkt voor de verschillende alternatieven blijvende punten van 
aandacht. Om tot een breed gedragen oplossing te komen voor deze 
problematiek, heb ik besloten om in een Stuurgroep eendagshaantjes samen te 
werken. De Stuurgroep bestaat uit een brede vertegenwoordiging vanuit de 
pluimveeketen, Dierenbescherming en LNV. De Stuurgroep onder leiding van LNV 
heeft als doel tot een advies te komen over hoe en wanneer een verbod op 
eendagshaantjes kan worden ingesteld. De Stuurgroep verwacht in het voorjaar 
van 2022 met een advies te komen. Zodra dit advies er is wordt uw Kamer 
hierover geïnformeerd.   
 
Daarbij wil ik opmerken dat er al diverse ontwikkelingen zijn op het gebied van 
het voorkomen van doden van eendagshaantjes. Zo heeft de pluimveeveesector 
inmiddels ervaring met de geslachtsbepaling in het ei en het afmesten van 
2
eendagshaantjes.  
 
1
 Motie van de leden Beckerman en Vestering (Kamerstuk 28286, nr. 1188) en motie van de leden Beckerman en 
Boswijk (Kamerstuk 28286, nr. 1196).  
2
 Kamerstuk 28286, nr. 1184, Aanhangsel van de Handelingen nr. 2935 en Aanhangsel van de Handelingen nr. 
3328 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
Veel van mijn instrumenten zijn op dit moment al gericht op kleinere 
Ons kenmerk 
familiebedrijven doordat de omvang van de instrumenten vooral bij deze 
BPZ / 21287096 
bedrijven helpt. Het zijn veelal kleinere bedragen waarmee kleine familiebedrijven 
goed uit kunnen maar die minder interessant zijn voor grote bedrijven. Ook in het 
nieuwe NSP zal er specifiek aandacht zijn voor steun aan kleine bedrijven.  
Zoals ik al tijdens het VAO Dieren in de veehouderij (d.d. 29 oktober 2020) aan 
uw Kamer meldde, is versterking van het verdienvermogen van duurzaam 
werkende agrariërs een belangrijke prioriteit van mijn beleid. Ik zie de motie dan 
ook als een ondersteuning van het beleid dat al is ingezet. 
 
Motie-Bisschop (SGP) (Kamerstuk 35 570-XIV, nr. 66) 
De motie roept de regering op om in overleg met betrokken partijen te bezien of 
en hoe de oprichting van lokale landcoöperaties gestimuleerd kan worden via 
bijvoorbeeld het omschakelfonds en/of het borgstellingsfonds ten behoeve van 
risicodekking. Deze lokale landcoöperaties worden veelal gefinancierd door 
burgers die samen particulier vermogen inleggen (bijv. in de vorm van aandelen, 
certificaten, obligaties), waarmee de coöperatie vaak landbouwgrond koopt, en die 
grond vervolgens onder bepaalde voorwaarden weer verpacht aan agrarische 
ondernemers. Ik constateer dat het genoemde Omschakelprogramma of het 
Borgstellingskrediet voor de Landbouw (BL) niet de meest voor de hand liggende 
instrumenten zijn om lokale landcoöperaties te stimuleren, omdat deze 
instrumenten gericht zijn op het direct financieren van de agrarische ondernemer. 
Ik ben daarom met een aantal lokale landcoöperaties in gesprek om te verkennen 
welke rol deze partijen spelen in de financiering van duurzame landbouwbedrijven 
en tegen welke belemmeringen zij mogelijk oplopen. Op basis van die gesprekken 
wordt bezien of en op welke wijze de overheid een stimulerende rol kan spelen bij 
het oprichten van lokale landcoöperaties. Hierover zal ik uw Kamer informeren. 
 
Motie-Geurts (CDA)/Harbers (VVD) (Kamerstuk 35 600, nr. 32) 
Uw Kamer heeft in deze motie gevraagd om in beeld te brengen hoe de 
Nederlandse land- en tuinbouw in 2030 voldoende kritische massa en kwaliteit 
behoudt om internationaal leidend te blijven op het gebied van voedselzekerheid, 
kennis, innovatie en duurzaamheid, en deze strategische waarde in te zetten in 
geopolitieke vraagstukken.  
Uw Kamer constateert dat de Nederlandse land- en tuinbouwsectoren een 
internationaal leidende rol hebben. Deze rol komt met name door excellente 
ondernemers, de hoogwaardige kennis van de kennisinstellingen en de publiek-
private samenwerking in ons land waardoor innovatie floreert. Het kabinet zet dan 
ook verschillende instrumenten in om deze elementen te stimuleren, uit te 
bouwen, te exporteren, om zodoende een leidende rol te blijven vervullen. Enkele 
voorbeelden zijn het topsectorenbeleid, waarin vertegenwoordigers van bedrijven, 
wetenschap en overheid samenwerken; de stimulering van innovatie met diverse 
fiscale instrumenten; de internationale inzet op samenwerking vanuit het 
landbouwradennetwerk; en de diffusie van kennis via onder meer de Sabe-
3 4
regeling en het Horizon Europe programma . 
 
 
3
 https://www.rvo.nl/onderwerpen/agrarisch-ondernemen/duurzaam-boeren/subsidie-leren-over-duurzame-
landbouw 
4
 https://www.rvo.nl/subsidie-en-financieringswijzer/horizon-europe-onderzoek-en-innovatie 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
grote rol voor de Europese Unie om invloed uit te oefenen op geopolitieke 
Ons kenmerk 
vraagstukken.  
BPZ / 21287096 
 
Motie-Bisschop (SGP) (Kamerstuk 29 664, nr. 188) 
Bovengenoemde motie verzoekt de regering, de handhaving van Europese 
visserijregels, en in het bijzonder de aanlandplicht, af te stemmen op de 
handhaving zoals die door andere lidstaten in de praktijk wordt uitgevoerd, en 
zich in te zetten voor Europese afstemming en gelijke behandeling van 
binnenlandse en buitenlandse kotters door de inspectieautoriteiten. Deze motie is 
in lijn met het huidige beleid. De voorschriften voor het toezicht op 
visserijmaatregelen zijn vastgelegd in Europese regelgeving en over de manier 
waarop uitvoering wordt gegeven aan deze voorschriften is regelmatig overleg op 
regionaal niveau, maar ook op Europees niveau in Control Expert werkgroepen. 
Onder coördinatie van het Europese Visserij Controle Agentschap (EFCA), worden 
bovendien zogenaamde Joint Deployment Plannen ontworpen, waarin afspraken 
tussen lidstaten worden vastgelegd over de werkwijze, rolverdeling en 
samenwerking tussen de lidstaten voor het toezicht op zee en aanlanding van vis. 
De Brexit geeft een nieuwe dimensie aan deze werkwijze, waar nog vorm aan 
moet worden gegeven in het Specialized Fisheries Committee. De gelijke 
behandeling van vissersvaartuigen heeft blijvend de aandacht van zowel het 
ministerie van LNV, als van de NVWA.  
 
Motie-Graus (PVV) (Kamerstuk 28 286, nr. 1151) 
De gesprekken met het lectoraat Human-Animal Interactions van Aeres 
Hogeschool over de onderzoeksvraag zijn gestart. Het streven is voor het eind van 
het jaar de opdracht definitief te kunnen afronden waarna het onderzoek begin 
2022 van start kan gaan.  
 
Motie Boswijk (CDA) (Kamerstuk 35830-XIV, nr. 17) 
Naar aanleiding van het plenair debat op 8 juli 2021 over het jaarverslag en de 
slotwet van het ministerie van LNV heeft uw Kamer een motie aangenomen van 
het lid Boswijk (CDA) over landbouwgrond in natuurlijk beheer (Kamerstuk 
35830-XIV, nr. 17). Tijdens het plenair debat gaf ik aan de motie te 
onderschrijven, met name voor de overgangszones rondom stikstofgevoelige 
Natura 2000 gebieden, waarin landbouw en natuur in elkaar overgaan.  
 
Over deze motie zijn diverse gesprekken gevoerd met belanghebbende 
organisaties met als rode draad dat dit door velen als een belangrijk onderwerp 
gezien wordt. Deze motie past in de benodigde transitie van de landbouw naar 
meer kringlooplandbouw en natuurinclusieve landbouw. Het verbinden van 
landbouw en natuur is nodig om onder andere (stikstof)emissies te verminderen, 
bodemkwaliteit en waterhuishouding te verbeteren, biodiversiteit te bevorderen, 
landschap te herstellen, verdienmodellen te ontwikkelen en perspectief voor 
boeren te creëren.  
Tevens is dit relevant met betrekking tot mijn toezegging tijdens het 
commissiedebat van 15 september 2021 over het mestbeleid om met provincie 
Gelderland in gesprek te gaan over de casus Graangeluk en het creëren van 
zachte overgangen tussen landbouw en natuur. 
 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
plan op te stellen dat als bijlage bij deze brief is gevoegd (bijlage 2). De 
Ons kenmerk 
werkgroep komt met een aantal aanbevelingen die hieronder staan weergegeven.  
BPZ / 21287096 
 
Zorg voor een robuust en toekomstbestendig stelsel van genenbronnen. 
De bescherming van in situ-genenbronnen verdient topprioriteit. Hier ligt primair 
een rol voor de provincies, door enerzijds te zorgen voor een inventarisatie van 
nog niet in kaart gebrachte populaties, en anderzijds door te zorgen voor een 
goede basis voor beheer en herstel van bronlocaties. Een belangrijke voorwaarde 
is dat (gevalideerde) gegevens van de inventarisaties goed beschikbaar komen en 
blijven. Hier ligt mogelijk een taak voor de Rijksdienst voor het Cultureel Erfgoed 
(RCE) om, in afstemming met de ministeries van LNV en OCW en CGN, voort te 
bouwen op de Atlas Groen Erfgoed. Het ministerie van LNV werkt samen met 
Staatsbosbeheer en Centrum voor Genetische Bronnen Nederland (CGN) reeds 
aan verbeterplannen voor de genenbank. Naast de in situ genenbronnen is ook 
voor het beheer en de instandhouding van de huidige zaadgaarden een 
investering nodig om voldoende zaad te leveren voor bosbouwkundig 
plantmateriaal.  
 
Zorg voor een goede garanties en samenwerking in de plantsoenketen.  
Voor het beschikbaar krijgen van voldoende geschikt plantmateriaal is het 
belangrijk dat zaadhandel en kwekers tijdig de benodigde investeringen doen in 
het oogsten van zaad en het opkweken van materiaal. Deze investeringen worden 
alleen gedaan als Rijk en provincies meer duidelijkheid geven over de planning en 
financiering van de Bossenstrategie. Rijk, provincies en (grotere) terreineigenaren 
zouden daarnaast met de sector (volume-) afspraken moeten maken om de 
opkweek, in ieder geval op korte termijn, op gang te brengen. Daarnaast is het 
ook belangrijk dat in de plantsoenketen goed wordt samengewerkt om de oogst, 
de toedeling van zaden en de beschikbaarheid van plantmateriaal blijvend op 
elkaar af te stemmen. Tot slot is ook traceerbaarheid van belang. Hier ligt een 
kans voor uitbreiding van bestaande kwaliteitssystemen (Erbo, Groenkeur) met 
een controle op de juiste toepassing van certificaten.  
 
Versterk de kennisbasis door gericht fundamenteel en praktijkonderzoek. Zorg 
tevens voor een goede kennisopbouw bij alle partijen die betrokken zijn bij de 
Bossenstrategie over de geschiktheid en juiste toepassing van plantmateriaal, 
genenbronnen, en de plantsoenketen.  
Om de kennisbasis te vergroten is op meerdere vlakken onderzoek nodig. Dit 
vraagt dan ook een programmering voor meerdere jaren. Vanuit de 
Bossenstrategie wordt een kennisagenda opgesteld. Het advies is om de 
aanbevelingen uit dit rapport daarin op te nemen. Het zorgen voor kennisopbouw 
is een traject van lange adem. Voor Rijk, provincies en gemeenten ligt er een taak 
om (als opdrachtgever) het kennisniveau zodanig te verhogen dat in de plannen 
en regelingen de juiste uitgangspunten worden opgenomen. Voor terreineigenaren 
en -beheerders en andere betrokkenen is vooral kennis over bronlocaties en de 
juiste toepassing en aanplant van plantmateriaal van belang. Het herkennen van 
relictpopulaties verdient daarbij speciale aandacht. Tot slot geldt ook hier dat 
investeren in een nieuwe generatie loont: In de curricula van de groene mbo, hbo 
en universitaire opleidingen moet substantieel aandacht komen voor de 
bovenstaande onderwerpen.  
 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
mogelijkheid waar onder andere in het Interdepartementaal Beleidsonderzoek 
Ons kenmerk 
Ruimtelijke Ordening (2) op wordt gewezen, is dat het Rijk meer sturend werkt 
BPZ / 21287096 
op welke resultaten in welke gebieden te halen. Ook dit zal bijdragen aan een 
scherper landsdekkend beeld van gebieden waar landbouw letterlijk en figuurlijk 
ruimte zal hebben en houden. Zeer recent heb ik in mijn brief Voortgang 
stikstofproblematiek(3) een aantal rapporten aangeboden aan de Tweede Kamer. 
Het RIVM heeft geduid op welke wijze door middel van het ruimtelijk richten van 
emissiereductie, waaronder zonering, een effectievere aanpak voor bronnen in de 
landbouw mogelijk is. De WUR heeft de betekenis van een gebiedsgerichte 
integrale aanpak en zonering in kaart gebracht voor een aantal verschillende 
gebieden op ecologisch, ruimtelijk én sociaaleconomisch vlak. Het Nationaal 
programma landelijk gebied, een programma onder de NOVI dat zich momenteel 
in kwartiermakersfase bevindt, kan een rol spelen in de uitwerking van de 
verschillende door de onderzoeksinstituten beschreven opties voor gebiedsgericht 
beleid. Een en ander zal naar verwachting meer duidelijkheid geven over het 
toekomstperspectief voor de landbouw en de gebieden waar landbouwgrond 
eventueel bescherming behoeft. 
 
Motie-Lodders (VVD) (Kamerstuk 33 450, nr. 94) en motie-Von Martels 
(CDA) (Kamerstuk 33 450, nr. 84) 
De visserijsector heeft te maken met vele ontwikkelingen die tegelijkertijd spelen, 
waaronder de afnemende ruimte door sluiting van gebieden voor windenergie en 
natuurbescherming, de Brexit en de Waddenagenda. De moties van de leden 
Lodders (VVD) en Von Martels (CDA) vragen om een economische impactanalyse 
uit te voeren naar de gevolgen van deze ontwikkelingen voor de visserijsector, de 
visketen en de visserijgemeenschappen. Op 28 juni 2021 heb ik uw Kamer 
geschreven dat ik uw Kamer eind 2021 zou informeren over de aanpak van deze 
8
impactanalyse. Middels deze brief geef ik hier invulling aan. 
 
Ik heb het plan van aanpak voor de impactanalyse opgesteld in overleg met de 
visserijsector en de wetenschap. De focus van de analyse ligt op de directe 
(economische) gevolgen van de ontwikkelingen op de aanvoersector (de 
kottersector inclusief de garnalensector, de pelagische sector en de kleinschalige 
visserij) en de doorwerking daarvan op zowel het overige deel van het viscluster 
(de overige delen van de visketen en de toeleverende bedrijven) als de regio’s 
waar de Noordzeevisserij een belangrijke sector is (visserijregio’s). In de analyse 
besteed ik ook aandacht aan de sociale en culturele waarde van de visserij voor 
visserijregio’s en de gevolgen van de ontwikkelingen in de aanvoersector op deze 
waarden. De analyse zal relevante informatie opleveren om te kunnen bepalen of 
en zo ja, welke maatregelen nodig zijn voor de bovengenoemde belanghebbenden 
om zich aan te passen aan een kleinere en duurzamer aanvoersector.  
 
Bij deze impactanalyse maak ik onderscheid in twee fasen. In fase 1 zal de 
structuur van de sector en de onderlinge afhankelijkheden tussen de 
aanvoersector, de overige delen van het viscluster en de regio’s (en 
gemeenschappen) kwantitatief en kwalitatief in beeld worden gebracht . Om tot 
een zo goed mogelijk resultaat te komen zullen per regio de relevante 
stakeholders worden betrokken en om input gevraagd. Ook zal een overzicht 
 
8
 Kamerstuk 33 450, nr. 1328 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
groeisubstraten van veen vertegenwoordigen, zowel naar de particuliere als naar 
Ons kenmerk 
de professionele markt. Deze partijen geven aan reeds vele jaren te werken aan 
BPZ / 21287096 
de toepassing van hernieuwbare grondstoffen en dat het percentage veen in 
substraten in Nederland in 2020 lager ligt, dan in de motie worden genoemd. 
Voor de periode tot 2025 heeft de VPN (Vereniging Potgrond- en 
Substraatfabrikanten Nederland) haar ambities met betrekking tot inzet van 
hernieuwbare grondstoffen in organische substraten, zoals schors/bark, kokos, 
houtvezel, compost en schuimaarde, in haar beleidsplan met de volgende 
meetbare doelstellingen vertaald:  
1. Voor de professionele markt moet het organisch substraat in 2025 voor 
35% uit hernieuwbare grondstoffen bestaan.  
2. Voor de consumentenmarkt moet het organisch substraat in 2025 voor 
60% uit hernieuwbare grondstoffen bestaan. 
3. In 2025 moet 100% van het gebruikte veen afkomstig zijn van 
verantwoorde winning (RPP), die zorgt voor beperkte impact op de lokale 
biodiversiteit en milieu en bijdraagt aan herstel van natuurgebieden. 
Deze grote groep van sectorpartijen geeft aan door te willen met deze ambities, 
maar ook open te staan om te verkennen, waar versnelling van deze ambities 
mogelijk is en welke vervolgstappen er na 2025 gezet kunnen worden. Daarbij 
wordt gedacht aan het vergroten van de bewustwording van het gebruik van 
alternatieven voor veen, een breed onafhankelijk praktijkonderzoek naar de 
mogelijkheid de beschikbaarheid van (nieuwe) alternatieve grondstoffen te 
vergroten en daarin ook een Life Cycle Analysis te willen betrekken, zodat een 
alternatief ook bezien wordt op CO -impact. Daarnaast zijn kwaliteit, veiligheid, 
2
plantweerbaarheid en fytosanitaire eisen voor export belangrijke aspecten waar 
alternatieve grondstoffen aan getoetst zullen worden. Verder het starten van een 
brede stakeholderdialoog, om de maatschappelijke wensen beter in beeld te 
krijgen. Tenslotte zal het verloop van de doelstellingen ook jaarlijks 
(onafhankelijk) gemonitord en gerapporteerd worden, zodat jaarlijks kan worden 
bezien wat de ontwikkelingen in de sector zijn. Waarbij de sector aangeeft dat 
voldoende beschikbaarheid van grondstoffen een grote uitdaging zal zijn, omdat 
er een verwachting is dat de internationale vraag naar substraten tot 2050 zal 
groeien vanwege de toenemende vraag naar voedsel en leefbare groene steden.  
Ik wil dit verder uit te werken in de vorm van een convenant met sectorpartijen 
en andere betrokken stakeholders dat voor 1 april 2022 aan uw Kamer kan 
worden aangeboden. 
 
Motie-Geurts (CDA)/Lodders (VVD) (Kamerstuk 21501-32, nr. 1263) 
De motie van de leden Geurts (CDA) en Lodders (VVD) verzoekt de regering om 
te onderzoeken welke manieren er zijn om een puinoverschot als gevolg van de 
sloop van agrarische gebouwen te voorkomen of op te lossen. Aanleiding waren 
signalen dat een overschot aan puin zou kunnen ontstaan als gevolg van sloop in 
korte tijd van een groot aantal stallen van varkenshouders die gebruikmaken van 
de Subsidieregeling sanering varkenshouderijen (Srv). Met de wijziging van de Srv 
per 29 oktober 2020 heb ik de slooptermijn verlengd van 14 maanden naar 
24 maanden (Staatscourant 2020, nr. 55266). Aanleiding voor deze verlenging 
was tweeledig. In de eerste plaats de constatering dat, op grond van de Wet 
natuurbescherming, op veel varkenshouderijlocaties een verplicht 
soortenonderzoek uitgevoerd moest worden. In de tweede plaats was er sprake 
van een dreigend tekort aan sloopcapaciteit vanwege de relatief grote 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
De resultaten uit de praktijktoets helpen bij de verdere uitwerking van de 
Ons kenmerk 
invulling van de eerste pijler van het GLB en met name de invulling van de 
BPZ / 21287096 
ecoregeling. Op basis van een eerste analyse van de uitkomsten van de 
praktijktoets is een tweetal belangrijke constateringen te maken.  
 
Ten eerste dat de ecoregeling doet waar deze voor bedoeld is, namelijk het 
ondersteunen van het gros van de agrarische ondernemers bij hun transitie naar 
een landbouw die bijdraagt aan klimaat en leefomgeving en waarbij de 
landbouwer ruimte heeft om te kiezen voor activiteiten die haalbaar zijn op zijn 
bedrijf. De ecoregeling brengt met behulp van het puntensysteem doelsturing op 
groenblauwe doelen samen met keuzes die een landbouwer maakt in zijn 
bouwplan en bedrijfsvoering. Uit de praktijkproef kwam naar voren dat de 
ecoregeling op sommige punten beter ingericht zou kunnen worden om meer 
opties te bieden in de praktijk. Een conclusie was dat het van belang is om een 
duidelijker onderscheid te maken tussen de toe te kennen punten voor bepaalde 
doelen en de verantwoording van het uit te betalen subsidiebedrag. Met de punten 
kan worden gestuurd op doelbereik. De activiteiten zoals die zijn opgenomen in de 
ecoregeling worden voorgelegd aan wetenschappers met als doel te komen tot 
een expertbeoordeling per activiteit op doelbereik. Daarnaast wordt bezien of er 
additionele activiteiten kunnen worden toegevoegd, zoals bijvoorbeeld het 
ondersteunen van: 
  Extra weidegang, van 1500 tot 3000 uur; 
  Percelen in een kleinschalig landschap (<2 ha, 60% omzoomd door houtige 
of water landschapselementen); 
  Milieuvriendelijke gewasbescherming; 
  Natte teelten. 
Er zal ook bekeken worden of er mogelijkheden zijn om ook precisielandbouw mee 
te nemen als activiteit binnen de ecoregeling. Deze activiteiten worden samen met 
de sector uitgewerkt. Een aandachtspunt daarbij is dat bij het invoeren van de 
ecoregeling, het systeem leidt tot doelrealisatie én eenvoudig is uit te voeren, 
zowel door landbouwers als door de Rijksdienst voor Ondernemend Nederland 
(RVO). Met het oog daarop wordt overwogen om de ecoregeling stapsgewijs te 
versterken.  
 
Ten tweede liet de praktijkproef zien dat bepaalde conditionaliteiten een hoge 
drempel lijken op te werpen voor deelname aan het GLB, en de bereidheid om een 
extra dienst te leveren met de ecoregeling en het ANLb. Dit geldt met name voor 
de akkerbouw. De invulling van conditionaliteiten is nog onderwerp van gesprek 
met de Europese commissie. Dit in samenhang met gesprekken over de invulling 
e
van het 7 Nitraat actieprogramma. De besluitvorming hierover is ook nog niet 
e
afgerond. Het doel is dat de uiteindelijke invulling van het 7 Nitraat 
actieprogramma en de invulling van conditionaliteiten waar mogelijk gelijk zijn. 
Daarnaast is het uitgangspunt dat met name de ecoregeling een effectieve 
invulling van de conditionaliteiten ondersteunt zodat het doelbereik groter wordt 
en de negatieve economische effecten waar mogelijk worden ondervangen.  
 
Verder blijkt ook uit de praktijktoets dat de simulatietool die voor het gebruik van 
de ecoregeling wordt ontwikkeld de agrarisch ondernemer helpt bij het begrijpen 
van de regeling en het maken van zijn of haar keuzes voor de korte en lange 
termijn. De individuele ondernemer kan met behulp van de simulatietool een 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
duurzaam bodembeheer is van belang om uiteindelijk meerdere maatschappelijke 
Ons kenmerk 
doelen in het landelijk gebied te kunnen behalen.  
BPZ / 21287096 
 
Toezegging over bietenblad als eiwitvervanger 
Naar aanleiding van de toezegging aan lid De Groot (D66) over bietenblad kan ik 
uw Kamer melden dat ik voornemens ben om samen met de suikerverwerkende 
industrie (Cosun Beet Company) een experiment te starten, waarbij naast 
suikerbieten, ook het bietenblad wordt geoogst. In het experiment wordt het 
bietenblad gebruikt in een proces om het eiwit Rubisco te winnen, waarna de 
reststroom wordt vergist. In de gangbare praktijk blijft het bietenblad op het land 
liggen, waarbij de nutriënten P en N weer ten gunste komen van de opvolgende 
teelt. Nu het bietenblad wordt geoogst, is de onttrekking van P en N van het land 
hoger. Telers van suikerbieten zien graag een verruiming van de gebruiksnorm, 
om zo de bodemvruchtbaarheid voor de opvolgende teelt op peil te houden. Cosun 
ziet graag een mogelijkheid om bietenblad naar de fabriek te krijgen om Rubisco 
te winnen en om het plantaardig digestaat bij de akkerbouwers terug te plaatsen. 
Doordat de bemesting in het nieuwe systeem plaats vindt voorafgaand aan het 
groeiseizoen, in plaats dat het bietenblad blijft liggen na de oogst, is de 
verwachting dat de uitspoeling van nutriënten naar het grondwater beperkt wordt, 
omdat er meer nutriënten door het gewas kunnen worden opgenomen. Het idee 
past in de gedachte van evenwichtsbemesting, kringlooplandbouw en innovatieve 
nieuwe toepassing van restmaterialen. Er wordt een vierjarige pilot uitgevoerd, 
om te zien of een dergelijk systeem van evenwichtsbemesting in de praktijk 
werkt. De wetenschappelijke borging van het project wordt gedaan door 
Wageningen Universiteit, in het TKI-project: “Impact regionale vergisting op 
bodem, water en kringlopen”. In het eerste jaar zal het een beperkte groep 
ondernemers zijn, in de loop van het project zal het aantal groeien tot 
30 deelnemers, aangemeld bij RVO. Daarbij gaat het om 750 ha. Cosun levert na 
afloop van de teelt, de oogst gegevens van het bietenblad (in kg P en N). Deze 
gegevens worden gebruikt om bedrijven op bedrijfsniveau een uitbreiding van de 
gebruiksnorm voor stikstof en fosfaat te geven (100% voor fosfaat en 50% voor 
stikstof), welke in de opvolgende groeiseizoen kan worden ingezet. Deze proef is 
onderdeel van het ontwerp zevende Nitraatactieprogramma dat uw Kamer eerder 
heeft ontvangen (Kamerstukken 33 037, nr. 399). 
  
Toezegging over mogelijkheden van inzetten van financieringsstromen 
voor het vergroten van de biodiversiteit 
Tijdens het debat over het notaoverleg groen in de stad van 27 september dit jaar 
heb ik uw Kamer toegezegd dat ik in kaart ga brengen welke mogelijkheden er 
zijn om bestaande financieringsstromen slimmer in te zetten voor het vergroten 
van de biodiversiteit.  
 
Deze toezegging heb ik gedaan naar aanleiding van de problemen die gemeenten 
hebben in het kader van de financiering van beheer en onderhoud van natuur in 
de stad. Daarbij heb ik het voorbeeld van de eikenprocessierups gebruikt. Met dit 
voorbeeld heb ik willen aangeven dat het van belang is om aan de voorkant goed 
na te denken over investeringen en welke gevolgen (ook financiële) deze kunnen 
hebben later. Zie ook mijn brief van 20 september 2021 (Kamerstuk 
33 576/35 334, nr. 250). Met alle opgaves in de stedelijke omgeving, zoals de 
woningbouwopgave, klimaat, energietransitie en gezondheid en welzijn is het de 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
Bijvoorbeeld door het koppelen van een vergroeningsproject aan de geplande 
Ons kenmerk 
herinrichting van de openbare ruimte.  
BPZ / 21287096 
 
Er is een andere financieringsaanpak en een bundeling van investeringsmiddelen 
nodig die met meerdere, baathouders ontwikkeld wordt. Daarom is één van de 
ontwikkelteams van de City Deal Openbare Ruimte gericht op het zoeken naar 
gecombineerde, innovatieve business cases waarin bestaande 
financieringsstromen van overheden en marktpartijen gezamenlijk worden ingezet 
om meerdere baten van groen tegelijk te realiseren. Eind 2021 wordt gestart met 
het in beeld brengen en analyseren van de opbouw van verschillende begrotingen 
en financieringsconstructies van vergroening in de openbare ruimte, zowel in 
binnen- als buitenland. Vervolgens worden ook verschillende waardenmethodieken 
geanalyseerd, en wordt er gewerkt aan een integraal voorstel voor het verrekenen 
van de baten op een innovatieve manier. Daarbij zal ook de financiering van 
groen, klimaatadaptatie en gezondheid meegenomen worden inclusief beheer en 
onderhoud gericht op stedelijke biodiversiteit. Het uiteindelijke doel is het 
ontwikkelen van een toolbox van instrumenten en mechanismen voor een 
integrale financiering van groen in de stad. Deze toolbox geeft handvatten voor 
gemeenten om financiering van groen mogelijk te maken.  
 
Alle beschikbare informatie wil ik samen met het ministerie van BZK onder de 
aandacht van gemeenten en mogelijke financierders brengen, zoals 
projectontwikkelaars of verzekeraars, zodat innovatieve integrale oplossingen voor 
de opgaven in de stad mainstream worden en waarbij kosten en baten in bredere 
samenhang worden gebracht.  
 
Toezegging over het artikel in de regionale kranten over 
terreinbeherende organisaties 
Tijdens de Algemene Politieke Beschouwingen op 22 september 2021 heeft de 
minister-president uw Kamer, naar aanleiding van vragen van het lid Van der Plas 
(BBB), toegezegd een reactie te sturen op een artikel in regionale kranten over de 
besteding en verantwoording van beheersubsidies voor natuur door de 
terreinbeherende organisaties (TBO’s). 
 
Het natuurbeleid is gedecentraliseerd naar de provincies. Gedeputeerde staten 
leggen verantwoording af over de bestede middelen voor natuur aan Provinciale 
Staten. De TBO’s (en particuliere beheerders) ontvangen beheersubsidies voor 
natuur via het Subsidiestelsel Natuur en Landschap (SNL) en leggen aan 
provincies verantwoording af over de besteding. Staatsbosbeheer ontvangt 
jaarlijks € 60 miljoen beheersubsidie op grond van de SNL, Natuurmonumenten 
ruim € 26 miljoen. Onderstaand wordt aangegeven op welke wijze besteding van 
beheersubsidies en verantwoording ervan plaats vindt. 
 
Algemeen 
Een gegeven is dat natuur een uitermate complex geheel vormt. De kwaliteit 
ervan is, behalve van menselijk ingrijpen via beheermaatregelen, afhankelijk van 
niet te sturen factoren die jaarlijks kunnen wisselen zoals klimaat en 
milieuomstandigheden, en die lokaal ook nog fors kunnen verschillen. Dat vraagt 
maatwerk en professionaliteit in het beheer. Provincies zijn 10 jaar geleden, toen 
het SNL werd ingevoerd, bewust afgestapt van de benadering van 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
Welk bewijs overlegt een TBO? 
Ons kenmerk 
Elke SNL-subsidie-ontvanger moet gecertificeerd zijn. Als de stichting Certificering 
BPZ / 21287096 
SNL het certificaat van een beheerder intrekt verliest de beheerder daarmee ook 
het recht op subsidie. 
Daarnaast dient de beheerder, indien hij daarvoor subsidie ontvangt, de SNL-
monitoring uit te voeren. Als de natuurbeheerder de SNL-monitoring niet zelf 
uitvoert, verstrekt de provincie opdrachten voor het uitvoeren van de SNL-
monitoring aan derden. 
 
Hoe wordt de SNL-subsidie bepaald? 
De SNL-beheersubsidie voor een beheertype wordt bepaald op basis van de 
objectief (op basis van wetenschappelijk onderzoek) bepaalde standaardkostprijs 
(SKP) voor dat betreffende beheertype. De SKP is gebaseerd op het beheer dat 
landelijk gemiddeld nodig is voor de instandhouding van het betreffende 
beheertype. Daarbij wordt rekening gehouden met opbrengsten uit bijvoorbeeld 
hout, gras of pacht en wat op de standaardkostprijs in mindering wordt gebracht. 
De subsidie bedraagt momenteel 84% van de SKP. De SKP’s dekken alleen de 
kosten die voortkomen uit het beheer. Allerlei bijkomende kosten, zoals het 
opstellen van beheerplannen, communicatie met omwonenden, overleg met 
overheden zijn geen onderdeel van de SKP’s. De beheerder dient zelf voor dekking 
voor deze kosten te zorgen. 
In aanvulling op de beheersubsidie kan de provincie een bijdrage verstrekken 
voor: 
  het onderhoud van recreatieve voorzieningen, zoals het onderhoud van 
bankjes, van wandelpaden en handwijzers. 
  het uitoefenen van toezicht in natuurgebieden. 
  het beheer van gebieden met gescheperde schaapskuddes. 
  Het vervoer van personeel en materieel met boten in gebieden die alleen via 
het water toegankelijk zijn. 
  het uitvoeren van de SNL-monitoring. 
De hoogte van de bijdragen wordt ook bepaald via een SKP-benadering, en de 
hoogte van de subsidie bedraagt eveneens 84% van de SKP. 
 
Toezegging over een reactie op de openstelling Kroondomein naar 
aanleiding van begrotingsdebat Koninklijk Huis en Algemene Zaken 
Tijdens de begrotingsbehandeling Koninklijk Huis en Algemene Zaken op 
14 oktober 2021 is de sluiting van het Kroondomein aan de orde gekomen. De 
minister-president heeft toen aangegeven dat uw Kamer voor de 
begrotingsbehandeling Landbouw, Natuur en Voedselkwaliteit hierover verder 
geïnformeerd zal worden. Hiermee vul ik deze toezegging in.  
 
Schenkingsakte 
Conform het verzoek om een kopie van de schenkingsakte van het Kroondomein, 
zend ik uw Kamer deze als bijlage bij deze brief toe (bijlage 4).  
 
Aanvraagformulier 
Er is voor de subsidieperiode 2016-2021 geen aanvraagformulier voor het 
Kroondomein geweest, zie hiervoor ook mijn antwoord op eerdere vragen van de 
heer Wassenberg (Aanhangsel Handelingen II 2019–2020, nr. 3389). Dat is ook 
niet gebruikelijk voor een enkelvoudige subsidieverstrekking. Ook is er geen 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
brievenschrijvers die vinden dat de EU-Bosstrategie nog te vrijblijvend is. 
Ons kenmerk 
Biodiversiteit en klimaat zijn onderwerpen waar veel op EU-niveau over besloten 
BPZ / 21287096 
wordt; daarentegen is bosbeleid tot nu toe vooral een nationale aangelegenheid.  
Vooruitlopend op de selectie van voorstellen die dit najaar zullen verschijnen 
hebben we al wel een positie ingenomen op deze onderwerpen. Zo is een nieuwe 
definitie van duurzaam bosbeheer van belang voor het concretiseren van de 
doelstellingen, maar moet deze ook aansluiten bij bestaande internationale 
criteria, om dubbele standaarden te voorkomen. Het wetgevingsvoorstel voor 
monitoring heeft de potentie om in te kunnen zetten voor lidstaat-overstijgende 
doelen, zoals biodiversiteit en klimaat, en de definitie van oerbossen dient 
voldoendewaarborgen te leveren dat belangrijke Europese bossen beter 
beschermd worden. Verder vind ik het belangrijk dat er aandacht blijft voor de 
socio-economische aspecten van bossen, naast de milieuoverwegingen.  
Dit zal mijn inzet zijn bij de voorstellen die dit najaar zullen verschijnen. Ook zal 
ik mij in algemene zin inzetten voor een verdere concretisering van de EU-
Bosstrategie.  
 
Reactie op de aanbieding van het speciaal verslag van de Europese 
Rekenkamer over bosbouwmaatregelen 
Uw vaste commissie voor Landbouw, Natuur en Voedselkwaliteit heeft mij 
gevraagd te reageren op een speciaal verslag van de Europese Rekenkamer 
aangaande bosbouwmaatregelen (uw kenmerk 2021Z17109/2021D38355).  
Het rapport van de Europese Rekenkamer gaat in op het effect van het optreden 
van de Commissie door middel van beleidsmaatregelen en het specifieke effect 
van bosbouwmaatregelen die worden gefinancierd met EU-middelen voor 
plattelandsontwikkeling, in de periode 2014-2020.  
Allereerst geeft de Europese Rekenkamer in haar rapport aan dat de 
instandhoudingsmaatregelen van de habitat- en de vogelrichtlijn tekortschieten 
met betrekking tot de boshabitats die onder de richtlijnen vallen, waarbij de focus 
ligt op behoud in plaats van op herstel van de toestand. In de EU-bosstrategie zijn 
doelen opgenomen over het herstel en het veerkrachtiger maken van bossen. De 
aanbevelingen van de Europese Rekenkamer sluiten daar goed bij aan en 
ondersteunen naar mijn mening de doelen van de EU-bosstrategie.  
Verder wordt door de Europese Rekenkamer geconstateerd dat de Commissie 
geen consequent gebruik maakt van de teledetectie inzake illegale houtkap in de 
EU en dat de kwaliteit van de controles die door de lidstaten worden uitgevoerd 
niet door de Commissie zijn beoordeeld. Ook hier ben ik het eens met de 
aanbeveling van de Rekenkamer om de bestrijding van illegale houtkap te 
versterken, en ik zet me in om de nalevering van de EU-voorschriften over 
bosbeheer en illegale houtkap beter te waarborgen.  Ook in de raadsconclusies 
over de EU-Bosstrategie die op 15 november jl. (13065/21) zijn aangenomen door 
de Landbouw- en Visserijraad wordt herhaald dat versterking van de uitvoering en 
handhaving van EU-wetgeving moet worden opgevoerd. 
Ook wordt er een gebrek aan kennis en informatie geconstateerd ten opzichte van 
klimaataanpassingsstrategieën voor beboste gebieden. Het klopt dat er nog een 
tekort aan kennis is op dit punt, omdat er pas enkele jaren intensief onderzoek 
wordt gedaan naar klimaatslim bosbeheer. In 2020 is er een Europees netwerk 
opgezet waar meer dan tien lidstaten aan meewerken, waaronder Nederland. Zelf 
heb ik, vanuit de middelen die beschikbaar zijn conform het Klimaatakkoord, ook 
experimenten en onderzoek uitgezet op het gebied van klimaatslim bosbeheer. 
 
 Pagina 2 van 25 

 
 
 
 
Directie Bestuurlijke en 
Politieke Zaken 
 
 
 
 
Ook is er in 2021 op Bonaire een “backyard food production” project gestart dat 
Ons kenmerk 
het verbouwen van groente en fruit door particulieren stimuleert door training en 
BPZ / 21287096 
informatievoorziening en het begeleiden van bewoners. Daarnaast wordt met 
behulp van remote sensing-technieken gewerkt aan het in beeld brengen van de 
actieve landbouwpercelen en de beschikbaarheid van water op Bonaire. Dit zal het 
openbaar lichaam Bonaire faciliteren in het ontwikkelen van gerichte ingrepen die 
boeren helpen hun voedselproductie te verhogen. Middels de reorganisatie van de 
dienst Landbouw, Veeteelt en Visserij (LVV) tot een kenniscentrum voor de 
agrarische en visserij sector wordt kennisdeling en ondersteuning van de boeren 
en vissers versterkt. Zo zijn met financiering van LNV er onder begeleiding van de 
dienst LVV en in samenwerking met de visser coöperatie Piskabon zes lokvlotten 
in de wateren rondom Bonaire geplaatst ter ondersteuning van de visserij.  
  
Door het ministerie van Economische Zaken en Klimaat wordt ondernemerschap 
gestimuleerd, waaronder tevens agrarisch ondernemerschap valt en waarbij wordt 
samengewerkt met RVO, instanties zoals de Kamer van Koophandel en de 
openbare lichamen. In 2022 zal er in kaart worden gebracht welke behoeften aan 
kennis en expertise er zijn bij startende ondernemers en welke mogelijkheden er 
reeds zijn. Op basis daarvan zal er een programma worden ontwikkeld om 
startende ondernemers te ondersteunen.  
Ieder van deze trajecten wordt uitgevoerd in lijn met de doelen van het Natuur en 
Milieu Beleid Plan en in verbinding met lokale overheden, ngo’s, ondernemers, en 
onderzoeks- en onderwijsinstellingen (in Nederland en in de regio). Het Rijk is 
nauw betrokken bij deze projecten, onder meer door inzet van expertise en 
financiering. 
 
Zienswijze RDA Zorg jonge dieren 
Zoals vermeld in de brief aan uw Kamer over dierenwelzijn van 23 oktober 2020 
(Kamerstuk 28 286 nr. 1130) heb ik de Raad voor Dierenaangelegenheden (RDA) 
gevraagd een zienswijze op te stellen over de zorg voor jonge dieren. Ik heb deze 
10
zienswijze van de RDA in ontvangst mogen nemen . De zienswijze geeft blijk van 
de complexiteit van het onderwerp onder andere vanwege het multifactoriële 
karakter van de zorg voor jonge dieren. Een benchmark zorg jonge dieren kan 
aldus de RDA helpen zicht te krijgen op de onderliggende problematiek en 
handelingsperspectief voor de houder bieden om de zorg van jonge dieren te 
verbeteren. De zienswijze steunt mij in mijn inzet om de zorg voor jonge dieren te 
verbeteren en het, via een benchmark, inzichtelijk maken hiervan. Het traject om 
te komen tot een dergelijke benchmark zoals ook eerder benoemd in de 
voornoemde brief, met de Stichting Diergeneesmiddelen autoriteit (SDa) en 
sectoren loopt. De verkenning over de mogelijkheden op een succesvolle 
benchmark op te zetten heeft plaatsgevonden. Op basis daarvan ga ik de SDa een 
opdracht geven voor de ontwikkeling van een benchmark zorg jonge dieren.  
 
 
 
 
Carola Schouten 
Minister van Landbouw, Natuur en Voedselkwaliteit
 
10
 RDA zienswijze Zorg voor het jonge dier (volledig rapport) | Zienswijze | Raad voor Dierenaangelegenheden 
 
 Pagina 2 van 25 

