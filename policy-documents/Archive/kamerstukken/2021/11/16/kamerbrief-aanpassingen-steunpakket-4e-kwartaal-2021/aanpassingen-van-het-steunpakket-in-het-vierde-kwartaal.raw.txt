 
 
 
 
> Retouradres Postbus 20401 2500 EK Den Haag 
 
Chief Economist 
  
Directie Algemene Economische 
De Voorzitter van de Tweede Kamer  
Politiek 
der Staten-Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/ezk 
 
 
Datum 16 november 2021 
Ons kenmerk  
CE-AEP / 21286925 
Betreft Aanpassingen van het steunpakket in het vierde kwartaal 
 
Geachte Voorzitter, 
 
Om het aantal coronabesmettingen terug te dringen en verdere druk op de zorg te 
voorkomen, heeft het kabinet op 12 november jl. besloten om de 
coronamaatregelen aan te scherpen. Hierdoor kunnen ondernemers die door deze 
maatregelen geraakt worden minder of geen omzet draaien. Het kabinet realiseert 
zich dat de huidige situatie een enorme teleurstelling is en zwaar op de schouders 
van werkenden en ondernemers weegt. We begrijpen dat ondernemers 
gefrustreerd zijn, omdat zij hun bedrijf (eerder) moeten sluiten en wederom 
geconfronteerd worden met maatregelen die hun ondernemersvrijheid beperken. 
Wij waarderen dan ook de inspanningen die ondernemers leveren om de 
maatregelen na te leven en om op korte termijn hun bedrijfsvoering aan te 
passen.  
 
Tegelijkertijd zien we een snel herstellende economie die beperkt wordt door de 
grote arbeidsmarktkrapte. Ook hierdoor lopen ondernemers tegen grenzen aan. 
Dit vraagt om zorgvuldig afgewogen keuzes passend bij deze fase. Daarom is 
besloten een aantal aanpassingen in het steunpakket in het vierde kwartaal door 
te voeren. Het kabinet trekt voor de aanpassingen aan het steunpakket 
1,3 miljard euro uit. Met deze brief lichten wij, mede namens de minister van 
Onderwijs, Cultuur en Wetenschap, de aanpassingen van het steunpakket toe.  
 
De brief zal eerst ingaan op de aanpassingen van het steunpakket en vervolgens 
het doorlopende beleid in het vierde kwartaal van 2021. Vervolgens worden de 
overwegingen rondom compensatie van loonsubsidies beschreven. Ten slotte zijn 
de budgettaire gevolgen van de maatregelen uit deze brief opgenomen. 
 
Aanpassingen van het steunpakket in het vierde kwartaal 
Het kabinet vergroot in afwachting van de goedkeuring van de Europese 
Commissie het steunpakket in het vierde kwartaal van 2021. De reeds 
aangekondigde Vaste Lasten nachthoreca (VLN)-regeling wordt verbreed, 
ondersteuning aan evenementen en aan de sport worden verruimd, en worden er 
middelen vrijgemaakt voor de land- en tuinbouw. Deze regelingen worden 
hieronder kort toegelicht.  
 
Verbreding van de VLN-regeling naar de TVL-regeling in het vierde kwartaal 2021 
De maatregelen van 12 november jl. treffen een bredere groep ondernemers dan 
 Pagina 1 van 1 
 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
Het kabinet heeft aangekondigd dat van 13 november tot 4 december 2021 geen 
CE-AEP / 21286925 
 
ongeplaceerde evenementen plaats kunnen vinden. Daarnaast geldt er een 
maximale capaciteit van 1250 bezoekers per ruimte. Om instellingen die te 
maken hebben met deze beperkende maatregelen tegemoet te komen, wordt de 
suppletieregeling bij het Fonds Podiumkunsten uitgebreid naar een vergoeding 
van maximaal 55% van de kaarten van de totale reguliere capaciteit en 
opengesteld voor voorstellingen met een zitplaats. Sommige instellingen zullen 
indien zij aan de voorwaarden voldoen, ook aanspraak kunnen maken op de TVL 
Q4 2021. Voor de verruiming van de suppletieregeling stelt het kabinet aanvullend 
16,5 miljoen euro beschikbaar voor een periode van 3 weken. 
 
Aanvullende ondersteuning voor de sport  
Ook de sportsector wordt wederom getroffen door de coronamaatregelen. Het 
gaat hierbij zowel om de professionele sportwedstrijden als amateur 
sportwedstrijden waarbij geen toeschouwers meer aanwezig mogen zijn. Bij de als 
amateursport geldt ook dat er geen ouders meer op het sportpark mogen komen 
kijken. 
 
Voor de professionele sportwedstrijden, zowel in competitie verband als losse 
sportevenementen, stelt het kabinet maximaal 36 miljoen euro beschikbaar ter 
compensatie van de geleden schade van kaartverkoop en compensatie van 
seizoenkaarthouders voor de periode 13 november tot 4 december 2021. Bij het 
inrichten van deze regeling houdt het kabinet voor de hoogte van de compensatie 
rekening met de draagkracht van de verschillende organisaties achter de 
professionele sportwedstrijden.  
 
Voor de aanbieders van amateursport is maximaal 5 miljoen euro beschikbaar om 
hen te compenseren voor de geleden schade in deze periode. De minister van 
Volksgezondheid, Welzijn en Sport werkt deze regelingen in samenwerking met de 
sportsector uit. De onvoorspelbaarheid van de coronacrisis en de daarbij horende 
maatregelen sluit onvoorziene effecten van de lockdown op de sportsector niet uit. 
Het kabinet heeft hier continue aandacht voor. 
 
De uitvoering van bovenstaand besluit zal gepaard gaan met uitvoeringskosten in 
2022. De omvang van de budgettaire consequenties zal met een nota van 
wijziging op de begroting van het ministerie van Volksgezondheid, Welzijn en 
Sport voor het jaar 2022 aan uw Kamer worden gemeld. Vanwege de snelle 
uitvoering van dit beleid zal ik mij beroepen op artikel 2.27, tweede lid uit de 
Comptabiliteitswet.  
 
Caribisch Nederland 
De eerdere Europees Nederlandse steun- en herstelpakketten zijn, rekening 
houdend met de lokale situatie, vertaald naar Caribisch Nederland. Voor Caribisch 
Nederland wordt waar nodig en mogelijk een vergelijkbare benadering gekozen als 
in Europees Nederland. Bij dit aanvullende compensatiepakket geldt dit 
uitgangspunt nog steeds. Hoewel de situatie in Caribisch Nederland op dit moment 
geen aanleiding geeft tot maatregelen, zal het kabinet een nieuwe afweging 
maken als daartoe aanleiding is. Mocht alsnog tot maatregelen worden besloten, 
dan zult u over de precieze uitwerking nader worden geïnformeerd.  
 
 Pagina 2 van 7 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
als een inwoners formeel niet in aanmerking komen, bijvoorbeeld vanwege de 
CE-AEP / 21286925 
 
inkomenstoets, maar toch in de knel komen met het betalen van hun vaste 
lasten.   
 
Het kabinet monitort zorgvuldig samen met de VNG, Divosa en gemeenten of er 
aanvullende maatregelen of middelen nodig zijn om deze beperkte lockdown te 
overbruggen voor inwoners die te maken krijgen met een plotseling terugval 
inkomsten. 
 
Afwegingen rondom loonkosten  
Naast een vergoeding in vaste lasten, is het begrijpelijk dat ondernemers ook 
zorgen hebben rond de beperkende maatregelen in combinatie met doorlopende 
loonkosten. Er wordt dan al snel naar de tijdelijke Noodmaatregel Ondersteuning 
Werkgelegenheid (NOW) verwezen. Hoewel begrijpelijk, is het belangrijk te 
beseffen dat de NOW een generieke, grofmazige regeling is. Daarbij geldt dat de 
nu voorgestelde specifieke maatregelen in principe voor drie weken gelden en de 
gevolgen daarvan naar verwachting vooral de horeca en de evenementensector 
treffen. Een sectorspecifieke NOW, bijvoorbeeld enkel gericht op de horeca of 
evenementensector, is echter niet mogelijk. Daarmee is het enige alternatief een 
NOW waar alle sectoren voor in aanmerking zouden komen. Dat heeft naast 
genoemde uitvoeringspunten ook andere nadelen. 
 
Zo past de NOW minder goed bij de huidige krappe arbeidsmarkt. Het doel van 
het instrument is werkbehoud, als er, als gevolg van maatregelen, geen werk is. 
Ondertussen kennen we op dit moment juist de situatie dat bedrijven staan te 
springen om arbeidskrachten en er daarnaast in bepaalde sectoren voor langere 
tijd of zelfs structureel juist meer of minder werk zal zijn. Voor die mensen die 
nieuw of ander werk zoeken bieden de maatregelen uit het aanvullend sociaal 
pakket, bijvoorbeeld via de regionale mobiliteitsteams, mogelijkheden tot scholing 
en persoonlijke dienstverlening.  
 
Een risico is daarnaast dat met een nieuwe generieke NOW-tranche ook 
werkgevers steun krijgen die reguliere omzetverliezen hebben die niet te 
herleiden zijn tot de nieuwe beperkende maatregelen. Dat past bij het grofmazige 
en ongerichte karakter van de NOW, maar daarbij zijn de risico’s op oneigenlijk 
gebruik groot.  
 
Een nieuwe NOW-tranche zal in de uitvoering veel van UWV vergen. Om een 
nieuwe regeling voor UWV uitvoerbaar te maken, moet de vergoedingsperiode 
toezien op minimaal één volledige kalendermaand, in plaats van de drie weken 
van huidige maatregelen. UWV baseert de vergoeding op de maandelijkse 
gegevens uit de polisadministratie. De regeling zou dan automatisch uitkomen op 
een periode van twee maanden. Wat betreft het moment van de eerste uitbetaling 
van de voorschotten moet op dit moment worden uitgegaan van januari 2022. 
Door de stapeling in de werkzaamheden zullen mogelijk vaststellingen van de 
NOW 3 naar achteren moeten worden geschoven, waardoor het langer duurt 
voordat ondernemers duidelijkheid krijgen over de definitieve subsidiehoogte. 
  
Noodzakelijke voorbereidingen treffen 
 
 Pagina 2 van 7 

 
 
 
Chief Economist 
 
Directie Algemene Economische 
 
Politiek 
 
 
 
Ons kenmerk 
contactbeperkende maatregelen steeds verder af. Ook zien we dat er zelfs sprake 
CE-AEP / 21286925 
 
is van forse krapte op de arbeidsmarkt. Helaas noopt het sterk oplopende aantal 
besmettingen nu toch opnieuw tot nieuwe maatregelen, waardoor sommige 
ondernemers een beperkte periode minder of geen omzet kunnen draaien.  
 
Het kabinet is zich ervan bewust dat de huidige situatie een enorme teleurstelling 
is. Het kabinet heeft veel respect voor de veerkracht, creativiteit en 
doorzettingsvermogen die bedrijven, zelfstandige ondernemers en werkenden 
hebben laten en nog steeds laten zien. Ook is er begrip voor de frustratie die 
gepaard gaat met het tijdelijk (vervroegd) sluiten van het eigen bedrijf en 
waardering voor de inspanningen die worden geleverd om op korte termijn 
aanpassingen in de bedrijfsvoering te maken. Het kabinet voert in het vierde 
kwartaal daarom aanpassingen in het economisch steunpakket door. Hierdoor 
worden ondernemers de komende tijd ondersteund tot het perspectief verbetert. 
Zoals gebruikelijk blijft het kabinet de ontwikkelingen nauwgezet volgen.  
 
Daarnaast wil het kabinet de uitvoeringsorganisaties blijven bedanken voor hun 
onvermoeibare inzet en flexibiliteit in deze uitzonderlijke tijd. 
 
Met vriendelijke groet, 
 
 
 
 
Stef Blok 
Minister van Economische Zaken en Klimaat 
 
 
 
 
Wopke Hoekstra 
Minister van Financiën 
 
 
 
 
Dennis Wiersma 
Staatssecretaris van Sociale Zaken en Werkgelegenheid 
 
 Pagina 2 van 7 

