 
 
  
> Retouradres    Postbus 20901 2500 EX Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2021/301273 
Bijlage(n) 
Datum 16 november 2021 
4 
Betreft Brief voor het Wetgevingsoverleg Water van 22 
 
november 2021 
 
Geachte voorzitter, 
Voor het Wetgevingsoverleg Water van 22 november 2021 a.s. informeer ik u 
graag via deze brief over de stand van zaken van een aantal onderwerpen en over 
de invulling van een aantal moties en toezeggingen. Dit betreft: 
 
1. Klimaatsignaal’21 en beleidstafel wateroverlast en hoogwater 
2. Ruimtelijke adaptatie, droogte en grondwater 
3. Waterveiligheid  
4. Drinkwater en Waterkwaliteit 
5. Noordzee en grote wateren 
6. Internationaal 
7. Overig 
 
Voordat ik op deze onderwerpen in ga, wil ik stil staan bij de gebeurtenissen in 
Limburg afgelopen zomer. De beelden uit Limburg hebben veel indruk gemaakt. 
Veel burgers, ondernemers, maatschappelijke organisaties en overheden worden 
ook nu nog met de nasleep geconfronteerd. Naast het treffen van maatregelen om 
de uitstoot van broeikasgassen te verminderen, is het noodzakelijk dat we ons 
gedegen voorbereiden op de gevolgen van klimaatverandering om toekomstige 
schade te voorkomen. Niet alleen vanwege de maatschappelijke impact, maar ook 
omdat de kosten van schade bij rampen in sommige vele malen hoger kan 
uitpakken dan de investeringen die nodig zijn voor het voorkomen ervan.  
 
De wateroverlast als gevolg van extreme neerslag deze zomer in Limburg heeft 
laten zien hoe groot de impact van zo’n gebeurtenis kan zijn en dat ingrijpen nodig 
is. Om te bezien welke maatregelen nodig zijn in Limburg en de rest van 
Nederland, is de beleidstafel wateroverlast en hoogwater ingesteld. Daarbij is er 
tevens aandacht voor de verbinding tussen het hoofd- en het regionale 
watersysteem. Uit diverse onderzoeken dit jaar blijkt dat zich nieuwe en urgente 
knelpunten in het riviersysteem voordoen als gevolg van erosie van delen van de 
1
Waal en de IJssel, die noodzaken tot extra rivierverruiming. De huidige afvoer 
blijkt niet meer houdbaar voor laagwater- en hoogwatersituaties, wat om 
aanvullende maatregelen vraagt.   
                                                 
1
 https://www.bouwplaatsirm.nl/bouwstenen#no-back 
Pagina 1 van 21 
 

 
 
Het Klimaatsignaal’21, dat het KNMI op 25 oktober van dit jaar heeft uitbracht, Ministerie van 
Infrastructuur en 
vertaalt de bevindingen van het IPCC-rapport naar de Nederlandse situatie. Het 
Waterstaat 
Klimaatsignaal’21 toont aan dat klimaatverandering gevolgen heeft voor water en 
 
de leefomgeving in Nederland. Het Klimaatsignaal’21 is een tussenstap naar de 
Ons kenmerk 
definitieve uitwerking in de klimaatscenario’s van het KNMI, die in 2023 
IENW/BSK-2021/263682 
 
beschikbaar komen. 
 
De mate en snelheid van klimaatverandering zijn sterk afhankelijk van de uitstoot 
van broeikasgassen als CO2 en methaan. Het KNMI heeft voor het klimaatsignaal, 
conform IPCC, gekeken naar verschillende scenario’s: van een laag scenario in lijn 
met afspraken in het klimaatakkoord van Parijs (SSP1-2,6) tot aan het hoogste 
scenario (SSP5-8.5) waarbij er geen maatregelen worden genomen om de uitstoot 
8
van broeikasgassen wereldwijd te verminderen. Met deze scenario’s is de 
bandbreedte aangegeven waarbinnen klimaat in Nederland kan veranderen en 
waarmee rekening kan worden gehouden. 
De (versnelde) klimaatverandering heeft volgens het KNMI in Nederland gevolgen 
voor zeespiegelstijging, neerslag (waaronder zomerse hoosbuien), droogte, wind 
en het stedelijk klimaat door hittestress.  
 
Op basis van de bovengenoemde scenario’s (SSP1-2.6 en SSP5-8.5) komt de 
bandbreedte voor zeespiegelstijging verwacht in 2100 uit op een stijging tussen 30 
cm en 1,20 meter. In lijn met de IPCC-publicatie van augustus jl., is ook in het 
Klimaatsignaal ’21 gekeken naar een situatie waarbij er bovenop het hoge 
klimaatscenario (SSP5-8.5) delen van de Antarctische ijskap instabiel worden. In 
dat geval zou de zeespiegel in 2100 met 2 meter gestegen kunnen zijn. Dergelijke 
instabiliteit komt tot dusverre niet voor op Antarctica en er is nog geen 
wetenschappelijke consensus over het in de toekomst optreden ervan. Echter, 
gezien de kwetsbare ligging van onze Delta is het wel van belang om ook hier een 
beeld bij te hebben. Daarom wordt, naast de gebruikelijke scenario’s, ook dit ‘low 
probability, high impact’ verloop van zeespiegelstijging meegenomen in het 
Kennisprogramma Zeespiegelstijging. 
 
Ook geeft het KNMI in het Klimaatsignaal’21 aan dat de kans op extreme neerslag 
groter wordt door klimaatverandering. Dat de toename van zomerse hoosbuien 
lokaal tot grote gevolgen kan leiden, werd in de zomer duidelijk door wateroverlast 
en overstromingen in Limburg, Duitsland en België. Dit onderstreept de noodzaak 
dat regio’s en Rijk de infrastructuur en ruimtelijke ordening klimaatadaptief maken 
en blijven werken aan de (lokale) waterveiligheid. 
 
Verder wordt door KNMI toenemende droogte voorzien door minder neerslag vanaf 
april tot en met de zomermaanden. Naar aanleiding van de afgelopen extreem 
droge jaren heeft de Beleidstafel droogte aanbevelingen gedaan die hebben 
gezorgd voor een aanscherping van het droogtebeleid. Deze zijn met name via het 
Deltaprogramma Zoetwater uitgevoerd. Over de voortgang van de Beleidstafel 
droogte is uw Kamer voorafgaand aan het Wetgevingsoverleg van 1 december 
9
2020 per brief geïnformeerd.  
 
                                                 
8
 Shared Socioeconomic Pathways (SSP’s). Deze SSP’s vormen plausibele wereldbeelden, die uitgaan van 
uiteenlopende sociaaleconomische, technologische en demografische ontwikkelingen in de toekomst.  
9
 Kamerstukken II 2020/21, 27 625, nr. 523. 
 Pagina 3 van 21 
 

 
 
2. Ruimtelijke adaptatie, droogte en grondwater Ministerie van 
Infrastructuur en 
 
Waterstaat 
Bebouwde omgeving 
 
Om de doelstelling van een klimaatbestendige en waterrobuuste inrichting van 
Ons kenmerk 
Nederland in 2050 te kunnen bereiken, wordt momenteel in kaart gebracht welke 
IENW/BSK-2021/263682 
 
ruimtelijke keuzes er op basis van het bodem- en watersysteem gemaakt zouden 
moeten worden. Keuzes en investeringen in het ruimtelijk domein op dit moment, 
kunnen grote invloed hebben op toekomstig noodzakelijke ruimtelijke 
aanpassingen en de kosten die daarmee gepaard gaan. In verband daarmee is in 
de Nationale Omgevingsvisie onderstreept dat de gebiedsgerichte afwenteling op 
bodem en water moet worden voorkomen. Tevens is in het ontwerp Nationaal 
Waterprogramma 2022-2027 opgenomen dat bodem en water uitgangspunt 
worden voor ruimtelijke ontwikkeling, inrichting en beheer (zowel in stedelijk als 
landelijk gebied). Dit principe dient nader te worden geoperationaliseerd en kan 
door het volgende kabinet worden opgepakt, in lijn met de aangenomen motie van 
11
het lid Grinwis over dit onderwerp. 
 
Verder werkt het ministerie van BZK samen met de ministeries van IenW en LNV 
aan een Actieprogramma Klimaatadaptatie Gebouwde omgeving. Ook hittestress 
krijgt hierin aandacht. Op 1 september jl. heeft de Deltacommissaris op verzoek 
van de ministeries van IenW en BZK een eerste deel van zijn advies uitgebracht 
12
over woningbouw en klimaatadaptatie. Deel 2 van het advies wordt eind 
november verwacht. In een verzamelbrief aan uw Kamer van het ministerie van 
BZK, heeft BZK mede namens het ministerie van IenW een inhoudelijke reactie op 
13
het eerste deel van het advies gegeven. Begin 2022 zal er een uitgebreide reactie 
op het gehele advies komen vanuit het ministerie van IenW en het ministerie van 
BZK. 
 
Deltaprogramma Ruimtelijke adaptatie en Nationale adaptatie strategie 
Het IPCC rapport en het hieruit voortkomend Klimaatsignaal’21 laten zien dat het 
klimaat verandert. Hierdoor wordt het belang nog eens extra onderstreept om 
Nederland weerbaar te maken tegen deze veranderingen. Het KNMI benadrukt de 
noodzaak van een aanpak op regionale schaal. Dit sluit aan bij de aanpak, zoals 
uitgewerkt in het Deltaprogramma Ruimtelijke Adaptatie, waarin alle 
overheidslagen samenwerken aan de ambitie om Nederland in 2050 
klimaatbestendig en waterrobuust ingericht te hebben. 
 
Door gemeenten, waterschappen en provincies zijn klimaat-stresstesten uitgevoerd 
om de kwetsbaarheden voor extreem weer in kaart te brengen. Op basis van de 
uitkomsten van die stresstesten worden dit jaar in 45 werkregio’s 
uitvoeringsagenda’s met maatregelen voorbereid. Rijkswaterstaat en ProRail 
werken op vergelijkbare manier aan stresstesten en maatregelen voor de 
rijksnetwerken. Zowel Rijkswaterstaat als ProRail hebben de stresstesten afgerond. 
Beiden werken nu aan een uitvoeringsagenda waarin een overzicht wordt gegeven 
van de maatregelen voor de rijksnetwerken. In de uitvoeringsagenda worden de 
resultaten van de stresstesten beschreven. Ook wordt er een overzicht gegeven 
hoe IenW werkt aan klimaatadaptieve netwerken in bestaande projecten en 
programma’s, binnen de budgettaire kaders. Uw Kamer wordt hierover begin 2022 
geïnformeerd. 
                                                 
11
 Kamerstukken II 2020/21, 32 847, nr. 780. 
12
 A dviesbrief van de Deltacommisaris over woningbouw en klimaatadaptatie 
https://www.deltaprogramma.nl/documenten/publicaties/2021/09/01/adviesbrief-woningbouw-en-
klimaatadaptatie 
13
 Brief van 12 november 2021, kenmerk 2021Z20240.  
 Pagina 5 van 21 
 

 
 
Met name het NK-Tegelwippen kreeg veel aandacht in de media. In een halfjaar Ministerie van 
Infrastructuur en 
tijd werden 1,5 miljoen tegels verruild voor groen. 80 gemeenten deden mee. De 
Waterstaat 
gemeente Rucphen verwijderde het hoogste aantal tegels per inwoner en won 
 
hiermee de gouden tegel. De gemeente Den Haag verwijderde in absolute aantallen 
Ons kenmerk 
het hoogste aantal tegels (meer dan 200.000) en won hiermee de gouden schep. 
IENW/BSK-2021/263682 
 
Voor een korte impressie zie: https://vimeo.com/tegelwippen  
 
Droogte en het Deltaprogramma Zoetwater 
In het Klimaatsignaal’21 wordt een toenemende kans op droogte gesignaleerd, die 
optreedt vanaf het voorjaar. De maanden april en mei laten sinds 1965 in vrijwel 
het gehele land een significante trend naar hogere neerslagtekorten zien. Dit 
signaal onderstreept het belang van de gezamenlijke aanpak van Rijk en regio in 
de tweede fase van het Deltaprogramma Zoetwater welke in 2022 van start gaat. 
Het gaat daarbij om een ambitieus maatregelenpakket van circa € 800 miljoen, 
waarvan €250 miljoen afkomstig is uit het Deltafonds. Dat is een verdubbeling ten 
opzichte van de eerste planperiode (2015-2021). De maatregelen voor het 
hoofdwatersysteem en de zoetwaterregio’s zijn vastgelegd in het Deltaplan 
Zoetwater 2022-2027. Daarmee zetten we belangrijke stappen in de richting van 
de doelstelling om Nederland in 2050 weerbaar te maken tegen droogte en 
watertekorten.  
 
De maatregelen in het Deltaplan richten zich op het zuiniger omgaan met water, 
het beter vasthouden van water en het slimmer verdelen van het beschikbare 
water. Bijvoorbeeld door druppelirrigatie in de landbouw en hergebruik van 
gezuiverd afvalwater om industrie en datacenters in de Eemshaven van zoet water 
te voorzien. Op de hoge zandgronden gaat het onder meer om het ophogen van 
slootbodems, het laten meanderen van beken en de inzet van stuwen om het water 
vast te houden. In laag Nederland wordt het beschikbare water slimmer verdeeld 
conform het programma Slim Watermanagement. In het IJsselmeer worden 
maatregelen genomen om verzilting bij de spui- en schutsluizen in de Afsluitdijk 
tegen te gaan. Met de Klimaatbestendige Strategie Zoetwatervoorziening voor het 
Hoofdwatersysteem verkleinen we het toenemende risico van watertekorten door 
verzilting in het benedenrivierengebied en uitputting van de IJsselmeerbuffer 
zonder grote, kostbare infrastructurele ingrepen in het hoofdwatersysteem. 
Niet alle knelpunten kunnen in de komende planperiode worden opgelost. Daarvoor 
zijn naast aanpassingen aan het watersysteem ook structurele aanpassingen in de 
ruimtelijke inrichting en het landgebruik noodzakelijk.  
 
Ook zullen er extra maatregelen nodig zijn om te kunnen anticiperen op de in het 
Klimaatsignaal’21 genoemde toenemende kans op droogte en hitte. In het 
Deltaplan Zoetwater 2022-2027 is een routekaart opgenomen, die laat zien hoe 
tijdens de tweede fase wordt toegewerkt naar het Deltaplan Zoetwater voor de 
derde fase (2028-2033). Op basis van de nieuwe KNMI-klimaatscenario’s (2023) en 
de Deltascenario’s brengen Rijk en regio de zoetwateropgaven en maatregelen voor 
de derde fase van het Deltaprogramma Zoetwater in beeld.  
 
Stand van zake datacenters 
In het Commissiedebat Water van 9 juni 2021 is een toezegging gedaan om een 
update te geven over de stand van zaken rond het watergebruik van datacenters. 
Deze update sluit aan op eerder gegeven antwoorden op Kamervragen rond dit 
16
thema. 
                                                 
16
 Aanhangsel Handelingen II 2020/21, nr. 2300 en Aanhangsel Handelingen II 2020/21, nr. 2453. 
 Pagina 7 van 21 
 

 
 
milieueffecten, specifiek die van watergebruik en lozing, beter onderzocht moeten Ministerie van 
Infrastructuur en 
worden. Dit aanvullende onderzoek is recent afgerond en gemeentelijke 
Waterstaat 
besluitvorming staat nu gepland voor december 2021.  
 
 
Ons kenmerk 
Grondwater 
IENW/BSK-2021/263682 
 
Begin 2021 is de Studiegroep Grondwater ingesteld. Deze studiegroep brengt de 
beleidsopgaven voor de duurzame instandhouding van grondwatervoorraden in 
beeld en gaat na of er aanvullende actie nodig is. Hiervoor zijn drie prioritaire 
thema’s benoemd: verdroging Hoog NL, grondwaterkwantiteit Laag NL en 
grondwaterkwaliteit. Daarnaast worden ook de zorgen voor grondwater in relatie 
tot de energietransitie en de waarde van grondwater verder onderzocht. Voor al 
deze thema’s worden de stand van zaken en de ontwikkelingen in beeld gebracht, 
ook worden de bestuurlijke dilemma’s geïdentificeerd die hieraan relateren.  
 
Alle betrokken partijen hebben zich uitgesproken voor meer tijd in het proces ten 
behoeve van zorgvuldige uitvoering en ook voor afstemming met de achterban. 
Eind 2021 zullen de dan beschikbare deelresultaten gedeeld worden met de 
Stuurgroep Water. De eindresultaten van de Studiegroep Grondwater worden 
gepresenteerd in de tweede helft van 2022. 
 
Daarnaast zijn er andere trajecten in het grondwaterdomein die om aandacht 
vragen. Zo wordt er onderzocht wat de consequenties zijn van een aantal recente 
arresten over grondwateronttrekkingen nabij natuurgebieden op de uitvoering van 
het grondwateronttrekkingenbeleid. De Kamer wordt hier in het uiterlijk in het 
eerste kwartaal van 2022 over geïnformeerd. 
 
 
3. Waterveiligheid  
 
Hoogwaterbeschermingsprogramma 
Op Prinsjesdag is uw Kamer geïnformeerd over de voortgang van het 
19
Hoogwaterbeschermingsprogramma (HWBP) middels het Deltaprogramma 2022. 
Hierin is opgenomen dat de ambitie om 50 kilometer dijk per jaar te versterken 
naar verwachting niet eerder dan vanaf 2026 wordt gehaald. Reden hiervoor is dat 
veel projecten vertragingen laten zien, waardoor er tot nu toe minder 
dijkversterkingen zijn opgeleverd dan voorzien. Redenen voor de vertragingen zijn 
onder andere dat de afstemming met de omgeving meer tijd vergt dan voorzien, 
dat er meer tijd nodig is om tot een passend technisch ontwerp te komen en/of 
vanwege de impact van corona- of stikstofmaatregelen. Omdat het (grote) 
projecten in de realisatiefase betreft, zoals de dijkversterkingen Krachtige 
IJsseldijken Krimpenerwaard en Tiel-Waardenburg, hebben de vertragingen ook 
grote impact op de financiële stabiliteit van het programma. Het programmadoel 
om alle primaire keringen in 2050 te laten voldoen aan de norm binnen het 
financieel kader is op dit moment nog haalbaar, maar als de huidige prestaties 
voortduren kan dit doel op den duur onder druk komen te staan. De partners van 
de Alliantie HWBP (waterschappen en Rijkswaterstaat) brengen momenteel de 
mogelijkheden in beeld om de voorspelbaarheid en de stabiliteit van het HWBP te 
vergroten en de productie op te voeren. De resultaten worden in het eerste 
kwartaal van 2022 verwacht. 
 
                                                 
19
 Kamerstukken II, 2021/2022, 35 925 J, nr. 4.  
 Pagina 9 van 21 
 

 
 
het beheer te verbeteren. Inmiddels is het programma afgerond met een Ministerie van 
Infrastructuur en 
rapportage en heeft het Expertisenetwerk Waterveiligheid (ENW) over de resultaten 
Waterstaat 
van het onderzoeksprogramma geadviseerd. 
 
 
Ons kenmerk 
Kustgenese 2.0 heeft een aanzienlijke kennisvermeerdering opgeleverd van het 
IENW/BSK-2021/263682 
 
Nederlandse kustsysteem, bijvoorbeeld ten aanzien van de zeewaartse begrenzing 
van het kustfundament van de Hollandse kust, de sedimenttransporten door de 
zeegaten in de Waddenzee en de sedimentbehoefte van het kustfundament. Op 
grond daarvan is een voorkeursstrategie uitgewerkt voor de instandhouding van de 
kust voor de periode tot 2032. Op grond van ervaringen met ruim 25 jaar zand 
suppleren en de nieuwe inzichten uit Kustgenese 2.0, zijn mogelijke strategieën 
voor het kustonderhoud ontwikkeld voor de periode tot 2032, die alle zorgdragen 
voor de instandhouding van de basiskustlijn, maar die verschillen in de mate 
waarin het kustfundament tot 2032 in evenwicht wordt gehouden met de stijgende 
zeespiegel. Drie strategieën zijn daarin als meest kansrijk aangemerkt:  
1. Een strategie die zich richt op noodzakelijke kustbescherming waarin alleen 
zand beschikbaar is voor het handhaven van de kustlijn. Hiervoor dient jaarlijks 
3
gemiddeld 10 miljoen m zand aangebracht te worden.  
2. De variant waarin aanvullend een bijdrage wordt geleverd aan de 
sedimentbehoefte op langere termijn, hiervoor moet gemiddeld 11 miljoen m3 
per jaar gesuppleerd worden.  
3. Een variant waarbij 13 miljoen m3 per jaar gesuppleerd wordt om het volledige 
kustfundament op lange termijn in evenwicht te houden.  
 
Vervolgens heeft RWS op basis van diverse criteria, zoals het instandhouden van 
de sedimentbalans van de kust op lange termijn, emissies bij het suppleren van 
zand (vooral CO2), effecten op bodemdieren (door bedelving), beschikbare locaties 
voor suppleties, kosten en de vergunbaarheid geadviseerd om de zandige kust voor 
de periode tot 2032 in stand te houden door suppletie van gemiddeld 11 miljoen 
m³ zand per jaar. Dit uitgaande van de huidige langjarige trend van de 
zeespiegelstijging (1,86 mm per jaar) en de huidige kennis van het kustsysteem.  
 
Om de onzekerheden in de sedimentbehoefte verder te verkleinen, wordt een 
aantal aanbevelingen uit Kustgenese 2.0 verder opgepakt in het project zandige 
kust van het Kennisprogramma Zeespiegelstijging. Het gaat met name om 
onderzoek naar het zandexport naar de Westerschelde en de Eems-Dollard; 
uitwisseling van sediment kwantificeren over de landsgrenzen met België en 
Duitsland en onderzoek naar de verdieping van de diepe vooroever en 
sedimentbalans van de Hollandse kust en de Waddenkust. 
 
Het is van belang de beschikbaarheid van zand uit de Noordzee voor 
kustonderhoud te bewaken, ook voor de lange termijn. De zandwinlocaties die op 
dit moment zijn vastgelegd beschikken over voldoende zand om de huidige kustlijn 
100-200 jaar te blijven onderhouden bij een versnelling van de stijging van de 
zeespiegel tot 8 mm per jaar. Beschikbaarheid van zand voor de lange termijn 
dient in samenhang te worden beschouwd met de andere ontwikkelingen op de 
Noordzee, zoals windenergieparken, tracés voor kabels en leidingen.  
 
Het Expertisenetwerk Waterveiligheid (ENW) is gevraagd een advies uit te brengen 
22
over Kustgenese 2.0. Het ENW spreekt zijn waardering uit voor het werk dat is 
verzet en oordeelt dat het programma een schat aan nieuwe kennis van het 
Nederlandse kustsysteem heeft opgeleverd. Deze kennis kan onder andere dienen 
                                                 
22
 https://www.enwinfo.nl/adviezen/advies-resultaten-onderzoeksprogramma-kustgenese-2/  
 Pagina 11 van 21 
 

 
 
De evaluatie leverde de volgende vijf aanbevelingen op:  Ministerie van 
Infrastructuur en 
1. Stel een visie op voor de toekomst van de Zandmotor en de beheerstrategie 
Waterstaat 
van de Delflandse kustlijn na de geplande levensduur, zodat hier in het beheer 
 
rekening mee kan worden gehouden. 
Ons kenmerk 
2. Blijf de geleerde lessen van de Zandmotor (internationaal) uitdragen. De 
IENW/BSK-2021/263682 
ervaring met de Zandmotor biedt lessen voor kustbeschermingsvraagstukken  
elders in de wereld, en ook kansen voor het bedrijfsleven.  
3. Evalueer het huidige monitoringsprogramma, toets het op wetenschappelijke 
toegevoegde waarde en onderzoek daarbij hoe de resultaten optimaal vertaald 
kunnen worden naar praktisch toepasbare kennis voor beheerders en 
beleidsmakers. 
4. Blijf de Zandmotor monitoren zolang dit relevant is. De Zandmotor is nog niet 
“uitontwikkeld” en de dynamiek kan zorgen voor steeds veranderende inzichten 
over bijvoorbeeld duinaangroei of zwemveiligheid. Daarin kan onderscheid 
gemaakt worden tussen kennis die ‘need to know’ en ‘nice to know’ is. 
5. Herijk de beheerafspraken en leg deze langdurig vast, passend bij de 
toekomstvisie uit aanbeveling 1. 
Deze aanbevelingen worden opgepakt. Zo zullen, in navolging van aanbevelingen 
één en vijf, nadere afspraken gemaakt worden over het toekomstige beheer van de 
Zandmotor en de Delflandse kustlijn. Daarbij worden belanghebbende partijen 
zoals Rijkswaterstaat, de provincie Zuid-Holland, gemeenten en het 
Hoogheemraadschap van Delfland betrokken. Op korte termijn wordt gestart met 
het maken van afspraken over het toekomstig beheer. Het voornemen is om dit 
samen met de provincie Zuid-Holland nader af te stemmen. Op dit moment is het 
nog niet mogelijk om aan te geven wanneer deze afspraken afgerond kunnen zijn, 
dit hangt mede af van de verantwoordelijke beheerders. 
 
Met Rijkswaterstaat wordt gesproken over het huidige monitoringsprogramma en 
de mogelijkheid om dit een vervolg te geven (aanbevelingen drie en vier). Het 
internationaal uitdragen van kennis over de kust is een taak die bij Rijkswaterstaat 
is belegd en daarnaast zal ook vanuit het Kennisprogramma Zeespiegelstijging 
regelmatig over de resultaten gecommuniceerd worden (aanbeveling twee). 
Hiermee is invulling gegeven aan de toezegging gedaan bij de schriftelijke 
aanbieding van het rapport “Beleidsevaluatie Zandmotor 2021”.  
 
Gemaal IJmuiden  
Eerder bent u op de hoogte gesteld van het uitvallen van één van de zes pompen 
24
van het gemaal IJmuiden op 29 april 2020. Hierbij wordt u geïnformeerd welke 
acties hierop in de tussentijd zijn genomen. Om problemen met hoogwater te 
voorkomen, zijn twee tijdelijke bemaalinstallaties geplaatst om de uitgevallen 
25
pompcapaciteit te compenseren. De uitgevallen pomp is inmiddels gerepareerd en 
teruggeplaatst. Één van de twee tijdelijke pompinstallaties is daarom weer 
ontmanteld. Het cruciaal en kwetsbaar gebleken onderdeel wordt momenteel ook in 
de tweede identieke pomp vervangen. Tevens vindt groot onderhoud aan de 
overige vier pompen van het gemaal plaats. Planning is dat de tweede pomp eind 
december 2021 weer operationeel is en dat dan ook het groot onderhoud is 
afgerond. De pompcapaciteit is dan weer op niveau en de tweede tijdelijke 
pompinstallatie wordt dan ontmanteld. De komende jaren wordt de 
vervangingsopgave voor de vier oudste pompen in beeld gebracht. Vooruitlopend 
                                                 
24
 Kamerstukken II 2019/20, 27 625, nr. 503.   
25
 Kamerstukken II 2020/21, 27 625, nr. 523. 
 Pagina 13 van 21 
 

 
 
Medicijnresten Ministerie van 
Infrastructuur en 
Met de opening op 30 september jl. van de PACAS-installatie (Powdered Activated 
Waterstaat 
Carbon in Activated Sludge installatie) op de rioolwaterzuivering Leiden-Noord van 
 
Hoogheemraadschap Rijnland, is een mijlpaal bereikt onder de Ketenaanpak 
Ons kenmerk 
Medicijnresten uit water. Het is de eerste RWZI in Nederland die full-scale 
IENW/BSK-2021/263682 
 
medicijnresten (en andere microverontreinigingen) gaat verwijderen. Het ministerie 
van IenW heeft financieel bijgedragen vanuit de bijdrageregeling ‘Zuivering 
medicijnresten’ die het huidige kabinet instelde om de waterkwaliteit in Nederland 
te verbeteren. Zoals aangekondigd in het Uitvoeringsprogramma van de 
Ketenaanpak, worden de komende jaren ook bij andere waterschappen RWZI’s 
aangepast.  
 
Drinkwater 
In de Beleidsnota Drinkwater 2021-2026, die uw Kamer op 23 april heeft 
ontvangen, is aangegeven dat samen met provincies, gemeenten, waterschappen 
en drinkwaterbedrijven een Implementatie- en Uitvoeringsagenda Drinkwater zal 
28
worden opgesteld. Een eerste aanzet van deze agenda is reeds in de beleidsnota 
opgenomen. Samen met genoemde partijen wordt per actie een plan van aanpak 
opgesteld. Het gaat onder meer om: 
- Een verkenning naar effectief instrumentarium voor zuinig en bewust 
drinkwatergebruik, zowel bij huishoudens als zakelijk gebruikers (‘juiste water 
voor juiste gebruik’); 
- Het opstellen van een handreiking voor gebruik van de preventieladder, gericht 
op aanpak bij de bron van de verontreinigingen; 
- Het vaststellen en verminderen van risico’s bij drinkwaterproductie en –gebruik, 
via implementatie van de herziene EU Drinkwaterrichtlijn.   
Over de Implementatie- en Uitvoeringsagenda Drinkwater zal afstemming 
plaatsvinden met de stakeholders. Uw Kamer zal medio 2022 worden 
geïnformeerd. 
 
Caribisch Nederland 
Dit jaar is er een onderzoek uitgevoerd naar een duurzame financiële exploitatie 
van de drinkwatervoorziening in Caribisch Nederland. Er is onderzocht hoe het 
drinkwater voor de inwoners van Caribisch Nederland enerzijds betaalbaar kan zijn 
en anderzijds hoe de subsidies vanuit Europees-Nederland beheersbaar blijven.  
 
De geografische omstandigheden, de noodzaak om drinkwater te produceren uit 
zeewater en de relatief kleine schaal van de drinkwatervoorziening, maken dat de 
kosten voor de drinkwatervoorziening in Caribisch Nederland hoog zullen blijven in 
vergelijking met Europees Nederland. De huidige vorm van subsidiëren brengt 
onzekerheid met zich mee, zowel voor de eilanden als het gaat om de 
betaalbaarheid, als voor het ministerie als het gaat om beheersbaarheid.  
 
De verschillende onderzochte scenario’s geven geen eenduidig antwoord op de 
vraag hoe de financiering van de drinkwatervoorziening in Caribisch Nederland het 
beste duurzaam kan worden vormgegeven. Wel heeft het onderzoek de aanzet 
gegeven voor een aantal uitgangspunten die in vervolggesprekken met de eilanden 
en de betrokken departementen richting kunnen geven:  
- De uitwerking moet recht doen aan de verschillen die er bestaan tussen de 
eilanden; 
- De uitwerking is rechtvaardig voor alle gebruikers op de eilanden; 
                                                 
28
 Kamerstukken II 2021/21, 27 625, nr. 530. 
 Pagina 15 van 21 
 

 
 
PAGW Ministerie van 
Infrastructuur en 
Onder gezamenlijke regie van de ministers van IenW en LNV werken Rijk en regio 
Waterstaat 
met de Programmatische Aanpak Grote Wateren (PAGW) aan de ambitie om 
 
uiterlijk in 2050 te komen tot toekomstbestendige grote wateren (Waddengebied, 
Ons kenmerk 
IJsselmeergebied, Zuidwestelijke Delta en het Rivierengebied), waarin een goede 
IENW/BSK-2021/263682 
 
ecologische waterkwaliteit en hoogwaardige natuur samengaat met een krachtige 
economie.  
 
In de periode 2018-2020 hebben de ministers van IenW en LNV rijksbudget 
e e 34 e
toegekend aan een 1 en 2 tranche PAGW-projecten. Met de 1 tranche is een 
bedrag gemoeid van € 95 mln. uit de enveloppe Natuur en Waterkwaliteit 
e
(Regeerakkoord Rutte III). Voor de 2 tranche PAGW-projecten is een bedrag van 
€ 248 mln. van de ministeries van LNV en IenW gereserveerd. De realisatie van de 
e e
projecten in de 1 en 2 tranche is voorzien tot en met 2032. De geprogrammeerde 
en nog te programmeren projecten worden conform de MIRT-spelregels voorbereid 
e e
en uitgevoerd. De projecten uit de 1 en 2 tranche verkeren allemaal in de 
voorbereidingsfase, met uitzondering van het project Markerwadden verlengde fase 
1, waarvan de aanleg in juni 2021 is gestart. In het MIRT overzicht, welke op 
Prinsjesdag met uw Kamer is gedeeld als bijlage bij de begroting van het Ministerie 
35
van IenW, is de stand van zaken van alle afzonderlijke projecten opgenomen. 
Eind 2022 zal er in samenspraak met de regio’s een keuze gemaakt worden voor 
e
de projecten voor de 3 tranche. Over de kaders voor de selectie van de derde 
tranche PAGW-projecten zult u binnenkort worden geïnformeerd.  
 
Langetermijnperspectief Westerscheldegebied 
Tijdens het 2-minutendebat Water van 24 juni jl. is door de leden Stoffer en 
Boswijk een motie ingediend waarin de regering wordt verzocht om in het 
Nationaal Waterprogramma op te nemen dat het natuurherstel van het 
Westerscheldegebied wordt gerealiseerd door buitendijkse maatregelen en niet 
36
door nieuwe ontpoldering van goede landbouwgronden. Deze motie is 
aangehouden tot het WGO Water, zodat de Kamer kan worden geïnformeerd over 
de actuele ontwikkelingen van het Langetermijnperspectief Natuur Schelde-
estuarium (LTP-Natuur). Het Westerscheldegebied is het Nederlands deel van het 
Schelde-estuarium. Het LTP-Natuur is een gezamenlijk initiatief van de Vlaams-
Nederlandse Scheldecommissie (VNSC) en de Schelderaad, met daarin alle 
stakeholders. De heer Frans Weekers coördineert, als onafhankelijk voorzitter van 
de Schelderaad, de stakeholderparticipatie voor het LTP-Natuur.  
 
Op grond van de Scheldeverdragen werken Vlaanderen en Nederland in de VNSC, 
samen met de Schelderaad, aan de voorbereiding van toekomstig beleid en beheer 
voor het Schelde-estuarium. Daarbij speelt een veelheid aan belangen een rol. Het 
is de gezamenlijke uitdaging van VNSC en Schelderaad om daarin de juiste balans 
te vinden bij het verder versterken van de veiligheid, de economie en de natuur 
van het gebied. Die samenhang staat ook voorop bij het LTP-Natuur. Dat gebeurt 
door de visievorming voor het beoogde natuurherstel ook te bezien vanuit het 
perspectief van een klimaatbestendig, veilig en economisch vitaal estuarium.  
 
Inmiddels is voor het LTP-Natuur een systeemanalyse uitgevoerd van de toestand 
37
van de natuur in het Schelde-estuarium. De hoofdconclusie is dat de natuur, 
                                                 
34
 Kamerstukken II 2017/18, 27 625, nr. 422, Kamerstukken II 2029/20, 27 625, nr. 488 en Kamerstukken 
II 2020/21, 27 625, nr. 523. 
35
 https://www.mirtoverzicht.nl/mirt-overzicht 
36
 Kamerstukken II, 2020/21, 27 625, nr. 542. 
37
 https://www.vnsc.eu/uploads/2019/05/rapport-systeemanalyse-schelde-estuarium-lr.pdf 
 Pagina 17 van 21 
 

 
 
6. Internationaal Ministerie van 
Infrastructuur en 
 
Waterstaat 
De internationale inzet op water en klimaatverandering is urgent in de wereld. 
 
Dagelijks zijn overstromingen, droogte, orkanen en bosbranden op de televisie te 
Ons kenmerk 
zien. Nederland heeft de afgelopen jaren een actieve rol gehad in stimuleren van 
IENW/BSK-2021/263682 
mondiaal draagvlak, het aanjagen van actie evenals het versnellen van de 
 
uitvoering. Zo zijn er verschillende programma’s ingezet, zoals het Programma 
zoals Partners voor Water (2016-2021), gericht op het versterken van de 
waterveiligheid en waterzekerheid in 15 partner-deltalanden. Kennisuitwisseling, 
capaciteitsopbouw, pilotprojecten en masterplannen vormen de kern van het 
programma. Aan 69 projectvoorstellen is een subsidie toegekend die een deel van 
de projectkosten dekt. Dit betreft 22 haalbaarheidsstudies en 47 
demonstratieprojecten. De toegekende subsidieprojecten zijn verdeeld over 35 
landen. Verder nadert het Programma Blue Deal (2018-2021) het einde van de 
eerste fase. De inzet is gericht op samenwerking tussen de Nederlandse 
waterschappen en lokale buitenlandse waterbeheerders om lokale kennis 
versterken in gebieden waar dit het hardst nodig is. De eerste fase kent 16 
partnerschappen in 14 landen. De tweede fase van de Blue Deal start in 2022 met 
een nog vast te stellen programmabudget. Het deel van IenW loopt mee in de 
begrotingscyclus van de Homogene Groep Internationale Samenwerking (HGIS) 
waarover de Kamer wordt geïnformeerd.  
 
Een derde instrument is Disaster Risk Reduction (DRR, fase 1 en 2 van 2014-
2021), waarbij experts in kleine teams snel kunnen worden ingezet vóór en na 
rampen. Sinds 2014 hebben er in totaal 74 missies plaatsgevonden, verspreid over 
44 landen. Inmiddels heeft het DRR-Team een pool van 35 Teamleaders en 450 
waterexperts. Onze nationale ervaring kan landen verder helpen, kan opgeschaald 
worden en zelfs worden doorvertaald naar andere landen. Deze instrumenten zijn 
belangrijk om wereldwijd de klimaat- en waterweerbaarheid te versterken, maar 
bieden ook een goede basis voor onze Nederlandse sectoren (inclusief onze 
kennissectoren) om internationaal te opereren (economische diplomatie) en om 
internationaal hun kennis te verrijken en te delen. Partners voor Water, de Blue 
Deal en de DRR-teams zullen dan ook in 2022 verder voortgezet worden, waarbij 
ze als katalyserend vermogen kunnen dienen voor uitdagingen op het gebied van 
klimaatverandering. 
 
Dit alles biedt ook een unieke kans om, door internationaal samen te werken, ons 
eigen leer- en verdienvermogen te blijven versterken en scherp en alert te zijn op 
de nationale aanpak. Dit betreft het halen van buitenlandse kennis op het gebied 
van droogte, verzilting en klimaatweerbare steden (uit Egypte, Vietnam, Indonesië 
en China). In de afgelopen jaren is geïnvesteerd in het internationaal agenderen 
van de noodzaak om te anticiperen op klimaatadaptatie met als hoogtepunt de 
Climate Adaptation Summit in 2021. Dit bouwt voort op onze internationale 
agendering van een versnelling op de aan water gerelateerde Sustainable 
Development Goals (SDG), Zoals ingezet door de Minister-President in het High 
Level Panel on water (2018). Deze lijn zetten we, met de collega’s van het 
ministerie van BZ, door naar de UN water conferentie in maart 2023, waar 
Nederland samen met Tadzjikistan co-host van is. Dit is de eerste VN Water 
conferentie sinds 1977 en pakt door op het VN-water action decade 2018-2028. 
Doordat de wereld achterloopt bij het behalen van de SDGs voor de agenda 2030 
dient de inzet ambitieus te zijn om de doelen op water en klimaatadaptatie alsnog 
41
te halen. Nederland (IenW) wil de actieagenda op water aanjagen in nauwe 
                                                 
41
 Bijvoorbeeld op SDG6 (drinkwater en sanitatie) door toenemende droogte maar ook door verlies aan 
natuur/biodiversiteit waardoor minder water kan worden vastgehouden. O ok gebrek aan waterzuivering is 
hardnekkig probleem. A chterstand op SDG13 (klimaatactie) door meer weerextremen die resulteren in 
 Pagina 19 van 21 
 

 
 
hacks steeds meer fysieke gevolgen kunnen hebben voor de vitale infrastructuur, Ministerie van 
Infrastructuur en 
zo ook in de watersector. Gezien de steeds toenemende dreiging is het van belang 
Waterstaat 
dat de weerbaarheid in de watersector meegroeit.  
 
Ons kenmerk 
Daarom zijn bestuurlijk afspraken gemaakt over een gezamenlijke aanpak, welke 
IENW/BSK-2021/263682 
 
zijn vastgelegd in een addendum van het Bestuursakkoord Water. De uitvoering 
vindt plaats onder regie van het programma versterken cyberweerbaarheid in de 
watersector. In de Kamerbrief van 2 juni 2021 is de voortgang hiervan 
44
weergegeven. De Kamer wordt in het voorjaar geïnformeerd over de concrete 
resultaten die worden geboekt.  
Onderzoek Kuijken “Schurende korrels” 
Op 12 november 2021 heeft de heer Kuijken zijn onderzoek naar aanleiding van de 
45
motie Moorlag van 2 december 2020 afgerond. Deze motie vraagt te onderzoeken 
hoe lessen uit de casus granuliet zijn te trekken en deze te gebruiken om extra 
waarborgen voor integriteit en rolzuiverheid in te bouwen in de voorbereiding van 
besluiten en in de VTH-keten en de Kamer over de uitkomsten te informeren. Bij 
deze treft u het eindrapport “Schurende korrels” aan als bijlage.  
 
Uit het rapport volgt een aantal lessen voor de IenW organisatie en wordt een 
aantal belangrijke aanbevelingen gedaan op het gebied van de ministeriële 
verantwoordelijkheid, rolvastheid, informatievoorziening en de gedragscodes. Deze 
aanbevelingen hebben een brede werking en ik heb de Secretaris-Generaal 
gevraagd om hier binnen de IenW organisatie uitvoering aan te geven.  
 
Daarnaast zullen meer specifiek voor het beleidsdomein bodem in het kader van 
het verbetertraject kwalibo-stelsel, de aanbevelingen en de lessen uit het rapport 
worden betrokken. De Taskforce komt eind 2021 met aanbevelingen voor 
verbetermaatregelen. Begin 2022 wordt u hierover door de Staatssecretaris nader 
geïnformeerd.  
 
Hoogachtend, 
 
DE MINISTER VAN INFRASTRUCTUUR EN WATERSTAAT, 
 
 
 
 
drs. B. Visser 
                                                 
44
 Kamerstukken II 2020/21, 27 625, nr. 539. 
45
 Kamerstukken II, 2020/21, 30 015, nr.87. 
 Pagina 21 van 21 
 

