................................................................................... 
No.W05.21.0178/I 's-Gravenhage, 8 september 2021 
 
 
Bij Kabinetsmissive van 6 juli 2021, no.2021001316, heeft Uwe Majesteit, op 
voordracht van de Minister van Onderwijs, Cultuur en Wetenschap, mede namens de 
Minister voor Basis- en Voortgezet Onderwijs en Media, bij de Afdeling advisering van 
de Raad van State ter overweging aanhangig gemaakt het voorstel van wet houdende 
wijziging van de Wet register onderwijsdeelnemers en enkele andere wetten in verband 
met het uitbreiden van de wettelijke grondslagen voor de verwerking van gegevens in 
het kader van het register onderwijsdeelnemers, met memorie van toelichting. 
 
Het wetsvoorstel regelt een aantal aspecten omtrent het register onderwijsdeelnemers. 
Onder meer wordt de verstrekking van gegevens uit het register geregeld aan 
instellingen voor hoger onderwijs en aan werkgevers in het onderwijs. Eveneens wordt 
dit geregeld voor bij algemene maatregel van bestuur aan te wijzen organisaties, voor 
zover dit noodzakelijk is voor ondersteuning bij verantwoording van en 
onderzoeksactiviteiten naar de kwaliteit, toegankelijkheid of doelmatigheid van het 
onderwijs. 
 
De Afdeling advisering van de Raad van State maakt een opmerking over de 
gegevensverstrekking aan aangewezen organisaties. Zij adviseert het criterium van 
gewichtig maatschappelijk belang in de wet te preciseren. Ook adviseert zij nader toe 
te lichten wanneer de aansluiting van het register van scholen op de BES wordt 
voorzien. In verband daarmee aanpassing van het voorstel en van de toelichting 
wenselijk is. 
 
1. Gegevensverstrekking aan aangewezen organisaties 
 
a. Inleiding 
Het voorstel breidt het gebruik door een aantal organisaties van de in het register 
opgenomen basisgegevens uit. Het betreft hier ten eerste bij algemene maatregel van 
bestuur (amvb) aan te wijzen organisaties voor zover dit noodzakelijk is voor 
onderzoeksactiviteiten naar de kwaliteit, toegankelijkheid of doelmatigheid van het 
1
onderwijs. Aan te wijzen organisaties kunnen slechts bij amvb worden aangewezen 
als zij werkzaamheden op het terrein van het onderwijs verrichten met een gewichtig 
maatschappelijk belang. Het gaat hier overigens niet om onderzoek dat plaatsvindt in 
opdracht van de minister, maar op initiatief van bepaalde organisaties.  
 
Ten tweede kunnen basisgegevens worden verstrekt aan de in de bijlage bij deze wet 
aangewezen verenigingen van werkgevers in het onderwijs, voor zover dit noodzakelijk 
is voor de ondersteuning van onderwijsinstellingen en samenwerkingsverbanden bij 
hun verantwoording omtrent de kwaliteit, toegankelijkheid en doelmatigheid van het 
2
onderwijs. In de bijlage worden de sectorraden aangewezen: de PO-Raad, de VO-
raad, de MBO-Raad, de Vereniging Hogescholen en de VSNU. Volgens de toelichting 
ondersteunen de sectorraden de instellingen in hun sector bij het afleggen van 
3
publieke verantwoording aan de hand van diverse informatieproducten. 
                                                 
 
1
  Voorgesteld artikel 23, eerste lid, Wet register onderwijsdeelnemers (WRO). 
2
  Voorgesteld artikel 23, tweede lid, WRO. 
3
  Memorie van toelichting, paragraaf 3.3.2, onder a. 
  
AAN DE KONING 

3 
Naast het samenhangen met een overheidstaak in de hiervoor bedoelde zin kan het 
wetsvoorstel verder geconcretiseerd worden aan de hand van de in de toelichting 
genoemde gezichtspunten dat  
(i) het gaat om werkzaamheden die van (groot) belang zijn voor belanghebbenden in 
het onderwijs, en  
(ii) dat private organisaties met een commercieel oogmerk worden uitgesloten. Door 
13
het criterium langs deze lijnen in de wet te preciseren, wordt strikter afgebakend 
welke groep organisaties in aanmerking komen voor aanwijzing, zonder dat deze 
14
limitatief worden opgesomd.  
 
De Afdeling adviseert het wetsvoorstel in lijn met het voorgaande aan te passen. 
 
2. Aansluiting Caribisch Nederland 
 
Bij de inwerkingtreding van de WRO is ervoor gekozen de inwerkingtreding voor 
Caribisch Nederland uit te stellen, omdat de scholen op de BES nog niet op het 
15
basisregister onderwijs (BRON) waren aangesloten. Vanaf medio 2020 loopt een pilot 
naar de aansluiting van (bekostigde en B3- en B4-)scholen op het register 
onderwijsdeelnemers. Volgens de toelichting worden in geval van positieve uitkomsten 
de scholen op het register aangesloten, en zal de inwerkingtreding van de WRO en 
voorliggend wetsvoorstel ook voor Caribisch Nederland worden geregeld. 
 
De toelichting gaat niet in op de vraag in hoeverre de resultaten van de pilot al bekend 
zijn, en op welke termijn de aansluiting van de scholen in Caribisch Nederland op het 
register kan worden gerealiseerd. De Afdeling wijst erop dat centraal melden en 
correcte registratie van verzuim de verzuimaanpak en het toezicht bevorderen. 
Spoedige inwerkingtreding van het register voor de BES ligt daarom in de rede. 
 
De Afdeling adviseert de toelichting op dit onderwerp aan te vullen. 
 
De Afdeling advisering van de Raad van State heeft een aantal opmerkingen bij het 
voorstel en adviseert daarmee rekening te houden voordat het voorstel bij de Tweede 
Kamer der Staten-Generaal wordt ingediend.  
 
 
De vice-president van de Raad van State, 
                                                 
 
13
  Zie hier ook advies van de Afdeling advisering van 2 februari 2012, W04.11.0437/I, Kamerstukken II 
2011/12, 33219, nr. 4, punt 1, over gebruik van het criterium in de Wet Basisregistratie personen. In 
reactie op dit advies is het criterium in de Wet BRP nader ingekaderd. Zie artikel 3.3, eerste en tweede 
lid, artikel 3.6, tweede lid, en artikel 3.9, tweede lid, Wet BRP. Zie ook memorie van toelichting bij de 
Wet BRP, Kamerstukken II 2011/12, 33219, nr. 3, paragraaf 7.2.2. 
14
  Vergelijk advies van de Afdeling advisering van 2 februari 2012, W04.11.0437/I, Kamerstukken II 
2011/12, 33219, nr. 4, punt 1. 
15
  Memorie van toelichting, paragraaf 8. 

