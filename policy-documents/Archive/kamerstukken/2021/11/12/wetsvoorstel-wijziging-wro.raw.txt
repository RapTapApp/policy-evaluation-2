 
 
 
 
Wijziging van de Wet register onderwijsdeelnemers en enkele andere wetten in 
verband met het uitbreiden van de wettelijke grondslagen voor de verwerking 
van gegevens in het kader van het register onderwijsdeelnemers  
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het noodzakelijk is de wettelijke 
grondslagen voor gegevensverwerking in het kader van het register 
onderwijsdeelnemers uit te breiden met het oog op onder meer de effectieve aanpak van 
verzuim en de effectieve taakuitvoering door organisaties, en dat daartoe de Wet 
register onderwijsdeelnemers en enkele andere wetten dienen te worden gewijzigd; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I WIJZIGING WET REGISTER ONDERWIJSDEELNEMERS 
 
De Wet register onderwijsdeelnemers wordt als volgt gewijzigd: 
 
A 
 
Artikel 1 wordt als volgt gewijzigd: 
 
1. De begripsomschrijving van het begrip “bestuur” wordt als volgt gewijzigd: 
a. Onderdeel a, onder 2º, komt te luiden: 
2º. bevoegd gezag van een niet door het Rijk bekostigde school of instelling als bedoeld 
in artikel 56 van de WVO, artikel 1.4.1 of 1.4a.1 van de WEB, artikel 1, onderdeel b, 
subonderdeel 3 of 4, van de LPW, of artikel 1, onderdeel b, subonderdeel 3 of 4, van de 
Leerplichtwet BES; of. 
b. Onderdeel b, onder 2º, komt te luiden: 
2º. bevoegd gezag van een niet door het Rijk bekostigde school of instelling als bedoeld 
in artikel 56 van de WVO, artikel 1.4.1 of 1.4a.1 van de WEB, artikel 1, onderdeel b, 
 W9309.K-2 1 

hoger onderwijs, worden verstrekt aan: 
a. instellingen als bedoeld in artikel 1.2 van de WHW; 
b. de rechtspersoon, bedoeld in artikel 7.15a van de WHW; 
c. de stichting Kences, Kenniscentrum Studentenhuisvesting te Utrecht, en 
d. bij algemene maatregel van bestuur aan te wijzen organisaties.  
2. Voor een aanwijzing bij algemene maatregel van bestuur als bedoeld in het eerste lid, 
onderdeel d, komt slechts een organisatie in aanmerking die: 
a. een rechtspersoon met volledige rechtsbevoegdheid en zonder winstoogmerk is; 
b. een landelijke organisatie is van onderwijsdeelnemers, ouders van 
onderwijsdeelnemers, onderwijspersoneel of besturen van onderwijsinstellingen, en 
c. voldoende aannemelijk maakt dat basisgegevens noodzakelijk zijn voor 
onderzoeksactiviteiten naar de kwaliteit, toegankelijkheid of doelmatigheid van het 
primair onderwijs, voortgezet onderwijs, beroepsonderwijs, voortgezet algemeen 
volwassenenonderwijs of hoger onderwijs. 
3. Basisgegevens kunnen, voor zover dit noodzakelijk is voor de ondersteuning van 
onderwijsinstellingen en samenwerkingsverbanden bij hun verantwoording omtrent de 
kwaliteit, toegankelijkheid of doelmatigheid van het onderwijs, worden verstrekt aan: 
a. de Vereniging PO-Raad te Utrecht; 
b. de vereniging VO-raad te Utrecht; 
c. de vereniging MBO Raad te Woerden; 
d. de Vereniging Hogescholen te Den Haag, en 
e. de Vereniging van Universiteiten (VSNU) te Den Haag.  
4. Bij de verstrekking, bedoeld in het eerste en derde lid, kunnen persoonsgegevens 
worden verwerkt, indien dat noodzakelijk is voor de in het eerste en derde lid genoemde 
doelen, onverminderd de verplichting voor de verwerkingsverantwoordelijke om 
passende technische en organisatorische maatregelen te treffen als bedoeld in artikel 25 
van de Algemene verordening gegevensbescherming. Gegevens over de geslachtsnaam, 
de voornamen, het adres en de geboortedatum van onderwijsdeelnemers worden niet 
verstrekt. 
5. De verstrekking van basisgegevens vindt plaats voor zover dit is bepaald bij besluit 
van Onze Minister. 
6. Onze Minister neemt het besluit op verzoek van de instelling of organisatie als 
bedoeld in het eerste en derde lid. Het verzoek bevat de doelen voor de verstrekking en 
de gegevens waarop het verzoek betrekking heeft. 
7. Onze Minister neemt een besluit tot gegevensverstrekking als bedoeld in het vijfde lid, 
slechts voor zover de instelling of organisatie aantoont dat de in het verzoek vermelde 
gegevens noodzakelijk zijn voor het beoogde doel. 
8. Bij het besluit wordt in ieder geval bepaald voor welke doeleinden gegevens worden 
verstrekt, welke gegevens het betreft en welke bewaartermijn voor de gegevens moet 
worden gehanteerd. 
9. Aan het besluit worden voorschriften en beperkingen verbonden in het belang van een 
zorgvuldige en doelmatige gegevensverwerking. 
10. Onze Minister kan het besluit in ieder geval intrekken indien: 
a. de gegevens waarop het besluit betrekking heeft voor andere doeleinden worden 
verwerkt dan de doeleinden die in het besluit zijn genoemd, of 
b. niet wordt voldaan aan de voorschriften en beperkingen die aan het besluit zijn 
verbonden. 
11. Onverminderd artikel 3:41 van de Algemene wet bestuursrecht wordt van de 
besluiten, bedoeld in het vijfde en tiende lid, mededeling gedaan in de Staatscourant. 
12. Bij of krachtens algemene maatregel van bestuur kunnen nadere regels worden 
gesteld ter uitvoering van dit artikel. 
 
F 
 
Artikel 24 wordt als volgt gewijzigd: 
 
1. Het opschrift komt te luiden: 
 W9309.K- 3 

 
Artikel 18 wordt als volgt gewijzigd: 
 
1. Het eerste lid komt te luiden: 
1. De hoofden melden een beslissing tot verwijdering van een leerling, vavo-student of 
mbo-student terstond aan burgemeester en wethouders. 
 
2. In het vierde lid wordt “In de kennisgeving, bedoeld in het eerste lid en in de 
mededeling, bedoeld in het tweede lid” vervangen door “In de mededeling, bedoeld in 
het eerste en het tweede lid”. 
 
3. Het vijfde lid vervalt, onder vernummering van het zesde lid tot vijfde lid. 
 
B 
 
Artikel 18a vervalt. 
 
C 
 
De artikelen 21 en 21b vervallen. 
 
D 
 
In artikel 21a, eerste lid, vervalt “als bedoeld in artikel 1, onderdeel b, subonderdelen 1 
en 2,”. 
 
E 
 
In artikel 22, eerste lid, vervalt “een kennisgeving is ontvangen, als bedoeld in artikel 
21, of”. 
 
F 
 
In artikel 27, onderdeel b, wordt “de artikelen 18 en 21 van deze wet, en” vervangen 
door “artikel 18 van deze wet en”. 
 
G 
 
Artikel 29 wordt als volgt gewijzigd: 
 
1. In het eerste lid vervalt “, 21”. 
 
2. In het tweede lid wordt “, 18 en 21” vervangen door “en 18”. 
 
 
ARTIKEL III WIJZIGING WET OP HET PRIMAIR ONDERWIJS 
 
In artikel 174 van de Wet op het primair onderwijs wordt “of op de andere gegevens, 
bedoeld in artikel 178a, tweede lid” vervangen door “of op andere gegevens waarmee 
een leerling wordt geïdentificeerd of identificeerbaar is”. 
 
 
ARTIKEL IV WIJZIGING WET PRIMAIR ONDERWIJS BES 
 
In artikel 134 van de Wet primair onderwijs BES wordt “of op de andere gegevens, 
bedoeld in artikel 147, tweede lid” vervangen door “of op andere gegevens waarmee een 
leerling wordt geïdentificeerd of identificeerbaar is”. 
 W9309.K- 5 

In artikel I, onderdeel B, wordt “respectievelijk artikel 17a, zesde lid, onderdeel b, van 
de WVO” vervangen door “respectievelijk artikel 2.47, zevende lid, onderdeel b, van de 
WVO 2020”. 
  
C 
 
Artikel V vervalt. 
 
2. Indien artikel LXII van de Invoerings- en aanpassingswet WVO 2020 later in werking 
treedt dan artikel I, onderdelen A, B en C, van deze wet, wordt artikel LXII van die wet 
als volgt gewijzigd: 
 
A 
 
In onderdeel A wordt na onderdeel 6 een onderdeel ingevoegd, luidende: 
6a. In de begripsbepaling van het begrip “samenwerkingsverband” wordt “artikel 1 van 
de WVO” vervangen door “artikel 1.1 van de WVO 2020”. 
 
B 
 
Na onderdeel B wordt een onderdeel ingevoegd, luidende: 
 
Ba 
In artikel 11 wordt “artikel 17a, zesde lid, onderdeel b, WVO” vervangen door “artikel 
2.47, zevende lid, onderdeel b, van de WVO 2020”. 
 
C 
 
In onderdeel C wordt “Artikel 15, vijfde lid” vervangen door “Artikel 15, vierde lid”. 
 
 
ARTIKEL IX SAMENLOOP MET WETSVOORSTEL WETTELIJKE TAKEN 
INTERNATIONALISERING ONDERWIJS 
 
1. Indien het bij koninklijke boodschap van 30 augustus 2021 ingediende voorstel van 
wet tot wijziging van de Wet subsidiëring landelijke onderwijsondersteunende 
activiteiten 2013 in verband met de toebedeling van wettelijke taken op het gebied van 
internationalisering binnen het onderwijs (Wet wettelijke taken internationalisering 
onderwijs) (Kamerstukken 35900) tot wet is of wordt verheven en artikel I, onderdeel B, 
van die wet eerder in werking is getreden of treedt dan artikel I, onderdeel E, van deze 
wet, wordt artikel I, onderdeel E, als volgt gewijzigd: 
 
A 
 
Het eerste lid van artikel 23 komt te luiden: 
 
1. Basisgegevens kunnen, voor zover dit noodzakelijk is voor onderzoeksactiviteiten 
naar de kwaliteit, toegankelijkheid of doelmatigheid van het primair onderwijs, 
voortgezet onderwijs, beroepsonderwijs, voortgezet algemeen volwassenenonderwijs of 
hoger onderwijs, worden verstrekt aan: 
a. instellingen als bedoeld in artikel 1.2 van de WHW; 
b. de rechtspersoon, bedoeld in artikel 7.15a van de WHW; 
c. Stichting Nuffic, bedoeld in artikel 3a van de Wet subsidiëring landelijke 
onderwijsondersteunende activiteiten 2013; 
d. de stichting Kences, Kenniscentrum Studentenhuisvesting te Utrecht, en 
e. bij algemene maatregel van bestuur aan te wijzen organisaties.  
 
 W9309.K- 7 

 
Gegeven 
 
 
 
 
 
De Minister van Onderwijs, Cultuur en Wetenschap,  
 
 
 
 
 
De Minister voor Basis- en Voortgezet Onderwijs en Media, 
 
 
 
 
 
 
 
 
  
 W9309.K- 9 

onderwijsdeelname en diploma’s. Dit wetsvoorstel beoogt het gebruik van deze 
informatie op een verantwoorde manier uit te breiden.  
- Vermindering van administratieve lasten voor onderwijsinstellingen, 
toezichthouders, overheidsinstanties, ouders en leerlingen door hergebruik van 
al in het register onderwijsdeelnemers aanwezige gegevens (uitgangspunt 
“eenmalig opvragen, meervoudig gebruik”).  
- Het bieden van een expliciete wettelijke grondslag voor een aantal noodzakelijke 
gegevensverstrekkingen uit het register onderwijsdeelnemers. 
Dit wetsvoorstel is een wijziging van de recent tot stand gekomen WRO. Met de komst 
van de WRO is de registerwetgeving vernieuwd. Voor de context van dit wetsvoorstel is 
het van belang om eerst in te gaan op deze vernieuwing.  
 
2. Achtergronden WRO  
 
De WRO is op 1 juli 2020 in werking getreden, tegelijk met het onderliggende BRO en de 
Regeling register onderwijsdeelnemers. Met deze vernieuwde registerwetgeving is een 
bundeling en flexibilisering van registerwetgeving tot stand gekomen. De wetgeving 
rondom registers die voorheen over verschillende onderwijswetten was verspreid, werd 
gecentraliseerd. Het ging hier met name om een (technische) herstructurering van 
registerwetgeving die – enkele uitzonderingen daargelaten – beleidsneutraal was. Er zijn 
met de invoering van de WRO slechts enkele materiële wijzigingen over de 
2
gegevensverwerking doorgevoerd. 
 
Met de WRO is er een wettelijke regeling voor een integraal register 
onderwijsdeelnemers gekomen. De voorheen bestaande vier registers van DUO werden 
geïntegreerd in één register onderwijsdeelnemers. Het ging om het basisregister 
onderwijs (BRON), het register vrijstellingen en vervangende leerplicht, het 
meldingsregister relatief verzuim en het diplomaregister. Hierdoor ontstond alleen qua 
opzet een nieuw register, niet qua inhoud: het integrale register bevat gegevens die 
eerder over de verschillende registers waren verspreid.  
 
3
In de WRO is opgesomd welke soorten gegevens in het register zijn opgenomen: naast 
het persoonsgebonden nummer van de onderwijsdeelnemer gaat het om basisgegevens, 
vrijstellingsgegevens, verzuimgegevens en diplomagegevens. Ook de doelen waarvoor 
de gegevens mogen worden gebruikt zijn in de wet opgesomd. Deze doelen zijn onder 
meer bekostiging van onderwijsinstellingen door de minister van OCW, toezicht op het 
onderwijs door de Inspectie van het Onderwijs (hierna: inspectie), toezicht op de 
naleving van de LPW door gemeenten, uitvoering van toelatings- en 
inschrijvingsprocedures door onderwijsinstellingen, en de uitvoering van wettelijke taken 
door andere bestuursorganen. Het BRO geeft een nadere uitwerking van de doelen 
waarvoor gegevens uit het register onderwijsdeelnemers mogen worden gebruikt. Als 
het bijvoorbeeld gaat om bestuursorganen regelt het BRO aan welke bestuursorganen 
en voor welke taken gegevens mogen worden verstrekt (zoals bijvoorbeeld aan de 
Sociale Verzekeringsbank (SVB)).  
 
Met de bundeling van wetgeving werd het voor onderwijsdeelnemers en ouders 
transparanter welke onderwijsgegevens gedurende de gehele onderwijsloopbaan bij de 
rijksoverheid bekend zijn, voor welke doelen deze gegevens worden verzameld, 
4
waarvoor deze gegevens worden gebruikt en hoe lang ze worden bewaard. 
 
                                                 
2
 De verstrekking van gegevens aan PO-scholen ten behoeve van de evaluatie van het schooladvies, 
de verstrekking van de geboortedatum aan scholen ten behoeve van vermelding op het diploma, de 
afschaffing van het papieren bewijs van uitschrijving en de gegevensverstrekking aan gemeenten in 
het kader van hun wettelijke taak omtrent de regionale samenwerking voortijdig schoolverlaten en 
jongeren in een kwetsbare positie.  
3
 Artikel 4 WRO. 
4
 Zie memorie van toelichting WRO, Kamerstukken II 2017/18, 34 878, nr. 3, p. 9-11. 
 W9309.K- 11 

- Belgische overheidsinstanties die toezicht houden op de naleving van de 
leerplichtwetgeving. 
 
 Overige verwerkingen: 
- het gebruik van basisgegevens voor de bepaling van het door studenten 
verschuldigde collegegeld; 
- verwerking van basis- en diplomagegevens door de minister van OCW 
voor de legalisatie van waardedocumenten (diploma’s) en bewijzen van 
inschrijving.  
 
Hierna zullen deze onderwerpen van het wetsvoorstel apart worden toegelicht. Daarbij 
zal de noodzaak van de verwerking of verstrekking van de gegevens aan de orde 
komen, en voor zover van toepassing ook de geboden waarborgen en overwogen 
alternatieven.  
 
3.2  Aansluiting particuliere, buitenlandse en internationale scholen op het register 
 onderwijsdeelnemers  
 
Scholen kunnen worden onderverdeeld in zogenoemde B1-, B2-, B3- en B4-scholen. De 
aanduiding slaat op de vier subonderdelen van artikel 1, onderdeel b, van de LPW. Het 
subonderdeel 1 regelt het bekostigd onderwijs, de overige subonderdelen regelen het 
niet-bekostigd onderwijs. B2-scholen zijn bevoegd om vo-eindexamens af te nemen. De 
6
zogenoemde B3-scholen bieden basis- en/of voortgezet onderwijs aan, maar mogen 
7 8
geen examens afnemen of een diploma uitreiken. B4-scholen zijn buitenlandse, 
internationale of ambassadescholen die in Nederland gevestigd zijn. 
 
Al deze scholen verzorgen onderwijs in de zin van de LPW. Inmiddels zijn alle bekostigde 
9
scholen en de particuliere B2-scholen aangesloten op het register onderwijsdeelnemers, 
10
maar de B3- en B4-scholen nog niet. Met dit wetsvoorstel wordt geregeld dat ook deze 
scholen als laatste categorie scholen worden aangesloten op het register 
onderwijsdeelnemers ten behoeve van effectief toezicht op het onderwijs en aanpak van 
verzuim. Dit wetsvoorstel vormt hiermee het sluitstuk voor wat betreft aansluiting van 
scholen op het register. 
 
Hierna wordt voor beide categorieën scholen ingegaan op de noodzaak voor de 
aansluiting op het register. 
 
a. Noodzaak aansluiting op het register onderwijsdeelnemers  
 
B3-scholen 
De B3-scholen zijn zoals eerder aangegeven nog niet aangesloten op het register 
onderwijsdeelnemers. Doordat zij momenteel nog geen gegevens aan het register 
leveren, ontstaat het probleem dat toezichthouders (gemeenten en inspectie) op dit 
moment geen sluitend beeld hebben van het aantal leerlingen op de B3-scholen en de 
                                                 
6
 Het gaat hier om ca. 70 B3-scholen in het primair onderwijs en ca. 33 B3-scholen in het 
voortgezet onderwijs. Zie https://www.onderwijsinspectie.nl/onderwijssectoren/particulier-
onderwijs/soorten-particulier-onderwijs/b3-scholen. Wat betreft leerlingaantallen op B3 scholen: in 
2018 ging het om in totaal circa 900 leerlingen in het primair onderwijs en in totaal circa 600 
leerlingen in het voortgezet onderwijs.  
7
 Volgens een recent onderzoek naar het toezicht op B4-scholen in opdracht van het Ministerie van 
OCW zijn er in 2021 18 B4-scholen. Totaal aantal leerlingen op B4-scholen is in 2021 9149 
(Toezicht B4-scholen, Oberon onderzoek/advies, januari 2021).  
8
 Zoals bijvoorbeeld de Japanese School of Amsterdam en de British School of Amsterdam. 
9
 B2-scholen zijn op grond van de Wet van 24 november 2011 tot wijziging van de Leerplichtwet 
1969, de Wet educatie en beroepsonderwijs, de Wet op het onderwijstoezicht en de Wet op het 
voortgezet onderwijs in verband met onder meer het toevoegen van niet-bekostigd onderwijs aan 
de systematiek van het persoonsgebonden nummer en het basisregister onderwijs (Stb. 2011, 621) 
sinds 2012 aangesloten op het register (destijds BRON genoemd). 
10
 Zie artikel 12 en de begripsbepaling van “bestuur” in artikel 1 WRO. 
 W9309.K- 13 

leerlingenaantallen en -kenmerken op deze scholen, waardoor effectief toezicht op 
verzuim wordt bemoeilijkt. De hiervoor genoemde problemen ten aanzien van B3-
scholen gelden ook hier: geen effectief toezicht op verzuim (met name door de 
13
leerplichtambtenaar), hoge administratieve lasten en onvolledige beleidsinformatie.  
 
Conclusie 
Met dit wetsvoorstel worden de B3- en B4 -scholen aangesloten op het register 
onderwijsdeelnemers. In het wetsvoorstel wordt een grondslag gecreëerd voor de 
levering van gegevens over onderwijsdeelnemers door de particuliere B3- en B4-scholen 
aan het register onderwijsdeelnemers. Hiermee wordt beoogd om een sluitend beeld te 
krijgen van het aantal leerlingen dat is ingeschreven op deze scholen, en daarmee ook 
van verzuim en voortijdig schoolverlaten in relatie tot deze scholen. Bovendien wordt 
met dit wetsvoorstel beoogd de administratieve lasten bij het melden van relatief 
verzuim aanzienlijk te verlagen, zowel voor de toezichthouders als voor scholen.  
Door de aansluiting op het register onderwijsdeelnemers (centraal melden) wordt 
voortaan ook voor deze scholen – net als dat nu het geval is bij B1- en B2-scholen – één 
loket gecreëerd waaraan verzuim wordt gemeld, waarna de melding wordt doorgeleid 
naar de juiste gemeente. Dit zorgt niet alleen voor vermindering van administratieve 
lasten, maar ook voor een slagvaardige aanpak van verzuim en een sluitend beeld voor 
de vorming van beleidsmaatregelen.  
 
b. Soorten persoonsgegevens 
Met het oog op proportionaliteit en dataminimalisatie is het van belang om alleen die 
gegevens in het register onderwijsdeelnemers op te nemen die ten aanzien van deze 
scholen in het kader van toezicht en verzuim daadwerkelijk van belang zijn. Verwerking 
van gegevens die zijn gerelateerd aan bekostiging of reguliere examens is niet aan de 
orde. 
 
Het gaat om de volgende persoonsgegevens:  
 
-  De persoonsgebonden nummers van de leerlingen die zijn ingeschreven of 
ingeschreven zijn geweest aan B3- en B4-scholen. 
-  Identificerende gegevens (zoals geslachtsnaam, voornamen, geboortedatum, 
geboorteland, geslacht, en nationaliteit van de leerling). 
-  Inschrijvingsgegevens (de onderwijsinstelling waar de onderwijsdeelnemer is of 
was ingeschreven en de datum van in- en uitschrijving bij de betreffende 
onderwijsinstelling). 
-  Welk soort onderwijs de leerling volgt. 
-  Verzuimgegevens. 
 
De uitwerking hiervan zal in het BRO geschieden. 
 
3.3. Verstrekkingen van gegevens uit het register onderwijsdeelnemers 
 
De WRO kent een aantal uitgangspunten voor de verstrekking van persoonsgegevens uit 
het register onderwijsdeelnemers. Hieronder wordt eerst ingegaan op deze 
uitgangspunten. Daarna komen de voorgestelde uitbreidingen van de verstrekking van 
persoonsgegevens uit het register aan de orde.  
 
3.3.1. Uitgangspunten verstrekking uit register onderwijsdeelnemers 
 
                                                 
13
 Opgemerkt wordt dat de rol van de Nederlandse inspectie bij deze scholen beperkt is. B4-scholen 
staan onder toezicht van een buitenlandse autoriteit of een internationale accreditatieorganisatie. 
Wanneer Nederlandse leerlingen naar een B4-scholen gaan, heeft deze school de verplichting 
Nederlands taalonderwijs te verzorgen. In dat geval houdt de Nederlandse inspectie toezicht op de 
kwaliteit van deze lessen.  
 
 W9309.K- 15 

onderwijsdeelnemers. In dit verband wordt gewezen op de extra waarborgen – naast de 
waarborgen die de AVG vereist – die in dit wetsvoorstel zijn opgenomen voor de 
verstrekking van gegevens aan aangewezen organisaties zoals de sectorraden en JOB.  
 
3.3.2 Verstrekking aan instellingen voor hoger onderwijs en aan aangewezen 
 organisaties 
 
Het huidige artikel 23 WRO regelt de verstrekking van gegevens aan aangewezen 
onderzoeksinstellingen voor zover dit noodzakelijk is voor onderzoeksactiviteiten naar de 
kwaliteit en toegankelijkheid van het beroepsonderwijs, het voortgezet algemeen 
volwassenenonderwijs en het hoger onderwijs. In het wetsvoorstel wordt dit artikel op 
een aantal punten verruimd. 
 
Ten eerste wordt de kring van organisaties uitgebreid waaraan gegevens uit het register 
onderwijsdeelnemers kunnen worden verstrekt: naast de huidige 
“onderzoeksinstellingen” kunnen voortaan ook gegevens worden verstrekt aan 
organisaties die bij wet of bij amvb zijn aangewezen. 
 
Ten tweede wordt de doelomschrijving in een aantal opzichten uitgebreid:  
- Naast “onderzoeksactiviteiten” wordt voorgesteld om het doel 
“ondersteuning van onderwijsinstellingen en samenwerkingsverbanden bij 
hun verantwoording omtrent de kwaliteit, doelmatigheid en toegankelijkheid 
van het onderwijs” toe te voegen.  
- Nieuw is dat “doelmatigheid” van het onderwijs is toegevoegd (naast de 
bestaande “kwaliteit en toegankelijkheid” van het onderwijs). 
- Nieuw is ook dat de onderwijssectoren primair en voortgezet onderwijs zijn 
toegevoegd aan de doelomschrijving “onderzoeksactiviteiten”. 
 
Verder wordt een procedure geïntroduceerd op grond waarvan door een besluit van de 
minister verstrekking van basisgegevens kan plaatsvinden. Hieronder wordt eerst nader 
ingegaan op de noodzaak van deze uitbreidingen en vervolgens op de procedurele 
waarborgen. 
 
a. Noodzaak verruiming 
Gebleken is dat de grondslag van het huidige artikel 23 WRO te beperkend is, zowel qua 
organisaties waaraan gegevens kunnen worden verstrekt, als qua doelen waarvoor 
gegevens kunnen worden verstrekt. 
Hierna wordt eerst ingegaan op de noodzaak voor de uitbreiding van de kring van 
organisaties. Daarbij wordt in het bijzonder stil gestaan bij de sectorraden, omdat deze 
raden de gegevens uit het register onderwijsdeelnemers niet alleen voor 
onderzoeksactiviteiten nodig hebben (het eerste lid van artikel 23), maar ook voor het 
doel “ondersteunen van onderwijsinstellingen bij hun verantwoording”(het derde lid van 
artikel 23). Vervolgens wordt ingegaan op de verruiming van de grondslag naar 
“doelmatigheid” en naar “primair en voortgezet onderwijs”.  
 
Uitbreiding kring van organisaties 
Volgens het huidige artikel 23 WRO mogen gegevens uit het register 
onderwijsdeelnemers slechts worden verstrekt aan “onderzoeksinstellingen”. Deze 
beperking is problematisch, omdat het er voor zorgt dat de minister niet op alle 
gebieden van het onderwijs onderzoekers of organisaties in staat kan stellen hun werk 
te doen. Het gaat hier overigens niet om onderzoek dat plaatsvindt in opdracht van de 
minister, maar op initiatief van bepaalde organisaties. Deze organisaties zijn dus zelf 
verwerkingsverantwoordelijke in de zin van de AVG. Het gaat om organisaties die 
regelmatig onderzoek doen naar het onderwijs, onderwijsbeleid, studenttevredenheid, 
studiefinanciering, studentenhuisvesting en aanpalende onderwerpen. Deze organisaties 
zijn echter geen “onderzoeksinstelling” in de strikte uitleg van het huidige artikel 23 
 W9309.K- 17 

ministerie van OCW en gemeenten van studentensteden), onderwijsinstellingen, 
studentenhuisvesters en studentenorganisaties. Op basis van de onderzoeksrapporten 
worden door de genoemde partijen beslissingen genomen over onder meer de bouw van 
nieuwe studentenwoningen en de uitgifte van grond voor deze bouw. Voor dit soort 
onderzoeken zijn geen direct tot personen herleidbare gegevens uit het register nodig, 
en evenmin zijn gepseudonimiseerde gegevens nodig. Wat wel nodig is, zijn gegevens 
die op een bepaald niveau geaggregeerd zijn (aantallen mbo- en ho-studenten) in 
combinatie met bepaalde achtergrondkenmerken (zoals leeftijd, geslacht, regio, actuele 
onderwijsinstelling). Dit kan bij kleine aantallen onderwijsdeelnemers leiden tot 
herleidbaarheid naar een individu. De kans op herleidbaarheid is weliswaar klein en zelfs 
nog kleiner dan bij gepseudonimiseerde gegevens, maar is niet uit te sluiten. Gelet 
hierop moeten deze gegevens worden beschouwd als persoonsgegevens. 
 
 Stichting Nuffic 
In het wetsvoorstel wettelijke taken internationalisering onderwijs wordt aan de 
18
Stichting Nuffic een aantal wettelijke taken toegekend. Eén van deze taken is het 
fungeren als kennis- en expertisecentrum op het gebied van internationalisering binnen 
het onderwijs. Om deze taak goed te kunnen uitoefenen is het van belang dat Nuffic 
door middel van het uitvoeren van analyses en onderzoeken zelfstandig haar kennis op 
peil kan houden, nieuwe kennis en expertise kan opdoen, en deze kennis kan 
verspreiden. Onder de noemer ‘internationalisering in beeld’ verzorgt Nuffic bijvoorbeeld 
een breed scala aan trendanalyses waarbij de deelname aan internationalisering zowel 
qua instroom van internationale studenten als de uitgaande mobiliteit van Nederlandse 
studenten wordt gemonitord. Als kennis- en expertisecentrum op het gebied van 
internationalisering in het onderwijs is het belangrijk dat Nuffic in de toekomst 
zelfstandig analyses en onderzoeken kan blijven uitvoeren op dat gebied, zodat inzicht 
bestaat in de wijze waarop internationalisering een plaats heeft in de verschillende 
onderwijssectoren. Deze onderzoeken dragen bij aan de kwaliteit en toegankelijkheid 
van het onderwijs. Voor deze onderzoeken zijn bepaalde, niet direct tot personen 
19
herleidbare, gegevens uit het register onderwijsdeelnemers noodzakelijk.  
 
 Sectorraden  
Het gaat hier om de PO-Raad, VO-raad, MBO Raad, Vereniging Hogescholen (VH) en 
Vereniging van Universiteiten (VSNU). Sectorraden hebben gegevens uit het register 
onderwijsdeelnemers nodig voor twee doelen: onderzoeksactiviteiten (het eerste lid van 
het voorgestelde artikel 23 WRO) en ondersteuning van de onderwijsinstellingen en 
samenwerkingsverbanden passend onderwijs bij hun verantwoording (het derde lid van 
het voorgestelde artikel 23 WRO). De noodzaak voor gegevensverstrekking aan de 
sectorraden ligt in het volgende.  
 
Conform hun statutaire doelen behartigen de sectorraden de belangen van de 
onderwijsinstellingen ten aanzien van de kwaliteit en ontwikkeling van het onderwijs in 
hun sector. Kenmerkend voor de organisatie van het Nederlandse onderwijsstelsel is dat 
de onderwijsinstellingen autonoom zijn. De sectorraden vertegenwoordigen bij 
gelegenheid de besturen in hun sector – zo voeren zij namens de besturen de cao-
onderhandelingen – en zijn ook voor de minister belangrijke gesprekspartners. Zij 
sluiten bestuurs- en sectorakkoorden met de minister.  
 
In een reeks van bestuurs- en sectorakkoorden uit de afgelopen jaren staat dat de 
sectorraden de instellingen in hun sector ondersteunen bij het afleggen van publieke 
                                                 
18
 Wijziging van de Wet subsidiëring landelijke onderwijsondersteunende activiteiten 2013 in 
verband met de toebedeling van wettelijke taken op het gebied van internationalisering binnen het 
onderwijs (Wet wettelijke taken internationalisering onderwijs) (Kamerstukken II 2020/21, 35900, 
nrs. 1-3).  
19
 Hiervoor zijn geen gepseudonimiseerde gegevens nodig, maar gegevens die op een bepaald 
niveau geaggregeerd zijn in combinatie met bepaalde achtergrondkenmerken. Omdat het niet 
uitgesloten is dat deze gegevens herleidbaar kunnen zijn tot een individu, worden de gegevens 
beschouwd als persoonsgegevens.  
 W9309.K- 19 

gebeurt deels met subsidie van de minister van OCW. De sectorraden hebben bij de 
doorontwikkeling van de benchmarks een eigen verantwoordelijkheid. 
 
De sectorraden ondersteunen naast onderwijsinstellingen ook samenwerkingsverbanden 
passend onderwijs (als het gaat om primair en voortgezet onderwijs) bij hun 
verantwoording. Hiervoor hebben de sectorraden “Samenwerkingsverbanden op de 
26
kaart” ontwikkeld. 
 
Om de hiervoor genoemde informatieproducten te kunnen maken hebben sectorraden 
gegevens nodig uit het register onderwijsdeelnemers. Hiervoor hebben zij echter geen 
gegevens nodig die direct tot een persoon (onderwijsdeelnemer) herleidbaar zijn, maar 
27
kunnen zij gepseudonimiseerde gegevens gebruiken.  
 
Gepseudonimiseerde gegevens moeten worden beschouwd als persoonsgegevens en 
vallen onder het regime van de AVG. Dankzij de toegenomen technologische 
mogelijkheden en beschikbaarheid van gegevens, blijken bepaalde gegevens die in het 
verleden nog niet als tot een individu herleidbaar werden beschouwd, mogelijk wel tot 
een individu herleidbaar. Overweging 26 van de AVG geeft aan dat gepseudonimiseerde 
persoonsgegevens die door het gebruik van aanvullende gegevens aan een natuurlijke 
persoon kunnen worden gekoppeld, als gegevens over een identificeerbaar individu 
moeten worden beschouwd. Deze ontwikkeling heeft er in 2018 toe geleid dat de 
bepalingen over het gebruik van gepseudonimiseerde gegevens uit de onderwijsregisters 
door de minister en de inspectie zijn gemoderniseerd. Bij de Aanpassingswet Algemene 
verordening gegevensbescherming is in de onderwijswetgeving geëxpliciteerd dat bij het 
gebruik van de onderwijsregisters door de minister en de inspectie voor de bekostiging 
van scholen, de begrotings- en beleidsvoorbereiding en het toezicht, persoonsgegevens 
28
kunnen worden verwerkt. Het gaat hier om de zogenaamde “eencijferbestanden”. 
29
Eencijferbestanden bevatten gepseudonimiseerde gegevens.  
 
Gegevens worden via eencijferbestanden sinds een aantal jaren verstrekt aan de 
sectorraden voor onderzoeks- en benchmarkdoeleinden. Een belangrijke meerwaarde 
van de gegevens uit de eencijferbestanden is dat alle partijen (DUO, inspectie, scholen, 
sectorraden) dezelfde cijfers gebruiken. Eén van de informatieproducten waarvoor de 
bestanden in het po en vo worden gebruikt is “Scholen op de kaart”, dat 
onderwijsinstellingen gebruiken om zich te verantwoorden over hun resultaten en 
30 31
bedrijfsvoering. In het mbo gebeurt datzelfde in “MBO Transparant”. Voor het hbo 
32
bestaat een sectordashboard en voor het wo een sectoroverzicht. Voorbeelden van 
“onderzoeksactiviteiten” zijn beleidsevaluaties en monitors naar de (administratieve) 
gevolgen van (geplande) ontwikkelingen in het hoger onderwijs zoals onderzoek naar de 
effecten van de langstudeerboete, invoering van het leenstelsel, en de start van de 
                                                 
26
 Zie https://www.samenwerkingsverbandenopdekaart.nl.  
27
 Voor de producten van de sectorraden zijn gepseudonimiseerde gegevens nodig, op één 
informatieproduct na, nl. voor Samenwerkingsverbanden op de kaart. Hiervoor zijn geen 
gepseudonimiseerde gegevens nodig, maar gegevens die op een bepaald niveau geaggregeerd zijn 
(gegevens over aantallen leerlingen). Door de combinatie van de geaggregeerde gegevens in 
combinatie met bepaalde benodigde achtergrondkenmerken kunnen de gegevens mogelijk 
herleidbaar zijn tot een individu. De herleidbaarheid is zelfs kleiner dan bij gepseudonimiseerde 
gegevens, maar is niet uitgesloten. Gelet hierop moeten de gegevens worden beschouwd als 
persoonsgegevens.  
28
 Zie de artikelen 178c, derde lid, WPO, 164c, derde lid, WEC, 103d, derde lid, WVO, 2.3.6c, derde 
lid, en 2.5.5c, derde lid, WEB, 7.52b, derde lid, WHW, 24k, derde lid, en 24a, zesde lid, WOT, zoals 
gewijzigd door de Aanpassingswet Algemene verordening gegevensbescherming. Deze bepalingen 
zijn met ingang van 1 juli 2020 vervangen door artikel 15, tweede lid, WRO.  
29
 Hierin zijn door DUO persoonsgebonden nummers vervangen door andere nummers of codes en 
zijn identificerende gegevens zoals naam- en adresgegevens verwijderd (zie artikel 15, tweede lid, 
WRO en artikelen 23, derde lid, en 26, derde lid, BRO). 
30
 https://scholenopdekaart.nl 
31
 https://www.mbotransparant.nl 
32
 https://www.vereniginghogescholen.nl/kennisbank/feiten-en-cijfers/artikelen/sectordashboard; 
https://www.vsnu.nl/sectoroverzicht.html. 
 W9309.K- 21 

nauwkeurig en concreet mogelijke delegatiegrondslag in het wetsvoorstel opgenomen, 
zodat duidelijk is welke organisaties daaronder vallen.  
 
Aanwijzing organisaties bij wet 
Wat betreft het doel ‘verantwoording’ (derde lid van artikel 23 WRO) worden de 
organisaties die in aanmerking komen voor gegevensverstrekking limitatief in de wet 
zelf opgenomen. Het gaat om de vijf verenigingen van onderwijsinstellingen die voor 
hun leden optreden als werkgeversvertegenwoordiger bij collectieve 
arbeidsovereenkomsten en als vertegenwoordiger in overleg met de centrale overheid 
(de sectorraden). Zij ondersteunen, conform hun statutaire doelstellingen, hun leden 
reeds geruime tijd bij de verantwoording. 
Daarnaast wordt voor het doel ‘onderzoeksactiviteiten’ (eerste lid van artikel 23 WRO) 
een aantal organisaties bij wet aangewezen: naast instellingen in de zin van artikel 1.2 
WHW worden ook de stichting Studiekeuze123, de stichting Kences en de stichting Nuffic 
in artikel 23 WRO opgenomen (wat betreft Nuffic gebeurt dit met de 
samenloopbepalingen van artikel IX). Zoals hierboven vermeld zijn de werkzaamheden 
van deze organisaties te beschouwen als van gewichtig maatschappelijk belang. Zij doen 
onderzoek dat bijdraagt aan de kwaliteit, toegankelijkheid of doelmatigheid van het 
onderwijs en aldus aan het goed functioneren van het onderwijsstelsel. Hierboven is ook 
reeds ingegaan op de noodzaak om persoonsgegevens uit het register aan deze 
organisaties te verstrekken. 
 
Aanwijzing organisaties bij amvb 
Bij het doel ‘onderzoeksactiviteiten’ is de kring van organisaties die in aanmerking komt 
voor gegevensverstrekking breder dan bij het doel ‘verantwoording’. Naast de in deze 
memorie van toelichting genoemde organisaties (sectorraden, JOB, Studiekeuze123, 
Kences en Nuffic) is het niet uitgesloten dat er andere organisaties in het onderwijsveld 
zijn die belangrijk en nuttig onderzoek (willen) doen naar de kwaliteit, toegankelijkheid 
of doelmatigheid van het onderwijs en daarvoor bepaalde gegevens uit het register 
nodig hebben. Tegelijkertijd dient de kring van organisaties vanuit het oogpunt van 
rechtszekerheid, voorzienbaarheid en privacybescherming goed begrensd te worden, 
zodat duidelijk is welke organisaties in aanmerking kunnen komen voor 
gegevensverstrekking. Naar aanleiding van het advies van de Raad van State zijn de 
criteria om bij amvb te kunnen worden aangewezen als ontvanger van gegevens voor 
onderzoeksdoeleinden daarom nader ingekaderd. Geregeld wordt dat het moet gaan om 
organisaties die: 
- rechtspersoon zijn met volledige rechtsbevoegdheid en geen winstoogmerk hebben 
- op landelijk niveau optreden als vertegenwoordigende organisaties van 
onderwijsdeelnemers, ouders, onderwijspersoneel of besturen van onderwijsinstellingen, 
en 
- voldoende aannemelijk maken dat zij persoonsgegevens uit het register nodig hebben 
voor onderzoeksactiviteiten naar de kwaliteit, toegankelijkheid of doelmatigheid van het 
onderwijs.  
 
In de artikelsgewijze toelichting op artikel 23 worden deze criteria verder toegelicht.  
 
Tot slot gelden voor aanwijzing op het niveau van de amvb (en dus niet op een lager 
33
niveau) procedurele waarborgen en wordt hiermee ook aangesloten bij de systematiek 
van de WRO (de organisaties die uit het register onderwijsdeelnemers op grond van de 
 
WRO persoonsgegevens ontvangen zijn benoemd in het BRO).
 
Besluit minister 
Aan een aangewezen organisatie kunnen pas persoonsgegevens worden verstrekt als 
dat noodzakelijk is voor de doelen die onder het eerste of derde lid van artikel 23 WRO 
vallen (onderzoeksactiviteiten of ondersteunen van onderwijsinstellingen bij hun 
                                                 
33
 De betrokkenheid van de ministerraad, advies van de Afdeling advisering van de Raad van State 
en de voorhangprocedure voor de Staten-Generaal. 
 W9309.K- 23 

geheel uitgesloten dat gegevens herleidbaar kunnen zijn tot een persoon: door de 
combinatie van de geaggregeerde gegevens met de achtergrondkenmerken kan 
herleidbaarheid tot een persoon ontstaan. De kans op herleidbaarheid is weliswaar klein 
(nog kleiner dan bij gepseudonimiseerde gegevens), maar herleidbaarheid is niet geheel 
uitgesloten. Gelet hierop moeten de gegevens worden beschouwd als persoonsgegevens 
en wordt daarom voor de verstrekking van die gegevens voorzien in een wettelijke 
grondslag. 
 
c. Overwogen alternatieven 
In de voorbereiding van dit wetsvoorstel zijn alternatieven onderzocht. In de eerste 
plaats is bekeken in hoeverre volstaan kan worden met verstrekking van 
geanonimiseerde (niet tot een individu herleidbare) gegevens uit het register 
onderwijsdeelnemers. Gebleken is echter dat geanonimiseerde gegevens niet toereikend 
zijn voor het maken van de informatieproducten. Hiervoor zijn gegevens nodig die 
indirect tot personen herleidbaar zijn. In de meeste gevallen zijn gepseudonimiseerde 
gegevens nodig. Dit kan worden geïllustreerd aan de hand van enkele voorbeelden.  
 
Op het terrein van voortgezet onderwijs maakt de VO-raad “ManagementVensters”. Dit 
product helpt scholen en schoolbesturen om hun onderwijskwaliteit te duiden door eigen 
historische trends, vergelijkingsgroepen en de normen en berekeningen van de inspectie 
te tonen. Juist voor historische trends en vergelijkingsgroepen is het nodig om 
onderwijsdeelnemers een aantal jaren te kunnen “volgen” (dat wil zeggen hun 
voortgang in het onderwijs over een periode van een aantal jaren te kunnen berekenen). 
Een ander voorbeeld is het geven van inzicht in bijvoorbeeld studiesucces of doorstroom 
van onderwijsdeelnemers naar andere sectoren. Wat dit laatste betreft kan meer 
specifiek worden verwezen naar vergelijkende trendanalyses naar de toegankelijkheid 
van het hbo voor gediplomeerde mbo’ers. Ook hiervoor is het nodig is om 
onderwijsdeelnemers gedurende een aantal jaren te kunnen “volgen” in de 
gegevenssets. Hiervoor is een identificerend kenmerk (pseudoniem) nodig en kan niet 
volstaan worden met geanonimiseerde gegevens. Het kunnen “volgen” van 
onderwijsdeelnemers door de jaren heen is ook noodzakelijk voor de taken van 
Studiekeuze123: voor het vaststellen van het percentage van een cohort eerstejaars 
studenten dat doorstroomt naar het tweede jaar of een diploma haalt binnen vier jaar, 
moet op individueel niveau zichtbaar zijn in het bestand waar de studenten zich per jaar 
in het onderwijs bevinden. Gedetailleerde, direct tot de persoon herleidbare gegevens 
zijn niet nodig, maar wel moet duidelijk zijn dat het door de jaren heen om dezelfde 
onderwijsdeelnemer gaat (derhalve gepseudonimiseerd). Dat geldt ook voor 
studiekeuze-indicatoren zoals het aandeel mbo-studenten dat vanuit een mbo-domein 
kiest voor een bepaalde sector in het hbo.  
 
Zou DUO van jaar tot jaar slechts geanonimiseerde bestanden verstrekken aan de 
aangewezen organisaties, dan zou dus niet meer duidelijk zijn welke gegevens uit 
verschillende jaren op dezelfde onderwijsdeelnemers betrekking hebben. Er zou zodanig 
informatieverlies optreden, dat de wettelijke doelen zoals beschreven in artikel 23 WRO 
(onderzoeksactiviteiten naar de kwaliteit, toegankelijkheid of doelmatigheid van het 
onderwijs en ondersteuning van onderwijsinstellingen en samenwerkingsverbanden bij 
de verantwoording) niet meer bereikt zouden kunnen worden. Hoewel de 
informatieproducten zelf geen gegevens meer bevatten die direct of indirect tot 
personen herleidbaar zijn (zij tonen gegevens in geanonimiseerde vorm) zijn er in 
aanleg – om tot deze informatieproducten te kunnen komen – dus wel 
37
gepseudonimiseerde gegevens nodig.  
 
                                                 
37
 Voor enkele informatieproducten zijn andere indirect tot personen herleidbare gegevens dan 
gepseudonimiseerde gegevens nodig. Voor onderzoeken door Kences en Nuffic zijn geen 
gepseudonimiseerde gegevens nodig, maar gegevens die op een bepaald niveau geaggregeerd zijn 
in combinatie met bepaalde achtergrondkenmerken.  
 W9309.K- 25 

wettelijke waarborgen ter beperking van privacy-risico’s die ik hiervoor heb beschreven, 
ben ik van mening dat in redelijkheid van dit alternatief kan worden afgezien.  
 
In de derde plaats is het alternatief overwogen om een nieuwe (overheids)organisatie op 
te richten die, in plaats van DUO, de bewerkingen van de gegevens zou doen en de 
geanonimiseerde gegevens “op maat” zou verstrekken aan de aangewezen organisaties. 
Daarmee zouden de persoonsgegevens bij de overheid blijven. Echter, ook in dit 
alternatief zou de overheid een bijdrage leveren aan de publieke verantwoording door 
onderwijsinstellingen door levering van gegevens voor informatieproducten. Dat zou 
evenmin passen bij een goede rolverdeling tussen overheid, onderwijsinstellingen en 
sectororganisaties. Daarnaast mag bij een nieuw op te richten organisatie in vergelijking 
met DUO minder expertise op het gebied van het register onderwijsdeelnemers en het 
onderwijsveld aanwezig worden geacht. Daarmee wordt ook dit geen geschikt alternatief 
geacht.  
 
Tot slot is gekeken naar een vierde alternatief, waarbij de leerling- en studentgegevens 
door de onderwijsinstellingen (rechtstreeks) aan de desbetreffende private organisaties 
zouden worden verstrekt. Dit vraagt de totstandbrenging van vele dataverbindingen 
voor het uitwisselen van de (persoons)gegevens tussen de onderwijsinstellingen en de 
private organisaties. Het gaat hierbij om duizenden onderwijsinstellingen. Hiermee zijn 
bepaalde informatiebeveiligingsrisico’s gemoeid. Dit maakt dat aangenomen mag 
worden dat dit alternatief – in vergelijking met de in dit wetsvoorstel voorgestelde 
verstrekking door DUO – niet minder nadelig is voor de betrokkenen (de 
onderwijsdeelnemers op wie de gegevens betrekking hebben). Daarmee is ook dit geen 
volwaardig alternatief. 
 
3.3.3. Gegevensverstrekking aan samenwerkingsverbanden passend onderwijs 
 
Op grond van artikel 18a van de Wet op het primair onderwijs (WPO) en artikel 17a van 
de Wet op het voortgezet onderwijs (WVO) is elke school aangesloten bij een regionaal 
dan wel landelijk samenwerkingsverband. Samenwerkingsverbanden passend onderwijs 
zijn sinds 1 augustus 2014 verantwoordelijk voor een dekkend aanbod voor leerlingen 
40
met een ondersteuningsbehoefte in de regio. De samenwerkingsverbanden hebben als 
taak:  
- het vaststellen van een ondersteuningsplan;  
- het verdelen en toewijzen van ondersteuningsmiddelen en 
ondersteuningsvoorzieningen aan de scholen; 
- het beoordelen van de toelaatbaarheid van een leerling tot een speciale 
school voor basisonderwijs, een school voor (voortgezet) speciaal onderwijs 
of een school voor praktijkonderwijs, dan wel of een leerling aangewezen is 
op leerwegondersteunend onderwijs, en 
- het adviseren van scholen over de ondersteuningsbehoefte van een 
41
leerling. 
 
De huidige WRO en het BRO moeten in een aantal opzichten worden gewijzigd om de 
gegevensverstrekking aan de samenwerkingsverbanden goed te regelen. In de eerste 
plaats ontbreekt in de WRO en het BRO een omschrijving van het doel waarvoor de 
samenwerkingsverbanden gegevens mogen ontvangen (doelbinding). In de tweede 
plaats bevat de huidige WRO geen expliciete grondslag om bijzondere persoonsgegevens 
(gegevens over gezondheid) aan samenwerkingsverbanden te verstrekken. In de derde 
plaats volstaat de in artikel 30 BRO genoemde gegevensset niet om de taken van de 
samenwerkingsverband goed te ondersteunen. 
 
                                                 
40
 Er zijn op dit moment 76 samenwerkingsverbanden in het primair onderwijs en 75 
samenwerkingsverbanden in het voortgezet onderwijs. 
41
 Zie artikel 18a, zesde lid, WPO en artikel 17a, zesde lid, WVO. 
 W9309.K- 27 

De groep leerlingen waarover samenwerkingsverbanden gegevens mogen ontvangen is 
op dit moment kleiner dan de groep waarover zij gegevens nodig hebben. De in het BRO 
geregelde gegevens hebben betrekking op leerlingen met een toelaatbaarheidsverklaring 
tot het (v)so, praktijkonderwijs of speciaal basisonderwijs. De samenwerkingsverbanden 
ondersteunen gevarieerde soorten (onderwijs)instellingen: zowel reguliere als speciale 
scholen. Er is daarmee de behoefte om over gegevens te beschikken over leerlingen met 
een toelaatbaarheidsverklaring, maar ook over andere leerlingen met een extra 
ondersteuningsbehoefte (gedacht kan worden aan onder meer leerlingen in het regulier 
onderwijs voor wie een ontwikkelingsperspectief is vastgesteld). Dit met het oog op de 
verdeling van de ondersteuningsmiddelen over de scholen.  
 
Door het samenwerkingsverband kan bijvoorbeeld worden bepaald dat bij de toekenning 
van middelen aan reguliere scholen voor voortgezet onderwijs mede wordt gekeken naar 
het aantal leerlingen dat instroomt vanuit het speciaal basisonderwijs (sbo), speciaal 
onderwijs (so) en voortgezet speciaal onderwijs (vso). Hierbij kan worden bepaald dat 
de vo-scholen voor elke leerling die uit deze sectoren is ingestroomd, een extra bedrag 
toegekend krijgen. Via het Dashboard passend onderwijs krijgen 
samenwerkingsverbanden momenteel geaggregeerde (geanonimiseerde) informatie. 
Hierbij zijn kleine aantallen leerlingen (bij 1 tot en met 4) afgeschermd zodat de 
gegevens niet tot personen herleidbaar zijn. De samenwerkingsverbanden beschikken 
niet over de exacte aantallen leerlingen die zijn ingestroomd vanuit het sbo, so of vso, 
maar slechts over het gegeven of het er minder dan vijf zijn. Als het om één leerling 
gaat en het samenwerkingsverband betaalt de betreffende school voor vier leerlingen, 
dan krijgt de school een te hoog bedrag. Met preciezere informatie over de aantallen 
leerlingen met een ondersteuningsbehoefte, zijn de samenwerkingsverbanden beter in 
staat te begroten en daarmee de middelen doelmatig te verdelen. Een betere verdeling 
45
van middelen leidt eveneens tot een betere verantwoording.  
 
Het voornemen is daarom om in het BRO de aan de samenwerkingsverbanden te 
verstrekken set gegevens opnieuw vast te stellen. Bij deze wijziging van het BRO zal de 
noodzaak van aanvullende gegevens nader worden onderbouwd. 
 
3.3.4.  Verstrekking aan pensioenuitvoerders 
 
Dit wetsvoorstel regelt dat pensioenuitvoerders basisgegevens met het 
persoonsgebonden nummer uit het register verstrekt krijgen voor het uitkeren van een 
(half)wezenpensioen aan wezen of aan de ouder of verzorger van halfwezen. 
 
In veel pensioenregelingen zijn afspraken gemaakt over het uitkeren van een 
wezenpensioen aan (half)wezen bij overlijden van één of beide ouders. Het 
wezenpensioen heeft de functie van een inkomensvervanging bij overlijden van de 
pensioendeelnemer, zodat een (half)wees bij de voorzetting van zijn school of opleiding 
minder nadelige (financiële) gevolgen van het overlijden van zijn ouder(s) zal 
ondervinden.  
 
Een kind heeft op grond van artikel 26 van de Algemene nabestaandenwet recht op een 
wezenuitkering als het door het overlijden van een verzekerde ouderloos is geworden, 
                                                 
45
 In het kader van doelmatige sturing en integrale verantwoording zijn de 
samenwerkingsverbanden onder meer verplicht tot: het opstellen van een ondersteuningsplan 
(artikel 18a, zesde lid, WPO); het opstellen van een jaarverslag, met onder meer informatie over 
besteding van de middelen voor extra ondersteuning (artikel 171, eerste lid, WPO, artikel 103 
WVO); het beschikken over geordende gegevens die voor de minister van OCW van belang zijn 
voor de berekening van de hoogte van de bekostiging, alsmede over een verklaring over de 
juistheid van de bekostigingsgegevens (artikel 172 WPO, artikel 103a WVO), en het beschikken 
over geordende gegevens ten behoeve van door de minister van OCW te voeren beleid met 
betrekking tot het onderwijs (artikel 173 WPO, artikel 103a1 WVO). De Inspectie van het Onderwijs 
ziet toe op onder meer het al dan niet voldoen door samenwerkingsverbanden aan de wettelijke 
voorschriften met betrekking tot het ondersteuningsplan (artikel 15c, eerste lid, WOT). 
 W9309.K- 29 

geen gegevens verstrekt over bijvoorbeeld bij welke onderwijsinstelling een opleiding 
wordt genoten, noch welke opleiding wordt gevolgd. 
 
3.3.5. Verstrekking aan overheidsinstellingen in België 
 
Het voorgestelde artikel 24b WRO biedt de grondslag om basisgegevens te verstrekken 
aan overheidsinstellingen in België die belast zijn met het toezicht op de naleving van de 
leerplichtwetgeving. Deze grondslag betreft de verstrekking van inschrijfgegevens die 
nodig zijn voor de handhaving van absoluut verzuim. Absoluut verzuim is het niet bij een 
school of instelling ingeschreven zijn van jongeren die vallen onder de Belgische 
leerplichtwetgeving.  
 
a. Probleem en noodzaak gegevensverstrekking 
In de grensregio’s met België zitten Belgische leerlingen op scholen in Nederland en vice 
versa. Dit levert op dit moment voor beide landen problemen op met het registreren en 
controleren van verzuim.  
 
De Nederlandse leerplichtambtenaren zijn slechts bevoegd hun taak uit te oefenen ten 
48
aanzien van de in Nederland woonachtige leerlingen. Zij zijn niet bevoegd ten aanzien 
van de in België woonachtige (Nederlandse) leerlingen die in Nederland naar school 
gaan. Voor de Belgische toezichthouder (Agentschap voor Onderwijsdiensten (AGODI), 
onderdeel van het Vlaamse Ministerie van Onderwijs) geldt ook dat deze slechts bevoegd 
is voor in België woonachtige leerlingen. Een leerling die in België woont, maar op een 
Nederlandse school staat ingeschreven (en deze ook bezoekt) voldoet weliswaar aan de 
49
Belgische leerplichtwet, maar de Belgische toezichthouder heeft daar geen zicht op. Op 
dit moment krijgt het AGODI onvoldoende informatie over deze inschrijvingen en kan 
dus zijn wettelijke taken in het kader van de naleving van de Belgische leerplichtwet niet 
goed uitvoeren.  
 
De huidige praktijk ten aanzien van het verstrekken van gegevens is niet sluitend en 
levert Nederlandse scholen, de toezichthouder en ouders veel administratieve lasten op. 
Momenteel moeten ouders van de in België woonachtige kinderen (jaarlijks) op eigen 
initiatief aantonen dat hun kind les volgt in het buitenland. Hiervoor moeten ouders de 
volgende stappen zetten. Ten eerste moeten ouders een inschrijfbewijs van de (in dit 
geval) Nederlandse school waar het kind staat ingeschreven aanvragen. Ten tweede 
moeten ouders een formulier invullen over leerplichtcontrole en die opsturen naar het 
onderdeel Leerplichtcontrole van het AGODI, waarbij tevens het inschrijfbewijs moet 
50
worden toegevoegd. In de praktijk levert dit veel administratieve lasten op voor de 
betrokken Nederlandse scholen die jaarlijks inschrijfbewijzen aan ouders moeten 
verstrekken. Daarnaast blijkt dat ouders dit zelden op eigen initiatief doen, waardoor het 
AGODI de ouders moet aanschrijven dat zij niet aan de leerplicht (lijken) te voldoen. 
Hierdoor ontvangt het AGODI niet tijdig de gegevens die zij nodig heeft voor de 
uitvoering van haar wettelijke taak: het handhaven van de leerplicht en het terugdringen 
van absoluut verzuim. Om zijn taak goed te kunnen uitvoeren heeft het AGODI 
inschrijfgegevens van DUO nodig van de in België woonachtige leerlingen die bij een 
Nederlandse school staan ingeschreven. Met dit wetsvoorstel wordt beoogd om voor die 
gegevensverstrekking door DUO aan het AGODI een wettelijke grondslag te bieden. 
 
Het voorgaande toont de noodzaak aan voor het Belgische AGODI om gegevens te 
verkrijgen voor zijn goede taakuitvoering. Hiermee is echter niet alleen een Belgisch 
belang gediend, maar ook een Nederlands belang en meer in het algemeen het belang 
van kinderen die – ongeacht in welke grensregio ze wonen – recht hebben op (toegang 
                                                 
48
 Artikel 16, derde lid, Leerplichtwet 1969. 
49
 Dit is vergelijkbaar met de vrijstelling die de in Nederland woonachtige leerling kan verkrijgen als 
hij is ingeschreven op een buitenlandse school (artikel 5, onderdeel c, Leerplichtwet 1969).  
50
 https://onderwijs.vlaanderen.be/nl/leerplicht-voor-vlaamse-kinderen-in-het-buitenland 
 W9309.K- 31 

onderwijsdeelnemers rechtstreeks aan het AGODI worden verstrekt, is het niet meer 
nodig dat ouders inschrijfbewijzen opvragen, dan wel formulieren (inclusief 
inschrijfbewijzen) invullen. Nederlandse scholen hoeven de inschrijfbewijzen niet meer 
aan de ouders te verstrekken, aangezien de gegevens al in het register 
onderwijsdeelnemers zijn opgenomen en van daaruit aan het AGODI verstrekt zullen 
56
worden. Het AGODI hoeft ouders niet meer aan te schrijven om hen te wijzen op de 
naleving van de leerplicht en hoeft de genoemde formulieren en inschrijfbewijzen niet 
langer te verwerken en te controleren.  
 
c. Waarborgen 
Met het oog op een rechtmatige en zorgvuldige gegevensverstrekking voorziet het 
wetsvoorstel in een aantal waarborgen. In lijn met de systematiek van de WRO worden 
de aanwijzing van de Belgische overheidsinstelling (AGODI) en de te verstrekken 
gegevens op het niveau van de amvb (het BRO) geregeld (en dus niet op een lager 
niveau). Dit vanwege de waarborgen waarmee de totstandkoming van een amvb is 
57
omkleed. Daarnaast zullen de te verstrekken gegevens worden beperkt tot de 
basisgegevens (identificerende gegevens en de inschrijfgegevens) die enkel noodzakelijk 
zijn voor de taakuitvoering van de betreffende overheidsinstelling. Tot slot is hier van 
belang dat het gaat om gegevensuitwisseling met een lidstaat van de EU waar de eisen 
en waarborgen van de AVG over de verwerking van persoonsgegevens van toepassing 
zijn. Bij de (verdere) verwerking van de verstrekte gegevens over leerlingen zijn de 
overheidsinstellingen in België gebonden aan de eisen van de AVG. 
 
3.4. Overige verwerkingen  
 
3.4.1  Verlenging bewaartermijn 
 
Met het wetsvoorstel wordt artikel 30 WRO gewijzigd in verband met het volgende: 
 
- Basisgegevens van onderwijsdeelnemers in het hoger onderwijs die voor vijftig 
jaar mogen worden gebruikt ten behoeve van de vaststelling van de bekostiging 
van onderwijsinstellingen voor hoger onderwijs, kunnen voortaan eveneens 
worden gebruikt voor het bepalen van de hoogte van het wettelijk collegegeld 
dat onderwijsdeelnemers verschuldigd zijn. 
- Het persoonsgebonden nummer wordt voortaan voor vijftig jaar bewaard ten 
behoeve van de vaststelling van de bekostiging van onderwijsinstellingen voor 
hoger onderwijs, alsmede voor het bepalen van de hoogte van het wettelijk 
collegegeld dat onderwijsdeelnemer verschuldigd is. 
 
Op grond van de WRO worden basisgegevens en het persoonsgebonden nummer tot vijf 
jaar na de laatste inschrijving van de onderwijsdeelnemer bewaard. Daarna worden de 
gegevens verwijderd. Voor een beperkt aantal gegevens geldt een langere 
bewaartermijn. Dit betreft enkele specifieke gegevens over onderwijsdeelnemers in het 
hoger onderwijs, die tot vijftig jaar na de laatste inschrijving worden bewaard. In artikel 
30, tweede lid, WRO zijn deze gegevens benoemd. Deze langere bewaartermijn is 
opgenomen om de bekostiging van ho-instellingen correct te laten verlopen. Voor de 
bekostiging is namelijk relevant of de onderwijsdeelnemer in het verleden eerder een 
(bekostigde) ho-opleiding heeft gevolgd. Artikel 30, derde lid, WRO biedt de grondslag 
voor deze langere bewaartermijn voor het bekostigingsdoel. Aangezien het mogelijk is 
een heel leven lang te leren en studeren en deze mogelijkheid ook wordt benut, worden 
enkele basisgegevens bewaard gedurende het bekostigingsproces.  
 
                                                 
56
 Op grond van artikel 12 WRO dient de Nederlandse school de inschrijfgegevens te verstrekken 
aan de minister van OCW (DUO). De minister neemt deze gegevens op in het register 
onderwijsdeelnemers (artikelen 13 en 14 WRO). 
57
 De betrokkenheid van de ministerraad, advies van de Afdeling advisering van de Raad van State 
en de voorhangprocedure voor de Staten-Generaal. 
 W9309.K- 33 

Bij de totstandkoming van de WRO zijn de wettelijke taken waarvoor aan de minister 
van OCW basis- en diplomagegevens mogen worden verstrekt, benoemd in de wet. In 
de Wet op het onderwijstoezicht (WOT), die voor de WRO de onderwijsregisters regelde, 
werd in meer algemene zin geregeld dat basis- en diplomagegevens uit BRON en het 
diplomaregister aan de minister en de inspectie konden worden verstrekt “voor de 
62
uitoefening van hun wettelijke taken”. Naar aanleiding van het advies van de Autoriteit 
Persoonsgegevens en de Raad van State bij de WRO is gekozen voor een specifiekere 
63
aanduiding en zijn de wettelijke taken in de wet benoemd. Op deze manier is 
transparantie geboden ten aanzien van het gebruik van basis- en diplomagegevens.  
 
Bij de totstandkoming van de WRO is echter per abuis nagelaten een ander (bestaand) 
gebruik van basis- en diplomagegevens door de minister in de wet op te nemen. Dit 
betreft het gebruik van gegevens in het kader van de legalisatie van documenten. Deze 
taak wordt daarom met dit wetsvoorstel alsnog benoemd in de WRO. De voorgestelde 
wijziging voorziet derhalve in herstel van een omissie die is ontstaan bij de 
totstandkoming van de WRO en dient te worden bezien als een wetstechnische 
verbetering. Ter toelichting hierop wordt het volgende opgemerkt.  
 
Om in het buitenland bepaalde officiële documenten, zoals diploma’s, te mogen 
gebruiken dienen deze te worden gelegaliseerd. Met het Verdrag tot afschaffing van het 
vereiste van legalisatie voor buitenlandse openbare akten, ook wel bekend als het 
64 65
Apostilleverdrag, is de bevoegdheid tot legalisatie overgedragen aan de rechtbanken. 
Voor landen die (nog) geen verdragspartij zijn, blijft het Consulaire dienstencentrum 
66
(CDC) van het ministerie van Buitenlandse Zaken bevoegd tot legalisatie. 
 
Legalisatie gebeurt met een stempel (of sticker) van de rechtbank of het CDC op het 
officiële document. Het is de “formaliteit omtrent de echtheid van de handtekening, de 
hoedanigheid waarin de ondertekenaar van het stuk heeft gehandeld en, in voorkomend 
67
geval, de identiteit van het zegel of de stempel op het stuk.” Daarmee is het document 
geldig in het buitenland. De juistheid van de inhoud van een (waarde)document dient 
echter eerst door DUO te worden vastgesteld. Hiervoor dient DUO gebruik te kunnen 
maken van de diplomagegevens die in het register onderwijsdeelnemers zijn 
opgenomen. Als DUO de authenticiteit van het diploma heeft vastgesteld, wordt op het 
waardedocument een sticker geplaatst met daarbij een handtekening van de betreffende 
medewerker van DUO. Daarna kan betrokkene het legalisatieproces bij de rechtbank of 
het CDC afronden. De rechtbank en het CDC verifiëren via de landelijke 
handtekeningendatabase de authenticiteit van de handtekening van DUO. 
 
Naast de rechtbanken en het CDC heeft het ministerie van OCW (DUO) derhalve een rol 
in het legalisatieproces, namelijk om de juistheid van een (waarde)document te 
68
bevestigen, voordat dit aan de rechtbank of het CDC wordt voorgelegd. Hiervoor dient 
                                                 
62
 Zie artikel 24e en artikel 24q, zesde lid, WOT. 
63
 Zie artikel 15, vijfde lid, en artikel 18, derde lid, WRO. Zie ook Kamerstukken II 2017/18, 34878, 
nr. 4.  
64
 Verdrag tot afschaffing van het vereiste van legalisatie voor buitenlandse openbare akten, ’s-
Gravenhage 5 oktober 1961 (Trb. 1963, 28). 
65
 Artikel 1 sub a Verdrag tot afschaffing van het vereiste van legalisatie voor buitenlandse 
openbare akten, ’s-Gravenhage 5 oktober 1961, Trb. 1963, 28. Zie ook artikel 1 Uitvoeringswet 
Verdrag tot afschaffing vereiste legalisatie buitenlandse openbare akten, Stb. 1965, 105. 
66
 Alle EU-lidstaten zijn verdragsluitende partijen bij het Apostilleverdrag. Daarnaast is in 2016 
Verordening 2016/1191 tot stand gekomen, waardoor bepaalde openbare documenten en 
gewaarmerkte afschriften vanaf februari 2019 niet meer hoeven te worden gelegaliseerd of 
geapostilleerd binnen de EU. Vooralsnog vallen de diploma’s niet onder de reikwijdte van deze 
verordening. In februari 2021 dient de Europese Commissie een beoordelingsverslag in te dienen 
over de vraag of het passend is het toepassingsgebied van deze verordening uit te breiden naar 
diploma's, certificaten en andere titels (zie artikel 26, tweede lid, Verordening 2016/1191, PB 26 
juli 2016, L200/1). 
67
 Zie artikelen 2 en 5 Apostilleverdrag. 
68
 Zie de O. en W.-regeling legalisatie handtekeningen (Uitleg. 1991, 25), die berust op artikel 1, 
tweede lid, van de Wet van 26 juni 1991, houdende regels inzake de heffing van rechten voor de 
 W9309.K- 35 

de wet voorzien, is noodzakelijk in een democratische samenleving en er is voldaan aan 
de eisen van proportionaliteit en subsidiariteit. 
Bij proportionaliteit wordt gekeken of de inbreuk op de belangen van de betrokkene niet 
onevenredig is in verhouding tot het met de verwerking te dienen doel. Of anders 
gezegd: het doel van de verwerking van de persoonsgegevens dient in verhouding te 
staan met de inbreuk op de privacy. Bij het subsidiariteitsbeginsel wordt beoordeeld of 
er minder ingrijpende alternatieven voorhanden zijn om het beoogde doel te kunnen 
bereiken.  
 
Naast de hierboven genoemde grondrechtelijke bepalingen bieden de AVG en de daarbij 
behorende Uitvoeringswet Algemene verordening gegevensbescherming (UAVG) kaders 
voor de verwerking van persoonsgegevens. De belangrijkste beginselen voor de 
verwerking van persoonsgegevens zijn: doelbinding (persoonsgegevens mogen alleen 
worden verwerkt conform een vooraf welbepaald, uitdrukkelijk omschreven en 
gerechtvaardigd doel en mogen niet verder worden verwerkt voor onverenigbare doelen) 
71
en de beginselen van noodzakelijkheid, proportionaliteit en subsidiariteit. Het beginsel 
van noodzakelijkheid komt onder andere tot uiting in dataminimalisatie. Bij 
dataminimalisatie gaat het erom dat gegevens slechts worden verwerkt indien dit 
noodzakelijk is voor het beoogde doel. Hierbij wordt dus gekeken naar het doel van de 
verwerking, waarbij bepaald moet worden dat er niet te veel, maar ook niet te weinig 
gegevens worden verwerkt, waardoor er ten onrechte een onvolledig beeld van de 
72
betrokkene kan ontstaan. 
 
In paragraaf 3 van deze memorie van toelichting is per onderdeel van dit wetsvoorstel 
uitvoerig ingegaan op doelbinding en de noodzaak van de gegevensverwerking. Daarbij 
is uiteengezet waarom verwerking van persoonsgegevens uit het register noodzakelijk is 
voor de goede taakuitvoering van de betreffende overheidsinstantie of organisatie. 
Daaruit blijkt dat dit wetsvoorstel voldoet aan de hiervoor genoemde eisen die 
voortvloeien uit internationaal, Europees en nationaal recht en dat de beperking van het 
recht op de bescherming van het persoonlijke levenssfeer is gerechtvaardigd.  
 
Ten overvloede, dit wetsvoorstel wijzigt niets in en doet geen afbreuk aan de rechten 
van betrokkenen, zoals het recht op inzage in en correctie van gegevens die over hem 
73
zijn opgenomen in het register onderwijsdeelnemers.  
 
Bijzondere persoonsgegevens – gegevens over gezondheid 
In dit wetsvoorstel komt eveneens de verwerking van bijzondere persoonsgegevens aan 
 74
bod, namelijk de verwerking van gegevens over gezondheid. Het gaat om de 
verstrekking van deze gegevens aan samenwerkingsverbanden passend onderwijs ten 
75
behoeve van hun taakuitvoering en aan instellingen voor hoger onderwijs en 
76
aangewezen organisaties ten behoeve van onderzoek en verantwoording.  
 
Op grond van de AVG gelden zwaardere eisen voor de verwerking van bijzondere 
persoonsgegevens. Als hoofdregel geldt dat verwerking van deze gegevens verboden is, 
77
tenzij voldaan is aan een van de uitzonderingsgronden die in de AVG worden genoemd. 
De voor dit wetsvoorstel relevante uitzonderingsgronden zijn artikel 9, tweede lid, 
onderdelen g (zwaarwegend algemeen belang) en j (wetenschappelijk onderzoek en 
                                                 
71
 Artikel 5 AVG. 
72
 Zie J. Nouwt, Commentaar op artikel 5 AVG, Module Privacy & AVG, oktober 2018 en Handleiding 
Algemene Verordening Gegevensbescherming (ministerie van JenV), p. 22. 
73
 Artikelen 15 en 16 AVG en artikelen 28, tweede lid, en 32 WRO. 
74
 Conform de AVG zijn gegevens over gezondheid: persoonsgegevens die verband houden met de 
fysieke of mentale gezondheid van een natuurlijke persoon, waaronder gegevens over verleende 
gezondheidsdiensten waarmee informatie over zijn gezondheidstoestand wordt gegeven (artikel 4, 
onderdeel 15 AVG). 
75
 Het voorgestelde artikel 11, eerste lid, onderdeel g WRO. 
76
 Het voorgestelde artikel 11, eerste lid, onderdeel h WRO.  
77
 Artikel 9 AVG.  
 W9309.K- 37 

in het voorgestelde artikel 23 WRO procedurele waarborgen ingebouwd: er moet door de 
betreffende instelling of organisatie een verzoek worden ingediend waarin doelbinding en 
noodzaak voldoende zijn onderbouwd. De minister neemt daarover vervolgens een 
besluit. Er zijn dan ook passende waarborgen getroffen ter bescherming van de 
grondrechten en de belangen van de betrokkenen. 
 
Verder is de grondslag in dit wetsvoorstel in lijn met de uitzonderingsbepaling in de 
UAVG voor de verwerking van bijzondere persoonsgegeven voor wetenschappelijk 
79
onderzoek of statistiek: de onderzoeken door de instellingen voor hoger onderwijs en 
de aangewezen organisaties dienen een algemeen belang (kwaliteit, toegankelijkheid of 
doelmatigheid van het onderwijs), het vragen van uitdrukkelijke toestemming aan 
leerlingen en/of ouders kost een onevenredige inspanning (gelet op het aantal 
leerlingen), en er is voorzien in waarborgen dat de persoonlijke levenssfeer van de 
betrokkene niet onevenredig wordt geschaad (de gegevens zullen alleen 
gepseudonimiseerd worden verstrekt, en er zijn procedurele waarborgen opgenomen 
zoals hiervoor genoemd). Voor de volledigheid wordt hier nog het volgende opgemerkt. 
De reden waarom niet volstaan kan worden met de algemene uitzondering in de UAVG is 
dat in de systematiek van de WRO de organisaties waaraan, en de doelen waarvoor, 
gegevens over gezondheid kunnen worden verstrekt uit het register, limitatief in (artikel 
11 van) de WRO zelf worden geregeld.  
 
Naast een uitzonderingsgrond voor het verwerken van gegevens over gezondheid als 
bedoeld in artikel 9, tweede lid, AVG, vereist de AVG dat de verwerking is gebaseerd op 
een rechtsgrond als bedoeld in artikel 6, eerste lid, AVG. Voor zover het gaat om de 
verwerking door instellingen voor hoger onderwijs is de rechtsgrond “taak van algemeen 
belang” (artikel 6, eerste lid, onderdeel e, AVG) van toepassing. Zij hebben een 
80
wettelijke taak tot het doen van onderzoek. Wat betreft de verwerking van 
gezondheidsgegevens door de aangewezen organisaties is de rechtsgrond 
“gerechtvaardigde belangen” (artikel 6, eerste lid, onderdeel f, AVG) van toepassing. Het 
gaat hier om private organisaties die informatieproducten maken die een groot 
maatschappelijk belang dienen. In paragraaf 3.3.2 is dit toegelicht. 
 
4.2. Uitkomsten gegevensbeschermingseffectbeoordeling (DPIA’s) 
 
81
Voor de verschillende onderdelen van dit wetsvoorstel is een DPIA uitgevoerd. Met 
behulp van deze DPIA’s is de rechtmatigheid van de gegevensverwerkingen van dit 
wetsvoorstel bekeken (rechtsgrond, doelbinding, noodzaak, rechten van betrokkene) en 
zijn op gestructureerde wijze de implicaties van de verwerkingen in kaart gebracht. 
Daarbij is aandacht besteed aan de risico’s voor de betrokkene en zijn er maatregelen 
genoemd om die risico’s te voorkomen of te verminderen. 
 
De resultaten van deze DPIA’s zijn in paragraaf 3 al aan bod gekomen als het gaat om 
de noodzaak, proportionaliteit, subsidiariteit (eventuele overwogen alternatieven) en 
doelbinding. Hierna zal per onderdeel van het wetsvoorstel worden ingegaan op de 
overige uitkomsten van de DPIA’s, namelijk de te verwerken gegevensset 
(dataminimalisatie), privacyrisico’s en de (beveiligings)maatregelen om die risico’s te 
voorkomen of te verminderen. 
  
4.2.1. Aansluiting particuliere B3- en B4-scholen op het register 
Uit de DPIA blijkt dat privacyrisico’s beperkt zijn. Er worden niet meer gegevens 
verwerkt dan strikt noodzakelijk voor het doel. Het gaat hier om: identificerende 
                                                 
79
 Artikel 24 UAVG. 
80
 Artikel 1.3 WHW. 
81
 Met uitzondering van de legalisatie van waardedocumenten en bewijzen van inschrijving. Dat is 
namelijk een bestaande verwerking van registergegevens waarvoor de WOT reeds een grondslag 
bevatte, maar die bij de totstandkoming van de WRO abusievelijk niet is benoemd in de WRO. 
Daarom is afgezien van een DPIA.  
 W9309.K- 39 

Een alternatief voor de regulering van deze gegevensstroom zou kunnen zijn dat de 
samenwerkingsverbanden deze gegevens laten opvragen bij verschillende scholen. Dit 
zou echter meer risico betekenen voor het verlies en/of misbruik van deze gegevens.  
 
4.2.4. Verstrekking aan pensioenuitvoerders 
Uit de DPIA komt naar voren dat de privacyrisico’s klein worden geschat. De 
gegevensverwerking past bij het beoogde doel, namelijk het aantonen dat een 
(half)wees staat ingeschreven bij een onderwijsinstelling en de vorm van onderwijs 
(voltijd/deeltijd/duaal). Pensioenuitvoerders verstrekken op maandelijkse basis een 
bestand met BSN-nummers aan DUO. Op grond van de Pensioenwet en de Wet 
verplichte beroepspensioenregeling zijn pensioenuitvoerders bevoegd om het BSN te 
gebruiken bij de verwerking van persoonsgegevens ten behoeve van de uitvoering van 
de pensioenregeling. Pensioenuitvoerders beschikken reeds over het BSN. DUO vinkt 
vervolgens in het bestand van de pensioenuitvoerder aan of er sprake is van een 
inschrijving bij een onderwijsinstelling (J/N) en zo ja, wat de vorm is van het genoten 
onderwijs (voltijd/deeltijd/duaal). Doordat de gegevensverstrekking gebaseerd is op een 
“ja/nee- verstrekking” wordt dataminimalisatie toegepast. De vorm van het genoten 
onderwijs is van belang omdat in sommige pensioenregelingen als voorwaarde is 
opgenomen dat een wees voor een bepaald deel dient te studeren om in aanmerking te 
komen voor wezenpensioen.  
 
De gegevensverstrekking vindt plaats achter een beveiligd portaal dat voor een beperkt 
aantal functionarissen van een pensioenuitvoerder en alleen met behulp van een door 
DUO verstrekte token toegankelijk is. De systemen van DUO hebben bewezen 
betrouwbaar te zijn en zij werken met actuele en adequate informatiebeveiliging- en 
privacystandaarden. Ook de pensioenuitvoerders passen een passend beveiligingsniveau 
83
toe. 
 
4.2.5. Verstrekking aan overheidsinstellingen in België 
Het voorstel voldoet aan vereisten van doelbinding en dataminimalisatie. Er worden niet 
meer gegevens verwerkt dan strikt noodzakelijk, namelijk alleen de basisgegevens 
(identificerende gegevens en inschrijfgegevens) van de leerling die voor het AGODI 
nodig zijn om te kunnen controleren welke leerlingen staan ingeschreven op een school. 
De gegevens worden beveiligd aan het AGODI verstrekt via het “Mijn DUO” portaal. De 
systemen van DUO hebben bewezen betrouwbaar te zijn en zij werken met actuele en 
adequate informatiebeveiliging- en privacystandaarden. Er zullen slechts één of twee 
geautoriseerde personen vanuit het AGODI toegang krijgen tot het portaal. Dit alles 
draagt eraan bij dat de gegevensuitwisseling veilig is en dat de privacyrisico’s worden 
verlaagd. 
 
4.2.6. Verlenging bewaartermijn 
Dit onderdeel van het wetsvoorstel voorziet in dataminimalisatie aangezien slechts een 
beperkte, in artikel 30, tweede lid, WRO beschreven set gegevens wordt gebruikt en 
gedurende vijftig jaar wordt bewaard voor het doel van het bepalen van de juiste hoogte 
van het collegegeld. Deze gegevens en het persoonsgebonden nummer worden in de 
beveiligde omgeving bij DUO bewaard. DUO hanteert actuele en adequate 
informatiebeveiliging- en privacystandaarden.  
                                                 
83
 Ieder pensioenfonds dient op grond van de Pensioenwet dan wel de wet verplichte 
beroepspensioenregeling een beheerste en integere bedrijfsvoering te hanteren.  
Onder beheerste bedrijfsvoering wordt verstaan het gehele traject van plannen, besturen, 
monitoren en bijsturen van doelstellingen en processen.  
Pensioenfondsen dienen over een beleid te beschikken ten aanzien van de risicobeheersing. Het 
pensioenfonds zal daartoe risicoanalyses moeten uitvoeren en zijn beleid dienen uit te werken in 
organisatorische en administratieve procedures en maatregelen. Een van deze risico’s die in kaart 
wordt gebracht zijn privacy risico’s.  
Het pensioenfonds zal ook moeten toezien op de naleving van deze procedures en maatregelen en 
voorzien in een systematische meting, bewaking, documentatie en rapportering van de gelopen 
risico’s. 
 W9309.K- 41 

Het aantal aanvragen van instellingen voor hoger onderwijs als bedoeld in artikel 1.2 
WHW wordt geschat op 20 per jaar. Uitgaande van 16 uur per aanvraag en een uurtarief 
van € 50 is dan sprake van administratieve lasten van € 16.000. 
 
De vijf sectorraden zullen voor hun benchmarks (ter ondersteuning van de instellingen in 
hun sector bij hun verantwoording) jaarlijks grosso mode dezelfde gegevens nodig 
hebben. Een inschatting van het tijdsbeslag in het eerste jaar is per afzonderlijke 
sectorraad 16 uur. Een inschatting van de benodigde uren voor een aanvraag in dat 
eerste jaar voor vijf sectorraden komt dan uit op 80 uur. Uitgaande van een uurtarief 
van € 50 is sprake van administratieve lasten van € 4.000. In de jaren daarna zal het 
tijdsbeslag later liggen, omdat aanvragen van jaar op jaar niet heel veel van elkaar 
verschillen. Inschatting is dat de administratieve lasten dan ongeveer half zo groot 
zullen zijn, dus € 2.000 per jaar.  
 
Daarnaast kunnen de sectorraden ook voor afzonderlijke onderzoeken gebruik maken 
van de grondslag als bedoeld in artikel 23 WRO. Een inschatting van het tijdsbeslag is: 
16 uur per onderzoek. Bij vijf afzonderlijke onderzoeken jaarlijks per sectorraad, komt 
het tijdsbeslag in uren dan neer op 400 per jaar. Uitgaande van een uurtarief van € 50 
komen de administratieve lasten jaarlijks uit op € 20.000 voor de sectorraden samen. 
 
Tot slot: voor de aanvragen van Studiekeuze123 en Kences is de inschatting dat deze 
elk afzonderlijk, jaarlijks 16 uur kosten. Uitgaande van een uurtarief van € 50 komen de 
jaarlijkse administratieve lasten voor beide organisaties uit op € 800. De aanvraag van 
JOB zal naar inschatting ook 16 uur kosten, maar wordt slechts eenmaal per twee jaar 
gedaan. Jaarlijkse administratieve lasten komen dan uit op € 400. 
 
5.3. Verstrekking aan samenwerkingsverbanden passend onderwijs 
 
De uitbreiding van de grondslag voor verstrekking van basisgegevens uit het register 
onderwijsdeelnemers aan samenwerkingsverbanden passend onderwijs heeft geen 
gevolgen voor de administratieve lasten van scholen of samenwerkingsverbanden. De 
scholen blijven dezelfde gegevens leveren aan de minister ten behoeve van opname 
daarvan in het register onderwijsdeelnemers. Deze wetswijziging maakt het mogelijk om 
in het BRO de set van gegevens die vanuit het register onderwijsdeelnemers worden 
verstrekt aan de samenwerkingsverbanden passend onderwijs uit te breiden, zodat de 
samenwerkingsverbanden beter in staat worden gesteld om hun wettelijke taken uit te 
voeren. Op eventuele effecten op regeldruk zal bij de wijziging van het BRO worden 
ingegaan.  
 
5.4. Verstrekking aan pensioenuitvoerders 
 
a. Gevolgen voor bedrijven 
Een wettelijke grondslag voor de gegevensverstrekking tussen DUO en 
pensioenuitvoerders (of pensioenuitvoeringsorganisaties) leidt tot een substantiële 
vermindering van de regeldrukkosten voor onderwijsinstellingen en pensioenuitvoerders.  
 
Pensioenuitvoerders  
In de huidige situatie verzoekt een pensioenuitvoerder jaarlijks de (half)wees om een 
onderwijsverklaring aan te leveren. Als een reactie van een (half)wees uitblijft stuurt de 
pensioenuitvoerder een herinnering. Na het ontvangen van een onderwijsverklaring of 
de melding dat de (half)wees geen onderwijs meer volgt verwerkt de pensioenuitvoerder 
de mutatie in de administratie. De inschatting is dat jaarlijks ongeveer 7.200 
(half)wezen een wezenpensioen uitgekeerd krijgen, waarvoor een controle dient te 
worden uitgevoerd. Naar inschatting duurt het totale proces bij een individuele aanvraag 
 W9309.K- 43 

onderwijsdeelnemers. Met deze toekomstige gegevensuitwisseling komt het verzoek van 
AGODI aan de ouders om een inschrijvingsbewijs op te sturen, te vervallen en hoeven 
scholen deze bewijzen niet meer aan de ouders te verstrekken. Ouders hoeven deze 
inschrijvingsbewijzen vervolgens niet aan AGODI te verstrekken. Met deze mogelijkheid 
van gegevensuitwisseling worden de administratieve lasten van zowel ouders als scholen 
verminderd.  
 
a. Onderwijsinstellingen  
In de huidige situatie ontvangt een school het verzoek van de ouders om een 
inschrijvingsbewijs op te stellen, te ondertekenen en uit te geven. Deze activiteiten 
vervallen met de gegevensuitwisseling tussen DUO en het AGODI, waardoor de 
administratieve lasten van onderwijsinstellingen in totaal met € 16.700 zullen dalen per 
91
jaar. 
 
b. Burgers 
In de huidige situatie ontvangt een ouder het verzoek vanuit AGODI om een 
inschrijvingsbewijs aan te leveren. Een ouders dient deze onderwijsverklaring vervolgens 
op te vragen bij de school en op te sturen naar AGODI. Deze activiteiten vervallen met 
de gegevensverstrekking tussen DUO en het AGODI, waardoor de administratieve lasten 
92
van burgers in totaal met € 5000 zullen dalen.  
 
5.6. Verlenging bewaartermijn 
 
De verlenging van de bewaartermijn heeft geen regeldrukgevolgen voor 
onderwijsinstellingen en studenten. De inschrijvingsgegevens waar het om gaat worden 
reeds door onderwijsinstellingen aan OCW (DUO) geleverd. De wijziging bestaat eruit 
dat deze gegevens langer worden bewaard bij DUO. Voor studenten verandert er 
evenmin iets. Het proces rond aanmelding en betaling van collegegeld blijft voor hen 
hetzelfde. 
 
5.7. Legalisatie waardedocumenten en bewijzen van inschrijving 
 
Dit onderdeel van het wetsvoorstel heeft geen gevolgen voor de regeldruk van burgers. 
Het gaat immers om een wetstechnische wijziging die er toe strekt om een bestaand 
gebruik van het register onderwijsdeelnemers (te weten: het verifiëren van de 
authenticiteit van waardedocumenten en bewijzen van inschrijving) van een wettelijke 
basis te voorzien.  
 
6. Uitvoering  
 
De Dienst Uitvoering Onderwijs (DUO), de Inspectie van het Onderwijs (IvhO) en de 
Auditdienst Rijk hebben een ontwerp van dit besluit getoetst op uitvoerbaarheid en 
handhaafbaarheid.  
 
                                                 
91
 Het gaat in totaal om 1000 leerlingen die in België wonen en in Nederland naar school gaan 
(gebaseerd op het aantal leerlingen in 2019). De aanname is dat de jaarlijkse aanvraag voor een 
inschrijvingsbewijs circa 20 minuten kost voor scholen om aan burgers te leveren. Dat levert 
daarmee een totale tijdswinst op van 334 uur (1000 x 20 minuten). Het gaat om handelingen die 
worden uitgevoerd door administratief personeel. Voor onderwijsinstellingen wordt een uurtarief 
gehanteerd van € 50. Daarmee bedraagt de besparing iets meer dan € 16.700 per jaar (334 x € 
50). 
92
 Het gaat in totaal om 1000 leerlingen die in België wonen en in Nederland naar school gaan 
(gebaseerd op het aantal leerlingen in 2019). De aanname is dat de jaarlijkse aanvraag voor een 
inschrijvingsbewijs circa 20 minuten kost voor burgers om bij scholen aan te vragen. Dat levert 
daarmee een totale tijdswinst op van 334 (1000 x 20 minuten). Bij het berekenen van 
regeldrukkosten voor burgers wordt op basis van CBS-statistieken een bedrag van € 15 gekozen als 
standaard omrekenfactor (Handboek Meting Regeldrukkosten). Daarmee bedraagt de besparing 
€ 5.010 per jaar (PM x € 15). 
 
 W9309.K- 45 

doelgebied zoals bekostiging, toezicht, beleids- en begrotingsvoorbereiding worden 
bezien vanaf wanneer deze gegevens benut kunnen worden om separate 
gegevensbevraging van scholen in Caribisch Nederland zo snel mogelijk te kunnen 
beëindigen. 
 
In de afweging of het register ook in werking moet treden voor Caribisch Nederland is 
met name gekeken naar de uitkomsten van de pilots. De pilots richtten zich met name 
op de mogelijkheid van technische aansluiting van de systemen. Geen prioriteit had 
aansluiting op het register in het kader van centraal melden en correcte registratie van 
verzuim om zo de verzuimaanpak en het toezicht te bevorderen. Dit komt mede omdat 
Caribisch Nederland wat betreft de verzuimregistratie, zowel absoluut als relatief 
verzuim, nog niet op een gelijk niveau is als Europees Nederland. Voor leerplicht is in de 
Tweede Onderwijsagenda CN 2017-2020 als ambitie geformuleerd: “in 2020 zijn de 
processen rondom het registreren en handhaven op orde en zijn het verzuim en de 
voortijdige schooluitval teruggedrongen”. Aan deze ambitie wordt nu na afloop van de 
onderwijsagenda verder gewerkt. Voor Bonaire is onlangs een convenant gesloten 
tussen het openbaar lichaam, de gemeente Gouda en het ministerie van OCW om de 
komende jaren gezamenlijk te werken aan kwaliteitsverbetering van de leerplichtfunctie 
op Bonaire. Daarin is een betere verzuimregistratie één van de doelen. Zodra deze 
ambitie volledig is behaald, kan ingezet worden op de vervolgstap, namelijk het verzuim 
opnemen in het register onderwijsdeelnemers.  
 
9. Advies en openbare internetconsultatie 
 
9.1. Openbare internetconsultatie 
 
Het wetsvoorstel is van 8 februari tot en met 9 maart 2021 opengesteld voor 
internetconsultatie. Er is één reactie ontvangen. De respondent gaf aan het raadzaam te 
vinden in de wet een definitie op te nemen van “basisgegevens”. Naar aanleiding hiervan 
wordt opgemerkt dat artikel 1 van de WRO al een definitie bevat van “basisgegevens”; 
basisgegevens worden daar gedefinieerd als “gegevens over onderwijsdeelnemers die 
noodzakelijk zijn voor de doelen, bedoeld in artikel 5, tweede lid.” Welke 
persoonsgegevens concreet tot de basisgegevens gerekend worden, is gespecificeerd in 
het BRO en de Regeling register onderwijsdeelnemers. Hiermee is het begrip 
“basisgegevens” voldoende afgebakend.  
 
9.2. Advies Autoriteit Persoonsgegevens 
 
Conform artikel 36, vierde lid, AVG is de Autoriteit Persoonsgegevens (AP) geraadpleegd 
over het wetsvoorstel. De AP heeft op 4 maart 2021 advies uitgebracht. Het advies van 
de AP heeft alleen betrekking op de gegevensverstrekking uit het register 
onderwijsdeelnemers aan aangewezen organisaties. Over de andere onderdelen van het 
wetsvoorstel heeft de AP geen opmerkingen gemaakt.  
 
De AP merkt op dat door het concept-wetsvoorstel grote hoeveelheden 
persoonsgegevens worden verstrekt aan diverse aangewezen privaatrechtelijke 
organisaties. De overheid verliest daarmee de controle over de aan haar toevertrouwde 
persoonsgegevens en er ontstaan grotere risico’s met betrekking tot onder meer 
beveiliging en onverenigbaar gebruik, aldus de AP. Het is van belang dat 
persoonsgegevens die door de overheid zijn verzameld voor een specifieke 
overheidstaak ook zo veel mogelijk in overheidshanden blijven.  
 
Voorts brengt de AP naar voren dat in de memorie van toelichting is aangegeven dat 
DUO de betreffende analyses niet kan uitvoeren omdat het takenpakket van DUO al 
zwaar is, waardoor DUO de komende jaren niet in de hele informatiebehoefte van de 
aangewezen organisaties kan voorzien in de vorm van aggregaten (geanonimiseerde 
 W9309.K- 47 

WRO, dienen de inbreuk op de persoonlijke levenssfeer en de risico’s evenwel in het 
volgende perspectief te worden bezien:  
 Het gaat om verstrekking aan een beperkte kring van organisaties. De 
97
betreffende organisaties worden in de wet zelf benoemd of moeten bij amvb 
98
worden aangewezen . Voor de aanwijzing bij amvb zijn concrete en 
geobjectiveerde criteria in het wetsvoorstel opgenomen. Bij de totstandkoming 
van de amvb wordt het parlement betrokken doordat een voorhangprocedure is 
voorgeschreven. 
 De private organisaties die in de wet of bij amvb worden aangewezen zijn alle 
99
rechtspersonen zonder winstoogmerk (vereniging of stichting. 
 Het wetsvoorstel voorziet in een zorgvuldige procedure voordat tot 
verstrekking van gegevens wordt overgegaan. De organisatie dient in een 
verzoek aan te geven voor welk specifiek doel gegevens worden gevraagd, 
welke gegevens het betreft, en waarom deze gegevens noodzakelijk zijn voor 
100
het beoogde doel. De minister toetst dit en legt de uitkomst van deze 
101
toetsing vast in een verstrekkingsbesluit, dat wordt gepubliceerd. Hiermee 
wordt onder meer invulling gegeven aan dataminimalisatie. 
102
 Gegevens worden gepseudonomiseerd en worden uitgewisseld via de 
bestaande systemen van DUO, die bewezen hebben betrouwbaar te zijn en 
werken met actuele en adequate informatiebeveiligings- en 
privacystandaarden. De sleutel voor deze pseudonimisering is alleen in handen 
van DUO. 
 Verder regelt het wetsvoorstel dat aan verstrekkingsbesluiten voorschriften en 
beperkingen worden verbonden in het belang van een zorgvuldige en 
103
doelmatige gegevensverwerking. Hierbij valt te denken aan voorschriften 
over de wijze van verstrekking of een verplichting tot medewerking aan 
privacy-audits. 
 Het wetsvoorstel geeft de minister de bevoegdheid om verstrekkingsbesluiten 
in te trekken, indien de betreffende organisatie de gegevens voor andere 
doelen gebruikt of de voorschriften en beperkingen die aan het 
104
verstrekkingsbesluit zijn verbonden, niet naleeft.  
 
De inbreuk op de persoonlijke levenssfeer staat daarmee naar mijn oordeel in een 
evenredige verhouding tot de verwerkingsdoelen en de daarbij betrokken belangen van 
de ontvangende organisaties, onderwijsinstellingen, ouders, onderwijsdeelnemers en 
anderen in het onderwijsveld. 
 
Subsidiariteit 
Hierbij gaat het om de vraag, of de verwerkingsdoeleinden in redelijkheid niet op een 
105
andere, voor de betrokkene minder nadelige wijze, kunnen worden verwezenlijkt. Er 
is gekeken naar denkbare alternatieven voor de verstrekking van gepseudonimiseerde 
106
gegevens door DUO aan aangewezen organisaties.  
                                                 
97
 Artikel 23, eerste lid, onderdelen a t/m c, en het derde lid. Zie ook artikel IX van het 
wetsvoorstel. 
98
 Artikel 23, eerste lid, onderdeel d, jo. tweede lid. 
99
 De sectororganisaties (PO-raad, VO-raad, MBO Raad, Vereniging Hogescholen en VSNU) en JOB 
zijn verenigingen, Kences, Nuffic en Studiekeuze 123 stichtingen.  
100
 Artikel 23, zesde lid. 
101
 Artikel 23, vierde, zesde, achtste en elfde lid. 
102
 In sommige gevallen zelfs op een bepaald niveau geaggregeerd, waardoor de kans op 
herleidbaarheid tot een individu nog kleiner is. 
103
 Artikel 23, negende lid. 
104
 Artikel 23, tiende lid. 
105
 Model gegevensbeschermingseffectbeoordeling rijksdienst (PIA) (2017), p. 16 en 33. 
106
 Volledigheidshalve wordt opgemerkt dat hier drie alternatieven worden besproken. In paragraaf 
3.3.2, onderdeel c, is nog een ander alternatief besproken: verstrekking van geanonimiseerde 
gegevens, zonder dat DUO aan de hand van voorafgaande specificaties van aangewezen 
organisaties de gepseudonimiseerde gegevens heeft bewerkt tot “maatwerkinformatie”. Dit 
alternatief komt in paragraaf 3.3.2, onderdeel c, als eerste aan bod. Kortheidshalve wordt dit 
alternatief hier niet opnieuw besproken.  
 W9309.K- 49 

wettelijke waarborgen ter beperking van privacyrisico’s die ik hiervoor heb beschreven, 
ben ik van mening dat in redelijkheid van dit alternatief kan worden afgezien.  
 
In de tweede plaats is het alternatief overwogen om een nieuwe (overheids)organisatie 
op te richten die, in plaats van DUO, de bewerkingen van de gegevens zou doen en de 
geanonimiseerde gegevens “op maat” zou verstrekken aan de aangewezen organisaties. 
Daarmee zouden de persoonsgegevens bij de overheid blijven. Echter, ook in dit 
alternatief zou de overheid een bijdrage leveren aan de publieke verantwoording door 
onderwijsinstellingen door levering van gegevens voor informatieproducten. Dat zou 
evenmin passen bij een goede rolverdeling tussen overheid, onderwijsinstellingen en 
sectororganisaties. Daarnaast mag bij een nieuw op te richten organisatie in vergelijking 
met DUO minder expertise op het gebied van het register onderwijsdeelnemers en het 
onderwijsveld aanwezig worden geacht. Daarmee wordt ook dit geen geschikt alternatief 
geacht.  
 
Tot slot is gekeken naar een alternatief waarbij de leerling- en studentgegevens door de 
onderwijsinstellingen (rechtstreeks) aan de desbetreffende private organisaties zouden 
worden verstrekt. Dit vraagt de totstandbrenging van vele dataverbindingen voor het 
uitwisselen van de (persoons)gegevens tussen de onderwijsinstellingen en de private 
organisaties. Het gaat hierbij om duizenden onderwijsinstellingen. Hiermee zijn bepaalde 
informatiebeveiligingsrisico’s gemoeid. Dit maakt dat aangenomen mag worden dat dit 
alternatief – in vergelijking met verstrekking door DUO – niet minder nadelig is voor de 
betrokkenen (de onderwijsdeelnemers op wie de gegevens betrekking hebben). 
Daarmee is ook dit geen volwaardig alternatief.  
 
Overige opmerkingen AP 
Er is tegemoet gekomen aan de overige, subsidiaire opmerkingen uit het advies van de 
AP. Conform punt 1.1 van het advies is in het voorgestelde artikel 23, vijfde lid, 
geëxpliciteerd dat de aan aangewezen organisaties te verstrekken gegevens worden 
gepseudonimiseerd en zijn de passages in de memorie van toelichting over het soort 
gegevens dat wordt verstrekt aangepast. Het doeleinde “doelmatigheid” is nader 
toegelicht, in paragraaf 3.3.2 onder het kopje “Verruiming naar “doelmatigheid”, 
“primair en voortgezet onderwijs”” (punt 1.2 advies). In paragraaf 4.1 is nader ingegaan 
op de proportionaliteit en de uitzonderingsgrond voor de verstrekking van gegevens over 
gezondheid (punt 1.3 en 1.5 advies). De sectororganisaties zijn, conform punt 1.4 van 
het advies van de AP, benoemd als ontvangers van gegevens voor het doel 
“ondersteuning onderwijsinstellingen en samenwerkingsverbanden bij hun 
verantwoording” (artikel 23, derde lid). Tot slot is de rechtsgrond als bedoeld in artikel 
6, eerste lid, AVG voor de verwerking van de gegevens door de aangewezen organisaties 
vermeld in paragraaf 4.1 (punt 1.6 advies). Het gaat om de rechtsgrond 
“gerechtvaardigde belangen” als bedoeld in artikel 6, eerste lid, onderdeel f, AVG. 
 
9.3. Advies Adviescollege Toetsing Regeldruk (ATR) 
 
Het ATR acht nut en noodzaak van het wetsvoorstel voldoende onderbouwd in de 
toelichting. Verder constateert het ATR dat minder belastende alternatieven zijn 
overwogen en beargumenteerd vooralsnog niet zijn gekozen. Het ATR heeft wel een 
aantal adviespunten over de werkbaarheid van twee onderdelen van het wetsvoorstel 
(verstrekking aan aangewezen organisaties en verstrekking aan pensioenuitvoerders) en 
over de regeldrukgevolgen voor instellingen voor hoger onderwijs en aangewezen 
organisaties. De regering neemt deze adviespunten over.  
 
In paragraaf 3.3.2 (met name onder “waarborgen”) is reeds ingegaan op de wijzigingen 
die het wetsvoorstel met zich brengt voor de aangewezen organisaties ten opzichte van 
de huidige situatie. In de artikelsgewijze toelichting op artikel 23 WRO is voorts 
ingegaan op het advies van het ATR om het werkproces zo in te richten dat zo veel 
mogelijk vervolgaanvragen van deze organisaties kunnen worden voorkomen.  
 W9309.K- 51 

gesloten verstrekkingenregime en de maatregelen omtrent de beveiligingsniveaus en 
autorisatie. Dit onderdeel regelt de grondslag voor het verstrekken van bijzondere 
gegevens (gegevens over gezondheid) aan de samenwerkingsverbanden en definieert 
expliciet de doelbinding. Hierbij wordt aangesloten op artikel 18a WPO en artikel 17a 
WVO, waarin de wettelijke taak van de samenwerkingsverbanden met betrekking tot het 
verdelen en toewijzen van ondersteuningsmiddelen en ondersteuningsvoorzieningen aan 
de scholen is neergelegd (artikel 18a, zesde lid, onderdeel b, WPO en artikel 17a, zesde 
lid, onderdeel b, WVO).  
 
Eerste lid, onderdeel h 
Het voorgestelde artikel 11, onderdeel h, hangt samen met de voorgestelde wijzigingen 
in artikel 23 van de WRO en ziet op de verstrekking van gegevens over gezondheid aan 
instellingen en aangewezen organisaties. Hierop wordt nader ingegaan in de 
artikelsgewijze toelichting op artikel I, onderdeel E. 
 
Artikel I, onderdeel C (artikel 15 WRO) 
Het huidige artikel 15 WRO bevat abusievelijk geen vierde lid. Onderdeel C brengt twee 
wetstechnische wijzigingen met zich mee. Ten eerste, de vernummering van de huidige 
leden 5 en 6 tot respectievelijk lid 4 en 5. Ten tweede, in het nieuwe vierde lid (het oude 
vijfde lid) wordt een nieuw onderdeel toegevoegd, onderdeel h, dat de grondslag biedt 
om basisgegevens te gebruiken ten behoeve van de legalisatie van documenten (zie 
paragraaf 3.4.2).  
 
Artikel I, onderdeel D (artikel 18 WRO) 
Artikel 18, derde lid, WRO is reeds eerder gewijzigd met de Verzamelwet OCW 2020 
(Wet van 12 februari 2020 tot wijziging van de verschillende wetten op met name het 
terrein van onderwijs, cultuur en media in verband met voornamelijk wetstechnische en 
redactionele verbeteringen (Stb. 2020, 76)). In artikel XXVIII van de Verzamelwet OCW 
2020 is geregeld dat diplomagegevens tevens kunnen worden gebruikt voor het beheer 
van het lerarenregister. In dit wetsvoorstel wordt uitgegaan van artikel 18, derde lid, 
WRO zoals dat komt te luiden na inwerkingtreding van deze bepaling van de 
Verzamelwet OCW 2020.  
 
Artikel I, onderdeel E (artikel 23 WRO) 
In het algemeen deel van de toelichting is uitvoerig ingegaan op het nieuwe artikel 23 
WRO. Hier wordt opgemerkt dat dit artikel ziet op gegevensverstrekkingen ten behoeve 
van onderzoeken die plaatsvinden op initiatief van de betrokken organisatie. De 
organisatie treedt hierbij op als verwerkingsverantwoordelijke in de zin van de AVG. Het 
artikel heeft geen betrekking op gegevensverstrekkingen voor onderzoeken die 
plaatsvinden in opdracht van het ministerie van OCW. Die gegevensverstrekkingen 
vallen onder een andere grondslag. Artikel 15, eerste lid, WRO bepaalt dat 
basisgegevens worden verstrekt aan de minister van OCW voor zover dat noodzakelijk is 
voor de beleidsvoorbereiding. In het kader van de beleidsvoorbereiding laat het 
ministerie regelmatig onderzoeken uitvoeren door onderzoeksinstellingen en –bureaus 
en stelt daarvoor gegevens uit het register beschikbaar. In dat geval is de minister van 
OCW de verwerkingsverantwoordelijke en treden bedoelde onderzoeksinstellingen en -
bureaus op als verwerker. 
 
Het eerste en het derde lid bepalen dat “basisgegevens” verstrekt kunnen worden. 
Basisgegevens kunnen identificerende gegevens in de zin van artikel 9 WRO omvatten 
(behalve direct identificerende gegevens (naam, adres, geboortedatum)), gegevens over 
in- en uitschrijving van de onderwijsdeelnemer bij de betreffende onderwijsinstelling, 
opleidings- en resultaatsgegevens en overige basisgegevens in de zin van artikel 8 
109
BRO. De basisgegevens kunnen ook één categorie van bijzondere persoonsgegevens 
                                                 
109
 Artikel 10, eerste lid, WRO en artikelen 4 tot en met 8 BRO. 
 W9309.K- 53 

optreden als werkgeversvertegenwoordiger bij collectieve arbeidsovereenkomsten en als 
vertegenwoordiger in overleg met de centrale overheid.  
 
Het vierde lid maakt duidelijk dat de aan instellingen voor hoger onderwijs en 
aangewezen organisaties te verstrekken gegevens geen direct tot personen herleidbare 
gegevens (naam, adres en geboortedatum) bevatten. De redactie van deze bepaling is 
gelijk aan artikel 15, tweede lid, en artikel 19, tweede lid, WRO, inzake de verstrekking 
van gegevens aan de minister en de inspectie voor onder andere begrotings- en 
beleidsvoorbereiding en toezicht. Het gaat hier met name om gepseudonimiseerde 
bestanden. Het voornemen bestaat om de vervanging van het persoonsgebonden 
nummer door een pseudoniem te regelen in het BRO, zoals dat voor de verstrekkingen 
aan de minister en de inspectie reeds is gedaan (zie artikelen 23, derde lid, en 26, derde 
lid, BRO). Grondslag hiervoor is het voorgestelde twaalfde lid van artikel 23 WRO. 
 
Het vijfde lid bepaalt dat een verstrekking steeds een expliciet besluit van de minister 
vereist. 
 
Het zesde tot en met tiende lid geven nadere voorschriften over het besluit van de 
minister. Alvorens gegevens uit het register verstrekt kunnen worden dient de minister 
op verzoek van de instelling of de aangewezen organisatie daartoe een besluit te nemen. 
Het verzoek moet een aantal elementen bevatten (zesde en zevende lid):  
- Het doel of de doelen van de gegevensverstrekking. Deze doelen moeten vallen 
binnen het in het eerste en derde lid genoemde doel.  
- De persoonsgegevens waarop het verzoek betrekking heeft.  
- Onderbouwing waarom persoonsgegevens noodzakelijk zijn voor het beoogde 
doel of beoogde doelen.  
 
Het verzoek kan bijvoorbeeld in de vorm van een aanvraagformulier worden gedaan. Het 
verzoek wordt vervolgens door de minister getoetst, waarbij onder meer bepalend is of 
en in hoeverre de verstrekking van de gegevens noodzakelijk is voor de beoogde doelen 
(zevende lid). Hierbij wordt steeds de afweging gemaakt tussen het belang van 
bescherming van de persoonlijke levenssfeer van de personen, van wie de verzoeker 
gegevens verstrekt wenst te krijgen, en het belang van de verzoeker, om de gegevens 
te ontvangen voor de in het verzoek beschreven doeleinden. Gekeken wordt of de in het 
verzoek vermelde gegevens noodzakelijk zijn voor de in het verzoek vermelde doelen.  
 
Na toetsing van het verzoek neemt de minister een besluit ten behoeve van de 
verzoeker. In het besluit wordt in ieder geval bepaald voor welke doeleinden gegevens 
worden verstrekt, welke gegevens worden verstrekt, en welke bewaartermijn geldt voor 
de te verstrekken gegevens (achtste lid). Het is overigens mogelijk dat herhaalde 
gegevensverstrekkingen van dezelfde set gegevens voor dezelfde doelen op basis van 
één besluit geschieden. Het besluit kan voor een bepaalde periode (bijvoorbeeld twee 
jaar) worden afgegeven. Binnen die periode kunnen dan bijvoorbeeld jaarlijks of twee 
keer per jaar de set gegevens die in het besluit zijn genoemd worden verstrekt voor de 
doelen die in het besluit zijn genoemd. Op die manier wordt voorkomen dat een 
instelling voor dezelfde set gegevens en voor dezelfde doelen steeds een nieuw verzoek 
moet indienen. Indien echter binnen de periode waarin het besluit geldt de betreffende 
organisatie een wijziging van de set gegevens of het doel wil aanbrengen, dan moet wel 
een nieuw verzoek worden ingediend. 
 
Volgens het negende lid van artikel 23 worden aan het besluit van de minister 
voorschriften en beperkingen verbonden in het belang van een zorgvuldige en 
doelmatige gegevensverstrekking. Het kan bijvoorbeeld gaan om technische 
voorschriften (zoals de wijze van gegevensverstrekking, bijvoorbeeld dat deze via het 
beveiligde zakelijk portaal van DUO plaatsvindt, of de tijdstippen van de verstrekking), 
maar ook de periode waarop de gegevensverstrekking betrekking heeft, maatregelen om 
gegevensbeveiliging te waarborgen of medewerking aan privacy-audits. 
 W9309.K- 55 

pensioenuitvoerders een zelfstandige grondslag in de WRO. De gegevens worden 
verstrekt voor zover deze gegevens noodzakelijk zijn voor het uitkeren van een 
wezenpensioen aan de onderwijsdeelnemer dan wel aan de ouder of verzorger(s) van de 
onderwijsdeelnemer. 
 
Artikel 24b (gegevensverstrekking aan Belgische overheidsinstellingen) 
In het algemeen deel van deze toelichting is uitgebreid ingegaan op de verstrekking van 
gegevens aan de Belgische overheidsinstantie ten behoeve van het effectief 
terugdringen van verzuim. Het tweede lid van het nieuwe artikel 24b bepaalt dat bij 
amvb onder andere wordt bepaald welke Belgische overheidsinstelling in aanmerking 
komt voor verstrekking. Dat is in dit geval het AGODI. Dit zal in het BRO worden 
opgenomen. Daarnaast zal in het BRO worden geregeld welke gegevens precies zullen 
worden verstrekt. Alleen die gegevens die noodzakelijk zijn voor de controle door het 
AGODI op absoluut verzuim zullen worden verstrekt: 
 voornamen; 
 geslachtsnaam; 
 adres en postcode waar de leerplichtige woont; 
 het gegeven of de leerplichtige op de peildatum op een school was 
ingeschreven; 
 school waar de leerplichtige in Nederland onderwijs volgt. 
 
Artikel I, onderdeel H (artikel 25 WRO) 
In artikel 25 is bepaald dat er een voorhangprocedure van toepassing is op een amvb 
die de verstrekking van gegevens uit het register onderwijsdeelnemers regelt. De 
nieuwe artikelen 24a en 24b komen ook onder deze voorhangprocedure te vallen. 
  
Artikel I, onderdeel I (artikel 30 WRO) 
 
Tweede lid  
Deze wetswijziging brengt met zich mee dat zowel enkele basisgegevens als het 
persoonsgebonden nummer van onderwijsdeelnemers in het hoger onderwijs worden 
bewaard voor de duur van vijftig jaar na beëindiging van de laatste inschrijving. Deze 
langere bewaartermijn vormt een uitzondering op de algehele bewaartermijn van 
gegevens voor de duur van vijf jaar. De koppeling van het persoonsgebonden nummer 
aan de basisgegevens maakt het mogelijk om de onderwijsdeelnemers te identificeren.  
 
Tweede lid, onderdeel e 
Artikel 30, tweede lid, WRO specificeert de basisgegevens die gedurende vijftig jaar na 
beëindiging van de laatste inschrijving worden bewaard. Eén van deze gegevens betreft 
de “naam van de opleiding”. Deze gegevens worden onder meer gebruikt voor de 
identificatie van de eerdere inschrijvingen en meer in het bijzonder ten behoeve van de 
vaststelling van de bekostiging en de hoogte van het collegegeld. In de praktijk blijkt de 
benaming “de naam van de opleiding” niet functioneel te zijn om de opleiding te kunnen 
identificeren. Er is nu gekozen voor een andere benaming: “de opleiding of opleidingen 
dan wel, voor zover het de Open Universiteit of een rechtspersoon van hoger onderwijs 
betreft, de onderwijseenheid of onderwijseenheden”. Met deze benaming is de 
terminologie in de WRO in overeenstemming gebracht met de terminologie zoals deze in 
het BRO wordt gehanteerd (zie artikel 6, zesde lid, onderdeel b, BRO).  
 
Tweede lid, onderdeel f  
Het huidige tweede lid, onderdeel f, ziet op “de datum van het diploma”. Hieruit zou 
kunnen worden afgeleid dat alleen van studenten die een diploma hebben behaald, de in 
het tweede lid omschreven gegevens gedurende vijftig jaar worden bewaard. Echter, 
ook van studenten die eerder een ho-opleiding hebben gevolgd maar deze niet hebben 
afgesloten met een diploma, is het nodig de aangeduide gegevens gedurende vijftig jaar 
te bewaren (om te voorkomen dat deze studenten ten onrechte in aanmerking komen 
voor bekostiging en het verlaagd collegegeld). Om te verduidelijken dat de in het tweede 
 W9309.K- 57 

 
Artikelen III, IV en V (wijziging artikelen 174 WPO, 134 WPO BES en 178 WVO BES) 
Met deze wijzigingen worden enkele omissies uit de WRO hersteld. Met die wet zijn een 
drietal verwijzingen in de sectorwetten over het hoofd gezien waardoor in de WPO, WPO 
BES en WVO BES nu wordt verwezen naar bepalingen die zijn (of komen te) vervallen. 
De artikelen 174 WPO, 134 WPO BES en 178 WVO BES worden aangepast 
overeenkomstig de wijzigingen die de artikelen 38, onderdeel D, en 39, onderdeel G, 
van de WRO hebben aangebracht in respectievelijk artikel 160 WEC en artikel 103a2 
WVO. 
 
Artikel VI (wijziging LPW BES) 
De Leerplichtwet BES wordt op overeenkomstige wijze gewijzigd als de Leerplichtwet 
1969. Artikel 31 LPW BES is de parallel van artikel 18 LPW 1969 over de kennisgeving 
van in- en uitschrijvingen. In Caribisch Nederland vindt die kennisgeving plaats aan het 
bestuurscollege van het betreffende openbaar lichaam. In Caribisch Nederland is geen 
sprake van centrale melding van verzuim (via het register onderwijsdeelnemers), zoals 
in het Europees deel van Nederland het geval is. De LPW BES kent dan ook geen parallel 
van artikel 21 LPW 1969. Kennisgeving van relatief verzuim vindt plaats aan het 
bestuurscollege op grond van artikel 33 LPW BES. Daarin verandert niets en deze 
bepaling hoeft dan ook niet aangepast te worden.  
 
Aangezien het register onderwijsdeelnemers nog niet in werking is getreden voor 
Caribisch Nederland wordt er vooralsnog in voorzien om deze wijziging nog niet in 
werking te laten treden. Inwerkingtreding van artikel VI zal niet eerder gebeuren dan 
dat de in- en uitschrijving van leerlingen, vavo-studenten en mbo-studenten via het 
register onderwijsdeelnemers plaatsvindt. 
 
Artikel VII (samenloop met de Wet vereenvoudiging bekostiging PO) 
De Wet van 25 februari 2021 tot wijziging van onder meer de Wet op het primair 
onderwijs, de Wet op de expertisecentra, de Wet primair onderwijs BES, de Wet op het 
voortgezet onderwijs en enkele andere wetten vanwege de vereenvoudiging van de 
bekostiging van de scholen voor primair onderwijs en samenwerkingsverbanden (Stb. 
2021, 171) brengt een vernummering aan in de Wet op het primair onderwijs (WPO) en 
de Wet primair onderwijs BES (WPO BES). In dit artikel wordt rekening gehouden met 
die vernummering, zodat de in de artikelen III en IV van dit wetsvoorstel voorgestelde 
wijzigingen correct worden doorgevoerd in de WPO, respectievelijk WPO BES, ongeacht 
of die andere wet eerder of later dan het onderhavige wetsvoorstel in werking zal 
treden.  
 
Artikel VIII (samenloop met de Invoerings- en aanpassingswet WVO 2020) 
Artikel VIII van dit wetsvoorstel zorgt ervoor dat de wijzigingen die het onderhavige 
wetsvoorstel doet in de WVO en de WVO BES op een correcte wijze verwerkt worden in 
de Wet voortgezet onderwijs 2020. 
 
Artikel IX (samenloop met wetsvoorstel wettelijke taken internationalisering onderwijs) 
Dit artikel zorgt ervoor dat indien zowel dit wetsvoorstel als het wetsvoorstel wettelijke 
taken internationalisering onderwijs (Kamerstukken 35900) in werking zijn getreden, 
Stichting Nuffic in artikel 23, eerste lid, WRO wordt toegevoegd aan de organisaties die 
in aanmerking komen voor gegevensverstrekking voor onderzoeksdoeleinden. Op de 
verstrekking van gegevens aan Nuffic is ingegaan in paragraaf 3.3.2. 
 
Deze memorie van toelichting wordt ondertekend mede namens de Minister voor Basis- 
en Voorgezet Onderwijs en Media. 
 
De Minister van Onderwijs, Cultuur en Wetenschap, 
 
 
 W9309.K- 59 

