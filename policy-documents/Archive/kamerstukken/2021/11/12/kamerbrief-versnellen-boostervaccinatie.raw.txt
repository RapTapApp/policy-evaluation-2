> Retouradres Postbus 20350 2500 EJ Den Haag
De Voorzitter van de Tweede Kamer
Bezoekadres
der Staten-Generaal Parnassusplein 5
2511 VX Den Haag
Postbus 20018
www.rijksoverheid.nl
2500 EA DEN HAAG
Kenmerk
3283449-1020035-PDC19
Bijlage(n)
Uw brief
 
Correspondentie uitsluitend 
richten aan het retouradres 
Datum 12 november 2021 met vermelding van de 
datum en het kenmerk van 
Betreft Kamerbrief versnellen boostervaccinatie
deze brief.
 
 
Geachte voorzitter, 
De afgelopen week hebben het RIVM, de GGD GHOR en andere partijen zich 
ingespannen om eerder te kunnen starten met het aanbieden van een 
boostervaccinatie. Dat betekent dat we op 19 november al kunnen starten met het 
aanbieden van een boostervaccin aan mensen van 60 jaar en ouder en volwassen 
bewoners van zorginstellingen. Ook voor medewerkers in de zorg en 
maatschappelijke ondersteuning start de boostervaccinatie. In deze brief ga ik in 
op de stappen die zijn gezet om deze versnelling mogelijk te maken, en wat dit 
betekent voor de uitvoering van de boostercampagne. Daarnaast beantwoord ik in 
deze brief ook de vragen van de vaste commissie voor Volksgezondheid, Welzijn 
1
en Sport over de effectiviteit van de vaccins. 
 
Versneld starten met boostervaccinatie 
2
In mijn brief aan uw Kamer van 2 november jl. heb ik benoemd dat op 6 
december gestart kan worden met het beschikbaar stellen van een 
boostervaccinatie aan de groepen die door de Gezondheidsraad zijn geadviseerd, 
te weten de 60-plussers en bewoners van zorginstellingen vanaf 18 jaar. In 
aanvulling daarop heb ik besloten dat ook zorgmedewerkers die contact hebben 
met patiënten en cliënten in aanmerking komen voor een boostervaccinatie. Dit 
om zoveel als mogelijk te voorkomen dat de zorgcontinuïteit in het gedrang komt 
door ziekteverzuim als gevolg van een coronabesmetting. Ik heb het RIVM 
gevraagd met de GGD’en en andere partijen opnieuw naar de planning te kijken 
om eerder dan 6 december te kunnen starten. Met inzet van vele partijen in de 
zorg, in het bijzonder van RIVM, GGD GHOR Nederland en de GGD’en zijn we in 
staat al volgende week, op vrijdag 19 november, te starten met de 
boostervaccinatie. Ik voldoe hiermee ook aan de motie van de leden Den Haan 
3
(Fractie Den Haan) en Paternotte (D66).  
 
 
1
 Kenmerk 2021Z19863. 
2
 Kamerstuk 25 295, nr. 1468 
3
 Kamerstuk 25 295, nr. 1501 
 
Pagina 1 van 8

Het uitvoeren van de boostervaccinatie en de versnelling die gaat plaatsvinden is 
daarmee een grote operatie. Ik heb veel waardering voor alle betrokken partijen 
Kenmerk
3283449-1020035-PDC19
voor hun grote inzet om de boostercampagne snel én beheerst op te starten en uit 
te voeren.  
 
De uitvoering van bovenstaand besluit zal gepaard gaan met uitvoeringskosten, 
zowel in 2021 als 2022. De omvang van de budgettaire consequenties die 
uitkomen boven het reeds beschikbare budget zal met een incidentele suppletoire 
begroting voor 2021 en een nota van wijziging voor 2022 aan uw Kamer worden 
gemeld. Vanwege de snelle uitvoering van dit beleid zal ik mij in de komende ISB 
beroepen op artikel 2.27, tweede lid uit de Comptabiliteitswet. 
 
De groep 60 jaar en ouder; eerst de 80-plussers 
De GGD’en beginnen op 19 november met het vaccineren van de mobiele 80-
plussers. De eerste 80-plussers ontvangen vanaf 18 november een uitnodiging en 
kunnen dan zowel telefonisch als digitaal een afspraak maken voor een vaccinatie 
in één van de GGD-vaccinatielocaties. Er worden circa 55.000 uitnodigingen per 
dag verstuurd. Het merendeel van de 80-plussers die dat wil en zelf, of met hulp 
van anderen, naar een GGD-vaccinatielocatie kan komen, kan zo vóór 1 januari 
een boostervaccin krijgen. Bij het maken van de afspraak voor een 
boostervaccinatie is het ook mogelijk dat de partner van de genodigde, die ook in 
de doelgroep valt, direct een afspraak maakt om een vaccinatie te krijgen op 
hetzelfde tijdstip ook als de partner nog geen uitnodiging heeft ontvangen.  
De groep zal verder van oud naar jong worden uitgenodigd. 
 
De thuiswonende 60-plussers die niet in staat zijn om naar de GGD-
vaccinatielocatie te gaan, kunnen door de huisartsen worden aangemeld bij de 
GGD en zullen vanaf januari thuis worden gevaccineerd door de GGD.  
 
Bewoners van zorginstellingen 
Voor de bewoners van zorginstellingen wordt de vaccinatie aangeboden in de 
instelling zelf. Het is overigens ook mogelijk dat bewoners van instellingen zich 
laten vaccineren bij een GGD-vaccinatielocatie. In zorginstellingen wordt de 
boostervaccinatie aan alle volwassen bewoners, ongeacht leeftijd, gelijktijdig 
aangeboden. Bewoners in instellingen die jonger zijn dan 18 jaar komen niet in 
aanmerking voor een booster. De vaccins die zijn toegelaten voor de booster zijn 
nog niet door het EMA goedgekeurd voor gebruik bij mensen onder de 18 jaar. 
 
Er kunnen globaal drie situaties worden onderscheiden.  
 
1. Zorginstellingen met een eigen medische dienst 
In deze instellingen gaat de medische dienst de bewoners vaccineren. De 
instellingen die er klaar voor zijn kunnen vanaf begin volgende week vaccins 
bestellen en nadat deze zijn geleverd gaan beginnen. De verwachting is dat, 
gezien de noodzakelijke voorbereidingen, vooral in de loop van december en 
januari in deze instellingen gevaccineerd zal worden. 
 
 
 
 
 
PaginaPagina 8  1 vanvan 8 8

hanteren zijn gebaseerd op solidariteit, het samen doen, waarbij de zorg zorgt 
voor het vaccineren van de zorgmedewerkers. De zorg ziet dit als een 
Kenmerk
3283449-1020035-PDC19
gezamenlijke verantwoordelijkheid, waarbij de sectoren ook de 
verantwoordelijkheid nemen om naar vermogen personele capaciteit beschikbaar 
te stellen om te vaccineren. Ik heb grote waardering dat de zorg bereid is dit 
onderling te organiseren, gelet op de zeer hoge werkdruk in de zorg. Een gedeeld 
uitgangspunt is dat het vaccineren van de zorgmedewerkers niet ten koste mag 
gaan van het vaccineren van de 60-plussers, dat geldt zowel voor de care als voor 
de cure. Deze solidariteit en nauwe samenwerking in de zorg waardeer ik zeer.  
 
Om het vaccineren van alle genoemde zorgmedewerkers snel en goed te 
organiseren doen we dat via de volgende sporen, die parallel zullen lopen. 
 
Zorgmedewerkers ziekenhuizen en de acute as 
De ziekenhuizen hebben aangeboden het eigen personeel (ziekenhuizen, 
revalidatie instellingen en categorale instellingen), het ambulancepersoneel, 
huisartsen en medewerkers van huisartsenpraktijken te vaccineren. Op 15 
november kunnen de ziekenhuizen de vaccins bestellen. Voor ambulancepersoneel 
en huisartsen is het de bedoeling dat een twintigtal ziekenhuizen gespreid over 
het land de vaccinatie gaat uitvoeren. Om de registratie goed te laten verlopen 
wordt de komende weken het ZKVI-systeem (Ziekenhuizen Kunnen Vaccinaties 
Invoeren), dat begin dit jaar is ontwikkeld, hiervoor gereed gemaakt. Om dit 
registratiesysteem te gebruiken is nog een aanpassing nodig. Hier wordt aan 
gewerkt en de verwachting is dat dit op 6 december klaar is om gebruikt te 
worden bij het vaccineren van ambulancepersoneel en huisartsen.  
 
Zorgmedewerkers andere sectoren 
Voor de medewerkers in de genoemde andere sectoren is een andere route 
gekozen. De GGD’en zijn gevraagd de eindverantwoordelijkheid hiervoor op zich 
te nemen. Deze zorgmedewerkers krijgen centraal via een verzendhuis een 
uitnodiging om bij de GGD-vaccinatiestraat een boostervaccin te halen. De vaccins 
zullen gezet worden door zorgmedewerkers. Hierdoor kan de GGD de focus 
houden op het vaccineren van de groep 60-plussers, zonder dat tempoverlies 
optreedt. In ROAZ-verband zullen de verschillende zorgaanbieders naar vermogen 
personele capaciteit leveren voor het vaccineren van zorgmedewerkers in de GGD-
vaccinatielocaties. De zorgmedewerkers die gevaccineerd zijn in de GGD-
vaccinatiestraat worden door de GGD op de gebruikelijke wijze geregistreerd. De 
ROAZ’en en GGD werken dit samen in de regio uit en naar verwachting kan medio 
december met vaccinatie worden gestart.  
 
Er zijn zorginstellingen in de langdurige zorg met een eigen medische dienst die 
hebben aangegeven bereid te zijn hun eigen zorgmedewerkers te vaccineren. 
Zorginstellingen die dat daadwerkelijk kunnen en willen, kunnen ook voor de optie 
kiezen zelf hun personeel te vaccineren. Deze (waarschijnlijk beperkte groep 
grote) zorginstellingen die dat ook daadwerkelijk kunnen, in overleg met hun 
bedrijfsarts, mogen dat ook zelf doen. Zij kunnen gelijktijdig voor hun cliënten en 
ook de vaccins voor hun medewerkers bestellen. De eerste mogelijkheid van 
bestellen is op 15 en 16 november, daarna wekelijks. De registratie van de 
vaccinaties kan via de BRBA-webapplicatie (Beveiligde Registratie Bijzondere 
Assets).  
 
PaginaPagina 8  1 vanvan 8 8

3 miljoen, en dit aantal zal de komende weken nog verder oplopen). Ik ben blij te 
kunnen melden dat we hiermee ruim aan onze donatiedoelstelling zullen voldoen. 
Kenmerk
3283449-1020035-PDC19
Zoals vermeld in eerdere kamerbrieven is het daarbij wel belangrijk te melden dat 
het aantal vaccins dat daadwerkelijk nog dit jaar namens Nederland de fabrieken 
verlaat, afhankelijk is van de producenten. Het is mogelijk dat een deel ervan pas 
in 2022 naar Covax gaat.  
 
Bescherming van COVID-19-vaccins 
De afgelopen dagen zijn verschillende berichten verschenen in de media over de 
werking van de COVID-19-vaccins. Zo was er onder andere veel aandacht voor 
een studie gepubliceerd in Science, waarin is beschreven dat de bescherming van 
10
het Janssen-vaccin zes maanden na vaccinatie sterk terugloopt. De vaste 
commissie Volksgezondheid, Welzijn, en Sport heeft mij verzocht te reageren op 
de bevindingen in dit artikel en de verschillende ontwikkelingen in de effectiviteit 
van vaccins. Tevens heeft de commissie gevraagd hierbij aan te geven welke 
afwegingen dat geeft voor de verschillende gevaccineerde doelgroepen, zoals 
11
zorgpersoneel of bepaalde leeftijdsgroepen. 
 
Ik begrijp goed dat mensen zich naar aanleiding van de recente berichtgeving 
afvragen of de vaccins hen nog wel goed beschermen. Daarom wil ik nogmaals 
benadrukken dat de vaccins die we gebruiken zeer goed beschermen tegen 
ernstige ziekte en sterfte. Uit de analyses van het RIVM blijkt dat in de periode 
van juli tot en met 31 oktober 2021 een nagenoeg onveranderde hoge 
bescherming van de vaccins tegen ziekenhuisopname (94%) en IC-opname 
(97%). Dit betekent, zoals eerder aangegeven, dat de kans voor volledig 
gevaccineerden om met COVID-19 in het ziekenhuis opgenomen te worden 17 
keer kleiner is dan voor ongevaccineerden. De kans om op de IC opgenomen te 
worden is 33 keer kleiner.  
 
Ook voor het Janssen-vaccin geldt dat de bescherming tegen ziekenhuisopname 
onverminderd hoog is: 93% tegen ziekenhuisopname en 95% tegen IC opname. 
Het RIVM herkent de grote afname in bescherming die in de publicatie in Science 
is beschreven niet. De methode die in het Science artikel gebruikt wordt, is niet 
valide: men neemt aan dat de afname in bescherming verloopt via een rechte lijn 
naar beneden, het echte patroon op basis van de onderliggende data, wordt niet 
meegenomen. Bovendien zijn de uitkomsten in een preprint publicatie van 
hetzelfde artikel wezenlijk anders, terwijl er in de publicatie maar één maand 
extra data bijgekomen is. Een aanwijzing dat de resultaten niet robuust zijn. De 
onderzoekers van het RIVM geven aan dat uit de internationale literatuur en eigen 
analyses bij de in Nederland gebruikte vaccins wel een kleine afname in de 
bescherming tegen ernstige COVID-19 wordt gezien. Enkele buitenlandse studies 
laten ook zien dat de vaccineffectiviteit enigszins daalt naarmate de tijd sinds 
vaccinatie langer is.  
 
Vanwege de signalen over de mogelijk afname in bescherming van het Janssen-
vaccin heb ik de Gezondheidsraad gevraagd met spoed te adviseren over het al 
dan niet beschikbaar stellen van een boostervaccinatie aan alle mensen die zijn 
 
10
 Cohn et al. (2021). SARS-CoV-2 vaccine protection and deaths among US veterans during 
2021. Science. Via: https://www.science.org/doi/10.1126/science.abm0620 
11
 Kenmerk 2021Z19863. 
PaginaPagina 8  1 vanvan 8 8

