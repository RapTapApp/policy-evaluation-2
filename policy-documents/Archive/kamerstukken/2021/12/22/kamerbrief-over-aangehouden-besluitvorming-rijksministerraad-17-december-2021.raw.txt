> Retouradres Postbus 20011 2500 EA  Den Haag
Directoraat-Generaal 
Aan de Voorzitter van de Tweede Kamer der Staten-
Koninkrijksrelaties
Generaal
Ministerie van Binnenlandse 
Zaken en Koninkrijksrelaties
Postbus 20018
2500 EA  DEN HAAG
Turfmarkt 147
Postbus 20011
2500 EA  Den Haag
Kenmerk
2021-0000690080
Uw kenmerk
Bijlage(n)
4
Datum 22 december 2021
Betreft Aangehouden besluitvorming Rijksministerraad 17 december 
2021
Aan de autonome landen Aruba, Curaçao en Sint Maarten (hierna: de landen) is 
na het uitbreken van de Corona pandemie in juli 2020 een aanbod gedaan voor 
steun en langjarige samenwerking. Eind 2020 is een akkoord bereikt omtrent de 
landspakketten, waarin hervormingen zijn overeengekomen met als doel de 
financiële, economische, institutionele en maatschappelijke weerbaarheid van de 
landen dusdanig te versterken, dat de landen beter in staat zullen zijn om in de 
toekomst externe schokken zelfstandig op te vangen. Als voorwaarde voor het 
ontvangen van de noodzakelijke liquiditeitssteun dienen Aruba, Curaçao en Sint 
Maarten hervormingen door te voeren. Hierover vindt per kwartaal in de 
Rijksministerraad (RMR) besluitvorming plaats. Het College (Aruba) financieel 
toezicht (C(A)ft) adviseert de RMR over de liquiditeitsbehoefte. De Tijdelijke 
Werkorganisatie (TWO) informeert de RMR over de voortgang op de uitvoering 
van de landspakketten. 
 
Tijdens de RMR van 17 december jl. stond besluitvorming geagendeerd over een 
aantal onderwerpen. Ten eerste de liquiditeitsbehoefte voor het eerste kwartaal 
van 2022, ten tweede de mogelijkheid om af te wijken van de begrotingsnormen 
(conform art. 23 van de Landsverordening Aruba financieel toezicht (LAft) en art. 
25 van de Rijkswet financieel toezicht (Rft)) en tot slot de aan liquiditeitssteun 
verbonden voorwaarden, waaronder een verzoek van Aruba om de salariskorting 
van 12,5% af te bouwen in 2022. De voorliggende besluitvorming ging uit van 
een bestuurlijke bevestiging voorafgaand aan de RMR van het ambtelijk akkoord 
op de Nota van Wijziging (NvW) bij het voorstel van Rijkswet voor het Caribisch 
Orgaan voor Hervorming en Ontwikkeling (COHO), een logische en noodzakelijke 
volgende stap in het traject dat wij als landen binnen het Koninkrijk al anderhalf 
jaar samen doorlopen. Dit is geen nieuwe voorwaarde: al sinds de start van deze 
samenwerking hecht de Nederlandse regering aan een constructieve en 
voortvarende aanpak met betrekking tot het wetstraject. Het is immers voor ons 
allen van belang dat de afspraken onder onze samenwerking vastliggen en recht 
wordt gedaan aan het democratisch proces.  
 
Aangezien de bestuurlijke bevestiging van de landen echter tot op heden is 
uitgebleven, is op mijn verzoek de gehele RMR-besluitvorming aangehouden tot 
op een later moment. Nu onduidelijk is waarom deze bevestiging van het akkoord 
uitblijft en waar de landen nu precies staan, is voor Nederland onvoldoende 
Pagina 1 van 5

Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
uitvoering van het landspakket, is het belangrijk dat ook in het traject van de 
Kenmerk
rijkswet de juiste stappen worden gezet en de voortgang voldoende blijft. 
2021-0000690080
 
Het uitblijven van politieke instemming roept bij de Nederlandse regering de 
vraag op welke positie de landen nu innemen. Ik erken dat de landen over het 
algemeen voortvarend werken aan de uitvoering van het landspakket, maar 2022 
zal in het teken staan van (moeilijke) besluiten en uitvoering. Het feit dat de 
landen de volgende stap in het wetgevingsproces niet zetten, roept de vraag op in 
hoeverre er de oprechte wil en bereidheid is om serieus aan de slag te gaan met 
de consensusrijkswet en de noodzakelijke hervormingen. Nu in deze fase 
onduidelijk is waar de landen staan, is voor de Nederlandse regering onvoldoende 
duidelijk waar wij aan toe zijn. Onder deze omstandigheden zag ik mij 
genoodzaakt voor te stellen de volledige besluitvorming tijdens de RMR van 17 
december jl. aan te houden. Dit geeft ons allen ruimte om ons te bezinnen op de 
vraag of en hoe we de voorgenomen samenwerking voor zes jaar vruchtbaar 
kunnen aangaan, met inachtneming van eerder gemaakte afspraken.  
 
Meerjarig financieel overzicht  
De voorgenomen besluitvorming voor de RMR van 17 december jl. betrof onder 
andere het verzoek aan de landen om in afstemming met de TWO aan hun 
begrotingen een bijgewerkt meerjarig overzicht toe te voegen, waarin opgenomen 
de baten en lasten verbonden aan de uitvoering van een uitvoeringsagenda of 
goedgekeurde plannen van aanpak. Tevens werden de landen verzocht om de 
budgettaire gevolgen van de uitvoering van het landspakket te verwerken in die 
begroting. Dit beslispunt was opgenomen naar aanleiding van een advies van het 
C(A)ft, waarin wordt geconstateerd dat de uitgaven die gepaard gaan met de 
implementatie van de landspakketten slechts beperkt inzichtelijk zijn en dat 
hierdoor in de (ontwerp)begrotingen 2022 onvoldoende rekening is gehouden met 
deze uitgaven. 
 
Aruba, Curaçao en Sint Maarten hebben eensgezind te kennen te geven zich hier 
niet in te kunnen vinden, omdat dit een passage betreft uit de - ambtelijk 
overeengekomen - NvW bij de rijkswet COHO en als zodanig de parlementen van 
de landen zich hier nog niet over hebben kunnen uitspreken. Maar is het 
onredelijk het parlement inzicht te bieden in de verwachtte uitgaven en 
inkomsten, zodat het parlement in staat wordt gesteld haar budgetrecht uit te 
oefenen? Dat is toch een basisprincipe van deugdelijk bestuur. Dit beslispunt is 
dan ook niet bedoeld om de positie van het parlement te omzeilen, maar juist om 
deze te versterken. Zeker gelet op het advies van het C(A)ft dat tijdens de RMR 
voorlag, is het verbeteren van dit inzicht naar mijn mening dusdanig urgent dat 
hiermee niet gewacht kan worden tot inwerkingtreding van de Rijkswet COHO; er 
wordt immers al ruim een jaar gewerkt aan de uitvoering van het landspakket. En 
zonder financiële onderbouwing komen er geen tastbare resultaten.  
De keuze om aan te sluiten bij de formulering uit de NvW voorafgaand aan de 
RMR is gemaakt om te voorkomen dat de wijze waarop dit inzicht verstrekt moet 
worden na inwerkingtreding van de wet weer zou veranderen, wat dubbel werk 
oplevert. We proberen immers al zoveel mogelijk conform de concept consensus 
rijkswet, voor zover mogelijk en verantwoord. Toen de besluitvorming voor de 
RMR werd voorbereid ging ik ervan uit dat het ambtelijk akkoord met de NvW 
Pagina 2 van 5

Directoraat-Generaal 
Koninkrijksrelaties
Ministerie van Binnenlandse 
Zaken en Koninkrijksrelaties
Het is aan Aruba om de verlenging van het protocol en de eventuele gevolgen 
Kenmerk
daarvan met de Staten te bespreken. Dat is noch aan de Nederlandse regering, 
2021-0000690080
noch is het de bedoeling van Nederland om de Staten buitenspel te zetten.  
 
Tot slot 
Dit kabinet heeft er alles aan proberen te doen om dit jaar op een andere, 
positieve manier te kunnen afsluiten. Ik heb de landen gevraagd zich in de 
kerstperiode te bezinnen op de weg voorwaarts. Vanuit Nederland zullen wij 
hetzelfde doen. De TWO werkt, vooruitlopend op de komst van het COHO, in 
samenwerking met de landen door aan de uitvoering van het landspakket. In het 
belang van de inwoners van Aruba, Curaçao en Sint Maarten hoop ik van harte 
dat wij er met elkaar in slagen om het afgesproken pad verder af te gaan.  
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops
Pagina 2 van 5

