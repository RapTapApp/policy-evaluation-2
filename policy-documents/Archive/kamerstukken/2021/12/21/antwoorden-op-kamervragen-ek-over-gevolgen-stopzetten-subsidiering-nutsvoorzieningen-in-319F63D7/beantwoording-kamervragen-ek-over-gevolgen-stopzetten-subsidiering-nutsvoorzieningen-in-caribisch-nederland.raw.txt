> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Eerste Kamer 
Koninkrijksrelaties
der Staten-Generaal 
Turfmarkt 147
Postbus 20017 
Den Haag
Postbus 20011
2500 EA  DEN HAAG
2500 EA  Den Haag
Kenmerk
2021-0000631126
Uw kenmerk
169448.01U
Datum 21 december 2021
Betreft Beantwoording vragen over gevolgen stopzetten subsidiëring 
nutsvoorzieningen in Caribisch Nederland
De vaste commissie voor Koninkrijksrelaties heeft op 24 november 2021, 
kenmerk 169448.01U, vragen gesteld over gevolgen van het stopzetten van de 
subsidiëring van nutsvoorzieningen in Caribisch Nederland. Hieronder vindt u. 
mede namens de minister van IenW, de staatssecretaris van SZW, en de 
staatssecretaris van EZK, de antwoorden op deze vragen. 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops  
 
 
 
 
 
 
 
 
 
 
 
 
 
 
 
 
 
 
 
 
Pagina 1 van 4

Ministerie van 
Binnenlandse Zaken en 
Koninkrijksrelaties
Kenmerk
2021-0000631126
subsidieert IenW voor drinkwater de vaste tarieven structureel al tot 7 
USD/maand. In november is als bijlage bij Kamerstuk 27625-557 een onderzoek 
naar een duurzame financiële exploitatie van de drinkwatervoorziening in 
Caribisch Nederland gedeeld. Daaruit blijkt dat de kostendekkende tarieven in 
2019 (pre-corona) op Bonaire ongeveer 45 dollar per maand en op Sint Eustatius 
ongeveer 70 dollar per maand waren én voor de komende jaren de 
kostendekkende tarieven nog hoger zullen zijn. Vanwege de groei in aansluitingen 
en vraag naar water stijgt jaarlijks de benodigde hoeveelheid subsidie. Het 
voorzien in voldoende middelen om de vaste tarieven de komende jaren blijvend 
naar 7 USD te kunnen verlagen is al een opgave. Daarnaast subsidieert IenW 
incidenteel ook in investeringen in de drinkwatervoorziening op de eilanden, zoals 
de €4,5 mln die de komende drie jaar voor St. Eustatius beschikbaar wordt 
gesteld voor o.a. het robuust maken en uitbreiden van het drinkwaternet. Dit 
draagt bij aan de betaalbaarheid en zorgt ervoor dat de toegang tot betrouwbaar 
drinkwater de komende jaren geborgd blijft.  
 
De variabele elektriciteitstarieven (tarief per kWh) zullen in Caribisch Nederland 
net als in Europees Nederland stijgen per 1 januari 2022. Daarbij past echter wel 
de kanttekening dat in Caribisch Nederland geen aardgas wordt gebruikt. In lijn 
met de maatregelen voor de Europees Nederlandse energietarieven van 
huishoudens heeft het kabinet 2 mln. euro (ongeveer USD 2,24 mln.) ter 
beschikking gesteld aan het verzachten van de stijging van de 
elektriciteitstarieven van huishoudens. Er wordt nog nader bezien op welke wijze 
en aan welke huishoudens deze middelen worden toegekend. 
 
In de achterliggende periode is structureel ingezet op armoedebestrijding in 
Caribisch Nederland via het ijkpunt voor een sociaal minimum. Deze aanpak 
bestaat uit het verhogen van inkomens en verlagen van de kosten van 
levensonderhoud op Caribisch Nederland. Zo zijn het wettelijk minimumloon en de 
uitkeringen stap voor stap verhoogd en is er fors geïnvesteerd in de kwaliteit en 
het beter toegankelijk maken van kinderopvang. Ook investeert het kabinet in het 
bijbouwen van betaalbare woningen. Het volgende kabinet neemt deze aanpak 
verder ter hand, zoals te lezen is in het nieuwe regeerakkoord.  
 
Vraag 3 
Welke gevolgen heeft corona gehad voor de armoede in Caribisch Nederland? 
Welke gevolgen heeft de pandemie thans? Zijn deze gevolgen in tijd gekoppeld 
aan de duur van de coronamaatregelen of hebben zij zonder maatregelen ter 
bestrijding hiervan een langer en wellicht (semi)permanent effect?  
 
Antwoord 
Het kabinet heeft zich met het steunpakket voor Caribisch Nederland hard ingezet 
voor het financieel ondersteunen van door de coronacrisis getroffen werkgevers, 
zelfstandig ondernemers en werkloos geworden werknemers. Hiermee zijn 
belanghebbenden geholpen om de coronacrisis zo goed mogelijk door te komen. 
Het steunpakket biedt (tijdelijke) ondersteuning voor werkloos geworden 
werknemers en heeft daarmee een dempend effect op armoede.  
Het (sociaal)economisch effect van de pandemie op (middel)lange termijn, ook 
gerelateerd aan de duur van de coronamaatregelen, is op dit moment moeilijk te 
Pagina 3 van 4

