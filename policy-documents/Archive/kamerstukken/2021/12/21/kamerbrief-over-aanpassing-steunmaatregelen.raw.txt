 
 
 
 
> Retouradres Postbus 20401 2500 EK Den Haag 
 
Chief Economist 
  
 
De Voorzitter van de Tweede Kamer  
Bezoekadres 
der Staten-Generaal 
Bezuidenhoutseweg 73 
Prinses Irenestraat 6 
2594 AC Den Haag 
2595 BD  DEN HAAG 
Postadres 
 Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/ezk 
 
 
Ons kenmerk  
Datum 21 december 2021 
CE / 21320774 
Betreft Aanpassing steunmaatregelen 
 
 
Geachte Voorzitter, 
 
Vanwege de onzekerheid rondom de nieuwe variant van het coronavirus heeft het 
kabinet op 18 december jl. een stevigere lockdown aangekondigd. Deze lockdown 
loopt van 19 december 2021 tot en met 14 januari 2022. Het kabinet is zich ervan 
bewust dat deze plotselinge verdere aanscherping van de maatregelen een grote 
teleurstelling is voor de hele samenleving. We begrijpen ook dat deze maatregelen 
veel vragen van werkenden en ondernemers die keer op keer worden 
geconfronteerd met beperkingen.  
 
Het steunpakket in het vierde kwartaal van 2021 is ruim ingestoken – ruimer dan 
bij de lockdown vorig jaar winter – en ademt mee met mogelijke omzetverliezen 
ten gevolge van de huidige lockdown. Tegelijkertijd beseft het kabinet dat de 
contactbeperkende maatregelen die afgelopen zaterdag zijn genomen en direct 
ingingen, voor veel ondernemers als een verrassing kwamen. Ondernemers 
hebben door het abrupte karakter van de maatregelen weinig kans gehad om zich 
aan te kunnen passen aan de veranderde situatie. Met de tijdelijke verruiming van 
de steunmaatregelen in het vierde kwartaal van 2021 biedt het kabinet 
werkenden en ondernemers daarom extra ondersteuning en zekerheid. Hiermee 
komt het kabinet ondernemers tegemoet, maar hier kleven ook nadelen aan. Zo 
worden er door deze verruimingen ook meer niet-corona gerelateerde 
omzetschommelingen opgevangen met steun. Ook neemt het risico op fraude en 
misbruik toe. Verder verstoort steun de economische dynamiek, wat op lange 
termijn schade veroorzaakt. Het kabinet zoekt een balans tussen steun en de 
negatieve gevolgen. Daarom kiest het kabinet ervoor om de steun tijdelijk te 
verruimen voor het vierde kwartaal van 2021 en het steunpakket in het eerste 
kwartaal van 2022 grotendeels in stand te houden zoals aangekondigd in de brief 
1
van 14 december 2021 . 
 
Voor de langere termijn is er alles aan gelegen om nieuwe beperkingen en 
sluitingen te voorkomen; dat is de beste vorm van steun. Het kabinet werkt dan 
ook aan een aanpak die, met inbegrip van alle onzekerheden en verschillende 
scenario’s, op langere termijn duurzaam kan zijn. Met name de inzet van 
maatregelen (basismaatregelen, coronatoegangsbewijs op basis van 2/3G) en 
instrumenten (testen en traceren, vaccinatiestrategie) dienen bij te dragen aan 
 
1
 Kamerstukken II, 2020/2021, 2021Z23466 
 Pagina 1 van 1 
 

 
 
 
Chief Economist 
 
 
 
 
 
Ons kenmerk 
 
CE / 21320774 
omzetverlies hadden, maar nu plotseling hard worden geraakt door de lockdown, 
 
zoals niet-essentiële detailhandel en niet-essentiële dienstverlening. Vanwege de 
korte aankondigingsperiode in combinatie met deze onvoorziene omstandigheid 
heeft het kabinet besloten de omzetverliesdrempel van de TVL in het vierde 
kwartaal van 2021 eenmalig te verlagen van 30% naar 20%. Hiermee komt het 
kabinet ook die bedrijven tegemoet die door deze acute maatregelen worden 
geraakt in deze laatste weken van het kwartaal. Wel wordt de regeling daarmee 
minder gericht en neemt hiermee de ondoelmatigheid van de regeling toe. Door 
het verlagen van deze grens zullen ook meer ondernemers met reguliere 
omzetfluctuaties die niet aan coronabeperkingen gerelateerd zijn steun uit 
publieke middelen ontvangen. Het verlaagt tevens prikkels voor ondernemers om, 
ondanks de beperkende maatregelen, zo veel mogelijk omzet te genereren en 
drukt zo de economische activiteit. In het eerste kwartaal van 2022 blijft de 
omzetverliesdrempel de eerder aangekondigde 30%. 
 
Een voorraadvergoeding voor de horeca en detailhandel wordt niet opnieuw 
ingevoerd. Een dergelijke regeling is niet goed uitvoerbaar en maakt het niet goed 
mogelijk om tijdig steun te verlenen. Omdat de hiertoe gehanteerde SBI-codes in 
de praktijk niet voldoende eenduidig zijn voor fijnmazige subsidieverlening, 
hebben eerdere vergoedingen geleid tot zeer forse aantallen bezwaar- en 
beroepsprocedures die in de uitvoering zeer arbeidsintensief zijn. Het risico 
bestaat daarmee dat herintroductie van deze opslagen voor een verdere toename 
van het al zeer forse aantal bezwaar- en beroepszaken zorgt, waardoor de snelle 
uitbetaling van voorschotten vertraagd zou worden. Daarbij geldt voor de horeca 
dat afhaal veelal mogelijk is en dat daar vaak snel op kan worden overgeschakeld. 
Daarnaast geldt voor de gehele niet-essentiële detailhandel dat per direct click & 
collect mogelijk is. Hiermee zijn er meer mogelijkheden om de voorraden te 
verkopen dan de vorige winter.  
 
Deze wijziging van TVL Q4 2021 zal nog door de Europese Commissie moeten 
worden goedgekeurd. De regeling staat reeds open voor aanvragen; 
ondernemingen kunnen hun aanvragen gewoon indienen. Ondernemers met 
omzetverlies tussen de 20% en 30% kunnen pas een goedkeuring van RVO op 
hun aanvraag krijgen als de Europese Commissie de regeling goedkeurt. Het 
budgettaire beslag van de eenmalige verlaging van de omzetverliesdrempel komt 
naar schatting neer op € 475 miljoen.  
 
Schrijnende gevallen 
Er zijn al veel inspanningen gepleegd om oplossingen te zoeken voor bedrijven die 
door omstandigheden geen gebruik konden maken van het steunpakket; ook de 
Kamer heeft hier meerdere keren aandacht voor gevraagd. Binnen de TVL is 
daarom bijvoorbeeld in 2021 een extra keuze-referentiekwartaal toegevoegd om 
ondernemers hierin tegemoet te komen. Binnen de NOW is tevens een 
mogelijkheid gecreëerd om starters toegang tot de regeling te geven. In een 
aantal situaties heeft dat nog niet tot een afdoende oplossing geleid. Het kabinet 
blijft oog houden voor schrijnende gevallen en zal bezien in hoeverre deze groep – 
voor zover deze valt af te bakenen – in het kader van de diverse 
steunmaatregelen beter kan worden bereikt. Het kabinet zal de Kamer hierover 
informeren in het eerste kwartaal van 2022.  
 
 Pagina 2 van 10 

 
 
 
Chief Economist 
 
 
 
 
 
Ons kenmerk 
 
CE / 21320774 
het vereenvoudigd Bbz, mag er voor dat doel dan ook geen informatie over het 
 
vermogen worden opgevraagd. Te veel vermogen is geen reden op zich om de 
toekenning van het vereenvoudigd Bbz af te wijzen. 
 
Terugbetaling Tozo-leningen 
In de Tijdelijke overbruggingsregeling zelfstandig ondernemers (Tozo), die heeft 
gelopen tot 1 oktober 2021, is geregeld dat zelfstandig ondernemers per 1 januari 
2022 dienen te starten met het aflossen van de lening voor bedrijfskapitaal Tozo. 
Veel zelfstandig ondernemers zijn vanwege de huidige aangescherpte 
coronabeperkingen nog niet in staat om vanaf die datum aan hun aflossings- en 
renteverplichtingen te voldoen. Om deze reden besluit het kabinet om twee 
wijzigingen in de terugbetaling van deze leningen door te voeren die hierna 
worden toegelicht. 
  
Als eerste heeft het kabinet besloten om een wijziging door te voeren zodat de 
verplichting om de Tozo-lening terug te betalen aanvangt op 1 juli 2022 in plaats 
van 1 januari 2022 en dat gedurende de periode van dit uitstel geen rente wordt 
opgebouwd.  
 
2
Zoals beschreven in de Kamerbrief van 14 december jl. was het al mogelijk om 
individueel uitstel van de terugbetalingsverplichting te verlenen op grond van de 
Algemene wet bestuursrecht (Awb). De VNG en diverse gemeenten hebben het 
kabinet verzocht om het mogelijk te maken generiek uitstel te kunnen verlenen 
aan deze doelgroep, zonder dat er steeds een individuele afweging moet worden 
gemaakt. Gelet op de aangescherpte contactbeperkende maatregelen en de 
signalen van gemeenten en ondernemers komt het kabinet aan het verzoek 
tegemoet.  
 
De tweede wijziging betreft een verlenging van de looptijd van de Tozo-lening. 
Voor alle Tozo-leningen wordt de looptijd (de periode vanaf het moment van 
verstrekking tot het moment waarop deze moet zijn terugbetaald) met één jaar 
verlengd van 5 jaar tot 6 jaar.  
 
Bovengenoemde gewijzigde voorwaarden gelden voor alle verstrekte Tozo-
leningen. Gemeenten hoeven dus voor bestaande Tozo-leningen geen generiek 
besluit te nemen over het uitstel, maar kunnen volstaan met het informeren van 
de ondernemer over de aanstaande wijzigingen. Gemeenten die al wel 
beschikkingen hebben verstuurd naar individuele aanvragers over het 
terugbetalen per 1 januari 2022 van de Tozo-lening, zullen hier wel op moeten 
acteren. De wijzigingen zullen met terugwerkende kracht in werking treden.  
 
Zelfstandig ondernemers die eerder dan nodig rente en aflossing willen betalen, 
kunnen dit blijven doen. De rentestop over de periode 1 januari 2022 tot 1 juli 
2022 geldt ook voor hen. 
 
Cultuur 
 
2
 Kamerstukken II, 2020/2021, 2021Z23466 
 
 Pagina 2 van 10 

 
 
 
Chief Economist 
 
 
 
 
 
Ons kenmerk 
 
CE / 21320774 
tweede openstelling beschikbaar gesteld voor de periode van 9 tot en met 18 
 
november 2020 en 15 december 2020 tot en met 19 mei 2021.   
 
Schulden van ondernemers 
Ondanks het economisch steunpakket dat beschikbaar is, is er een groep 
ondernemers die met schulden te maken heeft of naar verwachting zal krijgen. 
Het gaat dan zowel om (onhoudbare) zakelijke schulden als om schulden 
waarvoor zij persoonlijk aansprakelijk zijn. Het beschikbare hulpaanbod voor 
ondernemers met zakelijke en persoonlijke schulden is in afzonderlijke regelingen 
en in verschillende domeinen geregeld, maar kent ook samenhang en overlap. 
Daarom is het van belang dat de dienstverlening voor die groep ondernemers 
meer in samenhang kan worden aangeboden en ontsloten. Het doel is dat zij 
beter en sneller worden geholpen bij het oplossen van hun schulden. 
  
In samenspraak met betrokken partijen zoals de VNG, NVVK, MKB-NL en de KVK 
blijft het kabinet zich inzetten om zoveel mogelijk ondernemers met financiële 
problemen te bereiken en hen de juiste hulp te bieden. Dit zal vorm krijgen via 
een gezamenlijke intentieverklaring. Hierover heeft de staatssecretaris van SZW 
3
uw Kamer bij brief van 10 december 2021 geïnformeerd. Een gericht en 
samenhangend pakket aan ondersteuningsmiddelen en de 
samenwerkingsafspraken tussen de professionals zullen onder andere onderdeel 
zijn van de intentieverklaring. Hierover is de staatssecretaris van SZW met 
partijen in overleg. Hier komt het kabinet in januari op terug. Daarnaast verkent 
de minister voor Rechtsbescherming samen met de rechtspraak en de 
branchevereniging voor bewindvoerders de mogelijkheden voor een pilot, waarbij 
voor ondernemers die willen stoppen of een doorstart maken en privé een 
restschuld overhouden een versneld traject van de Wet schuldsanering natuurlijke 
personen (Wsnp) ingezet kan worden. 
Verder zal de minister van Financiën met banken in gesprek gaan over 
schrijnende gevallen, om te bezien wat zij voor deze gevallen kunnen betekenen. 
Daarbij is het uitgangspunt dat banken maatwerk kunnen bieden, zoals zij ook 
sinds vorige zomer doen.  
 
Verlenging sluiting buitenschoolse opvang  
Het kabinet heeft besloten de sluiting van de bso met twee weken te verlengen tot 
en met 9 januari. Ook voor deze sluitingsperiode geldt de uitzondering dat de bso 
openblijft voor noodopvang aan kinderen van minimaal één ouder ouder/verzorger 
met een cruciale beroepsgroep en kinderen in een kwetsbare positie. Het gaat 
hierbij expliciet om kinderen van ouders die een contract hebben met de bso. De 
bso gaat in principe weer open op maandag 10 januari. De kinderdagopvang voor 
kinderen van 0-4 jaar en de gastouderopvang voor kinderen blijven open.  
 
Van de bso wordt in deze tijden een extra inspanning gevraagd om noodopvang te 
blijven bieden aan ouders die hier recht op hebben. Aan ouders die normaliter bso 
gebruiken, vragen wij de gehele factuur aan de kinderopvang te blijven voldoen, 
ook als zij op dit moment niet van opvang gebruik kunnen maken. De 
kinderopvangsector blijft daarmee in staat goede noodopvang te verzorgen. Voor 
 
3
 Kamerstukken II, 2021/22, 35 420, nr.450 
 
 Pagina 2 van 10 

 
 
 
Chief Economist 
 
 
 
 
 
Ons kenmerk 
 
CE / 21320774 
 
Totaal         590,6  
 
Tot slot 
De afgelopen weken nam het aantal besmettingen en nieuwe ziekenhuisopnames 
af. Helaas zijn de vooruitzichten door de nieuwe omikronvariant verslechterd. De 
plotselinge verwachte toename van besmettingen en nieuwe ziekenhuisopnames 
noopt opnieuw tot zware contactbeperkende maatregelen. Ondernemers worden 
hierdoor geraakt en zullen naar verwachting de komende periode minder of geen 
omzet kunnen draaien. Het kabinet is zich ervan bewust dat de huidige situatie 
een enorme teleurstelling is en ondernemers hard raakt. Het kabinet heeft 
bewondering voor de flexibiliteit van ondernemers en werkenden om met deze 
situatie om te gaan. Met het huidige steunpakket poogt het kabinet om 
ondernemers en werkenden waar mogelijk te ondersteunen.  
 
Tegelijkertijd beseft het kabinet dat de contactbeperkende maatregelen die 
afgelopen zaterdag zijn genomen en direct ingingen, voor veel ondernemers als 
een verrassing kwamen. Ondernemers hebben door het abrupte karakter van de 
maatregelen weinig kans gehad om zich aan te kunnen passen. Met de verruiming 
van de steunmaatregelen in voornamelijk het vierde kwartaal van 2021 biedt het 
kabinet werkenden en ondernemers daarom extra ondersteuning en zekerheid.  
 
De optelsom van de steunmaatregelen in het vierde kwartaal van 2021 kende 
daarbij al een ruimere maatvoering dan de steunmaatregelen in eerdere 
pakketten. Daarmee komt het kabinet ondernemers tegemoet. Er kleven echter 
ook nadelen aan een ruim steunpakket. Zo worden door de nieuwe verruimingen 
ook sneller gewone omzetschommelingen opgevangen met steun en neemt het 
risico op fraude en misbruik toe. Ook verstoort steun de economische dynamiek, 
wat op lange termijn schade toebrengt.  
 
Het kabinet kijkt ook vooruit en denkt, in gezamenlijkheid met onder andere 
sociale partners, na over een visie op de aanpak van corona op de (middel)lange 
termijn. Belangrijke onderdelen hierbij zijn een langetermijnvisie op onder meer 
het vaccinatiebeleid en het verlichten van de druk op de zorg. Beleid dat de 
vaccinatiegraad verhoogt, is en blijft de beste steunmaatregel. Dit zorgt er 
immers voor dat er minder contactbeperkingen nodig zijn, waardoor ondernemers 
op eigen kracht omzet kunnen genereren. Het bereiken van een hogere 
vaccinatiegraad kan scherpe keuzes vergen. Verschillende landen hebben nieuw 
beleid aangekondigd om de vaccinatiegraad verder te verhogen en veilige opening 
te faciliteren, waaronder 2G, financiële prikkels en een vaccinatieplicht.  
 
Een ander onderdeel daarvan is ook een visie op het steunbeleid op de lange 
termijn. Het ruimhartige steunpakket houdt bedrijvigheid en banen in stand. 
Tegelijkertijd bestaan er ook economische nadelen aan deze vorm en omvang van 
steun, die naarmate corona langer bij ons blijft ook steeds groter zullen worden. 
Ook leggen de steunmaatregelen een groot beslag op de overheidsfinanciën. 
Daarom kan het steunbeleid volgens het kabinet niet oneindig zijn. Om bedrijven 
in staat te stellen zich aan te passen, neemt het kabinet zich voor om het 
komende kwartaal duidelijkheid te bieden over het beleid omtrent de verdeling 
van risico’s. Dit biedt de mogelijkheid om de komende tijd een andere balans te 
 
 Pagina 2 van 10 

