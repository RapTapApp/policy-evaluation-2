35975-IV Wijziging van de begrotingsstaten van Koninkrijksrelaties (IV) en het 
BES-fonds (H) voor het jaar 2021 (wijziging samenhangende met de 
Najaarsnota) 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Koninkrijksrelaties heeft een aantal vragen voorgelegd aan 
de staatssecretaris van Binnenlandse Zaken en Koninkrijksrelaties over de Wijziging 
van de begrotingsstaten van Koninkrijksrelaties (IV) en het BES-fonds (H) voor 
het jaar 2021 (wijziging samenhangende met de Najaarsnota) (35975-IV). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Paternotte 
   
  Griffier van de commissie, 
  Meijers 
 
Nr Vraag Bijlage Blz. t/m 
(van) 
1 Vraag:  8   
Wat is de (financiële) situatie en stand van zaken bij Winair? Wat zijn de 
voorwaarden die verbonden zijn aan de hypothecaire lening voor Winair 
(rentepercentage, looptijd, aflossing, etc.)? 
 
 Antwoord:    
De Minister van Infrastructuur en Waterstaat heeft in haar antwoord op 
Kamervragen op 17 augustus 2021 (Aanhangsel Handelingen II 2021/22, nr. 
3784) aan uw Kamer laten weten dat Winair een liquiditeitsbehoefte heeft van 
enkele miljoenen Amerikaanse dollars. Op 21 oktober jl. schreef zij aan u dat het 
Kabinet meent dat het in principe aan het land Sint Maarten is om steun aan 
Winair te verlenen, en dat de deelneming in Winair is geëvalueerd. De resultaten 
daarvan komen u binnenkort toe (Aanhangsel Handelingen II 2021/22, nr. 405). 
 
De hypothecaire lening ter waarde van USD 3 mln. die de Staat op 31 december 
2020 aan Winair verstrekte, kent een rentepercentage van 4,41%. De initiële 
looptijd bedraagt 18 maanden, met de mogelijkheid tot uitstel naar 6 jaar.  
 
2 Vraag:  8   
In relatie tot de inkomstenderving Bonaire International Airport: hoe wordt 
omgegaan met inkomstenderving van andere Nederlandse luchthavens in 
Europees Nederland? 
 
 Antwoord:    
In lijn met Europees Nederland, ontvangen de openbare lichamen Bonaire, Sint 
Eustatius en Saba compensatie voor de derving van gemeentelijke belastingen. 
Echter, bij Europees Nederland valt de luchthavenbelasting niet onder de lokale 
belastingen en derving daarvan wordt dan ook niet gecompenseerd. Wel geldt dat 
(ook Europees) Nederlandse luchthavens gebruik hebben kunnen maken van de 
generieke maatregelen in de steun- en herstelpakketten, zoals de NOW.   
 
Totaallijst feitelijke vragen Wijziging van de begrotingsstaten van Koninkrijksrelaties (IV) en het BES-
fonds (H) voor het jaar 2021 (wijziging samenhangende met de Najaarsnota) (35975-IV-0)  1/3 

eerste serie schoolgebouwen. Deze afspraken gaan onder andere over het 
minimaal vereiste onderhoudsniveau van de schoolgebouwen en de ontwikkeling 
van de leerlingenaantallen per schoolbestuur en schoolgebouw in de komende 
jaren.  
 
Aangezien voor 2022 en 2023 al substantiële uitgaven voor dit project zijn 
begroot, is besloten de € 4,5 mln. die niet meer in 2021 wordt uitgegeven door te 
schuiven naar 2024. Het gevolg hiervan is dat deze middelen beschikbaar blijven 
voor Curaçao, en de onderhoudswerkzaamheden later plaats vinden en tot in 
2024 duren.  
6 Vraag:  12   
Waarom worden de middelen voor personele kosten COHO gerealloceerd? 
 
 Antwoord:    
Zie antwoord vraag 8. 
 
7 Vraag:  14   
Op welke wijze wordt bij het beleidsartikel "Versterking Rechtsstaat" invulling 
gegeven aan de bescherming van mensenrechten, in het bijzonder waar het gaat 
over de rechten van vluchtelingen? 
 
 Antwoord:     
Niet via beleidsartikel 1, maar vanuit andere beleidsartikelen is bijgedragen aan 
de bescherming van mensenrechten, zoals met hulp- en bijstandsprojecten aan 
Aruba en Curaçao (beleidsartikel 4). Zo wordt er door de Ministeries van 
Defensie, Justitie en Veiligheid en BZK in gezamenlijkheid met de landen 
gewerkt aan de versterking van maritieme grenzen, optimalisering van de 
vreemdelingenketen en specifiek verbetering van de vreemdelingenbewaring op 
Curaçao. Dit met het oog op versterking van procedures en verbetering van 
omstandigheden binnen het migratiebeleid. Met beleidsartikel 1 “Versterken 
rechtsstaat” wordt ingezet op het bevorderen van goed bestuur door een bijdrage 
te leveren aan het versterken van de rechtsstaat van de landen Aruba, Curaçao en 
Sint Maarten. Op basis van onder andere het Statuut voor het Koninkrijk der 
Nederlanden en verschillende rijkswetten verleent het Ministerie van 
Binnenlandse Zaken en Koninkrijksrelaties (BZK) ondersteuning om op 
verschillende terreinen, namelijk detentie, ondermijning en grenstoezicht, de 
versterking van de rechtstaat in de landen te stimuleren.  
 
8 Vraag:  16   
Wat zijn de totale kosten van de organisatie van COHO? 
 
 Antwoord:    
Voor de uitvoering van de werkzaamheden van COHO is in totaal € 14,7 mln. 
beschikbaar in 2021. Zolang COHO nog niet formeel is opgericht, worden de 
middelen voor COHO verstrekt via de reguliere begroting van KR (IV). Voor 
personele kosten van medewerkers die in dienst zijn, geldt dat de middelen 
worden gerealloceerd naar de begroting van BZK (VII). Voor de kosten van 
medewerkers die gedetacheerd zijn of worden ingehuurd, geldt dat deze worden 
gerealloceerd naar artikel 6 van de begroting van KR. In het totaal zijn er voor 
personele kosten € 3,7 mln. gerealloceerd. De overige budgetten zijn beschikbaar 
voor programma, onderzoeken en dergelijke van het COHO. 
 
Totaallijst feitelijke vragen Wijziging van de begrotingsstaten van Koninkrijksrelaties (IV) en het BES-
fonds (H) voor het jaar 2021 (wijziging samenhangende met de Najaarsnota) (35975-IV-0)  3/3 

