 
 
 
> Retouradres Postbus 20901 2500 EX  Den Haag 
Ministerie van 
De voorzitter van de Tweede Kamer 
Infrastructuur en 
der Staten-Generaal 
Waterstaat 
 
Binnenhof 4 
Rijnstraat 8 
2513 AA  DEN HAAG 
2515 XP  Den Haag 
Postbus 20901 
2500 EX Den Haag 
 
T   070-456 0000 
F   070-456 1111 
 
Ons kenmerk 
IENW/BSK-2021/328593 
  
Datum 10 december 2021 
Betreft Voornaamste budgettaire mutaties van het Ministerie van 
Infrastructuur en Waterstaat sinds de tweede suppletoire 
begroting 2021 
  
 
 
Geachte voorzitter, 
Met deze brief informeer ik u over de voornaamste budgettaire mutaties van de 
begroting van het Ministerie van Infrastructuur en Waterstaat (XII), het 
Infrastructuurfonds (A) en het Deltafonds (J) sinds de tweede suppletoire 
begroting 2021.  
  
 
Hoofdstuk XII – Infrastructuur en Waterstaat 
 
Artikel 11 Integraal Waterbeleid 
Bijdrage aan agentschap KNMI 
Het KNMI coördineert de Nederlandse bijdrage aan Argo en koopt de Argo Floats 
in. Voor de aankoop van Argo Floats (een observatiesysteem voor de oceanen) en 
het maken van een special over ocean literacy wordt er € 0,1 miljoen 
overgeheveld naar het KNMI. Vanwege een onvoorziene vertraging in de 
besluitvorming is het niet gelukt dit budget eerder over te hevelen.  
 
Artikel 13 Bodem en Ondergrond 
Caribisch Nederland Verplichtingen 
Sint Eustatius Nutsbedrijf (STUCO) heeft recent een externe review laten 
uitvoeren over hoe zij het investeringsbudget het meest efficiënt kunnen besteden 
binnen de mogelijkheden van het nutsbedrijf om de drinkwatervoorziening 
betrouwbaar te houden. Op basis daarvan wordt het aangevraagde subsidiebedrag 
(€ 725.000) toegekend en is het nodig om een verplichtingenschuif van 2022 naar 
2021 uit te voeren. 
 
In beginsel werd verwacht dat de verplichting in 2022 zou worden aangegaan. 
Echter, nu blijkt dat de verplichting al eind 2021 wordt aangegaan. Dit naar 
aanleiding van het beschikbaar komen van de resultaten van een uitgevoerde 
externe review over hoe de middelen het meest efficiënt kunnen worden besteed 
met de juiste prioriteringen die de toegankelijkheid van de drinkwatervoorziening 
ten goede komen. De kasbetalingen die begroot stonden blijven ongewijzigd. 
 
 
 
 
Pagina 1 van 5 
 

 
Verplichtingen- en kasoverboeking voor lening Winair 
Het betreft een overboeking van subsidies klimaat naar leningen voor het 
eenmalig ophogen van de hypothecaire lening aan Winair, die mijn voorganger op 
31 december 2020 met Winair afsloot. De lening wordt opgehoogd naar USD 4,5 
miljoen. Daarmee is de executiewaarde van het onderpand bereikt. Deze mutatie 
geldt als tussenoplossing, waarmee ik de luchtzijdige bereikbaarheid van Saba en 
Sint Eustatius op de korte termijn garandeer. Op de lange termijn zal ik een ander 
instrument inzetten om deze bereikbaarheid te borgen. Op dit moment verken ik 
de mogelijkheden daartoe, waaronder de mogelijkheid om een 
openbaredienstverplichting op te leggen op de routes tussen Sint Maarten en 
Saba/Sint Eustatius. Verder verwijs ik u naar de brief “Bereikbaarheid van Saba en 
Sint Eustatius” die ik ook vandaag aan u heb aangeboden. Deze mutatie vindt na 
Najaarsnota plaats, omdat de evaluatie naar de beleidsdeelneming in Winair 
onlangs is afgerond. 
 
Artikel 19 Uitvoering Milieubeleid en Internationaal 
Ophoging kasbudget t.b.v. opdrachtverstrekking RIVM 
De opdrachtverstrekking aan het Rijksinstituut voor Volksgezondheid en Milieu 
(RIVM) wordt op de begroting van IenW centraal gecoördineerd vanuit artikel 19. 
Voor een aantal projecten worden aanvullende opdrachten verstrekt en daarom 
wordt er vanuit diverse artikelen circa € 1 miljoen aan budget overgeboekt naar 
dit artikel. 
 
Artikel 20 Lucht en Geluid 
Verhoging kasbudget t.b.v. Specifieke uitkering Schone Lucht Akkoord (SPUK-SLA) 
Er is een gerede kans dat artikel 20 wordt overschreden met circa € 0,65 miljoen 
ten opzichte van de Najaarsnota als gevolg van uitgaven in het kader van de 
SPUK-SLA dat door RVO wordt uitgevoerd. Het loket voor aanvragen is per 1 
november gesloten en RVO heeft in totaal nog 13 aanvragen in behandeling voor 
een totaalbedrag van € 2,8 miljoen. Vooralsnog is niet duidelijk of deze resterende 
aanvragen worden toegekend of worden afgewezen omdat ze niet voldoen aan de 
voorwaarden voor subsidieverstrekking. Als alle aanvragen in behandeling worden 
gehonoreerd dan zal dit leiden tot een overschrijding van € 0,65 miljoen, 
aangezien de beschikbare middelen voor het jaar 2021 niet geheel toereikend zijn. 
Indien het kader daadwerkelijk wordt overschreden, zal het tekort worden gedekt 
vanuit de hiertoe beschikbare middelen in 2021 voor de reservering SLA op het 
Infrastructuurfonds. 
 
Artikel 21 Duurzaamheid 
Subsidie Milieu Centraal 
Vanuit artikel 14 wordt er € 75.000 overgeboekt naar artikel 21 in het kader van 
een subsidie die wordt verstrekt aan Milieu Centraal voor het verstrekken van 
consumentenvoorlichting over het onderwerp brandstofbesparend rijden. De 
subsidie aan Milieu Centraal wordt verantwoord op artikel 21.  
 
Opdracht aan het Nederlands Normalisatie Instituut (NNI) 
Vanuit artikel 22 wordt er € 51.000 overgeboekt naar artikel 21 in het kader van 
opdrachtverlening aan het NNI voor de ontwikkeling en het beheer van 
Nederlandse Normen NEN. Het gaat om een opdracht aan het NNI voor 
werkzaamheden in het kader van de Publicatiereeks Gevaarlijke Stoffen (PGS).  
 
 
 
 
 
Pagina 3 van 5 

 
Infrastructuurfonds (A) 
 
Artikel 12 Hoofdwegennet 
Ophoging verplichtingenbudget t.b.v. opdrachtverlening tijdelijke tolheffing 
Op artikel 12 Hoofdwegennet is een ophoging van het verplichtingenbudget 
noodzakelijk om de opdrachten voor de voorbereiding van het Tijdelijke Tolheffing 
te kunnen vastleggen (€ 16,2 miljoen). Deze opdrachten volgen uit de recentelijk 
afgeronde uitvoeringstoetsen en waren ten tijde van de Najaarsnota nog niet 
bekend. 
 
Artikel 15 Hoofdvaarwegennet 
Ophogen kasbudget (€ 20,5 miljoen) 
Op artikel 15 Hoofdvaarwegennet is een ophoging van het kasbudget noodzakelijk 
voor twee projecten. Het betreft de overdracht Haven Oudeschild en wegen en 
paden Texel die toch in 2021 worden afgekocht (overdracht Brokx-nat), € 16,8 
miljoen. Daarnaast is voor het project Waalbrug Nijmegen (vervanging en 
renovatie) een ophoging nodig van € 3,7 miljoen nodig voor de betaling van de 
claim van de aannemer in verband met het niet uitvoeren van fase 2 van het 
project. 
 
Artikel 19 Bijdragen andere begrotingen Rijk 
Terugboeking overschotten 
In de huidige systematiek vindt de verantwoording van bepaalde uitgaven voor de 
uitvoering van het programma Beter Benutten, het programma ERTMS, Topsector 
Logistiek en Vrachtwagenheffing plaats op de begroting Hoofdstuk XII. De 
middelen hiervoor zijn vrijgemaakt op het Infrastructuurfonds en worden steeds 
overgeheveld naar de begroting van Hoofdstuk XII, zodat aldaar de uitgaven 
kunnen worden verantwoord. Op de naar de begroting van Hoofdstuk XII 
overgehevelde budgetten doen zich in 2021 lagere uitgaven voor dan van tevoren 
gepland. Voor de hiervoor genoemde posten geldt dat de dit jaar niet-bestede 
middelen (max. € 8,5 miljoen) nu (tijdelijk) worden teruggeboekt naar het 
Infrastructuurfonds. 
 
 
Deltafonds (J) 
 
Artikel 3 Beheer, onderhoud en vervanging 
Verhoging verplichtingenbudget Bediening en besturing Maasobjecten 
Voor het project Bediening en besturing Maasobjecten (vervanging en renovatie) 
bestaat het voornemen in 2021 nog een meerjarige verplichting vast te leggen ad. 
€ 3,3 miljoen. De vertraging van de gunning van de werkzaamheden waardoor de 
gunning in 2022 werd verwacht is in mindere mate opgetreden, waardoor de 
verplichting alsnog in 2021 aangegaan kan worden. De totale projectenkosten 
blijven onveranderd. 
 
Hoogachtend, 
DE MINISTER VAN INFRASTRUCTUUR EN WATERSTAAT, 
 
 
 
 
drs. B. Visser 
 
Pagina 5 van 5 

