> Retouradres Postbus 20011 2500 EA
Ministerie van 
Aan de voorzitter van de Tweede Kamer der Staten-Generaal
Binnenlandse Zaken en 
Postbus 20018
Koninkrijksrelaties
Directoraat-Generaal 
2500 EA  Den Haag
Koninkrijksrelaties
Turfmarkt 147
Den Haag
Postbus 20011
2500 EA
Kenmerk
2021-0000648692
Uw kenmerk
Bijlage(n)
3
Datum 10 december 2021
Betreft 8e Voortgangsrapportage over de bestuurlijke ingreep Sint 
Eustatius
eInleiding 
In deze brief informeer ik uw Kamer over de voortgang van de projecten op Sint 
Eustatius en over de voortgang onder de Wet herstel voorzieningen Sint Eustatius. 
1
De laatste voortgangsrapportage ontving u op 31 mei jl. , waarvan de inhoud is 
besproken in het commissiedebat Sint Eustatius op 2 juni jl. 
 
Achtergrond 
Sint Eustatius kent sinds 18 juni jl. een nieuw bestuur. Op die dag benoemde ik 
mevrouw M.A.U. Francis tot regeringscommissaris en mevrouw C. Toet tot 
plaatsvervangend regeringscommissaris. Ik heb mevrouw Francis op 4 november 
jl. gesproken tijdens haar werkbezoek aan Nederland. De regeringscommissaris en 
ik hebben geconstateerd dat er nog veel uitdagingen zijn, maar Sint Eustatius boekt 
gestaag vooruitgang. 
 
Zo beschreef ik in de vorige voortgangsrapportage onder andere het ICT-project, 
dat nu met succes is afgerond. Ook werd er gesproken over een patstelling bij het 
Roaming Animals-project, terwijl men het nu eens is geworden over een nieuw-
ontwikkelde totaalaanpak. Daarnaast zijn er verdere voorbereidingen getroffen 
voor een aantal bouwprojecten, zoals de Gwendoline van Putten-school en de Road 
Behind The Mountain. Ten slotte is na een zorgvuldig doorlopen traject van ontwerp 
en aanbesteding, de luchthaven geopend.  
 
Sinds 2018 is de basis van de bestuurlijke ingreep onveranderd: het herstellen van 
de rechtsorde voor het welzijn van de bevolking van Sint Eustatius. Middels de Wet 
herstel voorzieningen Sint Eustatius wordt er intensief gewerkt aan duurzame 
resultaten. Zodoende ontstaan ontwikkelmogelijkheden, voor het eiland en haar 
bewoners.  
 
Ter uitvoering van de Wet herstel voorzieningen Sint Eustatius en in het kader van 
2
motie Özütok c.s. heeft het Openbaar Lichaam Sint Eustatius (OLE) de afgelopen 
 
1
 Tweede Kamer, 2020-2021, kamerstuk 35 570 IV, nr. 42. 
2
 Tweede Kamer, 2019-2020, kamerstuk 35422, nr. 8. 
Pagina 1 van 13

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Dat de vaccinatiegraad (te) laag is, meldde ik in mijn vorige brief ook. Nu, zes 
Kenmerk
2021-0000648692
maanden later, is de vaccinatiegraad onder volwassenen gestegen van 46 procent 
4
naar 56 procent. Ook worden sinds juni jl. jongeren tussen 12 en 17 jaar 
gevaccineerd, waarmee de algehele vaccinatiegraad momenteel uitkomt op 46 
procent. Dit is, negen maanden na het invliegen van de eerste vaccins op Sint 
Eustatius, nog niet de gewenste vaccinatiegraad voor een totale heropening van 
het eiland. Ik ben van mening dat wél alle economische activiteiten moeten worden 
opgestart en dat het OLE voor niet-gevaccineerden maatregelen moet blijven 
treffen. Het ministerie van VWS blijft het OLE adviseren op mogelijkheden om de 
vaccinatiegraad te verhogen. Ik wil de Statianen daarom nogmaals op het hart 
drukken dat een hoge vaccinatiegraad in deze tijden de basis vormt voor een 
weerbare economie en voor de publieke gezondheid. 
 
Bestuurlijk domein 
De vorige voortgangsrapportage stond in het teken van de stappen die Sint 
Eustatius genomen heeft sinds het installeren van de eilandsraad in oktober 2020. 
Intussen zijn we weer een aantal maanden verder en zie ik de kenmerken van goed 
bestuur op belangrijke onderdelen vaker terugkomen op Sint Eustatius. 
 
Goed bestuur 
Tijdens het commissiedebat Sint Eustatius op 2 juni jl. heb ik toegezegd om in deze 
voortgangsrapportage terug te komen op de kaders van goed bestuur. Zoals in de 
Wet openbare lichamen Bonaire, Sint Eustatius en Saba (WolBES) is verwoord, 
kenmerkt goed bestuur zich door een hoge mate van professionaliteit, integriteit, 
slaagvaardigheid en controleerbaarheid. De in de memorie van toelichting van de 
Wet herstel Voorzieningen Sint Eustatius genoemde twaalf criteria zijn gebaseerd 
op deze kenmerken. Om tot goed bestuur te komen, moet het bestuur in staat zijn 
haar taken naar behoren uit te voeren. Met deze voortgangsrapportage is aan deze 
toezegging voldaan. 
 
Rekenkamer Sint Eustatius 
Een rekenkamer heeft onder andere de taak om de rechtmatigheid van de 
bestedingen door het openbaar bestuur te onderzoeken. Het instellen van de 
Rekenkamer Sint Eustatius is een criterium uit Fase 1.0 uit de Memorie van 
Toelichting van de Wet herstel voorzieningen Sint Eustatius. De Rotterdamse 
Rekenkamer heeft hierin ondersteuning geleverd. De Rekenkamer Sint Eustatius is 
inmiddels operationeel en wordt momenteel bemenst door leden van de 
Rotterdamse Rekenkamer. De werving van lokale rekenkamerleden loopt. Naar 
verwachting kunnen de nieuwe leden begin 2022 worden benoemd. Een mooie stap 
richting een robuust, integer en zelfregulerend bestuur. 
 
De route-tijdtabel  
 
4
 Stand van zaken d.d. 11 november 2021. 
Pagina 2 van 13

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Academy. Dit is een online leerplatform dat zich richt op het geven van e-trainingen. 
Kenmerk
2021-0000648692
Daarin worden ambtenaren voorbereid op hun taak, rol en verantwoordelijkheid.  
 
Daarnaast gaat het opleidingsprogramma voor politici van start. Dit programma is 
onderdeel van fase 2.1. Echter, in het kader van het versnellen van de terugkeer 
naar reguliere democratische verhoudingen zal er eerder – begin 2022 - gestart 
worden met het programma. Het opleidingsprogramma bestaat uit het bijbrengen 
van kennis over wetgeving en staatskundige verhoudingen én uit het trainen van 
vaardigheden. Verder zal het opzetten van een dialoog tussen de eilandsraad, de 
regeringscommissaris en overige relevante overheidsorganisaties een belangrijk 
onderdeel worden van het programma. 
 
b) Verbeterplan financieel beheer  
Het Verbeterplan financieel beheer behoort tot fase 2.2 van de route-tijdtabel. Dit 
plan ziet toe op goed financieel beheer, als de basis van goed bestuur. Het OLE 
heeft in het afgelopen halfjaar belangrijke stappen gezet in het verbeteren van het 
financieel beheer. De achterstand in het opstellen en vaststellen van de 
jaarrekeningen tot en met 2020 is bijvoorbeeld ingelopen. De externe accountant 
heeft bij al deze jaarrekeningen een verklaring van oordeelonthouding afgegeven 
en het OLE werkt aan het oplossen van de bevindingen van de accountant.  
 
Het grootste deel van de maatregelen uit het verbeterplan financieel beheer is 
afgerond. Er wordt momenteel aan de laatste nog openstaande acties gewerkt, 
daartoe behoort onder andere dat het OLE moet komen tot een sluitende begroting.  
Daarnaast wordt op basis van een recentelijk opgesteld intern controleplan het 
bestaan en de werking van een “deugdelijke” administratieve organisatie binnen 
het OLE beoordeeld.  
 
Sinds de begroting 2021 heeft het College financieel toezicht Bonaire, Sint Eustatius 
en Saba (Cft BES) haar adviesfunctie bij de ontwerpbegroting weer hervat. Het Cft 
BES adviseert op verzoek van de regeringscommissaris ook bij ontwerp-wijzigingen 
van de begroting. De begroting 2021 en de eerste twee uitvoeringsrapportages van 
2021 zijn bovendien volledig in eigen beheer opgesteld. Voorheen werd er vooral 
geleund op externe inhuur. 
 
Het OLE gaat met de uitvoering van de route-tijdtabel een belangrijke tijd 
tegemoet. De route-tijdtabel geeft een goed inzicht in de planning en de te nemen 
stappen. Wanneer de route-tijdtabel over een half jaar wordt geëvalueerd kan er 
bezien worden op welke criteria Sint Eustatius vooruitgang heeft geboekt. 
 
Communicatie met de bevolking 
Naast de uitvoering van de route-tijdtabel is een betere communicatie over de 
voortgang en de behaalde resultaten een prioriteit van het OLE. Het OLE heeft 
hiervoor een nieuw communicatieplan opgesteld. Een onderdeel van het plan is om 
intensiever en pro-actiever gebruik te maken van bestaande en nieuwe 
communicatiemiddelen. Er wordt ingezet op meer visualisaties, een duidelijke 
website en het gebruik van focusgroepen vanuit de bevolking. Daarnaast ontvangen 
ambtenaren van het OLE een communicatietraining om de bevolking te informeren 
Pagina 2 van 13

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Burgerparticipatie  
Kenmerk
2021-0000648692
Er wordt ook gewerkt aan het betrekken van de bevolking bij de ontwikkelingen op 
het eiland. Het OLE geeft invulling aan burgerparticipatie door regelmatig town hall-
meetings te organiseren. Ook worden consultatierondes gehouden bij het opstellen 
van beleid of verordeningen en hebben de regeringscommissaris en de 
plaatsvervangend regeringscommissaris vanaf 1 september jl. een wekelijks 
spreekuur geopend. Tijdens dit spreekuur kunnen Statiaanse burgers met het 
bestuur in gesprek gaan over onderwerpen die zij belangrijk vinden. 
 
Tijdens het commissiedebat Sint Eustatius in juni 2020 heb ik u toegezegd om terug 
te komen op de meerwaarde van een burgerparticipatieraad. In bijlage 3 vindt u 
de brief van de plaatsvervangend regeringscommissaris, waarin zij mededeelt dat 
de installatie van een burgerparticipatieraad door de eilandsraad is afgewezen. Met 
deze brief is voldaan aan de toezegging-Van Dam (d.d. 3 juni 2020).  
 
ICT-project ‘Goed bestuur’ 
Het OLE werkt daarnaast ook aan moderne 
voorzieningen voor ambtenaren. Als 
voorzieningen up-to-date zijn, kan er effectief 
worden samengewerkt. In het ICT-project 
voor het moderniseren van de faciliteiten van 
het ambtenarenapparaat zijn dan ook grote 
stappen gezet. Waar ik in de vorige 
voortgangsrapportage kon melden dat de 
eerste fase van het ICT-project nog moest 
worden afgerond, kan ik nu melden dat fase 2 
van het ICT-project ‘Goed bestuur’ bijna klaar 
is. Sint Eustatius is daarmee het eerste eiland 
in het Caribische deel van het Koninkrijk dat 
volledig is overgegaan naar Microsoft 365. Een 
geweldige prestatie van collega’s van zowel 
SSO-RCN in Bonaire als van het Openbaar 
Eén van de ICT- trainingen aan 
Lichaam Sint Eustatius. Er moeten nog drie 
ambtenaren van het OLE.
locaties van het OLE worden overgezet naar het 
nieuwe, beveiligde netwerk. Nog dit jaar zal fase 2 van het project geheel zijn 
afgerond. De laatste fase van het project resulteert in goed toegeruste werkplekken 
die passen bij het nieuw te bouwen Centraal Overheidskantoor.  
 
 
  
Pagina 2 van 13

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Sport en beweging jeugd 
Kenmerk
2021-0000648692
Het kabinet heeft geld beschikbaar gesteld voor extra steun op korte termijn voor 
jeugd, sociaal en mentaal welzijn en leefstijl en sport. Vanuit het Caribisch Sport- 
en Preventieakkoord hebben coaches van de Koninklijke Nederlandse Voetbalbond 
(KNVB) en de Nederlandse Volleybal Bond (NeVoBo) in augustus een zomerkamp 
op het eiland georganiseerd voor kinderen en coaches. Zestig jongeren hebben 
twee weken lang dagelijks training ontvangen. Ook hebben twintig coaches hun 
trainersdiploma gehaald. Daarnaast wordt er ingezet op zwemvaardigheid voor de 
jeugd: 9 aspirant-instructeurs zijn begonnen met een training om kinderen zwemles 
te kunnen geven. Zo kunnen er meer kinderen op Sint Eustatius leren zwemmen 
én worden kinderen enthousiast gemaakt om te sporten en te bewegen. 
 
  
De regeringscommissaris (6e van rechts) met vertegenwoordigers van NeVeBO, 
KNVB, de Statia Sports Facility Foundation, International Boys en het Social Domain 
directoraat tijdens de startbijeenkomst van het zomerkamp.   
De komende periode gaan nog meer activiteiten dankzij dit extra geld plaatsvinden. 
Deze staan in het teken van een recent getekend memorandum van 
overeenstemming tussen Sint Eustatius en Saba, bedoeld om samen op te trekken 
op het gebied van sport. Onderdeel van het memorandum zijn het gezamenlijk 
ontwikkelen van kennis en vaardigheden, het versterken van de bestaande 
sportinfrastructuur en het vinden van aansluiting met de georganiseerde sport in 
de regio en Europees Nederland. 
 
  
Pagina 2 van 13

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Fysiek domein 
Kenmerk
2021-0000648692
Het fysiek domein behelst onder andere de natuur en de infrastructuur op het 
eiland. De natuur op Sint Eustatius verdient aandacht om weer te kunnen floreren. 
De infrastructuur zorgt voor de verbinding met eilanden rondom Sint Eustatius. 
Beiden zijn belangrijk voor een duurzame investering in het toerisme en daarmee 
ook in de economie. Daarnaast dragen ze bij aan de leefbaarheid op het eiland. Het 
OLE heeft daarom recent een opdracht uitgezet voor het uitbreiden en renoveren 
van de Gwendoline van Putten-school. De start van de bouw staat gepland in maart 
2022. 
 
Opening luchthaven 
Op 27 augustus 2021 zijn de nieuwe FISO 
(Flight Information Service Office) toren en 
passagiersterminal op de F.D. Roosevelt 
Airport feestelijk geopend. Met muziek en 
dans werd gevierd dat Sint Eustatius nu een 
luchthaven heeft die klaar is voor de 
toekomst. De regeringscommissaris 
bedankte in haar toespraak de ministeries 
van IenW en BZK namens de Statiaanse 
bevolking voor hun steun. Een 
aandachtspunt blijft het meerjarig beheer- 
en onderhouds-programma van de 
luchthaven. Hiervoor worden momenteel de 
financiële mogelijkheden verkend. 
   
 
De officiële opening van de nieuwe 
terminal
Anti-erosie 
Opnieuw ging het afgelopen halfjaar veel aandacht uit naar maatregelen om 
verdere erosie tegen te gaan. Inmiddels zijn de eerste resultaten van de metingen 
met betrekking tot stromingen, getijden en golfslag bekend en worden 
geanalyseerd. De resultaten worden gebruikt voor maatregelen tegen kusterosie 
en voor de renovatie en uitbreiding van de zeehaven. 
 
  
Pagina 2 van 13

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrelaties
Loslopend vee/Roaming animals 
Kenmerk
2021-0000648692
In de zevende voortgangsrapportage werd gemeld dat het Roaming Animals- 
project op weerstand is gestuit bij de bevolking en bij boeren. De weerstand had 
betrekking op het begin van de werkzaamheden in het Boven Nationaal Park, terwijl 
bewoners in het stedelijk gebied grote problemen ervaren met loslopend vee. Het 
is van belang dat de natuurschade in het Boven Nationaal Park zo snel mogelijk 
wordt gestopt, voordat de schade onomkeerbaar wordt. Daarom is besloten om het 
vee tegelijk in zowel het stedelijke gebied als in de natuurgebieden te ruimen. 
Omdat het probleem rondom loslopend vee niet op zichzelf staat, heeft het OLE een 
integrale aanpak ontwikkeld. De aanpak bestaat uit landbouwontwikkeling, 
natuurherstel, het verwijderen van loslopend vee, het verbeteren van de veterinaire 
dienst en voedselveiligheid. De stuurgroep Land & Water heeft dit programma, 
Integrale Aanpak Land Herstel genoemd, inmiddels vastgesteld.  
 
 
Dit is een alledaags beeld op Sint Eustatius. Het Caribean Netherlands Science 
Institute (CNSI) heeft begin dit jaar uitgerekend dat er naar schatting zo’n 15.000 
geiten rondlopen in het noordelijk deel van het eiland, waarvan 8.000 in Nationaal 
Park Boven. 
 
Het programma valt onder de Uitvoeringsagenda Natuur en Milieu (NEPP) van de 
ministeries van LNW, I&W en BZK. Deze uitvoeringsagenda richt zich op het creëren 
van een weerbare en een gezonde natuurlijke omgeving, waarin belangrijke 
Caribische soorten en ecosystemen kunnen worden behouden. Tegelijkertijd moet 
er ruimte zijn voor sociaaleconomische ontwikkeling en het behouden van de 
culturele identiteit van het eiland.  
 
 
 
 
  
Pagina 2 van 13

