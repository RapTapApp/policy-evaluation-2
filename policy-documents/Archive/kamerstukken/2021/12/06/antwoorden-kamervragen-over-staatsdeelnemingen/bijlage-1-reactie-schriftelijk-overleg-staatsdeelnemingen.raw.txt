VERSLAG VAN EEN SCHRIFTELIJK OVERLEG  
II Reactie van de minister van Financiën en de staatssecretaris van Financiën - 
Fiscaliteit en Belastingdienst 
 
1. Inleiding 
 
Met interesse hebben wij kennisgenomen van de vragen die door de verschillende fracties zijn 
gesteld naar aanleiding van de Kamerbrief Vooruitblik Beheer Staatsdeelnemingen 2020, het 
Jaarverslag Beheer Staatsdeelnemingen 2020 en Kamerbrieven over KLM, ABN Amro, Abellio 
Duitsland en de Volksbank. Hieronder vindt u de beantwoording van de vragen. De vragen uit de 
hoofdstukken 2 t/m 11 zijn beantwoord door de minister van Financiën. Dit betreft de algemene 
vragen en vragen over ABN AMRO, Volksbank, KLM en Schiphol, NS/Abellio, ProRail, Havenbedrijf 
Rotterdam, TenneT, Invest-NL en UCN. Hoofdstuk 12 over de kansspelaanbieders is beantwoord 
door de staatssecretaris van Financiën – Fiscaliteit en Belastingdienst. In de beantwoording wordt 
de volgorde van het verslag aangehouden. 
 
2. Algemene vragen  
 
De leden van de D66-fractie vragen om in de nieuwe nota deelnemingenbeleid een overkoepelende 
visie van het Nederlandse deelnemingenbeleid te verwerken, met daarin drie punten verwerkt: een 
toelichting op wanneer een onderneming in staatshanden moet zijn (en wanneer niet meer), welk 
maatschappelijk doel een staatsdeelneming vervult (en waarom dat doel enkel bereikt kan worden 
door aandeelhouder te zijn) en wat het beoogde en geplande afbouwpad is, als een onderneming 
niet permanent in staatshanden hoeft te zijn.  
 
De nota deelnemingenbeleid beschrijft hoe de staat het aandeelhouderschap in 
staatsdeelnemingen invult. De invulling van het aandeelhouderschap bestaat uit drie onderdelen: 
het aangaan van deelnemingen, het beheer van deelnemingen en het afstoten van deelnemingen. 
De leden van de D66-fractie vragen aandacht voor een drietal punten binnen deze onderdelen. Het 
opstellen van een nieuwe nota deelnemingenbeleid is aan een nieuw kabinet. Het is dan ook aan 
het nieuwe kabinet om de suggesties van de leden van de D66-fractie te overwegen en te 
verwerken in de nieuwe nota deelnemingenbeleid. 
 
De leden van de D66-fractie vragen of de bewindslieden tevreden zijn met de score zoals blijkt uit 
tabel 4.13 over de naleving van de richtlijnen in het jaarverslag staatsdeelnemingen 2020. De 
leden vragen welke acties worden ondernomen om ervoor te zorgen dat staatsdeelnemingen 
minstens aan de internationale afspraken voor maatschappelijk verantwoord ondernemen voldoen 
en of zij kunnen verwachten dat alle staatsdeelnemingen volgend jaar minstens aan internationale 
MVO-standaarden voldoen. Ook vragen de leden hoe de staat als aandeelhouder zorgt voor een 
koploperspositie van staatsdeelnemingen op het gebied van maatschappelijk verantwoord 
ondernemen. Daarnaast vragen de leden of de minister kan aangeven hoe staatsdeelnemingen 
individueel en gezamenlijk bijdragen aan beleid dat niet alleen voorkomt dat de wereld slechter 
wordt, maar bijdraagt aan verbetering van de wereld voor mens en milieu. 
 
Op 16 juni 2020 heb ik de Tweede Kamer geïnformeerd over het aangescherpte MVO-beleid. Als 
aandeelhouder verwacht ik dat staatsdeelnemingen een voorbeeldfunctie vervullen in hun eigen 
sector bij het nemen van hun verantwoordelijkheid voor mensen, de maatschappij en het milieu 
voor zover deze worden beïnvloed door de bedrijfsactiviteiten van deze deelneming. Daarom vraag 
ik van de staatsdeelnemingen dat ze zoveel mogelijk aansluiten bij breed gedragen internationale 
richtlijnen ten aanzien van i) het opstellen en implementeren van MVO-beleid en ii) transparantie 
en rapportage. Daarnaast heb ik de staatsdeelnemingen gevraagd om drie tot zes concrete 
doelstellingen te formuleren op het gebied van de thema’s mensenrechten, veilige werkomgeving, 
klimaat & milieu en financiële transparantie & anti-corruptie.  
 
2 

De leden van de fractie van D66 lezen dat staatsdeelnemingen enkel investeren in het buitenland 
als er een solide business case is, waarbij de risico’s zich beperken tot het geïnvesteerde kapitaal. 
De leden van de D66-fractie vragen hoe hierbij rekening wordt gehouden met het belang van de 
Nederlandse consument en belastingbetaler bij internationale activiteiten van een 
staatsdeelneming. 
 
De leden van de D66-fractie vragen zich in het kader van internationale activiteiten van 
staatsdeelnemingen af hoe de minister rekening houdt met het belang van de Nederlandse 
consument en belastingbetaler. Zoals opgenomen in de Nota Deelnemingen hoeven de in de 
strategie voorgenomen activiteiten van een deelneming zich niet te beperken tot het publieke 
belang in enge zin. Er kunnen gegronde redenen zijn om bredere activiteiten te ontplooien. 
Kostenefficiëntie of een veranderende omgeving zijn daarvan voorbeelden. De strategische koers 
van de onderneming is de basis voor de investeringsvoorstellen die daaruit voortvloeien. Het 
initiatief voor investeringsplannen ligt bij het bestuur van de onderneming. Het is aan het bestuur 
om de juiste initiatieven te ondernemen om de publieke taken naar behoren te kunnen uitvoeren 
(belang van de Nederlandse consument) en tegelijkertijd de financiële continuïteit van de 
onderneming te waarborgen (belang van de Nederlandse belastingbetaler). Als het bestuur een 
investeringsplan heeft dat goedkeuring van de aandeelhouder worden bij de beoordeling van deze 
investeringen (zowel binnenlandse als buitenlandse) op hoofdlijnen de volgende onderwerpen 
betrokken: 1) strategie en publiek belang, 2) rendement, 3) risicoanalyse en risico-
beheersingsmaatregelen en 4) implementatie.  
 
Als onderdeel van deze toets, vraag ik de staatsdeelneming inzichtelijk te maken op welke manier 
de investering het publiek belang dient en of deze binnen de strategie van de onderneming past. 
Daarbij kijk ik in brede zin naar de mogelijke maatschappelijke effecten van de voorgenomen 
investeringen, waaronder de potentiële gevolgen hiervan voor de Nederlandse activiteiten en dus 
de Nederlandse consument. Bij gereguleerde deelnemingen kan dan gedacht worden aan het 
opvragen van het effect op de tarieven voor eindgebruikers. Ook weeg ik hierbij de financiële 
risico’s van een potentiële investering.  
 
Daarnaast stel ik waar nodig bijzondere eisen aan de vormgeving of inrichting van buitenlandse 
activiteiten (bijvoorbeeld juridische en financiële afscherming). De mate waarin de kernactiviteiten 
in Nederland op orde zijn en het eventuele track record dat de deelneming heeft opgebouwd in het 
buitenland weeg ik ook mee in het totaaloordeel over de investering. Bij de beoordeling kan ik mij 
bij laten staan door onafhankelijke juridische en financieel-economische adviseurs.  
 
Door te vragen de bijdrage aan het publiek belang concreet te maken en door het inperken van de 
risico’s wordt rekening gehouden met zowel het belang van de Nederlandse consument als het als 
het belang van de Nederlandse belastingbetaler. 
 
De leden van de CDA-fractie vragen hoe vaak wordt getoetst of staatsdeelnemingen nog 
voldoende aansluiten bij de basis van het deelnemingenbeleid. Daarnaast vragen de leden van de 
CDA-fractie of de minister van elke staatsdeelneming kan aangeven wat het publiek belang is en 
waarom dat door de staat geborgd dient te worden. Deze leden vragen tevens hoe de minister dit 
publieke belang begrijpt. Zij vragen of de minister dit, zoals bij bedrijven gerelateerd aan 
kansspelen, begrijpt als het beter kunnen reguleren, controleren en veilig houden van een dienst 
is, of dat de minister dit publieke belang begrijpt als het veiligstellen van essentiële 
dienstverlening aan de burger, bijvoorbeeld energielevering of waarborgen dat iedereen in 
Nederland een bankrekening krijgt om te voorkomen dat mensen niet kunnen deelnemen aan de 
samenleving. Ook vragen deze leden hoe vaak de portefeuille wordt herijkt. 
 
In een steeds veranderende omgeving dient de staat zich regelmatig de vraag te stellen of 
staatsaandeelhouderschap voor iedere staatsdeelneming nog steeds noodzakelijk is om publieke 
belangen te borgen. Elke staatsdeelneming wordt daarom eens in de zeven jaar geëvalueerd. De 
hoofdvraag van die evaluatie is of het aandeelhouderschap als aanvullend borgingsinstrument, 
2 

Onderstaande tabel geeft de NOW-steun in miljoenen weer per staatsdeelneming. Voor de eerste 
NOW-aanvraagperiode is voor sommige ondernemingen de definitieve tegemoetkoming reeds 
bepaald. In de gevallen waarbij de definitieve tegemoetkoming lager was dan het betaalde 
voorschot, is dit terugbetaald. De definitieve vaststelling van NOW 1 heeft voor KLM, NS en Thales 
nog niet plaatsgevonden. De vaststelling is momenteel onderhanden bij het UWV of in afwachting 
van de accountantscontrole. NS heeft reeds een groot gedeelte van de NOW 1 terugbetaald, omdat 
de voorwaarden van de Beschikbaarheidsvergoeding OV bepalen dat voor het hoofdrailnet geen 
gebruik mag worden gemaakt van de NOW-regeling. Voor de NOW-rondes 2 t/m 6 is de deadline 
voor de definitieve berekening nog niet verstreken. Daarom zijn hieronder voor die periodes alleen 
de voorschotten opgenomen. 
 
Tabel 1: NOW-steun in miljoenen per staatsdeelneming 
  
Holland 
KLM Schiphol NS Thales 
 Casino 
NOW 1 Ontvangen voorschot 31,9 345 30,7 92,8 6 
Definitieve tegemoetkoming 38,9 n.n.b. 37,4 n.n.b. n.n.b. 
Terugbetaald (-) of aanvullend 
ontvangen (+) (betreft 
+ 7,0 n.n.b. + 6,7 - 85,7 n.n.b. 
ontvangen voorschot – 
definitieve tegemoetkoming) 
2
NOW 2-6 Ontvangen voorschot 165,7 1.163 109,4 31,5 0 
Totaal NOW ontvangen (totaal 
ontvangen definitief NOW 1 en 
204,6 1.508 146,8 38,6 6 
voorschotten NOW 2 t/m 6)  
 
De leden van de SP-fractie lezen dat de minister een lijst heeft verstrekt van goedgekeurde 
investeringsvoorstellen van staatsdeelnemingen. Vier van de dertien goedgekeurde 
investeringsvoorstelleen betreffen buitenlandse investeringen door Nederlandse 
staatsdeelnemingen. Deze leden hebben eerder hun zorgen geuit over buitenlandse investeringen 
door staatsdeelnemingen welke er onder andere toe leiden dat Nederlandse bedrijven, waaronder 
staatsdeelnemingen, concurreren op het Nederlandse spoor met Duitse staatsbedrijven. Zij zijn 
hierover nog altijd niet enthousiast en vinden dat Nederlandse staatsdeelnemingen vooral dienen 
te investeren in Nederland. Hoe groot is het risico dat Nederland loopt bij deze investeringen? Hoe 
ontwikkelt de totale waarde van buitenlandse investeringen door Nederlandse staatsdeelnemingen 
zich in de afgelopen tien jaar? Welke buitenlandse investeringen zijn het afgelopen jaar gedaan 
door Nederlandse staatsdeelnemingen? 
 
De leden van de SP-fractie vragen hoe groot het risico is dat Nederland loopt bij buitenlandse 
investeringen. Het is niet mogelijk om exact aan te geven hoe groot het risico is dat Nederland 
loopt bij alle buitenlandse investeringen tezamen. Ieder investeringsvoorstel is immers uniek. 
Daarom houd ik bij de beoordeling van het investeringsvoorstel en de bijbehorende risico’s 
rekening met de specifieke feiten en omstandigheden van het geval. In gesprekken met de 
deelneming probeer ik mij een beeld te vormen van de kans dat een risico zich voordoet en wat 
daarvan de mogelijke (financiële) consequentie is. De staatsdeelneming behoort daarbij inzichtelijk 
te maken welke beheersmaatregelen zij, op organisatie- of projectniveau, heeft getroffen om de 
risico’s te mitigeren.  
 
Daarnaast vragen de leden van de SP-fractie hoe de totale waarde van buitenlandse investeringen 
door Nederlandse staatsdeelnemingen zich in de afgelopen tien jaar ontwikkelen.  
 
2
 Voor NOW 2-6 wordt geschat dat EUR 30,6 miljoen aan voorschot te veel is overgemaakt. Dit bedrag wordt 
teruggestort, wanneer de definitieve tegemoetkoming is vastgesteld. 
2 

medewerkers vrijwillig vertrokken. Door de meest recente COVID-19 maatregelen is de 
ontwikkeling van het personeelsbestand echter moeilijk te voorspellen. 
  NS wordt tevens hard geraakt door de COVID-19 crisis. Bij NS zijn er geen medewerkers 
als gevolg van de COVID-19 crisis ontslagen. NS bespaart daarom de komende jaren EUR 
1,4 miljard, onder andere door het inkrimpen van het personeelsbestand met circa 2.300 
banen via natuurlijk verloop. 
  Bij Thales zijn geen medewerkers als gevolg van de COVID-19 crisis ontslagen. Thales 
voorziet ook geen inkrimping van het personeelsbestand, maar juist een groei. 
 
De leden van de SP-fractie vragen hoe de salariëring van bestuurders van staats- een 
beleidsdeelnemingen zich heeft ontwikkeld ten opzichte van salarissen in de private sector en ten 
opzichte van de werknemers van deze staats- en beleidsdeelnemingen.  
 
Op 1 oktober 2021 heb ik uw Kamer meegedeeld, dat ik geen eigen cijfers beschikbaar heb van 
3
bestuurdersbeloningen van private ondernemingen. Om toch een vergelijking te kunnen maken is 
informatie over de ontwikkelingen van de totale bestuurdersbeloningen (vaste en variabele 
componenten) van Nederlandse beursgenoteerde bedrijven opgenomen in de Amsterdam Midkap 
Index (AMX-index) geraadpleegd. Uit die vergelijking valt onder andere op te maken dat CEO’s 
van AMX-bedrijven zes keer zoveel verdienen als CEO’s van staatsdeelnemingen, gemeten naar de 
verhouding tussen de medianen. Voor CFO’s is dat vier keer zoveel.  
 
Herijkingen van het beloningsbeleid van staatsdeelnemingen in de periode 2015-2021 hebben 
geleid tot een matiging van maximale beloningen (in sommige gevallen tot een gelijkblijvende 
beloning). Onderdeel van de herijkingen is dat de arbeidsovereenkomst van bestuurders gelijk 
moet lopen aan de benoemingsperiode, waardoor bestuurders bij afloop van hun 
4
benoemingstermijn geen vertrekvergoeding krijgen. Geen enkele bestuurder ontvangt meer dan 
20% van de vaste beloning aan variabele beloning. Voor een aantal deelnemingen is een variabele 
component geen onderdeel van het beloningsbeleid. Ook heeft een aantal deelnemingen 
(bijvoorbeeld Holland Casino, Schiphol) in 2020 geen variabele beloning uitgekeerd in verband met 
Covid-19. Bij de NS heeft het bestuur vrijwillig hun vaste beloning met 10% verlaagd en van de 
mogelijkheid om bonussen toe te kennen werd al eerder afgezien. De beloningsontwikkeling in de 
afgelopen jaren is daarmee in de meeste gevallen beperkt gebleven tot indexatie. In aanvulling 
daarop vraagt u naar de ontwikkeling van salariëring van bestuurders van beleidsdeelnemingen. 
Hiervoor geldt dezelfde conclusie als voor staatsdeelnemingen: eventuele stijging van het vaste 
salaris is ook bij beleidsdeelnemingen doorgaans beperkt tot indexatie. 
 
In de eerdere beantwoording wordt tevens verwezen naar de tabel uit het Jaarverslag Beheer 
Staatsdeelnemingen 2020 met beloningsverhoudingen tussen werknemers en CEO’s van 
staatsdeelnemingen. Het gemiddelde verhoudingsgetal is over de jaren heen afgenomen (van 6,0 
in 2017 naar 5,0 in 2020), waaruit valt op te maken dat het verschil tussen de beloningen van 
voorzitters van raden van bestuur en werknemers van deelnemingen over de afgelopen jaren 
gemiddeld kleiner is geworden. Voor beleidsdeelnemingen heb ik deze cijfers niet. 
 
De leden van de GroenLinks-fractie vragen of de minister vindt dat alle staatsdeelnemingen Paris-
proof doelstellingen moeten hebben, welke ook vertaald worden in CO -reductiedoestellingen in 
2
lijn met Parijs. De leden vragen ook of staatsdeelnemingen daar waar zij in relevante sectoren 
actief zijn daar wat de minister betreft een voortrekkersrol in dienen te vullen. Daarnaast vragen 
de leden op welke manier de minister vanuit deelnemingen ondernemerschap op maatschappelijke 
waardencreatie stimuleert.  
 
 
3
 Kamerstukken II 2021-2022, 28165, nr. 355, vraag 20.  
4
 De deelneming is zelf verantwoordelijk voor het sluiten van arbeidsovereenkomst en zal zich daarbij moeten 
houden aan wat daarover is opgenomen in het door de algemene vergadering van aandeelhouders 
vastgestelde beloningsbeleid. Ten tijde van de herijking van het beloningsbeleid bestaande 
arbeidsovereenkomsten zijn ongewijzigd gelaten.  
2 

 
De leden van de GroenLinks-fractie vragen daarnaast naar een kader voor het beoordelen van 
MVO-doelstellingen. De staat als aandeelhouder toetst MVO-doelstellingen aan verschillende 
criteria, zoals benoemd in het MVO-beleid staatsdeelnemingen.  
 
De criteria zijn als volgt: 
  Relevant voor de bedrijfsactiviteit en duurzaamheidsuitdagingen die hiermee gepaard gaan 
  Relevant voor de publieke belangen die de specifieke deelneming borgt 
  Lange termijn 
  Traceerbaar (maar niet per definitie kwantificeerbaar) 
  Duidelijk en goed te communiceren   
 
Deze criteria zijn gekozen om te zorgen dat staatsdeelnemingen materiële thema’s kiezen waarbij 
de voortgang voor een langere periode gemonitord kan worden. Een groot deel van de MVO-
doelstellingen voldoet momenteel aan deze criteria. Zoals ook blijkt uit het Jaarverslag Beheer 
Staatsdeelnemingen 2020 ligt er ook nog ruimte voor verbetering. Als aandeelhouder ben ik 
hierover in gesprek met de deelnemingen.  
 
De leden vragen ook of ik bereid ben om deelnemingen te vragen een transitieplan op weg naar 
net-zero op te stellen. Zoals gerapporteerd in het Jaarverslag Beheer Staatsdeelnemingen 2020 
hebben veel deelnemingen doelstellingen gesteld voor de weg naar net-zero. Dit geldt met name 
voor deelnemingen in de energie- en transportsector, in lijn met de gedachte dat klimaat en milieu 
met name voor deze deelnemingen relevant (‘materieel’) zijn. AFKL, Gasunie, Havenbedrijf 
Rotterdam en KLM hebben bijvoorbeeld CO2-reductiestellingen voor 2030 geformuleerd en ook NS 
zet zich in voor fossielvrij ondernemen. Als aandeelhouder ben ik met de deelnemingen in gesprek 
over het transitiepad naar deze doelstellingen, zodat de voortgang traceerbaar is. In het 
Jaarverslag Beheer Staatsdeelnemingen van 2021 zal worden gerapporteerd over de voortgang 
ten aanzien van deze doelstellingen. 
 
De leden van de GroenLinks-fractie vragen of de minister vindt dat staatsdeelnemingen als de 
Volksbank en ABN AMRO identieke of zelfs meer ambitieuze MVO-verplichtingen zouden moeten 
hebben dan commerciële banken. Zij vragen bovendien waaruit blijkt dat hier op dit moment 
sprake van is. 
 
Zoals eerder ook aangegeven in mijn antwoord aan uw fractie aangaande de afdwingbaarheid van 
MVO-beleid bij staatsdeelnemingen, heeft de staat als aandeelhouder geen wettelijke 
bevoegdheden om MVO-verplichtingen te eisen. De afdwingbaarheid vanuit de staat als 
aandeelhouder is daarom meer indirect vormgegeven. In algemene zin verwacht ik van alle 
deelnemingen dat zij een voorbeeldrol vervullen op het gebied van MVO in hun eigen sector. 
Bij ABN AMRO en de Volksbank sta ik meer op afstand, aangezien aandeelhouderschap is belegd 
bij NLFI. NLFI heeft nadrukkelijk oog voor maatschappelijk verantwoord ondernemen. De dialoog 
over ESG (Environmental, Social & Governance) en de ontwikkelingen die daarin plaatsvinden 
voert NLFI op doorlopende basis met haar deelnemingen. NLFI streeft het verbeteren van het 
duurzame profiel van de deelnemingen na en stimuleert als aandeelhouder het vergroten van de 
transparantie van de deelnemingen op het gebied van MVO.  
 
NLFI heeft mij toegelicht dat ABN AMRO en de Volksbank reeds meerdere jaren een focus op 
diverse ESG-onderwerpen hebben. Zo zijn ABN AMRO en de Volksbank bij meerdere ESG-
gerelateerde initiatieven aangesloten zoals de Principles for Responsible Banking en het 
Partnership for Carbon Accounting Financials (PCAF). Bij een aantal van deze initiatieven zijn de 
banken (mede)initiatiefnemer geweest en tonen daarmee een voortrekkersrol. Ik vind het goed 
om te constateren dat deze banken die rol nemen. 
 
2 

Het aandeelhouderschap van de staat in staatsdeelnemingen begint bij publieke belangen. Met de 
vormgeving als onderneming beoogt de staat op een doelmatige, zakelijke manier de publieke 
belangen te borgen. Publiek aandeelhouderschap brengt bepaalde maatschappelijke 
verantwoordelijkheden voor staatsdeelnemingen met zich mee. Van staatsdeelnemingen verwacht 
ik dat zij een voorbeeldrol vervullen, bijvoorbeeld op het gebied van MVO.  
 
Staatsdeelnemingen leggen verantwoording af met hun eigen jaarverslag. In hun jaarverslagen 
gaan de deelnemingen niet alleen in op de financiën, maar ook op de borging van het publiek 
belang en de waarde die zij op de lange termijn creëren. 
 
Het kabinet is terughoudend met het investeren van kapitaal in nieuwe deelnemingen. Het 
aandeelhouderschap is niet het eerst aangewezen instrument om publieke belangen te borgen. Er 
moeten zwaarwegende redenen zijn om risicodragend te participeren in vennootschappen. De 
vraag of de inzet van een staatsdeelneming een instrument kan zijn om een specifiek publiek 
belang te borgen moet per geval worden bekeken. Periodiek wordt van iedere staatsdeelneming 
geëvalueerd of het aandeelhouderschap van de staat nog steeds het juiste instrument is om de 
publieke belangen te borgen. Indien dat niet het geval is, kan de deelneming worden afgestoten.  
 
De leden van de Partij voor de Dieren-fractie vragen of het kabinet bereid is om Bonaire Brandstof 
Terminals B.V. alsnog van nieuwe statuten te voorzien, waarin staat dat geen nieuwe fossiele 
infrastructuur zal worden aangelegd. Zo ja, hoe ziet het plan eruit? Zo nee, kan de minister dan 
uitleggen hoe het in stand houden van het aanbod van fossiele brandstoffen voor de komende 30 
tot 40 jaar door nieuwe fossiele infrastructuur aan te leggen bijdraagt aan de transitie naar een 
8
duurzame energievoorziening, wat volgens de website van Bonaire Brandstof Terminals B.V. één 
van de doelen is van deze beleidsdeelneming? 
 
Namens de staatssecretaris van Economische Zaken en Klimaat (EZK) (Klimaat en Energie) 
beantwoord ik de vragen van de leden van de Partij voor de Dieren-fractie over Bonaire Brandstof 
Terminal (BBT). De oprichting van BBT moet vooral bezien worden in het licht van de urgentie om 
de benodigde toevoer van brandstoffen voor de elektriciteits- en drinkwaterproductie en het weg- 
en luchtverkeer van Bonaire op een veilige manier te kunnen garanderen. Voor een groot deel 
gaat BBT zich richten op het realiseren van opslag voor brandstof voor verkeer van, naar en op het 
eiland Bonaire. Het is onwaarschijnlijk dat op korte termijn gevlogen en getransporteerd kan 
worden op volledig duurzame wijze, zeker gelet op de grotendeels intercontinentale luchtvaart, die 
goed is voor ongeveer 30 à 40% van de brandstofopslag van de beleidsdeelneming. De 
opslagfaciliteit voor brandstof voor elektriciteitsproductie omvat slechts circa 30% van de opslagen 
die BBT zal realiseren. Om deze reden acht het kabinet het van belang dat BBT de benodigde 
brandstofopslagen gaat realiseren.  
 
Niettemin heeft verduurzaming op Bonaire de aandacht van het kabinet. EZK werkt aan een plan 
voor BBT voor investeringen in hernieuwbare energie op Bonaire, aangezien BBT op verzoek van 
de Kamer een statutair doel erbij heeft gekregen waardoor BBT een rol kan spelen in verdere 
verduurzaming op Bonaire. Voor dit plan reserveert EZK bij najaarsnota 2021 maximaal 10 miljoen 
euro. Hiermee kan BBT aanvullend kapitaal aantrekken, voor investeringen in duurzame energie 
op Bonaire. BBT is in gesprek met de betrokken partijen op Bonaire om op korte termijn stappen 
te zetten in de verduurzaming van de elektriciteitsproductie. Daarmee borgt BBT én de garantie 
voor elektriciteits- en drinkwaterproductie en het weg- en luchtverkeer van Bonaire op een veilige 
manier én kan BBT stappen zetten in de verduurzaming van elektriciteitsproductie op Bonaire. 
 
Op verzoek van uw Kamer, middels de motie Boucke c.s., laat EZK ook een routekaart naar een 
100 procent duurzame energievoorziening in Caribisch Nederland opstellen. Hierbij wordt ook 
gekeken naar de rol van BBT in verduurzaming op Bonaire. De staatssecretaris van EZK – Klimaat 
en Energie verwacht de routekaart januari 2022 naar uw Kamer te sturen. 
 
8
https://www.bbtbonaire.com 
2 

Beheer Staatsdeelneming niet gerapporteerd wordt over MVO-beleid van beleidsdeelnemingen en 
of beleidsdeelnemingen zich ook MVO-doelen zouden moeten stellen en daarover rapporteren.  
 
Voor de criteria van de MVO-doelen verwijs ik naar mijn antwoord op de vragen van de GroenLinks 
fractie.  
 
Zoals aangegeven in het Jaarverslag Beheer Staatsdeelnemingen 2020 is er in dit jaarverslag 
enkel vooruitgeblikt op de doelstellingen omdat deze in 2020 voor het eerst zijn geformuleerd. In 
de hierop volgende jaarverslagen zal er gerapporteerd worden over de voortgang op doelstellingen 
in een specifiek jaar. Hierbij wordt ook vermeld aan welke SDG’s de doelstellingen bijdragen zodat 
inzichtelijk is hoe de MVO-doelstellingen bijdragen aan de brede welvaart.  
 
Het aandeelhouderschap van beleidsdeelnemingen is belegd bij beleidsdepartementen. De 
beleidsdepartementen zijn zelf verantwoordelijk voor de invulling van dit aandeelhouderschap en 
de invulling van MVO-beleid.  
 
3. ABN AMRO 
 
De leden van de VVD-fractie vragen welke vorderingen zijn gemaakt in de versterking van de rol 
van poortwachter van de bank en welke stappen heeft de minister ondernomen om die versterking 
(wettelijk) mede mogelijk te maken?  
 
ABN AMRO heeft in de afgelopen jaren stappen gezet om de invulling van haar rol als poortwachter 
te verbeteren. Per 1 januari 2019 heeft ABN AMRO het programma Detecting Financial Crime 
(DFC) opgezet en substantieel extra (financiële) middelen beschikbaar gemaakt voor personeel, 
systemen en processen. Aan het eind van 2020 was het totaal aantal voltijdbanen betrokken bij de 
uitvoering van de 'Client Life Cycle'-processen volgens ABN AMRO toegenomen tot 3.800 (ca. een 
op de vijf banen bij ABN AMRO). 
 
Om te onderstrepen dat naleving van de Wwft de hoogst mogelijke prioriteit verdient, heb ik NLFI 
(dat de aandelen in ABN AMRO beheert), direct nadat de aanwijzing van DNB in augustus 2019 
met betrekking tot geconstateerde tekortkomingen bij de naleving van onderdelen van de Wwft, 
bekend werd, gevraagd om mij te informeren over de voortgang bij de te nemen maatregelen. 
Zoals ik uw Kamer in mei 2021 heb laten weten heeft de bank na het bekend worden van de 
schikking aangegeven dat de voortgang van het verbeterprogramma verloopt volgens het met 
10
DNB afgestemde schema en naar verwachting eind 2022 zal zijn afgerond . Zowel NLFI als het 
ministerie staan op afstand van de dagelijkse bedrijfsvoering van de bank. Dit is een 
aangelegenheid van de raad van bestuur. 
 
Het kabinet kijkt doorlopend naar maatregelen om het stelsel te verbeteren en de effectiviteit te 
vergroten. Specifiek vormt de vervulling van de poortwachterfunctie hier een belangrijke rol bij. 
Vergroten van de effectiviteit van de poortwachterfunctie is de tweede pijler in het plan van 
aanpak witwassen van juni 2019. Er zijn al diverse maatregelen genomen om de uitvoerbaarheid 
en effectiviteit te vergroten. Daarnaast lopen er nog maatregelen met betrekking tot het delen van 
informatie tussen poortwachters die de uitvoerbaarheid en effectiviteit moeten gaan vergroten. 
 
De leden van de D66-fractie vragen welke acties de staat als aandeelhouder heeft ondernomen om 
zich ervan te verzekeren dat staatsdeelnemingen zich aan geldende wet- en regelgeving houden. 
Hoe vervult de staat een actieve rol in het borgen van de compliance door staatsdeelnemingen?  
 
Het is evident dat staatsdeelnemingen zich, net als andere ondernemingen in Nederland, dienen te 
houden aan de geldende wet- en regelgeving. Het bestuur is hiervoor verantwoordelijk. De raad 
van commissarissen houdt toezicht op het bestuur. Daarnaast hebben veel staatsdeelnemingen te 
 
10
 Kamerstukken II, 2020-2021, 31789 nr. 102 
2 

betrokkenheid verder terug in de verschillende samenwerkingsverbanden waar de banken 
onderdeel van zijn of waar zij zijn toegetreden. De bewustwording is sectorbreed en geldt niet 
alleen voor banken die (deels) in staatshanden zijn. DNB constateerde al in haar zbo-
verantwoordingen van de afgelopen jaren dat de tone at the top is veranderd en ook in de brief 
naar aanleiding van de transactie van ABN AMRO ziet de opmerking op de sector als geheel. 
 
Zoals de leden van de D66-fractie aangeven, zien we recentelijk ook vaker situaties waarin de 
toegang tot het betalingsverkeer onder druk lijkt te staan, mede als gevolg van een striktere 
toepassing van de poortwachterfunctie. Het categoriaal uitsluiten van bepaalde groepen klanten is 
niet in lijn met de anti-witwasregelgeving. Deze vraagt een individuele risico-afweging. Toegang 
tot financiële diensten en het betalingsverkeer is een belangrijke randvoorwaarde voor zowel 
particulieren als ondernemers. Ik ben voortdurend in gesprek met de instellingen en 
toezichthouders over de uitvoering en handhaving van de Wwft, om te voorkomen dat deze 
wetgeving tot onwenselijke uitkomsten leidt voor burgers en bedrijven. De manier waarop 
instellingen omgaan met hoog-risicogroepen, waaronder eventuele hogere tarifering, moet 
uitlegbaar en proportioneel zijn. Zoals ik aan uw Kamer heb toegezegd zal ik hierover met de 
banken en binnen het Maatschappelijk Overleg Betalingsverkeer in overleg treden en de Kamer 
hierover informeren. 
 
De leden van de PVV-fractie vragen hoe het heeft kunnen gebeuren dat ABN AMRO ernstig tekort 
is geschoten in haar rol als poortwachter in het kader van de Wwft.  
 
Het Openbaar Ministerie (OM) heeft geconstateerd dat de bank jarenlang is tekortgeschoten in de 
naleving van de Wwft. Ik vind deze feiten zeer ernstig. Dat vind ik niet alleen vanuit mijn 
verantwoordelijkheid voor de financiële sector in den brede, maar ook vanuit mijn rol als (via 
NLFI) aandeelhouder van ABN AMRO. Hierbij is het van belang om op te merken dat naleving van 
deze wet- en regelgeving door een individuele instelling niet iets is waar ik direct op toezie. Het 
compliancebeleid, waaronder naleving van de Wwft, is een aangelegenheid van (het bestuur van) 
instellingen zelf, onder toezicht vande raad van commissarissen. De inhoudelijke dialoog (en 
handhaving) over naleving van de Wwft dient plaats te vinden tussen de instelling en 
toezichthouder DNB (en het OM indien het strafrecht aan de orde is). Aandeelhouders (NLFI) en de 
staat als certificaathouder staan op afstand van het dagelijks bestuur en de bedrijfsvoering. Wel 
gebruik ik mijn positie als eigenaar van ABN AMRO (via NLFI) om het belang van naleving van de 
Wwft te onderstrepen. Naar aanleiding van de aanwijzing van DNB in augustus 2019 met 
betrekking tot geconstateerde tekortkomingen bij de naleving van onderdelen van de Wwft, heb ik 
aan NLFI gevraagd de maatregelen die de bank neemt nauwgezet te volgen en mij daarover te 
11
informeren . Dit heeft NLFI gedaan. Ik zal mij hier ook in de komende periode door NLFI over 
laten informeren.  
 
De leden van de PVV-fractie vragen wanneer de minister op de hoogte was van de schikking en 
wanneer de minister hiermee heeft ingestemd. 
 
12
Zoals ik heb toegelicht in de Kamerbrief over de schikking , werden ambtenaren van mijn 
ministerie op woensdag 14 april 2021 door NLFI geïnformeerd dat het strafrechtelijk onderzoek 
zich in de afrondende fase bevond, waarna ik hier op 16 april 2021 persoonlijk van op de hoogte 
13
werd gebracht . Het feit dat het OM strafrechtelijk onderzoek deed was reeds in september 2019 
14
bekend geworden . Op zondagavond 18 april 2021 ben ik door de CEO en voorzitter van de raad 
van commissarissen van de bank op hoofdlijnen over de transactie geïnformeerd, waarna ik mij op 
maandagochtend 19 april 2021 na publicatie van het feitenrelaas door het OM heb kunnen 
vergewissen van de geconstateerde feiten. Ik heb geen rol bij het onderzoek of de totstandkoming 
van de transactie gehad en heb hier ook geen goedkeurende rol bij.  
 
11
 Aanhangsel handelingen II, 2018-2019, nr. 3914  
12
 Kamerstukken II, 2020-2021, 31789 nr. 102 
13
 Kamerstukken II, 2020-2021, 31789 nr. 102 
14
 Kamerstukken II, 2019-2020, 31477, nr. 42 
2 

ABN AMRO heeft in het nieuwsbericht hierover toegelicht dat Jurgen Stegmann om persoonlijke 
redenen heeft besloten om terug te treden als lid van de Raad van Commissarissen van ABN 
AMRO. Ik heb hierover geen nadere informatie. 
 
De leden van de SP-fractie vragen zich af of de minister beseft dat het veel vragen oproept 
wanneer burgers hard worden gestraft voor bijvoorbeeld het onopzettelijk verkeerd invullen van 
een toeslagaanvraag maar dat bankiers wegkomen met een schikking om strafvervolging te 
voorkomen. Begrijpt de minister dat het gevoel van rechtszekerheid, evenals het vertrouwen in de 
rechtsstaat, ernstig in het geding kan komen wanneer mensen het gevoel hebben dat de 
strafmaat, of mogelijkheden om straf te ontlopen, afhangt van de sociale klasse waartoe hij of zij 
behoort?  
 
Het Openbaar Ministerie onderzoekt in elke strafzaak of strafrechtelijke vervolging van personen, 
die leiding hebben gegeven aan bedrijfscriminaliteit of daarvoor verantwoordelijk gehouden 
kunnen worden, mogelijk is. In dit kader is verder van belang dat op 22 juni 2021 de minister van 
Justitie en Veiligheid het rapport “Een verkennend kwalitatief onderzoek naar klassenjustitie in de 
Nederlandse strafrechtketen” aan uw Kamer heeft toegezonden. Er wordt momenteel gewerkt aan 
een aanvullend kwantitatief onderzoek. Zo spoedig mogelijk na afronding van dit kwantitatieve 
onderzoek zal het kabinet een inhoudelijke reactie op beide onderzoeksrapporten aan uw Kamer 
toezenden. 
 
Deze leden vragen verder wat de stand van zaken is omtrent het strafrechtelijke onderzoek naar 
de betrokkenheid van de oud-bestuursleden bij de geconstateerde tekortkomingen? 
 
Over de stand van zaken van lopende strafrechtelijk onderzoeken doet het Openbaar Ministerie 
geen uitspraken. 
 
De leden van de Groep van Haga vragen zich af of de banken niet te hard zijn aangepakt na de 
economische crisis van 2008? Deze leden vragen of de opgelegde en afgedwongen 
poortwachtersfunctie (Wwft), waarbij de staat het eerste deel van de opsporingsbevoegdheid 
outsourcet bij commerciële marktpartijen, eigenlijk uitvoerbaar is.  
 
Het systeem van poortwachters van het financiële stelsel bestaat al geruime tijd en was ook al 
onderdeel van de wetten die de voorganger van de Wwft waren. Dit systeem wordt internationaal 
als het meest effectieve systeem gezien om witwassen te voorkomen en te bestrijden. Het maakt 
onderdeel uit van de internationale standaarden van de Financial Action Task Force en de Europese 
anti-witwasrichtlijnen. Het systeem moet voorkomen dat criminelen het financieel stelsel 
gebruiken om hun crimineel verkregen vermogen in het legale financiële stelsel te brengen en het 
zo wit te wassen. De poortwachters zijn de partijen die als eerste contact hebben en die als eerste 
informatie kunnen hebben over vermogen met mogelijk criminele herkomst. Het stelsel heeft 
daarmee een belangrijke preventieve werking. Dit staat nog los van het doorgeven van 
ongebruikelijke transacties die in de opsporing gebruikt kunnen worden.  
 
Het kabinet kijkt doorlopend naar maatregelen om het stelsel te verbeteren en de effectiviteit te 
vergroten. Specifiek vormt de vervulling van de poortwachterfunctie hier een belangrijke rol bij. 
Vergroten van de effectiviteit van de poortwachterfunctie is de tweede pijler in het plan van 
aanpak witwassen van juni 2019. Er zijn al diverse maatregelen genomen om de uitvoerbaarheid 
en effectiviteit te vergroten. Daarnaast lopen er nog maatregelen met betrekking tot het delen van 
informatie tussen poortwachters die de uitvoerbaarheid en effectiviteit moeten gaan vergroten. 
 
4. Volksbank 
 
De leden van de VVD-fractie vragen wat het beoordelingskader van NFLI is ten aanzien van de 
Volksbank en welke financiële kritieke prestatie-indicatoren (KPI’s) worden gehanteerd. Zij vragen 
2 

Dividend pay-out 
60% 60% 60% 60% 40-60%  
ratio 
Efficiëntieratio 
(operationele 
lasten, inclusief 
21
58,7% 63,6% 61,7% 70,6% 57-59% 
wettelijke 
heffingen, gedeeld 
door totale baten) 
Leverage ratio 5,5% 5,5% 5,1% 5,2% >4,5% 
bron: voortgangsrapportage NLFI 2021 
 
NLFI is van mening dat de bank met de nieuwe strategie werkt aan noodzakelijke transformaties 
zoals een diversificatie van inkomsten, flexibilisering van haar kostenstructuur en structurele 
verbetering van datamanagement. NLFI benadrukt daarbij dat de implementatie van de nieuwe 
strategie niet een-op-een leidt tot privatisering. Een veelheid van factoren beïnvloeden 
privatiseringsopties. NLFI wijst hierbij onder andere op de uitdaging die de lage rente met zich 
meebrengt. Dit is een element dat in grote mate door externe factoren worden bepaald. Met name 
voor rendement op eigen vermogen en de efficiency ratio zijn deze externe factoren belangrijk. 
NLFI wees ook in de vorige voortgangsrapportage uit 2019 al op de uitdagingen van de lage rente 
22
voor de bancaire sector. 
 
De leden van de VVD-fractie vragen daarnaast te reflecteren op de KPI’s, waaronder rendement in 
relatie tot de maatschappelijke doelstellingen. Ik ben van mening dat de maatschappelijke 
doelstellingen voor banken in algemene zin en de Volksbank in het bijzonder, hand in hand kunnen 
gaan met solide financiële prestaties, waaronder een gezond rendement op eigen vermogen. Het is 
aan de bank om de juiste keuzes te maken die bijdragen aan het bereiken van de doelen voor de 
stakeholdergroepen en daarnaast de financiële targets te bereiken. In lijn met de ACM - 
maatregelen in verband met het belang van dat NLFI namens de staat houdt in zowel ABN AMRO 
als de Volksbank bepalen de instellingen zelfstandig hun eigen strategisch-commerciële beleid. 
Ingevolge voornoemde maatregelen is de invloed van het ministerie en NLFI ingeperkt en is het 
niet aan mij een oordeel te vellen over alle KPI’s die de bank heeft vastgesteld. 
 
De leden van de VVD-fractie vragen verder wat nu de exitstrategie van de minister is en wat de rol 
van de Volksbank zelf hierbij is?  
 
Voor de exit-strategie is in de eerste plaats het behalen van voortgang op de strategie van belang. 
Hierbij staat de Volksbank zelf aan het roer. Een juiste strategie is altijd noodzakelijk; zowel in 
staatshanden als in private handen is dit een randvoorwaarde voor een gezonde onderneming. Ik 
vind het positief om te zien dat de bank een strategie heeft opgesteld met noodzakelijke 
transformaties in uitdagende marktomstandigheden en dat de uitvoering hiervan enthousiast ter 
hand wordt genomen door de directie en de medewerkers van de bank. Zoals NLFI ook aangeeft in 
haar meest recente voortgangsrapportage is het belangrijk om implementatie van de strategie en 
de effecten daarvan nauwgezet te monitoren, zodat tijdig kan worden beoordeeld of de nieuwe 
strategie het gewenste effect sorteert. NLFI heeft hier met de bank afspraken over gemaakt. NLFI 
zal in de volgende voortgangsrapportage(s) (die ik ook met uw Kamer deel) ingaan op de 
voortgang bij de implementatie van de strategie en de gereedheid van de bank voor een besluit 
over haar toekomst.  
 
De leden van de PVV-fractie vragen waarom de bank volgens NLFI nog niet klaar is voor een 
besluit over de toekomst. 
 
Uit de meest recente voortgangsrapportage van NLFI blijkt dat de marktomstandigheden – die ten 
tijde van de vorige voortgangsrapportage ook al uitdagend waren - sindsdien niet materieel ten 
 
21
 Gecorrigeerd voor incidentele posten 2020 (reorganisatievoorziening) was de efficiëntieratio 65,8%.  
22
 Kamerstukken II, 2019-2020, 33532 nr. 87 
2 

dat ook de Raad van Commissarissen een nieuwe voorzitter krijgt. Het is voor mij dan ook een 
natuurlijk moment om binnenkort het stokje over te dragen.” 
 
De leden van de PVV-fractie vragen om een tijdlijn van hoe vaak leden van de raad van 
commissarissen en raad van bestuur van de Volksbank vroegtijdig hun functie hebben neergelegd 
in de afgelopen tien jaar en wat de reden hiervan was.  
 
Hieronder vindt u een overzicht hoe vaak bestuurders en commissarissen zijn afgetreden voor het 
einde van hun benoemingstermijn.  
 
Voor de volledigheid eerst het volgende. Op 30 september 2015 is SNS Bank N.V. (sinds 1 januari 
2017 de Volksbank N.V.) als zelfstandige entiteit afgesplitst van SNS REAAL N.V. en verplaatst 
naar de staat. De informatie hieronder voor de jaren 2012 tot en met 2015 ziet op SNS Reaal N.V. 
Dit is dus een andere entiteit dan de Volksbank N.V. 
 
Tabel 4: Overzicht vroegtijdig aftreden Volksbank 
Jaar Directie Raad van commissarissen 
2012 - - 
2013 1x - nationalisatie van SNS REAAL 5x - nationalisatie SNS REAAL en om 
1x - de opsplitsing van SNS REAAL de omvang van de raad van 
commissarissen te verkleinen 
2014 - - 
2015 1x - overdracht van de aandelen SNS 1x - verkoop van de verzekeringstak 
Bank door SNS REAAL aan de van SNS REAAL 
Nederlandse Staat 1x - overdracht van de aandelen SNS 
Bank door SNS REAAL aan de 
Nederlandse Staat 
2016 1x - ziekte - 
2017 - - 
2018 1x – opvolger gevonden en benoemd - 
2019 1x - andere functie - 
2020 1x - opvolger gevonden en benoemd  - 
1x - dynamiek tussen de directieleden 
vormde onvoldoende basis voor een 
constructieve samenwerking 
1x - verschil van inzicht over de gang 
van zaken, het te voeren beleid en de 
te volgen koers van de bank 
2021 - 1x – zie toelichting in persbericht in 
de vorige vraag 
 
De leden van de fractie van het CDA vragen hoe het publiek belang het beste gediend kan worden 
met de voorliggende toekomstopties voor de Volksbank.  
 
In de verkenning ten aanzien van de Volksbank heb ik het publieke belang van een bank in het 
algemeen en de maatschappelijke profilering van de Volksbank in het bijzonder uiteengezet. 
Banken vervullen een vitale functie op het gebied van betalen, sparen en financieren en zijn 
daarmee essentieel voor een goed functionerende economie. Onder de maatschappelijke functies 
van een bank vallen bijvoorbeeld het beheren van spaargeld en het (mede) organiseren van het 
betalingsverkeer, maar ook het functioneren als poortwachter en om zo witwassen en 
terrorismefinanciering tegen te gaan.  
 
In de eerder aangehaalde verkenning heb ik aangegeven dat het publieke belang van banken 
primair kan worden geborgd met het instrument van wet- en regelgeving. Dan zijn de “spelregels” 
2 

 
Nadat ik medio 2020 door NLFI geïnformeerd ben over de ontwikkelingen in de directie van de 
Volksbank, heb ik richting de voorzitter van de raad van commissarissen en de voorzitter van het 
bestuur van NLFI mijn zorgen geuit. Een stabiel bestuur en gezonde bestuursdynamiek is 
essentieel voor (de continuïteit van) de koers van de bank. Ook op ambtelijk niveau is in die 
periode contact geweest met NLFI en ook met de voorzitter van de raad van commissarissen over 
de situatie in het bestuur van de bank. Wel heb ik aangedrongen op een extern onderzoek naar de 
bestuursdynamiek. 
 
De Volksbank heeft in augustus 2020 een extern onderzoek aangekondigd naar de 
bestuursdynamiek. De onderzoekers hebben in februari 2021 het onderzoek afgerond en 
concluderen dat de directie en de raad van commissarissen de afgelopen tijd niet steeds optimaal 
hebben gefunctioneerd en dat de relatie tussen beide organen evenmin altijd gezond was. Hoewel 
het dus inderdaad onrustig was in de top van de bank is de financiële positie en de financiële 
stabiliteit van de bank nooit in gevaar geweest.  
 
Zoals ik ook in het algemeen overleg over de staatsdeelnemingen op 3 februari 2021 heb 
aangegeven was het in eerste instantie aan de raad van commissarissen en directie om 
maatregelen te treffen. NLFI heeft hier regelmatig met de raad van commissarissen over 
gesproken. Zelf heb ik mij ook actief laten informeren door NLFI en in enkele gevallen ook 
rechtstreeks door de raad van commissarissen over de keuzes en afwegingen van de directie en de 
raad van commissarissen. 
 
De leden van de fractie van de PvdA vragen verder of ik bereid ben eindelijk de stap te zetten de 
Volksbank om te vormen tot een bank van nut voor iedereen, ofwel in staatshanden, ofwel in 
andere vorm, maar in ieder geval af te zien van een puur marktgedrevenbenadering? 
 
Ik heb in de verkenning ten aanzien van de toekomst van de Volksbank aangegeven dat primair de 
directie verantwoordelijk is voor de vormgeving en borging van de nutsfunctie, de benadering van 
klanten en de maatschappelijke profilering. De raad van commissarissen houdt toezicht op de 
directie van de Volksbank. Als (via NLFI) aandeelhouder van de bank sta ik daarbij op afstand. Wel 
betrekt NLFI de voortgang van de bank bij de strategie bij de voortgangsrapportages die zij opstelt 
over de gereedheid van de bank voor een besluit over haar toekomst. In deze strategie staat de 
gedeelde waarde ambitie (die ziet op het creëren van waarde voor alle stakeholders en niet alleen 
de aandeelhouder) centraal. Deze voortgangsrapportages worden ook met uw Kamer gedeeld.  
 
Daarnaast heb in deze verkenning aangegeven dat ondanks deze autonomie, er ook onderdelen 
van de borging van het maatschappelijke karakter zijn die een aandeelhouder wel aangaan. Dit is 
bijvoorbeeld het geval indien ervoor gekozen zou worden de maatschappelijke profilering nader te 
borgen in de governance van de bank.  
 
De verkenning ten aanzien van de Volksbank heeft als doel om de dialoog met uw Kamer te 
kunnen voeren over de toekomst van de Volksbank en bevat geen politieke weging van deze 
governancemodellen. Het is aan een nieuw kabinet om deze dialoog te voeren en, zodra de 
Volksbank daar gereed voor is, een besluit over te nemen. Dit onderwerp is bovendien 
controversieel door uw Kamer verklaard. 
 
De leden van de GroenLinks-fractie vragen hoe het kan dat de minister dit voorjaar in antwoord op 
Kamervragen stelde dat er op korte termijn commissarissen gevonden zouden worden, maar dat 
dit vervolgens nog vijf maanden geduurd heeft. 
 
In reactie op vragen van de heer Nijboer (PvdA) heb ik 26 mei 2021 geantwoord dat ik van de 
bank begrepen had dat op korte termijn een nieuwe voorzitter van de raad van commissarissen en 
2 

een mogelijkheid voor privatisering (zoals op initiatief van derden, bijvoorbeeld potentiële 
strategische partners), zal NLFI mij daar op dat moment over adviseren. Uiteraard zal dan ook in 
de beoordeling worden meegenomen dat nog niet aan criteria wordt voldaan en wat de eventuele 
gevolgen hiervan zouden kunnen zijn.  
 
De leden van Christenunie-fractie vragen naar de leerpunten bij het wetsvoorstel “aanzet voor 
wettelijke regeling maatschappelijke BV” (de BVm) van het ministerie van Economische Zaken en 
Klimaat en welke van deze leerpunten door het kabinet kunnen worden gebruikt bij de verdere 
verkenning naar het toekomstige maatschappelijke karakter van de Volksbank. 
 
Vooropgesteld geldt dat de aanzet voor een wettelijke regeling BVm zich beperkt tot de 
rechtsvorm van de BV. Dat betekent dat het gedachtegoed achter de aanzet, die in het kader van 
de voorbereiding van een wetsvoorstel begin dit jaar in consultatie is gebracht, in ieder geval niet 
één op één van toepassing is op de huidige NV-structuur van de bank en ook niet op de 
rechtsvorm van de coöperatie die als een van de opties is genoemd in de verkenning ten aanzien 
van de Volksbank. 
 
Dat laat onverlet dat de aanzet wel degelijk leerpunten en uitgangspunten bevat, die ook 
terugkomen in de verkenning ten aanzien van de Volksbank. In deze verkenning is immers 
nagegaan hoe de maatschappelijke profilering additioneel in de governance van de bank geborgd 
kan worden. Deze verkenning naar de additionele borging kent overeenkomsten met de 
voorstellen die zijn gedaan in de aanzet.  
 
Voorbeelden van die overeenkomsten zijn:  
  In de aanzet wordt voorgesteld dat een BVm verplicht is met haar werkzaamheden een in de 
statuten omschreven doel van maatschappelijk belang na te streven of te bevorderen, zonder 
dat die doelomschrijving de mogelijkheid tot het doen van uitkeringen van winst of reserves 
(volledig) uitsluit. Voorts wordt in de aanzet voorgesteld dat een BVm verplicht is in haar 
verslaggeving mededeling te doen over de te bereiken en bereikte maatschappelijke 
resultaten. In de Volksbankverkenning komen beide aspecten terug bij de bespreking van het 
governance model ‘de statutaire borging langetermijnwaardecreatie’.  
  In de aanzet wordt voorgesteld het enquêterecht toe te bedelen aan een stichting of 
vereniging die kort gezegd bepaalde collectieve belangen behartigt. In de verkenning ten 
aanzien van de Volksbank is beschreven dat bij de governanceoptie ‘het instellen van een 
maatschappelijke adviesraad’ het recht van enquête ook kan worden toebedeeld aan deze 
adviesraad. 
 
5. KLM en Schiphol 
 
De leden van de D66-fractie vragen wat de rol van de staat als aandeelhouder is voor een 
toekomstbestendige en duurzame strategie voor KLM en hoe zich dit verhoudt tot de behandeling 
van andere luchtvaartmaatschappijen en de regelgeving rond de luchtvaart in Nederland.  
 
Primair is het vormgeven en de uitvoering van een toekomstbestendige en duurzame strategie als 
verantwoordelijkheid belegd bij de raad van bestuur van KLM. De raad van commissarissen houdt 
hier toezicht op. De aandeelhouder staat daarbij op afstand. Dat laat onverlet dat de Nederlandse 
staat als aandeelhouder, voor zover dit past in de bovenstaande bevoegdheidsverdeling, wel de 
ontwikkelingen op dit gebied in de gaten houdt en daar KLM op bevraagt. Daarnaast heeft de staat 
in het steunpakket zoals dat in 2020 is verstrekt aan KLM voorwaarden ten aanzien van de 
duurzaamheid opgenomen (al ziet dit niet zozeer op de rol van de staat als aandeelhouder). De 
staatsagent houdt in het kader van de naleving van de steunvoorwaarden hier toezicht op en 
rapporteert hierover.  
 
Specifiek inzake de verhouding tot de behandeling van andere luchtvaartmaatschappijen en de 
regelgeving rond de luchtvaart in Nederland: de steunverlening heeft als primair doel de borging 
2 

onderneming bekend is gemaakt. Het kabinet heeft uw Kamer daarom eerder vertrouwelijk 
geïnformeerd over dit onderwerp en zal dit, indien nodig en wenselijk, in de toekomst blijven doen.  
 
De leden van de PVV-fractie willen weten welk effect een verhoging van havengelden van Schiphol 
en de klimaatambities hebben op de financiële gezondheid van KLM.  
 
KLM heeft aangegeven dat zij, vanwege de bedrijfsvertrouwelijkheid en mogelijke 
koersgevoeligheid daarvan, geen uitspraken kan doen over de concrete effecten van deze twee 
onderwerpen op de financiële gezondheid van KLM. In den brede geldt volgens KLM wel dat de 
verhoging van de havengelden impact heeft op de financiële projecties van KLM. Investeringen 
inzake de klimaatambities (waaronder investeringen in een nieuwe, schonere en stillere vloot) 
blijven op de agenda staan van KLM.  
 
De leden van de PVV-fractie vragen naar het percentage aan aandelen dat de Nederlandse staat in 
KLM heeft.  
 
De Nederlandse staat houdt 5,92% van de aandelen in KLM. Het aandelenbelang van de 
31
Nederlandse staat in Air France-KLM is gezakt van 14% naar circa 9,3%. na de aandelenemissie 
van Air France-KLM eerder dit jaar.  
 
De leden van de PVV-fractie vragen mij om in te gaan op een conflict rondom de invulling van een 
bestuurszetel in het bestuur van Air France-KLM.  
 
Ik heb geen betrokkenheid bij de opvolging van de heer Bouts. Hierbij geldt het volgende: de 
Nederlandse staat heeft geen formele benoemingsrechten ten aanzien van de opvolger van de 
heer Bouts in het bestuur van Air France-KLM. Dit geldt overigens ook voor de Franse staat en de 
andere aandeelhouders van Air France-KLM. De heer Bouts is op grond van de statuten van Air 
France-KLM en de Franse wetgeving benoemd door de Europese Ondernemingsraad van Air 
France-KLM. Zijn opvolger zal ook door deze ondernemingsraad dienen te worden benoemd. 
  
De leden van de PVV-fractie vragen naar een update van hoeveel steun Air France inmiddels heeft 
ontvangen.  
 
In 2020 heeft de Franse staat aan Air France-KLM, zoals door Air France-KLM aangegeven in een 
persbericht van 7 mei 2020, een lening van EUR 3 miljard verstrekt en een garantie van 90% 
gegeven voor een lening van banken van in totaal EUR 4 miljard. Zoals aangegeven in een 
persbericht van Air France-KLM van 21 april 2021, is de directe lening van de Franse staat van 
EUR 3 miljard in 2021 omgezet in ‘deeply subordinated notes’. Daarnaast heeft Air France-KLM in 
2021 voor EUR 1,036 miljard aan aandelen uitgegeven, waar de Franse staat in heeft 
geparticipeerd. Dit alles was bestemd voor Air France. Daarnaast heeft Air France gebruik gemaakt 
van generieke steunmaatregelen die de Franse overheid beschikbaar heeft gesteld, net zoals KLM 
gebruik heeft gemaakt van de algemene steunmaatregelen in Nederland.  
 
De leden van de PVV-fractie vragen daarnaast hoeveel Air France aan kostenreductie doet en 
hoeveel het personeel heeft moeten inleveren.  
 
In haar derde kwartaalrapportage van dit jaar heeft Air France-KLM aangegeven dat Air France 
richting het einde van 2022 circa EUR 1,3 miljard aan structurele kostenbesparingen wil 
doorvoeren. Daarnaast voorziet Air France tegen het einde van 2022 van circa 8500 FTE afscheid 
te hebben genomen ten opzichte van de situatie pre-covid.  
 
 
31
 U bent hierover per Kamerbrief van 6 april 2021 (Kamerstukken II, 2020-2021, 29 232, nr. 48). 
2 

die NOW-steun hebben ontvangen: de NOW is een voorschotbetaling en per NOW-periode wordt 
vastgesteld op hoeveel NOW-steun KLM definitief recht heeft. Dit kan leiden tot een nabetaling van 
een bedrag of tot een terugbetaling van een bedrag. De uitgestelde belastingen moeten binnen 5 
jaar na 1 oktober 2022 zijn terugbetaald.  
 
De leden van de GroenLinks-fractie vragen of het kabinet het dilemma ziet dat KLM enerzijds de 
transitie moet bevorderen naar een duurzame economie met minder vliegen en anderzijds voor 
haar eigen businessmodel vooral zoveel mogelijk mensen moet proberen te laten vliegen.  
 
Primair is het vormgeven en de uitvoering van een toekomstbestendige en duurzame strategie als 
verantwoordelijkheid belegd bij de raad van bestuur van KLM. De raad van commissarissen houdt 
33
hier toezicht op. De aandeelhouder staat in de bevoegdheidsverdeling op afstand van het 
dagelijkse bestuur van KLM.  
 
De bovenstaande bevoegdheidsverdeling laat onverlet dat de Nederlandse staat dit spanningsveld 
ziet en, zoals eerder aangegeven, voor zover dit past in de net beschreven bevoegdheidsverdeling, 
de ontwikkelingen op dit gebied in de gaten houdt en daar KLM op bevraagt. Daarnaast heeft de 
staat in het steunpakket zoals dat in 2020 is verstrekt aan KLM voorwaarden ten aanzien van de 
duurzaamheid opgenomen (al ziet dit niet zozeer op de rol van de staat als aandeelhouder). De 
staatsagent houdt in het kader van de naleving van de steunvoorwaarden hier toezicht op en 
rapporteert hierover.  
 
Daarnaast geldt dat het kabinet voor de borging van CO2-doelen voor de luchtvaart een CO2-
plafond uitwerkt. De effecten van een CO2-plafond worden in kaart gebracht via een integrale 
effectenstudie. Daarin is onder andere aandacht voor de hoeveelheid vliegverkeer die past binnen 
de door het kabinet gestelde doelen. Uw Kamer is schriftelijk geïnformeerd over het CO2-plafond 
34
met de brief van de minister van Infrastructuur en Waterstaat van 21 oktober jl. De resultaten 
van de effectenstudie worden verwacht in de zomer van 2022.  
 
De leden van de GroenLinks-fractie vragen naar de plannen van KLM inzake de vluchten naar 
Brussel en Düsseldorf. De leden van deze fractie vragen daarnaast of, en zo ja hoe en wanneer, ik 
KLM als aandeelhouder daarop heb aangesproken. 
 
KLM geeft aan dat in de uitvoeringsagenda AirRail uitgangspunten zijn opgenomen om 
transferreizigers een comfortabel en commercieel aantrekkelijk product te kunnen aanbieden dat 
op een betrouwbare en punctuele manier aansluit op de verbindende vlucht vanaf Schiphol. 
Volgens KLM is een rechtstreekse internationale treinverbinding hiervoor een vereiste.  
 
KLM geeft aan dat op de route tussen Brussel en Amsterdam inmiddels zo’n 25% van de 
passagiers per trein naar Schiphol reist.  
 
De komende zomer hoopt KLM samen met Thalys een pilot starten om bepaalde operationele 
uitdagingen beter in kaart te brengen, zodat een betere aansluiting kan worden gerealiseerd op 
het traject Brussel-Amsterdam. Bij succes van deze pilot zullen meer KLM-vluchten op dit traject 
worden vervangen door treinen. 
 
Momenteel is er geen rechtstreekse treinverbinding tussen Düsseldorf en Schiphol. Dit maakt het 
proces op dit traject ingewikkelder. Het ministerie van Infrastructuur en Waterstaat spreekt 
regelmatig met de betrokken partijen over dit onderwerp. 
 
 
33
 Zo heeft KLM wat betreft loyaliteitsprogramma’s ook programma’s ten behoeve van verduurzaming. Hierbij 
kunt u denken aan het programma voor CO2-compensatie en aan het KLM corporate SAF programma (inzake 
duurzame brandstof), waar ook de rijksoverheid aan deelneemt. 
34
 Kamerstukken II, 2021-2022, 31936, nr. 889. 
2 

Eventuele nieuwe kapitaalsteun aan KLM ziet op het verbeteren van de solvabiliteitspositie van 
KLM, waarmee de continuïteit van de onderneming op de lange termijn wordt gewaarborgd. Bij de 
analyses of eventuele kapitaalsteun benodigd is, worden alle financiële resultaten en 
verwachtingen meegenomen, waaronder de uitgekeerde of nog te ontvangen NOW-steun. 
 
De leden van de PvdD-fractie vragen hoe de groei van bijvoorbeeld Schiphol zich verhoudt tot de 
duurzaamheidsdoelstellingen.  
 
Het kabinet stelt de borging van publieke belangen centraal. Eventuele groei kan binnen de kaders 
van die publieke belangen. Zoals eerder aangegeven wordt voor de borging van CO2-doelen voor 
de luchtvaart een CO2-plafond door het kabinet uitgewerkt. De effecten van een CO2-plafond 
worden in kaart gebracht via een integrale effectenstudie. Daarin is onder andere aandacht voor 
de hoeveelheid vliegverkeer die past binnen de door het kabinet gestelde doelen. Uw Kamer is 
schriftelijk geïnformeerd over het CO2-plafond met de brief van de minister van Infrastructuur en 
36
Waterstaat van 21 oktober 2021. De resultaten van de effectenstudie worden verwacht in de 
zomer van 2022.  
 
De leden van ChristenUnie-fractie vragen naar de nieuwste prognoses over het opklimmen van de 
luchtvaarsector na de COVID-19 crisis en wat dit betekent voor de termijn waarop de leningen 
zullen worden terugbetaald.  
 
Volgens de meeste prognoses van internationale instanties, zoals Eurocontrol, laat de sector 
tekenen van herstel zien maar is het herstel van de vraag naar luchtvervoer niet voor alle 
segmenten gelijk. Zo benadert de vraag in grote binnenlandse markten, zoals de VS en China, 
momenteel het meest de pre-Covid niveaus. Ook het zogenoemde leisurevervoer trekt relatief snel 
aan bij het opheffen van reisrestricties. Volgens de eerdergenoemde prognoses is de verwachting 
dat het algehele niveau van de vraag in 2024 terug zal zijn op het niveau van 2019. Tegelijkertijd 
laten de huidige ontwikkelingen rond de omikron-variant van het coronavirus zien dat een blijvend 
herstel niet vanzelfsprekend is. Het is nog te vroeg om de impact van deze variant op de 
luchtvaartsector te beoordelen. De verwachtingen rondom het herstel van de luchtvaartsector zijn 
daarmee afhankelijk van (nieuwe) ontwikkelingen op het gebied van onder meer de covidsituatie 
en eventueel daarmee samenhangende reisrestricties.  
 
KLM is een belangrijke partij in deze luchtvaartsector. KLM heeft aangegeven dat zij, vanwege de 
bedrijfsvertrouwelijkheid en mogelijke koersgevoeligheid daarvan, niet openbaar kan ingaan op 
haar prognoses met betrekking tot de impact van (het herstel van de) covid-crisis op de 
toekomstige financiële projecties.  
 
Inzake het terugbetalen van de leningen geldt het volgende: de directe lening heeft een looptijd 
van vijf en een half jaar en moet dus voor die tijd zijn terugbetaald. De looptijd van de garantie op 
de kredietfaciliteit van de banken is zes jaar. Binnen deze termijnen dient KLM de leningen terug 
te betalen. Er is op dit moment geen reden om aan te nemen dat de leningen niet tijdig kunnen 
worden terugbetaald.  
 
De leden van de Groep van Haga constateren dat er in de markt steeds meer overheidsgesteunde 
concurrentie is vanuit het buitenland zoals Qatar Airlines en Singapore Airlines. Deze leden vinden 
dat er totaal geen sprake is meer van een equal playing field en vragen hoe ik hier tegenaan kijk.  
 
De Europese lidstaten hebben de Europese Unie gemandateerd om met zowel Qatar als ASEAN – 
een associatie van Zuidoost-Aziatische naties waaronder Singapore – EU-brede 
luchtvaartovereenkomsten uit te onderhandelen. Het uitgangspunt daarbij is meer markttoegang 
in ruil voor gelijke concurrentievoorwaarden en financiële transparantie. Daarnaast worden ook 
 
36
 Kamerstukken II, 2021-2022, 31936, nr. 889. 
2 

Ik heb geen inzage in de specifieke mogelijkheden voor Lufthansa om de aan hun gegeven steun 
terug te betalen, anders dan dat de financiële uitgangspositie van Lufthansa pre-covid en de 
ontwikkelingen gedurende de covid-crisis mogelijk anders waren dan bij KLM.  
 
6. NS/Abellio 
 
De leden van de D66-fractie begrijpen de strategische keuze van staatsdeelneming Nederlandse 
Spoorwegen (NS) om zich te richten op de Nederlandse markt. Daarom steunen deze leden de 
afbouw van de activiteiten in andere landen. Deze leden vragen de minister of andere 
staatsdeelnemingen internationale activiteiten hebben die in het belang van de Nederlandse 
belastingbetaler beter kunnen worden afgebouwd. Zo ja, hoe maakt de minister hier als 
aandeelhouder actief werk van? 
 
De leden van de D66-fractie vragen of andere staatsdeelnemingen (dan NS) activiteiten hebben 
die in het belang van de Nederlandse belastingbetaler beter kunnen worden afgebouwd en of de 
minister hier als aandeelhouder actief werk van maakt. Hier is mogelijk sprake van bij TenneT. 
Zoals hieronder bij de beantwoording van de vragen van de leden van de VVD-fractie, PVV-fractie 
en GroenLinks-fractie over TenneT is (deel)verkoop van TenneT Duitsland een van de opties die op 
tafel ligt. Bij andere deelnemingen is dit niet het geval. 
 
De keuze om bepaalde activiteiten van staatsdeelnemingen wel of niet af te bouwen dient uiterst 
zorgvuldig te geschieden. De herijking van de strategie van een staatsdeelneming is het geëigende 
moment om met de onderneming in gesprek te gaan over haar toekomstige activiteiten en de 
eventuele afbouw van bepaalde activiteiten. Naast het moment van de strategieherijking kunnen 
actuele ontwikkelingen aanleiding geven om de koers van de onderneming bij te stellen. In mijn 
reguliere gesprekken met de staatsdeelnemingen heb ik hier aandacht voor.  
 
De leden van de D66-fractie lezen dat Schiphol investeert in de luchthavens van Brisbane, Parijs 
en Hobart en dat het Havenbedrijf Rotterdam een dochtervennootschap heeft voor een 
havenontwikkeling in Indonesië. Kan de minister toelichten hoe zich dat verhoudt tot de lessen die 
NS heeft geleerd rond haar internationale activiteiten? 
 
De buitenlandse activiteiten van NS dienden oorspronkelijk drie doelen: earn, learn and prepare. 
Sinds 2003 is NS met Abellio actief in het Verenigd Koninkrijk en sinds 2008 in Duitsland. Met deze 
activiteiten werd een bijdrage aan het publiek belang beoogd; een positieve bijdrage voor de 
Nederlandse reiziger. De beoogde liberalisering van de spoormarkt in Europa zette echter 
onvoldoende door, waardoor NS in 2017 haar strategie heeft aangescherpt. Met deze 
aangescherpte strategie vond er een heroriëntatie plaats op de wijze waarop de buitenlandse 
investeringen bijdragen aan het publiek belang. De buitenlandse activiteiten van NS moeten 
bijdragen aan het belang van de Nederlandse reiziger door betere internationale verbindingen en 
grensoverschrijdend verkeer (ook in het kader van duurzaamheid) en een positief financieel 
resultaat. Dit leert dat er doorlopend aandacht dient te zijn voor de publieke belangen en dat de 
wijze waarop de buitenlandse activiteiten hieraan bijdragen bovendien aan verandering onderhevig 
kan zijn.  
 
Hoe die beoordeling op de bijdrage aan de publieke belangen is gemaakt bij investeringen van 
Schiphol en Havenbedrijf Rotterdam in respectievelijk Australië en Brazilië, heb ik nader 
38
uiteengezet in een schriftelijk overleg over buitenlandse investeringen door staatsdeelnemingen. 
In de onlangs aan uw Kamer gestuurde beantwoording van Kamervragen over jaarverslag Beheer 
39
Staatsdeelnemingen 2020 , heb ik aan uw Kamer toegelicht dat er op dit moment alleen sprake is 
van een lokaal kantoor in Indonesië van Havenbedrijf Rotterdam. Mocht zij willen investeren in een 
havenontwikkeling, dan vergt dit aparte aandeelhoudersgoedkeuring.  
 
 
38
 Kamerstukken II, 2019-2020, 28165, nr. 321. 
39
 Kamerstukken II, 2021-2022, 28165, nr. 355  
2 

vergoed. Tot slot zorgt de toename in spoorwerkzaamheden ervoor dat Abellio Duitsland 
contractueel overeengekomen prestatieafspraken (zoals punctualiteit) niet haalt en daar boetes 
voor moet betalen, ook als verstoringen het gevolg zijn van natuurgeweld zoals stormen en de 
recente overstromingen.  
 
Daarnaast zijn verliezen deels ook veroorzaakt door andere tegenvallers, zoals de vertraagde 
levering van treinmaterieel in Baden-Württemberg en extra complexiteit in de uitvoering vanwege 
grootschalige werkzaamheden aan de infrastructuur. Hiervoor heeft Abellio Duitsland maatregelen 
genomen in de vorm van kostenreductieprogramma’s.  
 
Echter, zonder de aanpassingen van de compensatie door de regionale vervoersautoriteiten voor 
de onvoorziene omstandigheden blijven de activiteiten van Abellio Duitsland tot het einde van de 
looptijd van de contracten verlieslatend. 
 
De omvang van de problematiek werd duidelijk toen de laatste contracten werden gemobiliseerd 
en operationeel werden, gedurende de periode 2018 - 2020. Sindsdien heeft Abellio Duitsland 
geprobeerd afspraken te maken met de regionale vervoersautoriteiten over financiële compensatie 
binnen de bestaande contracten. Andere vervoerders in het regionale spoorverkeer in Duitsland, 
zoals Transdev en Keolis hebben gelijksoortige problemen. Vanuit de branchevereniging voor 
Duitse regionale vervoerders wordt daarom al geruime tijd aangedrongen op aanpassing van de 
vervoersovereenkomsten. Keolis heeft inmiddels in overleg met de opdrachtgevers besloten haar 
activiteiten per 31 december a.s. te beëindigen. 
 
NS heeft mij telkens op de hoogte gehouden over de voortgang van de gesprekken met de 
regionale vervoersautoriteiten. Begin mei 2021 heeft NS mij geïnformeerd dat de gesprekken niet 
tot het gewenste resultaat hebben geleid. Op 26 mei 2021 heb ik daarom de minister-presidenten 
en verkeersministers van de deelstaten een brief geschreven, waarin ik als aandeelhouder van NS 
aandacht heb gevraagd voor de situatie van Abellio Duitsland. Toen resultaten uitbleven, leek het 
Abellio noodzakelijk om een voorlopige insolventieprocedure (‘Schutzschirmverfahren’) aan te 
vragen. Ik heb met deze stap ingestemd en uw Kamer daarover geïnformeerd.  
 
De afgelopen maanden heeft er volop overleg plaatsgevonden tussen Abellio en de Duitse 
opdrachtgevers in de diverse deelstaten. NS heeft mij hierover frequent op de hoogte gehouden. 
Op 1 oktober 2021 heeft de Duitse rechtbank de insolventieprocedure (in eigen beheer van het 
zittende management van Abellio Duitsland) formeel geopend. De gesprekken van Abellio met de 
regionale opdrachtgevers richten zich op het vinden van passende oplossingsrichting waardoor de 
reizigers geen nadelen van de herstructurering ondervinden én een oplossing wordt gevonden in 
het belang van de Nederlandse belastingbetaler en reiziger. Hieronder volgt een overzicht van de 
oplossingsrichtingen per regio. Een aantal oplossingsrichtingen is onder voorbehoud van lopende 
gesprekken en finaal akkoord van de regionale vervoersautoriteiten en/of deelstaten.  
 
De activiteiten in Mitteldeutschland waren verlieslatend. De concessie in Saksen-Anhalt wordt in 
goed overleg met de concessieverlener eind 2023 overgedragen aan een derde. De concessie in 
Thüringen kan, na herstructurering van financiële afspraken minimaal kostendekkend worden 
uitgevoerd in de komende jaren en wordt daarom voortgezet. In Nedersaksen wordt een concessie 
gereden die is gelegen in het grensgebied met Nederland en naar verwachting met een licht 
positieve resultaatbijdrage wordt voortgezet door Westfalenbahn, een dochteronderneming van 
Abellio Duitsland. De concessie van Abellio in Baden-Württemberg wordt overgedragen aan de 
lokale vervoerder SWEG. De concessieverlener is eigenaar van deze vervoerder. Doel is om dit per 
1 januari 2022 te realiseren. In Nordrhein-Westfalen is Abellio Duitsland actief met vijf concessies. 
In Nordrhein-Westfalen is helaas geen oplossing gevonden en hebben de opdrachtgevers het 
aanbod van Abellio afgeslagen. De regionale vervoersautoriteiten schrijven op korte termijn een 
zogenoemde ‘Notvergabe’ (noodconcessie) uit voor de vijf concessies in Nordrhein-Westfalen die 
Abellio momenteel rijdt. De activiteiten van Abellio in Nordrhein-Westfalen eindigen op 31 januari 
2 

NS wordt hard geraakt door de COVID-19 crisis. NS bespaart daarom de komende jaren EUR 1,4 
miljard, onder andere door een reductie van het investeringsniveau. Hieronder vallen ook 
kapitaalinvesteringen, zoals IT-investeringen en investeringen in rollend materieel. Zo is 
bijvoorbeeld voor de revisie van de VIRM-4 treinstellen besloten om hetzelfde design aan te 
houden als voor de eerdere revisie van de VIRM-2/3 toestellen. Daarnaast wordt bespaard op 
huisvesting en werkplaatsen die niet nodig zijn vanwege de achterblijvende reizigersontwikkeling. 
NS blijft echter investeren in de mobiliteitsbehoefte van Nederland. 
 
7. ProRail 
 
De leden van de PVV-fractie hebben vragen gesteld over het tekort aan verkeersleiders bij ProRail 
en over de werksfeer. De leden van de SP-fractie stellen vragen over vervangend vervoer bij 
treinuitval en over het verhogen van de beschikbaarheidsvergoeding. Deze onderwerpen zijn de 
verantwoordelijkheid van de staatssecretaris van Infrastructuur en Waterstaat. Graag verwijs ik 
naar de antwoorden op de Kamervragen over het tekort aan verkeersleiders bij ProRail die de 
staatssecretaris van Infrastructuur en Waterstaat op 25 november 2021 naar uw Kamer heeft 
43
gestuurd. 
 
8. Havenbedrijf Rotterdam 
 
De leden van de Partij voor de Dieren-fractie vragen waarom er nog geen mensenrechtenbeleid 
geformuleerd was bij Havenbedrijf Rotterdam en of Havenbedrijf Rotterdam dat inmiddels wel 
heeft geformuleerd.  
 
Deze leden vragen tevens welke risico’s ten aanzien van mensenrechten zich de afgelopen jaren 
voordeden, en hoe waarschijnlijk is het dat er mensenrechten zijn geschonden en of 
mensenrechten daadwerkelijk zijn geschonden. 
 
Havenbedrijf Rotterdam (HbR) heeft mensenrechten sinds lange tijd geborgd in haar bedrijfscode, 
als onderdeel van de Business Principles van United Nations Global Compact (UNCG) waaraan HbR 
zich committeert. Sinds 2016 heeft HbR een Corporate Social Responsibility statement. Dit 
statement is in 2021 geactualiseerd. HbR respecteert mensenrechten en wil voorkomen dat zij een 
aandeel heeft in het schaden daarvan. In 2021 werkt HbR aan het verder inbedden van het 
waarborgen van mensenrechten. Dit komt onder andere tot uiting in de nieuwe bedrijfscode. In 
deze bedrijfscode zal HbR de UN Guiding Principles for Human Rights onderschrijven. In de 
verslaglegging verkent HbR hoe het UN Guiding Principles Reporting Framework kan worden 
toegepast om explicieter over mensenrechten te rapporteren.  
 
Mensenrechten hebben in het bijzonder de aandacht bij buitenlandse activiteiten van HbR. HbR 
brengt risico’s van havenontwikkeling in het buitenland in kaart middels due diligence-
onderzoeken, in lijn met de OESO-richtlijnen. Uitkomsten van deze onderzoeken weegt HbR mee 
in de besluitvorming over deelname in projecten en mitigerende maatregelen. In de besturing van 
joint ventures in het buitenland vervullen medewerkers van HbR posities waarmee invloed op de 
lokale bedrijfsvoering wordt uitgeoefend. Mede op basis van deze waarborgen kan HbR invloed 
uitoefenen op het voorkomen van schending van mensenrechten bij deze joint ventures.  
 
Nationaal is HbR beheerder van het Rotterdamse havengebied en verantwoordelijk voor de veilige 
en vlotte afhandeling van de scheepvaart. In het Rotterdamse havengebied zijn duizenden andere 
(private) partijen actief, veelal wereldwijd verbonden in een internationaal netwerk buiten de 
invloedssfeer van HbR. In dat speelveld neemt HbR haar verantwoordelijkheid waar zij dat kan, 
ook in de domeinen waar zij die juridisch niet heeft. Op onderwerpen zoals ondermijnende 
criminaliteit werkt HbR nauw samen met partners in de keten zoals klanten en de driehoek van 
politie, Openbaar Ministerie en de lokale autoriteiten.  
 
43
 Kamerstukken II, 2021-2022, 29984, nr. 948 
2 

De leden van de VVD-fractie, PVV-fractie en GroenLinks-fractie vragen welke opties overwogen 
worden voor de invulling van de kapitaalbehoefte van TenneT Duitsland. Zij vragen bovendien om 
een nadere duiding of appreciatie van de verschillende opties in het algemeen of van een 
specifieke optie. Zoals aangegeven in mijn brief van 2 februari 2021, vindt momenteel een 
44
heroverweging van de verschillende mogelijkheden plaats. Hierbij wordt de wenselijkheid en 
haalbaarheid van het gehele spectrum van opties bekeken, variërend van een storting door de 
Nederlandse staat voor TenneT Duitsland aan de ene kant tot een volledige verkoop van TenneT 
Duitsland aan de andere kant. Zoals aangegeven in mijn brief van 2 februari, is de weging van en 
besluitvorming over de verschillende mogelijkheden aan een nieuw kabinet. Ik wil daar niet op 
vooruitlopen en doe geen nadere uitspraken over de (uitwerking van) verschillende opties en de 
appreciatie daarvan.  
 
De leden van de VVD-fractie vragen of de minister mogelijkheden ziet om pensioenfondsen deels 
te laten voorzien in de kapitaalbehoefte van TenneT ten behoeve van de noodzakelijke 
investeringen in Nederland. Welke belemmeringen zijn er?  
 
In mijn brieven van 2 februari en 31 maart 2021 heb ik aangegeven dat de kapitaalbehoefte voor 
45
het Nederlandse deel van TenneT zal worden ingevuld door de Nederlandse staat. Behoudens 
toekomstige zwaarwegende overwegingen en omstandigheden, zie ik momenteel geen reden om 
hiervan af te wijken. Als daar al van afgeweken zou worden, is in artikel 93a van de 
Elektriciteitswet bepaald dat de aandelen van de beheerder van het landelijk hoogspanningsnet 
direct of indirect bij de staat berusten. Een investering door een of meer pensioenfondsen in 
TenneT Holding of TenneT Nederland zou dus alleen mogelijk zijn als de wet wordt gewijzigd.  
 
De leden van de PVV-fractie willen weten waarom de investeringsagenda van TenneT voor circa 
een derde uit investeringen in Nederland en voor circa twee derde uit investeringen in Duitsland 
bestaat.  
 
TenneT zal de komende jaren inderdaad in absolute zin meer investeren in Duitsland dan in 
Nederland. Dit komt doordat TenneT in Duitsland verantwoordelijk is voor een aanmerkelijk groter 
verzorgingsgebied dan in Nederland. Ter illustratie, ongeveer twee derde van de activa van TenneT 
staat in Duitsland en een derde staat in Nederland.  
 
De leden van de CDA-fractie lezen in de brief van de minister van maart dat een nieuw kabinet zal 
bepalen hoe om te gaan met de kapitaalbehoefte van TenneT. Inmiddels is het negen maanden 
later. Deze leden zijn dan ook benieuwd wat de planning is met betrekking tot dit vraagstuk en 
wat de gevolgen zijn van de lange duur van de formatie hierop.  
 
Aangezien een nieuw kabinet over het vervolgproces zal besluiten, is het aan mijn opvolger om 
een planning te schetsen. Uitgaande van de laatste inzichten ontstaat de kapitaalbehoefte van 
TenneT Duitsland pas in 2024. Er is dus nog voldoende tijd om een oplossing te vinden en uit te 
werken voor de kapitaalbehoefte van TenneT Duitsland.  
 
De CDA-leden zijn ook benieuwd hoe het kan dat als de investeringsagenda van TenneT voor 1/3 
uit investeringen in Nederland bestaat en voor 2/3 uit investeringen in Duitsland, de 
kapitaalbehoefte voor het Nederlandse deel 4,25 miljard euro bedraagt en voor het Duitse deel 4,5 
miljard euro. Kan de minister dit toelichten?  
 
De kapitaalbehoefte van TenneT is sterk afhankelijk van de operationele kasstromen die het bedrijf 
verwacht te generen. De Duitse tariefregulering kent een ander systeem dan het Nederlandse 
systeem, waardoor bijvoorbeeld TenneT Duitsland relatief sneller vergoedingen ontvangt voor 
investeringen. TenneT Duitsland ontvangt dus veel eerder kasstromen dan in Nederland, waarmee 
 
44
 Kamerstukken II, 2020-2021, 28165, 337. 
45
 Kamerstukken II, 2020-2021, 28165, 337 en Kamerstukken II, 2020-2021, 28165, nr. 338. 
2 

 
Het Dutch Future Fund (DFF) investeert in andere risicokapitaalfondsen op het gebied van 
energietransitie, agrofood, digitalisering en Life Sciences en Health. Hiermee wordt de beschikbare 
hoeveelheid kapitaal voor Nederlandse innovatieve groeibedrijven (scale-ups) wordt vergroot. In 
het DFF worden de volgende bijdragen voorzien: 125 miljoen euro van Invest-NL, 25 miljoen euro 
van EZK en 150 miljoen euro van het European Investment Fund (EIF). Naar inschatting van het 
EIF kan via het DFF in totaal meer dan 1,5 miljard euro worden gemobiliseerd. Tot op heden is 
vanuit het DFF aan 12 investeringsfondsen voor een totaal van EUR 87,8 miljoen gecommitteerd 
zodat ze van start kunnen,. Deze investering valt binnen het mandaat en de strategische 
doelstellingen van Invest-NL.  
 
In de aangegeven periode was dit de enige investering van Invest-NL boven de 
goedkeuringsdrempel voor de aandeelhouder van EUR 100 miljoen. Daarom is alleen deze 
investering van Invest-NL opgenomen in het Jaarverslag Staatsdeelnemingen 2020. 
 
De leden van de VVD-fractie vragen de minister een overzicht te geven van het totaal beschikbare 
investeringsbudget van Invest-NL, het reeds geïnvesteerde vermogen, rendement op die 
investeringen en de totale lasten van Invest-NL. Acht de minister dit in verhouding?  
 
Bij de oprichting van Invest-NL is EUR 1,7 miljard totaal investeringskapitaal begroot. Op dit 
moment heeft Invest-NL een vanuit de Staat gecommitteerde investeringsruimte van EUR 435 
miljoen waarvan tot op heden (stand van eind oktober 2021) EUR 398 miljoen door Invest-NL is 
gecommitteerd aan financieringen en EUR 98 miljoen daadwerkelijk is uitgekeerd.  
 
De totale lasten (exclusief voorzieningen) van Invest-NL over het boekjaar 2020 bedroegen in 
totaal EUR 11,2 miljoen, waarvan EUR 4,4 miljoen is toe te schrijven aan de 
investeringsactiviteiten. De door Invest-NL gemaakte kosten vind ik navolgbaar. Invest-NL is 
opgericht als volwaardige ontwikkelings- en investeringsinstelling, waardoor in de eerste jaren na 
oprichting veel kosten gaan zitten in het opbouwen van de onderneming en 
investeringsportefeuille, zonder dat er al inkomsten tegenover staan.  
 
Het is nog te vroeg om op dit moment iets te zeggen over het rendement op de gedane 
investeringen. Invest-NL is vorig jaar begonnen met de eerste investeringen. Het zal meerdere 
jaren duren voordat duidelijk wordt wat de individuele investeringen daadwerkelijk opleveren, 
temeer daar Invest-NL vooral eigen en achtergesteld vermogen verstrekt, waarvan de 
rendementen zich doorgaans pas later in de looptijd manifesteren.  
 
De leden van de VVD-fractie stellen dat Invest-NL wordt geacht te investeren in onrendabel 
veronderstelde projecten, en wordt tevens geacht zelf rendement te maken én uit te keren. Hoe 
kansrijk acht de minister het succes hiervan?  
 
Invest-NL investeert in bedrijven en projecten die vooralsnog een hoog risicoprofiel hebben, 
waardoor er te weinig private financiering voor beschikbaar is. Bij het beoordelen van 
financieringsaanvragen houdt Invest-NL rekening met hun interne, positieve 
rendementsdoelstelling. Er zal een positieve businesscase ten grondslag moeten liggen aan een 
investeringsaanvraag. Nu Invest-NL enige tijd operationeel is constateer ik dat het de 
onderneming tot op heden lukt om rekening houdend met de hiervoor genoemde kaders 
financiering te verstrekken. 
 
De leden van de VVD-fractie vragen ten slotte hoe is geborgd dat de strategie van Invest-NL, het 
Groeifonds en de groeistrategie van het kabinet in lijn zijn met elkaar. 
 
Zowel Invest-NL en het Groeifonds richten zich op het langetermijn verdienvermogen met 
maatschappelijke impact. Invest-NL is additioneel door renderende projecten en bedrijven te 
financieren die zonder financiering vanuit Invest-NL niet van de grond zouden komen. Het 
2 

Voor zover mij bekend is er van een Britse wens tot verkoop op dit moment geen sprake. E.ON en 
RWE hebben jaren geleden al te kennen gegeven hun aandelenbelang te willen verkopen. 
Daarvoor bestaan op dit moment echter geen concrete plannen. De publieke belangen zijn nu 
voldoende geborgd door een combinatie van verdragen, wet- en regelgeving en publiek 
aandeelhouderschap. Als de aandeelhouders hun aandelen willen verkopen, is een alternatieve 
manier om die belangen te borgen wenselijk. De voorkeur van het kabinet is om dit via wetgeving 
te doen.  
 
De leden van de PVV-fractie vragen tevens naar de mogelijkheid om via UCN een extra 
aandelenbelang te kopen. Staatsaandeelhouderschap of het vergroten daarvan is een vergaand 
middel dat beslag legt op het maatschappelijk vermogen. Er moeten dus aantoonbaar dringende 
redenen zijn om risicodragend te participeren in vennootschappen. Zoals hierboven al gemeld, zijn 
de publieke belangen nu voldoende geborgd door een combinatie van verdragen, wet- en 
regelgeving en publiek aandeelhouderschap. Hierom zie ik op dit moment geen reden om het 
indirecte aandelenbelang van de Nederlandse staat in Urenco uit te breiden.  
 
12. Kansspelaanbieders 
 
De leden van de D66-fractie vragen om een reflectie op het aandeelhouderschap van twee met 
elkaar concurrerende staatsdeelnemingen. Voorts vragen deze leden de wenselijkheid van twee 
staatsdeelnemingen die actief zijn op de online gokmarkt en daarvoor adverteren toe te lichten. 
 
Onderdeel van het huidige kansspelbeleid van de minister voor Rechtsbescherming is dat 
Nederlandse Loterij (NLO) en Holland Casino (HC) moeten zorgen voor een verantwoord, 
betrouwbaar en legaal aanbod van kansspelen. Hiermee dragen zij bij aan de borging van de 
publieke belangen en centrale doelstellingen van het kansspelbeleid: het tegengaan van 
kansspelverslaving, het beschermen van de consumenten en het tegengaan van aan 
kansspelgerelateerde criminaliteit en fraude. Dit deden zij tot nu toe vooral in de landgebonden 
sector: HC in de veertien vestigingen en NLO met haar retailaanbod in winkels en supermarkten. 
Voor NLO geldt daarnaast dat ze tot 1 oktober al als monopolist en enige legale aanbieder in 
Nederland via hun speelmerk TOTO (beperkt) online sportweddenschappen mochten aanbieden.  
 
Per 1 oktober 2021 is de markt voor online kansspelen (met o.a. sportweddenschappen, 
(live)casino, poker, bingo) geopend. Ook HC en NLO zijn erin geslaagd een vergunning van de 
Kansspelautoriteit (Ksa) te verkrijgen. Hierdoor zijn HC en NLO in staat hun belangrijke 
maatschappelijke opdracht als verantwoord aanbieder en uitvoerder van het kansspelbeleid ook op 
deze nieuwe, open markt te kunnen vervullen. De borging van de eerdergenoemde publieke 
belangen door beide deelnemingen staat ook op de online markt centraal. De Tweede Kamer heeft 
eerder ook de wens geuit dat bij opening van deze concurrerende online markt spelers terecht 
moeten kunnen bij een vertrouwd merk met een bewezen verslavingspreventiebeleid. Om spelers 
te wijzen op dit vertrouwde aanbod maken ook HC en NLO reclame voor de (nieuwe) online 
activiteiten. Op deze open markt voor online kansspelen concurreren de beide staatsdeelnemingen 
niet alleen met elkaar maar ook met inmiddels negen andere partijen die eveneens een 
vergunning van de Ksa hebben verkregen. De verwachting is dat dit aantal aanbieders het komend 
jaar verder zal toenemen. Hoe deze nieuwe online markt voor kansspelen in Nederland zich 
daadwerkelijk zal ontwikkelen, wat de dynamiek tussen aanbieders zal zijn en welke rol HC en NLO 
in deze markt spelen, is op dit moment nog niet goed in te schatten. Ik zal dit net als de minister 
voor Rechtsbescherming nauwgezet volgen. Ik verwacht dat de eerste echte inzichten in de 
effecten van de openstelling van de online markt niet eerder dan na negen tot twaalf maanden 
zichtbaar zullen worden. 
 
De leden van de PVV-fractie vragen naar de eerste resultaten van Holland Casino en de 
Nederlandse Loterij nu de online kansspelmarkt op 1 oktober is opengegaan. Deze leden willen 
tevens weten hoeveel vergunningen er bij de Kansspelautoriteit aangevraagd zijn en hoeveel 
2 

fraude en criminaliteit. Zij vragen hoe hij de voorbeeldrol van deze bedrijven in de praktijk voor 
zich ziet. 
 
Deze voorbeeldrol bestaat er voor mij in dat de deelnemingen niet alleen handelen naar de letter 
van de wet maar ook naar de geest ervan. Dat zij transparant zijn in wat zij op het gebied van 
verantwoord en veilig aanbod doen. Dat zij de lat hoog leggen, door niet alleen de wettelijke 
verplichtingen na te komen maar ook verder gaan dan dat. Voorbeelden hiervan zijn reclames van 
HC en NLO die het belang van veilig en verantwoord spel expliciet benadrukken, de zelftest van HC 
om bezoekers een indicatie te geven van hun kansspelverslavingsrisico of een online speellimiet 
voor jongvolwassenen die spelen bij NLO. Ik doe een blijvend beroep op de maatschappelijke rol 
van beide organisaties en ik verwacht van HC en NLO dat zij initiatief op dit onderwerp blijven 
tonen en een voorbeeldfunctie vervullen.  
 
De leden van de SP-fractie vragen de bewindslieden of zij het met hen eens zijn dat de Koning 
Toto-reclame mede is gericht op minderjarigen en of zij bereid zijn hier iets aan te doen, 
bijvoorbeeld door de Kansspelautoriteit te vragen hiernaar te kijken. 
 
Met de inwerkingtreding op 1 april 2021 van de Wet Koa zijn de regels voor (online) reclame 
verder aangescherpt, juist ook om jongvolwassenen te beschermen. Deze regels komen bovenop 
de bestaande regels. Onder de oude regelgeving was het al verboden om de reclame te richten op 
kwetsbare groepen, waaronder minderjarigen. Op grond van de nieuwe, aangescherpte regels mag 
de reclame zich ook niet richten op personen in de leeftijdscategorie 18-24 jaar 
(jongvolwassenen). Bovendien mogen aanbieders in hun reclames geen gebruik maken van 
individuele beroepssporters of teams van beroepssporters. Ook is het inzetten van rolmodellen van 
onder de 25 jaar, of als het rolmodel een substantieel bereik heeft onder minderjarigen of 
jongvolwassenen, verboden. De Ksa houdt toezicht op deze regels. Ook de Koning TOTO-reclames 
vallen onder deze wettelijke regels en hebben, voor zover ik heb begrepen, de toets van de Ksa 
doorstaan. Dit neemt niet weg dat ik vind dat de discussie of een reclame zich wel of niet op 
jongvolwassenen richt of wel of niet aansprekend is voor die groep zoveel als mogelijk dient te 
worden vermeden. Ik blijf daarover in gesprek met NLO.  
 
De leden van de PvdA fractie vragen wat de strategie van Holland Casino online is? Hoe wordt 
ervoor gezorgd dat mensen niet verslaafd raken?  
 
HC heeft de ambitie om in de online markt een belangrijke marktpositie in te nemen om een 
belangrijke bijdrage te leveren aan het realiseren van de eerdergenoemde kanalisatiedoelstelling. 
Daarbij staan preventie en voorlichting over veilige en verantwoorde deelname aan online 
kansspelen centraal.  
 
HC gaat kansspelverslaving van bezoekers van haar landgebonden casino’s tegen met haar 
Preventiebeleid Kansspelen (PBK). Voor het online gedeelte stelt de Wet Koa eisen aan alle legale 
aanbieders van online kansspelen, waaronder HC, op het gebied van verslavingspreventie. Het PBK 
zet in op het vroegtijdig herkennen van risicovol spelgedrag van bezoekers. HC spreekt risicovolle 
spelers aan op hun spelgedrag en adviseert hen actief om dit gedrag onder controle te brengen. 
Onderdeel van het PBK is ook dat HC preventieve maatregelen kan nemen indien dit noodzakelijk 
wordt geacht, met als ultieme maatregel het ontzeggen van toegang tot haar casino’s. Iedere 
vrijwillige en onvrijwillige uitsluiting van de (online) casino’s van HC wordt geregistreerd in het 
landelijke Centraal Register Uitsluiting Kansspelen (CRUKS) om te voorkomen dat probleemspelers 
bij andere aanbieders terecht kunnen.  
 
Daarnaast vragen de leden van de PvdA hoeveel mensen gokken bij Holland Casino in plaats van 
bij een van de vele andere aanbieders? Wanneer wordt de Kamer ingelicht over de stand van 
zaken van het legaal online gokken en de effecten daarvan op de samenleving? 
 
2 

