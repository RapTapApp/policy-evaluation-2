 
   
Vergunningen voor 
zeekabelaanlandingen 
 
 
Uitgebracht aan 
Ministerie van Economische Zaken en Klimaat 
    Hilversum, 9-11-2021 
RAPPORT 

 
Vergunningen voor zeekabelaanlandingen  
 
1. Inleiding 
Stratix B.V. is door het Ministerie van Economische Zaken en Klimaat gevraagd om een leidraad op 
te stellen met een overzicht van de benodigde vergunningen voor het realiseren van zeekabelaan-
landingen.  
De aanlanding van zeekabels in Nederland is een proces waar verschillende partijen bij betrokken 
zijn. Er was bij private investeerders en overheden geen overzicht beschikbaar van de procedures, 
vergunningen en wetgeving die relevant zijn voor het aanlanden van kabels. Dit rapport geeft dui-
delijkheid over de vergunningen die nu benodigd zijn. Bovendien kan het de basis zijn voor processen 
die ingericht moeten worden ten behoeve van de Omgevingswet. Deze wet vereist dat in ieder geval 
voor een deel van de vergunningen de overheid een centraal loket heeft en dit proces zal moeten 
structureren en beheren.  
Diverse partijen hebben aangegeven dat initiatieven stranden omdat het in Nederland een zeer in-
gewikkeld proces is waar bij de belanghebbenden weinig over bekend is. Eén van de beloftes van de 
Staatssecretaris tijdens een Rondetafelbijeenkomst over Zeekabels eind 2020 was een onderzoek 
naar de stappen die gezet moeten worden voor de aanlanding van een zeekabel in Nederland.  
Dit rapport beschrijft het onderzoek en gaat in op de diverse vergunningen die nodig zijn, maar ook 
de wetgeving waar de zeekabel onder valt. Het rapport gaat ervan uit dat de aanlegger alle gebrui-
kelijke procedures volgt voor het deel van het netwerk dat op land wordt aangelegd. Voor telecom-
municatienetwerken geldt in Nederland een gedoogplicht. De resultaten kunnen onder andere ge-
1
bruikt worden door het Netherlands Foreign Investments Agency (NFIA) , als handleiding voor het 
informeren van partijen die een zeekabel willen aanleggen.  
De belangrijkste aandachtspunten bij de aanleg van zeekabels zijn op dit moment:  
1. Partijen onderschatten de doorlooptijd, doordat werkzaamheden vooral in de zomer plaats 
moeten vinden. Dit komt door een combinatie van natuurbeschermingsregels (gebieden ge-
sloten door broeden, paren en jongen) en kustbescherming (geen werkzaamheden aan de 
kust tijdens stormseizoen). 
2. Partijen vergeten archeologische aspecten en niet ontplofte explosieven bij de survey en 
moeten deze later nog toevoegen.  
3. Vooroverleg met alle betrokken partijen, ook belanghebbenden ten aanzien van visserij, na-
tuur en milieu en recreatie is essentieel voor een succesvol vergunningstraject.  
 
1
 De Netherlands Foreign Investment Agency (NFIA) is verantwoordelijk voor de internationale pro-
motie van Nederland als vestigingslocatie voor bedrijven. Bron: Rijksoverheid.nl. 
© Stratix 2021 Vergunningen en procedures zeekabelaanlandingen      3 
 
 

 
2.2 Wijze van aanleg 
Zeekabels, in het bijzonder de ‘grote internationale’ worden op [diepzee] of in [continentaal 
plat/kustgebied] de zeebodem gelegd. In de diepzee is de kabel dus zichtbaar. Op het continentaal 
plat en het kustgebied zou deze niet zichtbaar moeten zijn. De kabel wordt onder kustverdedigings-
werken door geboord via een gestuurde boring. Afmonteren kan in een put op een glasvezelkabel 
aan land. In enkele specifieke gevallen zijn er landingsstations waarin bijvoorbeeld versterkers staan. 
[zie Figuur 1] 
 
 
Figuur 1 Schematische tekening van een zeekabelaanlanding 
 
2
De kust en kustgebieden in Nederland (Natura 2000 ) zijn veelal natuurgebied en hebben een bij-
zondere status in de kustverdediging. Op zich is dat voor de aanleg van een zeekabel gunstig, omdat 
er minder activiteiten, zoals zandwinning, graafwerkzaamheden en visserij plaatsvinden. Het bete-
kent wel dat er sprake van aanvullende eisen voor de aanleg van nieuwe infrastructuur. Het is van 
belang om op tijd de betrokken belanghebbenden (bijvoorbeeld vissers, wadloop gidsen, natuurbe-
schermingsorganisatie etc.) te betrekken bij voorgenomen plannen. Goede afstemming en commu-
nicatie voorkomt misverstanden die mogelijk tot bezwaar en beroep in vergunningprocedures kunnen 
leiden. De gebieden die niet aangewezen zijn als natuurgebied of voor de kustverdediging zijn vooral 
de monden van havens, maar die hebben als mogelijk nadeel dat er veel scheepvaart is. Partijen die 
zeekabels aanleggen blijven bij voorkeur uit de buurt van scheepvaart, omdat bijvoorbeeld een anker 
een kabel kan breken.  
 
In de tweede figuur staan schematisch de drie hoofdtypen van zeekabels die aanlanden. Afhankelijk 
3
van het type – onversterkt , versterkt of festoen (slinger, guirlande) - is er sprake van meer of 
minder complexe trajecten, doordat er met de kabel meer of minder kabelwerken (bijv. lasputten, 
trekontlastingen) of gebouwen (landingsstation) moeten worden opgericht/gebruikt worden. Bij 
 
2
 Voor een overzicht van Natura 2000 gebieden op zee en langs de kust zie https://www.na-
tura2000.nl/gebieden  
3
 Onversterkt wordt in het Engels “unrepeatered” genoemd. Versterkt is “repeatered”. Licht kan door 
glasvezel ongeveer 400 kilometer afleggen zonder dat het signaal versterkt hoeft te worden. Over 
grotere afstanden dooft het signaal uit en wordt het te zwak om te meten. Versterkers zorgen 
ervoor dat het signaal in intensiteit toeneemt en aan de andere kan worden ontvangen en verwerkt. 
Versterkte kabels hebben elektriciteitsverbindingen in de kabel nodig om de versterkers van elek-
triciteit te voorzien.   
© Stratix 2021 Vergunningen en procedures zeekabelaanlandingen      5 
 
 

 
 
Figuur 3 Sea Stallion Ploeg van Royal IHC 
Een gestuurde boring wordt gebruikt om de kabels onder het strand en de zeewering te geleiden. Er 
hoeft geen geul gegraven te worden die inbreuk maakt op de zeewering. Kabels zijn massief en de 
grond zet zich om de kabel, waardoor geen problemen met het wegspoelen van zand en klei onder 
de zeewering en het strand te valt te verwachten. De impact boven de grond is beperkt tot de 
werkzaamheden bij de gestuurde boring. Wordt van achter de zeewering richting de zee geboord en 
daar gelast op het zee segment.  
 
Er geldt een opruimplicht voor zeekabels die niet meer worden gebruikt. Rijkswaterstaat houdt hier 
toezicht op. Dat betekent dat de eigenaar de kabel aan het einde van de levensduur moet verwijde-
ren. Er zijn nog wel een groot aantal zeekabels en leidingen die onder een ander stelsel van regels 
gelegd zijn, waar de opruimplicht niet gold buiten de 12 mijls zone. Deze kabels kruisen soms de 
paden van de nieuwe kabels. Voor het deel van de kabel dat op land ligt gelden de Uitvoeringsaf-
spraken Verwijderen Ongebruikte Telecomkabels (UVOT). 
 
 
3. Kabelleggers, overheden en private partijen 
3.1 Partijen die de kabel aanleggen: 
Bij de aanleg van een zeekabel is een aantal private partijen betrokken, die in opdracht van de 
eigenaar van de kabel een deel van de werkzaamheden uitvoert. Het aanleggen van onderzeese 
kabels gebeurt door een uniek “wereldje” van partijen die van project naar project gaan over de 
gehele wereld. Deze partijen zijn:  
- De eigenaar: Veelal een vennootschap die specifiek voor de aanleg van de kabel is opgericht. 
De eigenaren van de vennootschap kunnen een telecom of -internetbedrijf zijn, of een club 
van eigenaren, zoals telecombedrijven, die ieder een aandeel hebben. Soms is het een over-
heid of een overheidsbedrijf. Veelal hebben de betrokken partijen andere activiteiten in de 
sector, maar het kan ook zijn dat eigenaarschap van de kabel de enige activiteit is van het 
bedrijf.  
© Stratix 2021 Vergunningen en procedures zeekabelaanlandingen      7 
 
 

 
het zeegebied in Caribisch Nederland rond de eilanden Bonaire, Saba en St. Eustatius 
en de kustlijnzorg. Ook beheert Rijkswaterstaat Zee en Delta de wereldberoemde 
deltawerken om Nederland tegen het water te beschermen. De verantwoordelijkheid 
van de directie gaat tot ongeveer 1km voor de kust.  
▪ Er is ook contact nodig met andere regionale directies van Rijkswaterstaat. De regio-
nale directie is het bevoegd gezag tot aan de voet van de waterkering. De directies 
zijn:  
• Rijkswaterstaat Noord-Nederland verzorgt onderhoud, beheer en aanleg van 
(snel)wegen en hoofdvaarwegen in Drenthe, Friesland en Groningen. Hieronder 
valt ook de Waddenzee. 
• Rijkswaterstaat West-Nederland Noord is verantwoordelijk voor onderhoud, be-
heer en aanleg van snelwegen en hoofdvaarwegen in de provincie Noord-Hol-
land. 
• Rijkswaterstaat West-Nederland Zuid is verantwoordelijk voor onderhoud, be-
heer en aanleg van snelwegen en hoofdvaarwegen in de provincie Zuid-Holland. 
• Rijkswaterstaat Zee en Delta: De regionale directie verantwoordelijk voor de 
wateren rond Zeeland. De regionale verantwoordelijkheid ligt niet bij dezelfde 
afdeling die verantwoordelijk is voor verbindingen op de Noordzee.  
o Ministerie van Economische Zaken en Klimaat: Het Ministerie is naast opdrachtgever van 
dit rapport ook verantwoordelijk voor de activiteiten in de Exclusieve Economische Zone in 
Nederland en het Caribisch gebied.  
o Ministerie van Onderwijs, Cultuur en Wetenschappen: In deze context adviseert het Minis-
terie van OCW Rijkswaterstaat – Rijksdienst voor Cultureel Erfgoed over mogelijke arche-
ologische aspecten op de bodem van de Noordzee.  
o Ministerie van Landbouw, Natuur en Voedselkwaliteit: Vanuit de Wet Natuurbescherming 
houdt zij toezicht op delen van de Noordzee. Zij verleent de daarvoor benodigde vergun-
ningen. Er is geen milieu effect rapportage nodig, maar de consultatie periode voor de Wet 
Natuurbescherming is een half jaar en kan daarmee van invloed zijn op de doorlooptijd.   
▪ Staatsbosbeheer is een rechtspersoon met een wettelijke taak (RWT). De organisatie is bij 
wet ingesteld en als zodanig een zelfstandig bestuursorgaan van de Rijksoverheid, ressor-
terend binnen het domein van het Ministerie van Landbouw, Natuur en Voedselkwaliteit 
(LNV). De wettelijke taak is het beheren en duurzaam tot maatschappelijk nut brengen van 
de toevertrouwde terreinen. Hier relevant is dat zij een belangrijke eigenaar van duinge-
bieden is.  
o Ministerie van Defensie: De Kustwacht en de Dienst der Hydrografie houden toezicht op zee 
en registreren waar er kabels gelegd zijn en waar er werkzaamheden uitgevoerd worden, 
waar andere gebruikers van de zee van op de hoogte moeten zijn. De Kustwacht kan eisen 
stellen aan de wijze waarop de werkzaamheden op zee worden uitgevoerd, bijvoorbeeld 
het gebruik van guard boats om botsingen te voorkomen. Het Ministerie van Defensie heeft 
daarnaast ook oefenterreinen die vermeden dienen te worden.  
o Kadaster: Het Kabels en Leidingen Informatie Centrum (KLIC) informeert over de ligging 
van kabels en leidingen. Het doel van KLIC is graafschade te voorkomen. Bij de aanleg van 
zeekabels moet bij de aanleg van het landdeel van de kabel het KLIC worden geraadpleegd 
over bestaande kabels en genotificeerd over het doen van graafwerkzaamheden. Na ople-
vering van de kabel moeten de eigenaren reageren op meldingen vanuit het KLIC van voor-
genomen werkzaamheden.  
  
© Stratix 2021 Vergunningen en procedures zeekabelaanlandingen      9 
 
 

 
- Duitsland (met speciale aandacht voor het Eems-Dollard gebied waar een oud-grensdispuut 
is, dat er voor zorgt dat zowel de Nederlandse als Duitse overheid betrokken zal zijn 
- Het Verenigd Koninkrijk 
- België (met speciale aandacht voor de Westerschelde, welke de toegang tot de haven van 
Antwerpen is en waarover specifieke afspraken gemaakt zijn.)  
De Nederlandse overheid speelt in principe geen rol bij de interactie met buitenlandse overheden. 
Het is aan de aanleggende partij om met de buitenlandse overheden te overleggen en ervoor te 
zorgen dat de afspraken in Nederland en in de andere landen op elkaar aansluiten.   
3.3 Private partijen 
Havenautoriteiten van de relevante havens zijn veelal geprivatiseerd, zoals Rotterdam, Amsterdam, 
IJmuiden, Groningen Seaports. Zij dienen vaak wel op de hoogte gesteld te worden van werkzaam-
heden, omdat ze er in de berichtgeving naar de scheepvaart en in de begeleiding van schepen reke-
ning mee moeten houden. Ook kunnen ze eigenaar zijn van gronden waar de eigenaar van de zee-
kabel gebruik van kan maken.  
Staatsbosbeheer, Natuurmonumenten en vergelijkbare organisaties zijn belangrijke grondeigenaren 
wiens grond mogelijk doorkruist wordt,  of in/op wiens grond objecten gerealiseerd moeten worden.  
Eigenaren van infrastructuren op zee en op land, zoals eigenaren van windmolenparken op zee, 
bestaande kabels en leidingen op zee, olie en gas bedrijven en bedrijven die actief zijn in zandwinning 
hebben allemaal rechten ten aanzien van de bij hen in eigendom en beheer zijnde infrastructuur. Zij 
dienen op de hoogte zijn dat de nieuwe kabel van invloed op hun infrastructuur kan zijn.  
Belangenorganisaties die de belangen van andere gebruikers van de zee en de kust vertegenwoor-
digen. Daar horen in ieder geval natuurbeschermingsorganisaties, de visserij, de scheepvaart, olie-, 
gas- en zandwinning en elektriciteitsproductie en recreatie hier toe.  
 
4. Wetgeving en vergunningen 
Het Noordzeeloket is een website onder verantwoordelijkheid van het Interdepartementaal Directeu-
ren Overleg Noordzee. De website geeft een overzicht van alle ontwikkelingen, beleid en regels ten 
aanzien van de Noordzee. Over hoe de Rijksoverheid de Noordzee beheert en hoe de ruimte op de 
Noordzee is verdeeld. Wat op de Noordzee kan en mag, en welke regels en voorwaarden daarvoor 
gelden. Waar je moet zijn voor welke vergunning. Welk nationaal en internationaal beleid van kracht 
is.  
Niet alle wetten gelden op de hele Noordzee. Het moet in een wet aangegeven staan of deze alleen 
binnen de territoriale zee (de 12-mijlszone) of ook daarbuiten (de EEZ, Exclusieve Economische 
Zone) van kracht is. De volgende wetten zijn op de hele EEZ van toepassing: de Waterwet, de Mijn-
bouwwet, de Flora- en faunawet en de Natuurbeschermingswet. De Monumentenwet strekt zich wat 
betreft de vergunningplicht uit tot de aansluitende zone (de 24-mijlsgrens). In het algemeen gelden 
alle ‘normale landwetten’ ook in de territoriale zee en natuurlijk ook voor het land-deel voor de aanleg 
van de kabel.  
© Stratix 2021 Vergunningen en procedures zeekabelaanlandingen      11 
 
 

 
waterschapsverordeningen. In de context van kabels en leidingen gaat het dan vooral om de aanleg 
van objecten in en boven de grond.  
4.3 Mijnbouw wet en Mijnbouwbesluit 
Het Ministerie van Economische Zaken en Klimaat houdt toezicht op de Mijnbouwwet en het Mijn-
bouwbesluit. Voor kabels en leidingen is van belang dat er een 500 tot 1000 meter zone is waarom-
heen geen andere activiteiten mogen plaatsvinden. Bij de verlening van de vergunningen volgens de 
Waterwet worden ook de eisen conform de Mijnbouwwet gehandhaafd.  
4.4 Natuurbeschermingswet 
Activiteiten in of in de buurt van een Natura2000-gebied mogen alleen als er een vergunning is vanuit 
de Natuurbeschermingswet. Men moet eerst een zogenaamde passende beoordeling maken, voordat 
de vergunning kan worden aangevraagd. Op zee is het het Ministerie van LNV die hier toezicht op 
houdt, op land zijn de gemeente en de provincie ook betrokken.  
4.5 Flora en Faunawet 
Activiteiten die een gevaar vormen voor beschermde dieren hebben een ontheffing nodig vanuit de 
Flora- en faunawet. Beschermde dieren op de Noordzee zijn vooral de zeezoogdieren, vogels en een 
groot aantal vissen. Een belangrijk aandachtspunt is het rekening houden met broedseizoenen en de 
rustperiodes van deze dieren. Op zee is het Ministerie van LNV die hier toezicht op houdt, op land 
zijn de gemeente en de provincie ook betrokken.  
4.6 Rijkswet Instelling Exclusieve Economische Zone 
Deze wet is vooral van belang omdat deze bepaald tot waar de Nederlandse wetgeving reikt.  
4.7 Westereemsverdrag  
Bevat bepalingen voor kabels bij de Eemsmond, waar Nederland en Duitsland hebben afgesproken 
om samen te werken in een gebied waar nog een grensgeschil is.  
4.8 Monumentenwet 
De vergunningplicht onder deze wet strekt zich uit tot de aansluitende zone (de 24-mijlsgrens). Veel 
van op de zeebodem liggende wrakken en andere door mensen gemaakte constructies worden be-
schouwd als archeologische objecten en vallen onder de Monumentenwet. U mag alleen activiteiten 
rond dergelijke objecten uitvoeren als u een vergunning vanuit de Monumentenwet hebt. Voor deze 
© Stratix 2021 Vergunningen en procedures zeekabelaanlandingen      13 
 
 

 
5. Een “ideaal” proces 
Uit gesprekken met betrokkenen blijkt dat er een “ideaal” proces bestaat, een proces dat de grootste 
kans van slagen geeft bij de aanleg van zeekabels voor telecommunicatie naar de Nederlandse kus-
ten. Dit proces verloopt anders dan die partijen volgen op basis van ervaringen uit het verleden (en 
mogelijk ook elders in de wereld). De belangrijkste factor voor een voorspoedige aanleg van kabels 
blijkt vroeg en veelvuldig overleg met de verantwoordelijke overheden en andere belanghebbenden.  
Stap 0: Interne en externe projectgoedkeuring gezamenlijk 
Bij de aanleg van telecomkabels op zee lijken de bij de aanleg betrokken partijen zich in eerste 
instantie te richten op de interne projectgoedkeuring. Pas als ze intern akkoord hebben, de financie-
ring is verkregen en de eerste engineeringstudies zijn gedaan, dan pas gaan ze in gesprek met de 
overheid. Dit betekent vaak dat men al een route (rechte streep), een budget en een tijdsschema 
voorzien heeft. Iedere wijziging die dan volgt wordt dan gezien als complicerend, vertragend en 
kostenverhogend en wordt aan de overheid verweten. Niet rekening houden met de overheid en de 
belangen van andere gebruikers van de Noordzee en in een vacuüm een plan ontwikkelen kan niet 
meer. De Noordzee is vandaag de dag net zo druk als de Kalverstraat in Amsterdam, met net zulke 
grote belangen.  
Belangrijk is daarom om de interne en externe goedkeuring samen te laten lopen, dan kun-
nen alle partijen samen werken aan zo efficiënt mogelijk proces.   
 
Stap 1: Contact met Rijkswaterstaat 
Direct nadat een partij zich voorgenomen heeft om een zeekabel aan te leggen, waar ook maar een 
kans bestaat dat deze in Nederland kan aanlanden of gelegd wordt door de Exclusieve Economische 
Zone van Nederland, moet de partij een verkennend gesprek met Rijkswaterstaat Directie Zee en 
Delta aanvragen. Dit geldt nog voordat met een route ingetekend heeft of een landingspunt gekozen 
heeft. Rijkswaterstaat weet als geen ander welke projecten er op korte en lange termijn gepland 
zijn, waar die gaan plaatsvinden en welke bestaande rechten en mogelijke problemen (bijvoorbeeeld 
oude munitiedumps, zandwinningsrechten, et cetera) zich op zee bevinden. Zij kunnen dan onder-
steunen in het vinden van optimale routes.  
Stap 2: Contact met de verantwoordelijken voor de kust/zeewering 
Zodra duidelijk is welke routes door de Noordzee optimaal kunnen zijn, ontstaat er ook duidelijkheid 
over in welke gebieden langs de kust de aanlanding van de kabel zou kunnen plaatsvinden. In sa-
menwerking met Rijkswaterstaat kan de aanleggende partij contact opnemen met de verantwoorde-
lijke directie van Rijkswaterstaat voor het kustgebied en het bij de zeewering betrokken waterschap. 
Uit deze gesprekken zal volgen welke stroken langs de kust mogelijk het meest succesvol kunnen 
zijn. Idealiter zijn er meerdere trajecten mogelijk.  
Stap 3: Onderzoek naar en overleg met relevante belanghebbenden 
Voor ieder van de geïdentificeerde stroken geldt dat er een aantal betrokkenen zijn, zowel op land 
als op zee. Dit zijn natuurlijk de gemeenten en de provincies die het aangaat en het Ministerie van L 
en V vanuit de Natuurbeschermingswet en de Flora en Faunawet. Dit zijn niet de enige betrokkenen 
© Stratix 2021 Vergunningen en procedures zeekabelaanlandingen      15 
 
 

 
Stap 8 Uitwerken van een survey van de route 
Nu tracé en wijze van aanleggen duidelijk zijn, zal de aanleggende partij een hydrografische survey 
willen doen van de route op zee. De survey moet zo worden uitgevoerd dat deze ook gebruikt kan 
worden om te beoordelen of er interessante archeologische vondsten zijn of dat er explosieven op 
de route kunnen worden gevonden. Dergelijk onderzoek moet uitgevoerd worden door gecertifi-
ceerde bureaus. De survey partij en het bureau dat het archeologisch onderzoek doet kunnen samen 
afstemmen welke gegevens zij van elkaar nodig hebben.  Door het combineren van deze surveys 
wordt voorkomen dat er na de survey op zee, nogmaals een onderzoek op zee nodig is.  
© Stratix 2021 Vergunningen en procedures zeekabelaanlandingen      17 
 
 

 
Uitgangspunt is dat er te allen tijde een gronddekking van minimaal 1 meter op de kabel aanwezig 
is, tenzij de omstandigheden aanleiding geven voor een onder- dan wel overschrijding hiervan. Voor 
leidingen gelden de eisen vanuit de NEN-norm 3656. Het is aan de aanvrager om aan te tonen hoe 
de vereiste minimale gronddekking wordt gewaarborgd en gemonitord.  
 
Voorafgaand aan de werkzaamheden wordt de wijze van uitvoeren van de aanleg- en onderhouds-
werkzaamheden voor de kabel in een werkplan vastgelegd.  
Het werkplan dient minimaal de volgende onderdelen te bevatten: 
g. detailtekeningen van het werk, inclusief geografische ligging en diepteligging; 
h. plan van aanpak, inclusief de wijze van aanleg en opgave van het in te zetten materieel; 
i. tijdsplanning van de werkzaamheden; 
j. maatregelen om aantasting van voorwerpen, sporen of overblijfselen die, naar redelijker-
wijs kan worden vermoed, van historisch, oudheidkundig of wetenschappelijk belang zijn, zoveel 
mogelijk te voorkomen; 
k. maatregelen die worden genomen indien explosieven worden aangetroffen; 
maatregelen om hinder voor andere gebruikers van het betreffende gebied te voorkomen. 
3 Vooronderzoek 
Onderzoek aan het tracé naar de bodemgesteldheid en het voorkomen van obstakels en niet-ge-
sprongen explosieven is nodig. Voor het geplande tracé is een archeologisch (voor)onderzoek ver-
plicht. Een vooronderzoek wordt uitgevoerd in een beperkte strook rondom de geplande kabel- of 
leidingroute. Het geheel van route en onderzochte strook is het tracé waarin uiteindelijk de aanleg 
moet plaatsvinden. Het archeologisch onderzoek kent meerdere fasen. Na beoordeling van het ar-
cheologisch bureauonderzoek wordt aangegeven of en hoe vervolgens het zogenoemde IVO opwater-
onderzoek vorm moet krijgen. Het archeologisch onderzoek dient conform protocollen Kwaliteitsnorm 
Nederlandse Archeologie (KNA) te worden uitgevoerd door een gekwalificeerd bedrijf.  
 
Het (voor)onderzoek bestaat ten minste uit de volgende onderdelen: 
a. een bathymetrische opname conform de richtlijn van de International Hydrographic Or-
ganization (IHO) S44 order 1a; 
b. een opgave van de bodemsamenstelling; 
c. een opgave van de aanwezige bodemlagen; 
d. een archeologisch onderzoek conform de protocollen Kwaliteitsnorm Nederlandse Ar-
cheologie (KNA); 
e. een onderzoek naar niet-gesprongen explosieven (NGE/UXO). 
 
4 Beschrijving gevolgen rechtmatig gebruik 
Het Nationaal Waterplan kent aan de Rijkswateren verschillende gebruiksfuncties toe, die specifieke 
eisen stellen aan het beheer of gebruik van het betreffende Rijkswater. De functies zijn nader uitge-
werkt in het BPRW 2016-2021 (Beheer- en ontwikkelplan voor de Rijkswateren). De beschrijving 
moet de gevolgen van de voorgenomen activiteiten voor het rechtmatig gebruik (de gebruiksfuncties) 
van de Noordzee door derden bevatten. Hierbij hoort een beschrijving van welk ander gebruik ge-
raakt wordt en in welke mate dat gebeurt. Het gaat daarbij bijvoorbeeld om mijnbouw, zand- en 
schelpenwinning, baggerstort, windenergiegebieden, visserij en aquacultuur, scheepvaart, militaire 
© Stratix 2021 Vergunningen en procedures zeekabelaanlandingen      19 
 
 

 
• Toegepaste materialen 
• Medium dat wordt getransporteerd 
 
7 Boorplan 
Het boorplan moet een beschrijving bevatten van de horizontaal gestuurde boring, inclusief eventu-
ele stabiliteitsberekening.  
 
8 In een aantal gevallen is een m.e.r. of m.e.r.-beoordeling verplicht  
Deze gevallen worden genoemd in het Besluit milieueffectrapportage (onderdelen C en D). Voor wat 
betreft een m.e.r.-beoordelingsplicht voor kabels en leidingen, gaat het in ieder geval om de vol-
gende activiteiten:  
D 8.2  De aanleg, wijziging of uitbreiding van een In gevallen waarin de activiteit betrekking heeft op een buis-
buisleiding voor het transport van aardgas.  leiding die over een lengte van 5 kilometer of meer is gelegen 
of geprojecteerd in een gevoelig gebied als bedoeld onder a, 
b (tot 3 zeemijl uit de kust) of d, van punt 1 van onderdeel A 
van deze bijlage.  
D 24.2  De aanleg, wijziging of uitbreiding van een In gevallen waarin de activiteit betrekking heeft op een leiding 
ondergrondse hoogspanningsleiding.  met: 
1° een spanning van 150 kilovolt of meer, en 
2° een lengte van 5 kilometer of meer in een gevoelig gebied 
als bedoeld onder a, b (tot 3 zeemijl uit de kust) of d van punt 
1 van onderdeel A van deze bijlage. 
Als een activiteit m.e.r.-beoordelingsplichtig is, moet er vooraf met het bevoegd gezag worden over-
legd hoe deze beoordeling vorm gaat krijgen. Een eventueel milieueffectrapport wordt onderdeel van 
de aanvraag en moet dus vooraf worden opgesteld en goedgekeurd. 
In bepaalde gevallen kan sprake zijn van een domeinvergoeding of een gebruiksvergoeding. Dit 
dient, in het kader van de vergunningverlening, afgestemd te worden met het Rijksvastgoedbedrijf 
(RVB). Ook kan sprake zijn van het betalen van een compensatie voor zandwinning indien het tracé 
economisch winbare zandvoorraden blokkeert. Dit wordt afgestemd met Rijkswaterstaat. In het ka-
der van de standaard voorgeschreven opruimplicht kan sprake zijn van een verplichting tot het stel-
len van financiële zekerheid.  
Voor een snelle afhandeling van de aanvraag voor een vergunning kunt u het beste in een zo vroeg 
mogelijk stadium in overleg treden met het bevoegd gezag. Er kan dan in gezamenlijkheid worden 
bekeken welke route op de Noordzee voor de aanleg van de kabel of leiding het beste kan worden 
gevolgd en tot op welk detailniveau de aan te leveren informatie uitgewerkt moet worden. Als niet 
alle gevraagde informatie wordt geleverd, of als de gegevens niet voldoende informatie bevatten om 
de toetsing van de vergunning op een goede manier uit te voeren, dan kan de aanvraagprocedure 
door het bevoegd gezag worden stopgezet.  
© Stratix 2021 Vergunningen en procedures zeekabelaanlandingen      21 
 
 

 
 
 
 
 
 
 
 
 
 
 
 
 
 
 
 
 
Stratix B.V. 
Villa Looverhoek – Julianalaan 1 
1213 AP Hilversum 
 
Telefoon:  +31.35.622 2020 
E-mail:  office@stratix.nl 
URL:   http://www.stratix.nl 
Reg. no.: 57689326   
IBAN:   NL85ABNA0513733922   
BIC:   ABNANL2A   
VAT:   NL8526.92.079.B.01 
 
CONTACT 

