35 546 
 
Wijziging van de Gemeentewet, Provinciewet, Waterschapswet, Wet openbare lichamen 
Bonaire, Sint Eustatius en Saba en Kieswet in verband met het bevorderen van de 
bestuurlijke integriteit en de aanpak van aanhoudende bestuurlijke problemen in het 
decentraal bestuur (Wet bevorderen integriteit en functioneren decentraal bestuur) 
 
NOTA VAN WIJZIGING 
 
Het voorstel van wet wordt als volgt gewijzigd:  
 
A 
 
In artikel I wordt voor onderdeel A een onderdeel ingevoegd, luidende: 
 
aA 
 
Artikel 12, tweede lid, komt te luiden:  
2. De openbaarmaking vindt plaats terstond na benoeming tot raadslid of aanvaarding van een 
functie en geschiedt zowel op elektronische wijze als door terinzagelegging op het gemeentehuis. 
 
B 
 
In artikel I wordt na onderdeel G een onderdeel ingevoegd, luidende: 
 
Ga 
 
Artikel 41b wordt als volgt gewijzigd: 
 
1. Het derde lid komt te luiden:  
3. Een wethouder maakt zijn nevenfuncties openbaar. De openbaarmaking vindt plaats terstond na 
benoeming tot wethouder of aanvaarding van een nevenfunctie en geschiedt zowel op 
elektronische wijze als door terinzagelegging op het gemeentehuis 
 
2. In het vierde lid, tweede zin, wordt na “Openbaarmaking geschiedt” ingevoegd “zowel op 
elektronische wijze als”. 
 
C 
 
In artikel I wordt na onderdeel J een onderdeel ingevoegd, luidende: 
 
Ja 
 
Artikel 67, derde lid, komt te luiden:  
3. De burgemeester maakt nevenfuncties, anders dan uit hoofde van zijn burgemeestersambt, en 
de inkomsten uit die functies openbaar. De openbaarmaking van nevenfuncties vindt plaats 
terstond na benoeming tot burgemeester of aanvaarding van een nevenfunctie en geschiedt zowel 
op elektronische wijze als door terinzagelegging op het gemeentehuis. Openbaarmaking van de 
inkomsten geschiedt zowel op elektronische wijze als door terinzagelegging op het gemeentehuis 
uiterlijk op 1 april na het kalenderjaar waarin de inkomsten zijn genoten. 
 
D 
 
In artikel I worden na onderdeel R een onderdeel ingevoegd, luidende: 
 
Ra 
 

 
Artikel 32, tweede lid, komt te luiden:  
2. Openbaarmaking vindt plaats terstond na benoeming tot lid van het algemeen bestuur of 
aanvaarding van een andere functie als bedoeld in het eerste lid en geschiedt zowel op 
elektronische wijze als door terinzagelegging van een opgave van de andere functies op de 
secretarie van het waterschap. 
 
J 
 
In artikel III worden na onderdeel F drie onderdelen ingevoegd, luidende: 
 
Fa 
 
Artikel 44k wordt als volgt gewijzigd: 
 
1. Het derde lid komt te luiden:  
3. Een lid van het dagelijks bestuur maakt zijn nevenfuncties openbaar. De openbaarmaking vindt 
plaats terstond na benoeming tot lid van het dagelijks bestuur of aanvaarding van een 
nevenfunctie en geschiedt zowel op elektronische wijze als door terinzagelegging op de secretarie 
van het waterschap. 
 
2. In het vierde lid, tweede zin, wordt na “Openbaarmaking geschiedt” ingevoegd “zowel op 
elektronische wijze als”. 
 
Fb 
 
Artikel 47, derde lid, komt te luiden: 
3. Artikel 33, eerste en tweede lid, is van overeenkomstige toepassing op de voorzitter met dien 
verstande dat de ontheffing, bedoeld in het tweede lid van dat artikel, wordt verleend door de 
commissaris van de Koning. 
 
Fc 
 
Artikel 48, derde lid, komt te luiden:  
3. De voorzitter maakt nevenfuncties, anders dan uit hoofde van zijn ambt, en de inkomsten uit die 
functies openbaar. De openbaarmaking van nevenfuncties vindt plaats terstond na benoeming tot 
voorzitter of aanvaarding van een nevenfunctie en geschiedt zowel op elektronische wijze als door 
terinzagelegging op de secretarie van het waterschap. Openbaarmaking van de inkomsten 
geschiedt zowel op elektronische wijze als door terinzagelegging op de secretarie van het 
waterschap uiterlijk op 1 april na het kalenderjaar waarin de inkomsten zijn genoten. Onder 
inkomsten als bedoeld in de eerste volzin wordt verstaan: loon in de zin van artikel 9 van de Wet 
op de loonbelasting 1964, verminderd met de eindheffingsbestanddelen bedoeld in artikel 31 van 
die wet. 
 
K 
 
In artikel IV wordt voor onderdeel A een onderdeel ingevoegd, luidende: 
 
aA 
 
In artikel 13, tweede lid, wordt na “en geschiedt” ingevoegd “zowel op elektronische wijze als”. 
 
L 
 
In artikel IV wordt na onderdeel E een onderdeel ingevoegd, luidende: 
 
Ea 
 

De openbaarmaking van nevenfuncties en inkomsten uit nevenfuncties zal voortaan dienen te 
geschieden door openbaarmaking op elektronische wijze, naast de bestaande terinzagelegging op 
een fysieke locatie. Ook wordt verduidelijkt dat openbaarmaking terstond na de benoeming of 
aanvaarding van een nieuwe nevenfunctie dient te gebeuren. Het voornemen dit te regelen is 
1
aangekondigd in de brief aan de Kamer van 11 februari 2021 en zou oorspronkelijk worden 
meegenomen in de nota van wijziging met betrekking tot de verplichte risicoanalyse integriteit. De 
reden hiervoor is dat elektronische openbaarmaking de ontsluitbaarheid van overheidsinformatie 
vergroot en burgers verder in staat worden gesteld om vanuit huis gegevens in te zien, zonder dat 
hoeft te worden afgereisd naar de locatie van terinzagelegging. Dit komt bovendien de 
transparantie ten goede. De elektronische openbaarmaking zal gelden voor bestuurders en 
volksvertegenwoordigers van gemeenten, provincies, waterschappen en Caribisch Nederland. 
 
De openbaarmaking geschiedt in de toekomst op beide manieren: elektronisch en door 
terinzagelegging op het gemeentehuis. Elektronische openbaarmaking is in algemene zin 
toegankelijker, maar vormt voor sommigen juist een drempel. Bij de uitleg van het Verdrag van 
Aarhus, dat het recht op openbaarheid, inspraak en toegang tot de rechter in 
milieuaangelegenheden waarborgt, hanteert het Aarhus Convention Compliance Committee de lijn 
dat niet met elektronische terinzagelegging kan worden volstaan. Dit betekent echter niet dat de 
stukken die ter inzage worden gelegd ook in schriftelijke vorm aanwezig moeten zijn. De burger 
kan bijvoorbeeld met ondersteuning via een beeldscherm op het gemeentehuis toegang verkrijgen 
tot gegevens die in digitale vorm ter inzage zijn gelegd. 
 
 
II Onderdeelsgewijs 
 
Onderdeel A, E, I en K (artikelen 12 Gemeentewet, 11 Provinciewet, 32 Waterschapswet en 13 
WolBES) 
 
Dit onderdeel regelt dat de openbaarmaking van de functies van raadsleden, leden van provinciale 
staten, algemeen bestuurders van waterschappen en eilandsraadsleden voortaan ook op 
elektronische wijze geschiedt, naast de bestaande terinzagelegging op een fysieke locatie. 
 
Voorts wordt voor raadsleden, leden van provinciale staten en algemeen bestuurders van 
waterschappen verduidelijkt op welk moment de functies openbaar gemaakt moeten worden, 
namelijk terstond na benoeming of aanvaarding van een nieuwe functie. Voor eilandraadsleden is 
dit reeds geregeld in de WolBES. 
 
Onderdeel B, C, F, G, J, L, M en N (artikelen 41b en 67 Gemeentewet, 40b en 66 Provinciewet, 44k 
en 48 Waterschapswet en  48, 79 en 194 WolBES) 
 
Dit onderdeel regelt dat dat de openbaarmaking van nevenfuncties van wethouders, 
burgemeesters, gedeputeerden, commissarissen van de Koning, dagelijks bestuurders van 
waterschappen, voorzitters van waterschappen, eilandsraadsledengezaghebbers en de 
Rijksvertegenwoordiger voortaan geschiedt op elektronische wijze, naast de bestaande 
terinzagelegging op een fysieke locatie. 
 
Voorts wordt voor wethouders, burgemeesters, gedeputeerden, commissarissen van de Koning, 
dagelijks bestuurders van waterschappen en voorzitters van waterschappen verduidelijkt op welk 
moment de nevenfuncties openbaar gemaakt moeten worden, namelijk terstond na benoeming of 
aanvaarding van een nieuwe nevenfunctie. Voor eilandgedeputeerden, gezaghebbers en de 
Rijksvertegenwoordiger is dit reeds geregeld in de WolBES.  
 
Onderdeel D en H (artikelen 169 Gemeentewet en 167 Provinciewet) 
 
Artikel 169 Gemeentewet en artikel 167 Provinciewet worden aangepast in verband met een 
technische verbetering van een verwijzing.  
 
1
 Kamerstukken II 2020/21, 28 844, nr. 223 

