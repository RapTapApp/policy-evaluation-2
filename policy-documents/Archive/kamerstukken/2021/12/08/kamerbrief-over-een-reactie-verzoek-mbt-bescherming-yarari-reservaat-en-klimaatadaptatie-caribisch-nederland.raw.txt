 
 
 
> Retouradres Postbus 20401 2500 EK Den Haag 
 
Directoraat-generaal Natuur, 
 
Visserij en Landelijk gebied 
De Voorzitter van de Tweede Kamer  
 
der Staten Generaal 
Bezoekadres 
Prinses Irenestraat 6 
Bezuidenhoutseweg 73 
2594 AC Den Haag 
2595 BD  DEN HAAG 
Postadres 
Postbus 20401 
2500 EK Den Haag 
Overheidsidentificatienr 
00000001858272854000 
T 070 379 8911 (algemeen) 
F 070 378 6100 (algemeen) 
www.rijksoverheid.nl/lnv 
 
 
Datum 8 december 2021 
Ons kenmerk  
DGNVLG / 21299070 
Betreft Reactie verzoek m.b.t. bescherming Yarari-reservaat en 
klimaatadaptatie Caribisch Nederland  Uw kenmerk 
2021Z16799/ 2021D38407 
 
Geachte Voorzitter,  
 
Met deze brief reageer ik op het verzoek (kenmerk 2021Z16799/ 2021D38407) 
van de vast commissie voor Landbouw, Natuur en Voedselkwaliteit van 
27 september jl. om een reactie op de brief van WWF-NL en DCNA met betrekking 
tot bescherming van Yarari-reservaat en klimaatadaptatie op de Caribisch 
Nederlandse eilanden. In mijn reactie ga ik in op de in de brief voorgestelde 
initiatieven met betrekking tot de bescherming van het Yarari-reservaat en 
adaptatie van klimaatverandering voor wat betreft Caribisch Nederland.  
 
Bescherming Yarari-reservaat 
In 2015 heeft de staatssecretaris van Economische Zaken het Yarari-reservaat 
vastgesteld middels het tekenen van een verklaring met het openbaar lichaam 
Saba en het openbaar lichaam Bonaire. In 2018 is de verklaring tevens getekend 
met het openbaar lichaam Sint Eustatius. De wettelijke implementatie van de 
verklaring is nog gaande, deze zal naar verwachting in 2022 inwerkingtreden. Een 
beheerplan zal worden opgesteld wanneer de wetgeving in werking is getreden 
waarna ook voor een beheerstructuur zal worden gekozen. In het beheerplan zal 
aandacht zijn voor specifieke soorten waaronder zeezoogdieren, zeeschildpadden, 
haaien en roggen. Voor de uitvoering van het beheerplan, waaronder handhaving 
en controle zijn middelen beschikbaar in het kader van het Natuur en 
Milieubeleidsplan Caribisch Nederland 2020-2030 (Kamerstuk 33 576, nr. 190). 
 
Het huidige beheerplan voor de natuurlijke hulpbronnen in de Exclusieve 
Economische (Zone (EEZ Management Plan) van de Nederlandse Cariben is 
gedateerd (2010). Gelet hierop en gezien de wettelijke aanwijzing van het Yarari-
reservaat ligt een vernieuwing van het EEZ management plan voor de hand. In 
overleg met de andere landen van het Koninkrijk zal dit plan gelijktijdig met de 
ontwikkeling van het Yarari-beheerplan vernieuwd worden. Dit biedt de kans om 
het beleid voor Caribisch Nederland te harmoniseren met de drie landen in het 
Caribisch gedeelte van het Koninkrijk.  
 
Wat betreft de soort specifieke aanpak en bescherming in het Yarari-reservaat  en 
soorten die migreren via het reservaat zijn de volgende internationale 
samenwerkingsinitiatieven van belang: 
 Pagina 1 van 1 
 

