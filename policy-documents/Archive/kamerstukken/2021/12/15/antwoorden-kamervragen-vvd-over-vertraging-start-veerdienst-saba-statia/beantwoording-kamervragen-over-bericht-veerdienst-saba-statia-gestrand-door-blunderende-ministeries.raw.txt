> Retouradres Postbus 20011 2500 EA  Den Haag
Ministerie van 
 
Binnenlandse Zaken en 
Aan de Voorzitter van de Tweede Kamer
Koninkrijksrelaties
Directoraat-Generaal 
der Staten-Generaal
Koninkrijksrijksrelaties
Postbus 20018
Turfmarkt 147
2500 EA  DEN HAAG
Den Haag
Postbus 20011
2500 EA  Den Haag
Kenmerk
2021-0000666251
Uw kenmerk
2021Z20220
Datum 15 december 2021
Betreft Beantwoording Kamervragen over de veerdienst Saba-Statia 
(2021Z20220)
 
Hierbij zend ik u, mede namens de minister van Infrastructuur en Waterstaat, de 
minister van Defensie en de staatssecretaris van Financiën, de antwoorden op de 
vragen van het Kamerlid de Vries (VVD) over het bericht 'Veerdienst Saba/Statia 
gestrand door blunderende ministeries' (ingezonden 12 november 2021). 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
 
  
Pagina 1 van 4

Ministerie van 
Binnenlandse Zaken en 
Koninkrijksrelaties
Directoraat-Generaal 
Koninkrijksrijksrelaties
 
Kenmerk
2021-0000666251
 
Vraag 4 
In hoeverre klopt het dat de Douane en de Koninklijke Marechaussee niet 
voorbereid waren? Hoe kan het dat niet alle instanties en ministeries gereed 
waren op 1 november 2021? In hoeverre klopt het dat er buiten de reguliere 
werktijden onvoldoende personeel is om goederen en personen te controleren? 
 
De Regeling toelating en uitzetting BES (RTU BES) stelt vast dat de 
grensdoorlaatposten van de zeehavens op Saba en Sint Eustatius zijn geopend 
van 7:00 uur tot 19:00 uur. Bredere openingstijden zouden vragen om additioneel 
personeel, een aangepaste planning en een aanpassing van de RTU BES. Tussen 
Saba en Sint Eustatius mag overigens vrij gereisd worden net zoals dat in 
Europees Nederland tussen gemeenten en provincies het geval is. De KMar- en 
douanecontroles worden op Saba uitgevoerd, wat de mogelijkheid biedt om een 
vaarschema te hanteren binnen de openingstijden van de grensdoorlaatposten. 
De Douane Caribisch Nederland kent daarnaast de mogelijkheid om ook op St. 
Eustatius goederencontroles uit te voeren. 
 
De KMar en de Douane Caribisch Nederland zijn op 7 oktober 2021 geïnformeerd 
over het vaarschema. Vervolgens is er overleg met de KMar en de Douane 
Caribisch Nederland geweest over het vaarschema en de benodigde bezetting van 
de grensdoorlaatposten. In  die periode werd ook duidelijk dat enkele 
veiligheidscertificaten ontbraken. Mede omdat de openbare lichamen in augustus 
hebben besloten de aanbestedingstermijn op verzoek van de deelnemende 
partijen met twee weken te verlengen, bleek de beoogde start op 1 november 
2021 niet haalbaar. De veerdienst is inmiddels op 1 december 2021 gestart. 
 
 
Vraag 5 
Hoe kan het dat de ministeries blijkbaar onvoldoende hebben samengewerkt om 
de veerdienst per 1 november jl. te kunnen starten? 
 
Vanaf begin 2021 hebben de ministeries van Infrastructuur en Waterstaat, 
Binnenlandse Zaken en Koninkrijksrelaties en Economische Zaken en Klimaat  
onderling, alsook met de openbare lichamen van Saba en Sint Eustatius 
gesproken over de uitvoering van het project en de implementatie van de nieuwe 
veerdienst. De projectgroep veerdienst Saba/Sint Eustatius, bestaand uit 
vertegenwoordigers van de openbare lichamen Saba en Sint Eustatius en 
ingehuurde externe experts, is verantwoordelijk voor de uitvoering van het 
project en heeft betrokkenen op de hoogte gehouden van de voortgang van het 
project. Het definitieve vaarschema kon echter pas worden opgesteld nadat via de 
aanbestedingsprocedure een voorkeursrederij was geselecteerd. Na succesvolle 
afronding van de aanbestedingsprocedure heeft in de tweede helft van oktober 
2021 overleg plaatsgevonden met de ministeries van Defensie en Financiën over 
het vaarschema vanwege hun taken voor het grenstoezicht.  
 
Na signalen van de projectgroep veerdienst Saba/Sint Eustatius over vertraging 
van het project hebben de ministeries van Infrastructuur en Waterstaat, 
Binnenlandse Zaken en Koninkrijksrelaties, Economische Zaken en Klimaat, 
Defensie en Financiën overleg gevoerd met afgevaardigden van de openbare 
lichamen Saba en Sint Eustatius om de veerdienst zo snel mogelijk van start te 
laten gaan, met als resultaat dat de veerdienst vanaf 1 december 2021 vaart. 
Pagina 2 van 4

