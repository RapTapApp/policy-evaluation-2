Nr. 32823
29 juni
2021
STAATSCOURANT
Officiële uitgave van het Koninkrijk der Nederlanden sinds 1814.
Regeling van de Minister van Onderwijs, Cultuur en Wetenschap van 18 juni 
2021, nr. HO&S/27206364, houdende regels voor de subsidieverstrekking 
voor virtuele internationale samenwerkingsprojecten in het hoger onderwijs 
(Subsidieregeling virtuele internationale samenwerkingsprojecten hoger 
onderwijs)
De Minister van Onderwijs, Cultuur en Wetenschap,
Gelet op de artikelen 4 en 5 van de Wet overige OCW-subsidies en de artikelen 1.3 en 2.1 van de 
Kaderregeling subsidies OCW, SZW en VWS;
Besluit:
Artikel 1. Begripsbepalingen 
In deze regeling wordt verstaan onder:
bekostigde instelling voor hoger onderwijs: Nederlandse bekostigde instelling als bedoeld in 
artikel 1.8, eerste lid, van de Wet op het hoger onderwijs en wetenschappelijk onderzoek;
DUS-I: Dienst Uitvoering Subsidies aan Instellingen;
instellingsbestuur: instellingsbestuur als bedoeld in artikel 1.1 onderdeel j, van de Wet op het hoger 
onderwijs en wetenschappelijk onderzoek, van een bekostigde instelling voor hoger onderwijs;
Kaderregeling: Kaderregeling subsidies OCW, SZW en VWS;
leeruitkomsten: datgene wat de student verwacht wordt te weten, begrijpen en in staat is om te 
demonstreren na afronding van het leerproces;
minister: Minister van Onderwijs, Cultuur en Wetenschap;
MOOC: massive open online course, open online te volgen cursus waarbij de deelnemers niet aan een 
specifiek onderwijsprogramma of specifieke instelling voor hoger onderwijs verbonden zijn;
onderwijskundige: bij een onderwijsinstelling werkzame persoon die betrokken is bij het ontwikkelen 
van, het verder ontwikkelen van, en het adviseren over onderwijs;
virtueel internationaal samenwerkingsproject: onderwijsproject van een Nederlandse bekostigde 
instelling voor hoger onderwijs en een buitenlandse instelling voor hoger onderwijs waarbij door een 
student aan een bekostigde instelling voor hoger onderwijs en een student aan een buitenlandse 
instelling voor hoger onderwijs op afstand wordt samengewerkt op een thema, en waarbij co-creatie 
tussen de Nederlandse en buitenlandse studenten noodzakelijk is voor het tot stand komen van het 
eindproduct.
Artikel 2. Toepassing Kaderregeling subsidies OCW, SZW en VWS 
De Kaderregeling is van toepassing op subsidies die op grond van deze regeling worden verstrekt.
Artikel 3. Te subsidiëren activiteiten 
1. De minister kan aan een instellingsbestuur subsidie verstrekken voor het ontwerpen, ontwikkelen 
en implementeren van een virtueel internationaal samenwerkingsproject, of voor het herzien van 
een bestaand virtueel internationaal samenwerkingsproject voor een bepaalde opleiding en een 
bepaalde vestiging van een instelling.
2. Het instellingsbestuur voorziet daartoe in ieder geval in het vrijroosteren van:
a. docenten en onderwijskundigen voor het in onderlinge samenwerking ontwikkelen of herzien 
van het virtueel internationaal samenwerkingsproject en de in dat kader benodigde afstem-
ming met een instelling voor hoger onderwijs in het buitenland; en
b. docenten voor de coördinatie van het virtueel internationaal samenwerkingsproject aan de 
bekostigde instelling voor hoger onderwijs.
3. Het instellingsbestuur kan daarnaast voorzien in het vrijroosteren van personen met een aanvul-
lende expertise.
Staatscourant 2021 nr. 32823 29 juni 2021
1

c. de aanvraag betrekking heeft op het ontwerpen en ontwikkelen van virtuele uitwisseling, waarbij 
studenten online onderwijs volgen aan een buitenlandse hogeronderwijsinstelling;
d. de aanvrager voor de activiteiten waarvoor subsidie wordt aangevraagd al in een eerdere 
aanvraagperiode subsidie ontvangen heeft in het kader van deze regeling.
Artikel 8. Wijze van verdeling beschikbare middelen 
1. De minister voorziet in een gelijktijdige beslissing op aanvragen per aanvraagronde.
2. De minister rangschikt bij overschrijding van het subsidieplafond de aanvragen op volgorde van 
binnenkomst, met dien verstande dat een eventuele tweede aanvraag van een instellingsbestuur in 
een bepaalde aanvraagperiode na de eerste van alle aanvragen van instellingsbesturen wordt 
gerangschikt, totdat het subsidieplafond bereikt is.
3. Het tweede lid is van overeenkomstige toepassing op een tweede, derde of opeenvolgende 
aanvraag van een instellingsbestuur, totdat het subsidieplafond bereikt is.
Artikel 9. Subsidieverplichtingen 
1. Aan de subsidieontvanger worden de volgende verplichtingen opgelegd:
a. het virtuele internationale samenwerkingsproject start zo spoedig mogelijk, maar uiterlijk 
binnen zes maanden na het besluit tot subsidieverstrekking;
b. de activiteiten zijn uiterlijk binnen achttien maanden na het besluit tot subsidieverstrekking 
afgerond;
c. de subsidieontvanger verleent gedurende de looptijd van de activiteiten of tot één jaar na 
afloop daarvan op verzoek van de minister medewerking aan kennisdelingsactiviteiten rondom 
virtuele internationale samenwerkingsprojecten;
d. de subsidieontvanger verleent medewerking aan een onderzoek van de minister naar de 
leeruitkomsten van virtuele internationale samenwerkingsprojecten.
2. De subsidieontvanger meldt onverwijld schriftelijk aan de minister indien:
a. aannemelijk is geworden dat de activiteiten waarvoor de subsidie is verstrekt niet, niet tijdig of 
niet geheel zullen worden verricht;
b. aannemelijk is geworden dat niet, niet tijdig of niet geheel aan de subsidieverplichtingen zal 
worden voldaan; of
c. zich andere omstandigheden voordoen of zullen voordoen die van belang kunnen zijn voor een 
beslissing tot wijziging, intrekking of vaststelling van de subsidie.
3. De melding bedoeld in het tweede lid wordt voorzien van een toelichting. Bij de melding worden 
de relevante stukken overgelegd.
Artikel 10. Vaststelling en verantwoording subsidie 
1. De subsidie wordt direct vastgesteld binnen 13 weken na afloop van de desbetreffende aanvraag-
periode.
2. De minister betaalt het subsidiebedrag ineens.
3. De subsidieontvanger toont op verzoek van de minister aan dat de activiteiten waarvoor subsidie 
is verstrekt, zijn verricht en is voldaan aan de verplichtingen die aan de subsidie zijn verbonden.
4. Indien de activiteiten volledig zijn uitgevoerd en aan alle verplichtingen is voldaan, kan het niet 
aangewende deel van de subsidie worden besteed aan andere activiteiten waarvoor bekostiging 
wordt verstrekt.
5. De verantwoording van de subsidie geschiedt overeenkomstig de Regeling jaarverslaggeving 
onderwijs in de jaarverslaggeving met model G, onderdeel 1, zoals bedoeld in richtlijn 660 van de 
Raad voor de Jaarverslaggeving.
Artikel 11. Inwerkingtreding en vervaldatum 
1. Deze regeling treedt in werking met ingang van 1 september 2021.
2. Deze regeling vervalt met ingang van 1 september 2026.
Staatscourant 2021 nr. 32823 29 juni 2021
3

TOELICHTING 
Algemeen 
1. Aanleiding 
1 
In 2018 is de internationalisering van het hoger onderwijs vergevorderd volgens de Onderwijsraad.
Wel zijn er toenemende zorgen en discussies in het publieke en politieke debat, die vragen om 
reflectie op de te varen koers. Door de Onderwijsraad worden diverse zorgen geuit. Ten aanzien van 
uitgaande mobiliteit is de conclusie dat er vier tot vijf keer zoveel studenten uit het buitenland naar 
Nederland komen voor een volledige studie dan dat er Nederlandse studenten naar het buitenland 
gaan om te studeren. De Onderwijsraad geeft aan dat in 2007 en 2009 op Europees niveau afgespro-
ken is dat naar meer evenwicht in studentenmobiliteit gestreefd zal worden, maar dat de drijfveren 
van studenten met betrekking tot diplomamobiliteit evenwicht evenwel onwaarschijnlijk maken. Om 
de voordelen van internationalisering zo breed mogelijk te laten neerdalen in de Nederlandse 
samenleving benadrukt de Onderwijsraad dat mobiliteit één van de vormen is waarop internationali-
2 
sering vorm kan krijgen. Naast fysieke mobiliteit, kunnen ook andere onderwijsvormen hieraan 
bijdragen. Door vormen van internationalisation at home aan te bieden kan niet alleen de beperkte 
groep studenten die naar het buitenland gaat worden aangesproken, maar ook de grote groep 
studenten die hun hele studie in Nederland volgt. Internationalisation at home kan onder andere via 
online samenwerking op drie niveaus worden vorm gegeven; 1) kennismaken, 2) vergelijken, 3) 
3 
co-creatie. Bij het derde, meest disruptieve niveau, creëren studenten uit verschillende landen samen 
iets. Door de uitwisseling van informatie en eigen culturele gewoonten en overtuigingen worden 
studenten in Nederland geconfronteerd met de culturele gewoonten en gebruiken van de buitenlandse 
4
student.
5 
De Minister van Onderwijs, Cultuur en Wetenschap heeft in 2018, in navolging van de Onderwijsraad, 
onderschreven dat het opdoen van interculturele competenties en een internationale oriëntatie 
belangrijk is. Zowel als leeruitkomst als voor economische, politiek-maatschappelijke en organisatori-
6 
sche doelen. Het is van belang dat alle studenten toegang krijgen tot de verschillende mogelijkheden 
die hieraan een bijdrage kunnen leveren (inclusiviteit). Internationalisation at home is hiervoor een 
7
goede vorm, in het bijzonder virtuele internationale samenwerkingsprojecten.
De Onderwijsraad benadrukt dat het voor het bewerkstelligen van leereffecten op het gebied van 
interculturele vaardigheden van belang is dat er ’bewuste reflectie [is] op cultuurverschillen en 
confrontaties met andere culturen [..] en [dat] bij uitwisseling begeleiding vooraf, tijdens en na het 
8
verblijf in het buitenland een vereiste [is]’.
Door de flink toegenomen inkomende mobiliteit van internationale studenten is het voor meer 
studenten eenvoudiger geworden om deel te nemen aan een international classroom, concludeert het 
9
interdepartementaal beleidsonderzoek internationalisering van het (hoger) onderwijs (hierna: IBO) . 
Mede als gevolg van de COVID-19 pandemie zijn de onderwijsvormen in 2020 veel digitaler geworden. 
De fysieke internationale mobiliteit onder studenten is bovendien slechts beperkt mogelijk door de 
internationale beperkingen op reisbewegingen om de COVID-19 pandemie het hoofd te bieden. Voor 
de eerdere conclusie uit de visiebrieven van de Minister van Onderwijs, Cultuur en Wetenschap uit 
10 
2014 en 2018 dat de international classroom het belangrijkste alternatief voor uitgaande mobiliteit is, 
betekent dit dat bij een teruglopende inkomende mobiliteit deze vorm van internationalisering minder 
beschikbaar en inzetbaar is. Maar ook in tijden zonder pandemie vormen virtuele internationale 
samenwerkingsprojecten een kwalitatieve vorm die voor veel studenten toegankelijk is. In de 
11 
kabinetsreactie op het IBO schetst de regering, in aanvulling op het IBO, de aangescherpte focus op 
het inclusiever maken van de uitgaande mobiliteit. In antwoord op brede zorgen dat internationalise-
ring niet voor iedereen van meerwaarde is en uitgaande mobiliteit niet voor iedereen wenselijk of 
bereikbaar is, ligt naast het inclusiever maken van uitgaande mobiliteit, de focus op het zoeken naar zo 
1
Onderwijsraad, 2018, Internationalisering in het hoger onderwijs
2
Onderwijsraad, 2018, Internationalisering in het hoger onderwijs
3
O’Dowd, R., 2012, Intercultural communicative competence through telecollaboration: Language in Action. London: Routledge
4
O’Dowd, R., 2012, Intercultural communicative competence through telecollaboration: Language in Action. London: Routledge
5
Tweede Kamer, vergaderjaar 2017–2018, 22 452, nr. 59
6
Onderwijsraad, 2018, Internationalisering in het hoger onderwijs
7
Onderwijsraad, 2018, Internationalisering in het hoger onderwijs
8
Onderwijsraad, 2018, Internationalisering in het hoger onderwijs
9
Ministerie van Financiën, 2019, IBO Internationalisering van (hoger) onderwijs
10
Tweede Kamer, vergaderjaar 2013–2014, 22 452, nr. 41 en Tweede Kamer, vergaderjaar 2017–2018, 22 452, nr. 59 en Onder-
wijsraad, 2018, Internationalisering in het hoger onderwijs
11
Tweede Kamer, vergaderjaar 2018–1019, 31 288, nr. 782
Staatscourant 2021 nr. 32823 29 juni 2021
5

zonder input van beide zijden (de Nederlandse zijde en de buitenlandse zijde). Samenwerking is 
daardoor noodzakelijk.
Aanvullende ondersteuning bij deelname aan subsidie 
Deze subsidieregeling vormt de basis voor de stimuleringsmaatregel waarmee docenten en onder-
wijskundigen de mogelijkheid wordt geboden te werken aan een virtueel internationaal samenwer-
kingsproject. Aanvullend op de subsidieregeling wordt kosteloos en vrijblijvend ondersteuning 
aangeboden voor docenten en onderwijskundigen die deelnemen aan de subsidieregeling. Deze 
ondersteuning heeft enerzijds tot doel een bijdrage te leveren aan de kwaliteit van de te ontwikkelen of 
te herziene virtuele internationale samenwerkingsprojecten. Anderzijds heeft de ondersteuning ten 
doel de regeldruk voor deelnemende docenten en instellingen te beperken en de kans op een 
structurele inbedding van virtuele internationale samenwerkingsprojecten in onderwijscurricula te 
vergroten.
Een externe partij krijgt de opdracht om docenten en onderwijskundigen te ondersteunen met advies 
bij het opzetten of verder professionaliseren van een virtueel internationaal samenwerkingsproject. De 
partij die het advies zal verstrekken beschikt over specifieke expertise op het gebied van collabarative 
online interactive learning (ofwel COIL) of virtual exchange (ofwel VE); expertise op het gebied van 
onderwijs met een geïnternationaliseerd karakter en het verzorgen van onderwijs in samenwerking 
met een buitenlandse instelling. Als onderdeel van de opdracht verzorgt deze partij een overkoepe-
lende website waarop informatie te vinden is voor docenten en onderwijskundigen die meer willen 
weten en kennis willen uitwisselen over virtuele internationale samenwerkingsprojecten.
Ook wordt een opdracht verstrekt voor het aanbieden van een training voor docenten en onderwijs-
kundigen die deelnemen aan de subsidieregeling. Dit betreft een training voor ‘beginners’ en 
‘gevorderden’ op het gebied van virtuele internationale samenwerkingsprojecten. De training is 
gericht op het verzorgen van virtueel onderwijs met een geïnternationaliseerd karakter en het 
ontwikkelen van interculturele competenties bij studenten.
Onderzoek naar meerwaarde virtuele internationale samenwerkingsprojecten 
Een externe partij krijgt de opdracht onderzoek te doen naar de daadwerkelijke leeruitkomsten die ten 
doel gesteld worden bij virtuele internationale samenwerkingsprojecten. Het onderzoek beperkt zich 
tot de projecten die met behulp van deze subsidieregeling worden geïmplementeerd. Ook heeft deze 
partij de opdracht te onderzoeken wat het aanbieden van virtuele internationale samenwerkingspro-
jecten vraagt om deze structureel in het hoger onderwijs in te bedden. Op basis van dit onderzoek 
tracht ik een onderbouwd oordeel te kunnen voorleggen over de effectiviteit van de inzet van virtuele 
internationale samenwerkingsprojecten als reguliere werkvorm binnen een opleiding. Het op te 
leveren rapport kan de basis vormen voor een breder debat over de toepassing van deze onderwijs-
vorm binnen het Nederlandse hoger onderwijs.
Caribisch deel van het Koninkrijk der Nederlanden en Caribisch Nederland 
Op grond van deze subsidieregeling kan geen subsidie worden verstrekt aan hogeronderwijsinstellin-
gen op Curaçao, Aruba of Sint-Maarten. De openbare lichamen Bonaire, Sint-Eustatius en Saba 
beschikken bij publicatie van deze regeling niet over een op grond van de WHW bekostigde hogeron-
derwijsinstelling en komen daarom niet in aanmerking voor subsidie. De minister roept Nederlandse 
hogeronderwijsinstellingen echter op een samenwerking met de instellingen in het Caribisch deel van 
het Koninkrijk der Nederlanden te overwegen.
3. Inhoud en aanvraag 
a. Algemene en overige activiteiten 
De uit te voeren activiteiten in het kader van deze subsidieregeling betreffen activiteiten voor het 
ontwerpen of herzien, ontwikkelen en implementeren van een virtueel internationaal samenwerkings-
project. De totale looptijd van de subsidieperiode bedraagt anderhalf jaar vanaf de toekenningsdatum 
van de subsidie. De subsidie wordt in ieder geval besteed aan de kosten voor het vrijroosteren van 
docenten en onderwijskundigen die samenwerken aan het ontwerpen van een virtueel samenwer-
kingsproject. Gelijktijdig wordt samengewerkt met een buitenlandse instelling die tijdens het 
verzorgen van het uiteindelijke virtuele internationale samenwerkingsproject de buitenlandse student 
begeleidt. Deelnemende instellingen kunnen subsidie ontvangen ten behoeve van het herzien van een 
bestaand virtueel internationaal samenwerkingsproject, of voor het ontwerpen van een geheel nieuw 
virtueel internationaal samenwerkingsproject. De vormgeving van een nieuw virtueel samenwerkings-
project start in de regel met het formuleren van de beoogde leeruitkomsten. Bij het herzien van een 
Staatscourant 2021 nr. 32823 29 juni 2021
7

verzorgd, een duiding of het een herziening van een bestaand of een nieuw virtueel internationaal 
samenwerkingsproject betreft en een vermelding van aanvullende expertises die in elk geval zullen 
worden betrokken.
4. Toekenning en vaststelling van de subsidie 
Uiterlijk 13 weken nadat een subsidie is aangevraagd, wordt de aanvrager in kennis gesteld over het 
besluit op de aanvraag (artikel 4.1, eerste lid, van de Kaderregeling). Wanneer een aanvraag onvolle-
dig is, wordt de aanvrager, indien het totaal beschikbare budget nog niet is uitgeput, eenmalig in de 
gelegenheid gesteld de aanvraag binnen een gestelde termijn aan te vullen (onder toepassing van 
artikel 4:5 van de Algemene wet bestuursrecht). Een dergelijke aanvraag dient binnen tien werkdagen 
te worden aangevuld.
5. Subsidieverplichtingen 
Naast de verplichtingen zoals genoemd in hoofdstuk 5 van de Kaderregeling, gelden voor subsidieont-
vangers de in artikel 9 genoemde verplichtingen.
6. Beschikbaar budget 
Voor de eerste aanvraagperiode (van 1 september 2021 tot en met 30 september 2021) is een 
totaalbedrag van € 1.050.000 beschikbaar.
7. Verantwoording 
Overeenkomstig de Regeling jaarverslaggeving onderwijs wordt de aan het verslagjaar toe te rekenen 
subsidie in de jaarrekening herkenbaar als bate verantwoord in model G, onderdeel 1. Een externe 
partij doet onderzoek naar de leeruitkomsten van de verschillende projecten en zal bij de minister 
melding doen in het geval een subsidieontvanger geen activiteiten heeft uitgevoerd. De subsidie-
ontvanger is verplicht om deel te nemen aan dit onderzoek en wordt hiervoor benaderd door de 
externe partij.
8. Evaluatie virtuele internationale samenwerkingsprojecten met behulp van onderzoek 
Gelijktijdig aan deze subsidieregeling worden verschillende aan de subsidieregeling ondersteunende 
onderdelen aangeboden. Eén van de onderdelen is onderzoek doen naar de daadwerkelijke leeruit-
komsten onder studenten, die worden beoogd met de virtuele internationale samenwerkingsprojecten 
waarvoor de subsidie gebruikt wordt. Dit onderzoek levert daarmee een bijdrage aan de evaluatie van 
het instrument virtuele internationale samenwerkingsprojecten als internationaliseringsactiviteit en 
leermiddel. Subsidieontvangers zijn verplicht om aan dit onderzoek mee te werken.
9. Administratieve lasten aanvragers 
Administratieve lasten worden gedefinieerd als de kosten om te voldoen aan informatieverplichtingen 
aan de overheid, voorvloeiend uit wet- en regelgeving van de overheid. Uitgangspunt is dat het 
aanvraagproces zo wordt ingericht dat het zo min mogelijk administratieve lasten creëert.
Vanuit DUS-I wordt een format beschikbaar gesteld, waarmee de subsidieaanvraag wordt ingediend. 
Aanvragers wordt gevraagd om een beknopt, maar duidelijk activiteitenplan in te dienen. Ingeschat 
wordt dat een instelling circa twaalf uur nodig heeft om tot een goede subsidieaanvraag te komen en 
deze in te dienen.
Om een indruk te geven van de verwachte regeldrukkosten wordt uitgegaan van de volgende 
schatting.
Omdat de subsidie als substantiële bijdrage in de kosten bedoeld is, en niet volledig kostendekkend, is 
er vanuit gegaan dat instellingen zelf een investering plegen. Bij het berekenen van de regeldruk is 
uitgegaan van uren die nodig zijn voor de subsidieaanvraag en het voldoen aan de subsidieverplich-
ting. Er is niet uitgegaan van de uren die de onderwijsinstelling hoe dan ook zou moeten maken voor 
het ontwerpen, ontwikkelen en uitvoeren van een virtueel internationaal samenwerkingsproject.
Per project wordt uitgegaan van vier uur interne afstemming, bijvoorbeeld met het instellingsbestuur 
en deelnemende opleidingsbestuur. Daarnaast wordt uitgegaan van twee uur externe afstemming, 
met de buitenlandse partnerinstelling. Voor het opstellen van het activiteitenplan wordt uitgegaan van 
vijf uur, een uur administratie en een kwartier voor het indienen van de subsidieaanvraag.
Tijdens de looptijd van het project wordt uitgegaan uit van vier uur voor het vergaren van informatie 
Staatscourant 2021 nr. 32823 29 juni 2021
9

Artikelsgewijze toelichting 
Artikel 1 Begripsbepalingen 
In artikel 1 zijn de begripsbepalingen opgenomen.
Artikel 2 Toepassing Kaderregeling subsidies OCW, SZW en VWS 
Op deze subsidieregeling is de Kaderregeling subsidies OCW, SZW en VWS van toepassing. Dat 
betekent onder andere – zoals in het algemene deel van deze toelichting is aangegeven – dat de 
subsidieverplichtingen van hoofdstuk 5 van toepassing zijn op de subsidies die op grond van deze 
regeling worden verstrekt.
Artikel 3 Te subsidiëren activiteiten 
Eerste lid 
In artikel 3, eerste lid, worden de te subsidiëren activiteiten benoemd. Een subsidie kan worden 
verstrekt voor het ontwikkelen van een nieuw of het bijwerken en actualiseren van een bestaand 
virtueel internationaal samenwerkingsproject. Het opzetten en ontwikkelen van een virtueel internatio-
naal samenwerkingsproject kan bestaan uit het ontwerpen en vormgeven van het virtueel internatio-
naal samenwerkingsproject, het leggen van contact en het maken van afspraken met een buitenlandse 
instelling, en het implementeren van het virtueel internationaal samenwerkingsproject.
Daarnaast kunnen activiteiten betrekking hebben op het doceren en het coördineren van het virtueel 
internationaal samenwerkingsproject. Ook dient afstemming met de buitenlandse partnerinstelling 
waarmee het samenwerkingsproject vorm krijgt, plaats te vinden. Tevens wordt verwezen naar het 
algemeen deel van de toelichting.
Diverse opleidingen binnen het Nederlandse hoger onderwijs verzorgen al langer virtuele interna-
tionale samenwerkingsprojecten om daarmee hun onderwijs te verrijken. Voor deze opleidingen 
bestaat de mogelijkheid om het bestaande virtuele internationale samenwerkingsproject zo nodig te 
herzien, en voor deze tijdsinvestering gebruik te maken van deze subsidieregeling. Het bijwerken en 
herzien van het project is bedoeld om in te spelen op ontwikkelingen die van invloed zijn op (de 
kwaliteit van) het virtueel internationaal samenwerkingsproject.
Tweede lid 
In artikel 3, tweede lid, wordt geregeld dat het instellingsbestuur ten behoeve van de in het eerste lid 
bedoelde activiteiten in ieder geval kan voorzien in het vrijroosteren van docenten en onderwijskundi-
gen.
Bij de aanvraag van een subsidie in het kader van onderhavige subsidieregeling wordt van de 
instelling verwacht intern akkoord te zijn met het beschikbaar stellen van tijd voor docent en onder-
wijskundige die aan het beoogde virtueel internationaal samenwerkingsproject gaan werken.
Voor een goede inbedding kan het noodzakelijk zijn om binnen de instelling nog verder af te stemmen, 
bijvoorbeeld over de structurele borging, mandatering en budgettering voor de continuering van het 
virtueel internationaal samenwerkingsproject.
Derde lid 
De subsidie kan ook worden gebruikt voor activiteiten met betrekking tot het betrekken van aanvul-
lende expertises binnen de instelling en kennisdisseminatie. Bij de ontwikkeling van het virtueel 
internationaal samenwerkingsproject kan het relevant zijn om ook aanvullende expertises binnen de 
instelling te betrekken. Denk hierbij bijvoorbeeld aan het betrekken van een persoon met specifieke 
vakkennis om thematische dwarsverbanden met andere vakken of opleidingen te leggen, een persoon 
met een goed netwerk waarbinnen een opdracht uitgevoerd kan worden, een collega binnen de 
instelling met ervaring op het gebied van virtueel geïnternationaliseerd onderwijs of het reflecteren 
met studenten op interculturele competenties, een persoon met ervaring op het gebied van projectma-
tig werken, enzovoorts.
Artikel 4 Subsidiebedrag 
In dit artikel wordt het subsidiebedrag bepaald.
Per subsidieaanvraag is € 15.000 beschikbaar. Het subsidiebedrag is bedoeld als een substantiële 
bijdrage voor het ontwerpen of herzien, ontwikkelen en implementeren van een virtueel internationaal 
samenwerkingsproject. Het bedrag biedt ruimte voor het instellingsbestuur om in elk geval een docent 
en onderwijskundige vrij te roosteren, die gezamenlijk werken aan het ontwerpen of herzien, 
Staatscourant 2021 nr. 32823 29 juni 2021
11

gekeken naar de datum en tijdstip van binnenkomst van de tweede en navolgende ingediende 
aanvraag van instelling A en B.
Indien DUS-I constateert dat een aanvraag incompleet is, krijgt aanvrager op grond van artikel 4:5 van 
de Algemene wet bestuursrecht, eenmalig de kans om de aanvraag aan te vullen, mits het subsidie-
plafond nog niet is bereikt.
Artikel 9 Verplichtingen subsidie 
In onderhavig artikel zijn de verplichtingen bij de subsidie opgenomen.
Eerste lid 
Onderdeel a: Het werken aan het virtuele internationale samenwerkingsproject start zo spoedig 
mogelijk na beschikking. Wanneer een aanvrager na 6 maanden start met de activiteiten dan heeft hij 
nog 12 maanden de tijd voor het ontwerpen, ontwikkelen en implementatie.
Onderdeel b: De maximale subsidieperiode bedraagt achttien maanden. De maximale looptijd van de 
subsidie is tevens van belang voor de verplichte deelname aan het onderzoek naar leeruitkomsten, dat 
door een externe partij wordt uitgevoerd.
Onderdeel c: Op verzoek van de minister verleent de subsidieontvanger medewerking aan kennisde-
lingsactiviteiten rondom virtuele internationale samenwerkingsprojecten.
Onderdeel d: De minister laat een externe partij onderzoek doen naar de leeruitkomsten van virtuele 
internationale samenwerkingsprojecten. De via een aanbesteding gecontracteerde externe partij zal 
toelichten op welke wijze het contact met de subsidieontvanger wordt gelegd. Deze partij levert aan 
het ministerie een overzicht van projecten die zijn uitgevoerd in het kader van de subsidieregeling. 
Indien hieruit blijkt dat een deelnemende subsidieontvanger geen werkzaamheden heeft verricht, kan 
de minister gelet op artikel 4:49 van de Algemene wet bestuursrecht besluiten de verstrekte subsidie 
terug te vorderen.
Tweede lid 
Dit betreft de meldingsplicht zoals opgenomen in de Kaderregeling subsidies OCW, SZW en VWS, 
artikel 5.7 en is voor de volledigheid ook in deze regeling opgenomen. Op grond van artikel 5.7 van de 
Kaderregeling zijn de subsidieontvangers verplicht om het de minister onverwijld te melden indien (i) 
aannemelijk is geworden dat de activiteiten waarvoor de subsidie is verstrekt niet, niet tijdig of niet 
geheel zullen worden verricht, (ii) aannemelijk is geworden dat niet, niet tijdig of niet geheel aan de 
subsidieverplichtingen zal worden voldaan, of (iii) zich andere omstandigheden voordoen of zullen 
voordoen die van belang kunnen zijn voor een beslissing tot wijziging, intrekking of vaststelling van 
de subsidie.
Artikel 10 Vaststelling en verantwoording subsidie 
In onderhavig artikel is toegelicht wanneer de subsidie wordt vastgesteld en welke verantwoording 
vereist is.
Het subsidiebedrag wordt direct vastgesteld binnen 13 weken na afloop van de desbetreffende 
aanvraagperiode. Het vastgestelde subsidiebedrag wordt overgemaakt naar het bevoegd gezag van 
het instellingsbestuur,
Artikel 11 Inwerkingtreding en vervaldatum 
In onderhavig artikel is de datum waarop de regeling in werking treedt en vervalt genoemd.
Artikel 12 Citeertitel 
In onderhavig artikel is de titel waaronder deze regeling wordt aangehaald benoemd.
De Minister van Onderwijs, Cultuur en Wetenschap,
I.K. van Engelshoven
Staatscourant 2021 nr. 32823 29 juni 2021
13

