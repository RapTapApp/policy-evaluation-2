 
 
 
 
> Retouradres Postbus 20401 2500 EK Den Haag 
 
Chief Economist 
  
 
De Voorzitter van de Tweede Kamer  
Bezoekadres 
der Staten-Generaal 
Bezuidenhoutseweg 73 
Prinses Irenestraat 6 
2594 AC Den Haag 
2595 BD  DEN HAAG 
Postadres 
 Postbus 20401 
2500 EK Den Haag 
Overheidsidentificatienr 
00000001003214369000 
T 070 379 8911 (algemeen) 
F 070 378 6011 (algemeen) 
www.rijksoverheid.nl/ezk 
 
 
Ons kenmerk  
Datum 14 december 2021 
CE / 21312594 
Betreft Steunpakket in het eerste kwartaal van 2022 
 
 
Geachte Voorzitter, 
 
Vanwege de epidemiologische situatie ziet het kabinet zich genoodzaakt de 
huidige contactbeperkende coronamaatregelen te verlengen tot 14 januari 2022. 
Deze verlenging heeft wederom grote gevolgen voor bedrijven en werkenden, en 
eenieder in het dagelijks leven. Het kabinet is zich ervan bewust dat dit veel blijft 
vragen van de samenleving en spreekt haar grote waardering uit voor de inzet die 
ondernemers en burgers keer op keer leveren om te kunnen omgaan met de 
beperkingen. Om de mensen hierbij te helpen heeft het kabinet besloten om het 
economisch steunpakket ook in het eerste kwartaal van 2022 beschikbaar te 
maken. 
 
Dit najaar toont de hardnekkigheid van het coronavirus. Dit betekent ook dat we 
moeten nadenken over de rol van steun op de langere termijn. Het kabinet komt 
uiterlijk in maart 2022 met een visie op de aanpak van coronasteun op de 
(middel)lange termijn. Belangrijke elementen zijn een analyse van de schade van 
steun voor economische dynamiek, een weging van de verdeling van risico’s en 
een visie op ondernemersrisico in een wereld waarin corona blijvend een rol 
speelt.  
  
Deze brief zal achtereenvolgens het steunpakket voor het eerste kwartaal van 
2022 toelichten, de budgettaire gevolgen ervan schetsen en een vooruitblik geven 
op de langere termijn. 
 
Steunpakket eerste kwartaal 2022  
 
De tijdelijke Noodmaatregel Overbrugging Werkgelegenheid (NOW) 
Om werkgevers tegemoet te komen in de loonkosten wordt in het eerste kwartaal 
van 2022 een nieuwe NOW-tranche opengesteld (NOW-6). De subsidieperiode 
beslaat drie maanden: januari tot en met maart 2022. De NOW-6 zal op een 
vergelijkbaar niveau liggen als de op dit moment lopende NOW-5 (periode 
november-december 2021). Zo blijft de omzetdrempel gehandhaafd op 20%, het 
vergoedingspercentage blijft 85% en het te vergoeden dagloon blijft gemaximeerd 
op twee keer het maximale dagloon. Ook blijft de grens op het maximaal te 
vergoeden omzetverlies op 80% in de NOW-6. Er spelen echter nog enkele andere 
zaken die mogelijk aanleiding geven tot het aanpassen van de NOW. Dat wordt nu 
onderzocht. De precieze en volledige voorwaarden die zullen gelden voor de NOW-
6 zullen in januari door het kabinet worden gecommuniceerd.  
 Pagina 1 van 1 
 

 
 
 
Chief Economist 
 
 
 
 
 
Ons kenmerk 
 
CE / 21312594 
In de brief van 26 november 2021 heeft het kabinet aangekondigd dat het uitstel 
 
van betaling van belastingen in verband met de coronacrisis wordt verlengd tot 
en met 31 januari 2022. Dat biedt ondernemers de mogelijkheid tot extra 
liquiditeit gedurende de periode van de beperkende maatregelen. Het kabinet zal 
in januari opnieuw bezien hoe de belastingverplichtingen zich verhouden tot de 
beperkende maatregelen. Zoals eerder aangegeven heeft Nederland België en 
Duitsland benaderd voor de verlenging van de overeenkomsten over de 
belastingheffing van grenswerkers. Met België is onlangs een verlenging tot in 
ieder geval eind maart 2022 vastgelegd. Met Duitsland is er tevens 
overeenstemming over een verlenging tot eind maart 2022 en dit zal zo spoedig 
mogelijk in een overeenkomst worden vastgelegd. De andere fiscale maatregelen 
lopen af per 31 december 2021 omdat verlenging daarvan op dit moment niet 
nodig is. Dit betekent onder meer dat de tijdelijke verruiming van de regeling voor 
hypotheekbetaalpauzes per 1 januari 2022 ophoudt. In lijn met onder andere de 
2 
motie Koerhuis wordt onderzocht of er structureel meer ruimte moet worden 
geboden voor uitstel van hypotheekaflossingen. Over de uitkomsten hiervan wordt 
uw Kamer volgend jaar geïnformeerd. 
 
Invordering van belastingschulden 
In het verlengde van het steunpakket zal het kabinet meer tijd nemen voor het 
opstarten van de invordering van belastingschulden. Sinds september van dit jaar 
is de invordering van belastingschulden waarvoor geen (bijzonder) uitstel is 
verleend, bijvoorbeeld vanwege de coronacrisis, weer gestart met de verzending 
van vooraankondigingen, herinneringen en aanmaningen. Het kabinet heeft 
besloten nu meer tijd te nemen voordat verdergaande stappen in de invordering 
worden gezet. Bedrijven en particulieren die hun belastingschuld nog niet hebben 
ingelost, krijgen in januari 2022 een brief waarin onder meer wordt beschreven 
hoe ze alsnog uitstel van betaling kunnen aanvragen. De betekening van 
dwangbevelen - aanvankelijk gepland vanaf 7 januari 2022 - wordt ten minste een 
maand uitgesteld. Daarnaast wordt een verruiming voorbereid van het 
uitstelbeleid zodat het vanaf begin volgend jaar tijdelijk ook mogelijk is om een 
betalingsregeling te krijgen voor de aanslagen motorrijtuigenbelasting. Uw Kamer 
zal hier begin volgend jaar uitgebreid over worden geïnformeerd. Deze 
aangepaste planning heeft ook gevolgen voor het tijdpad van de opstart bij 
Toeslagen. Momenteel wordt een aanpak uitgewerkt waarover de staatssecretaris 
Toeslagen en Douane uw Kamer begin volgend jaar informeert. 
 
Regelingen evenementensector 
De garantieregeling evenementen (TRSEC) en de Aanvullende Tegemoetkoming 
Evenementen (ATE) worden verlengd tot en met het derde kwartaal van 2022. 
Deze regelingen keren uit als sprake is van een verbod op grond van 
coronamaatregelen, en een evenement daardoor geen doorgang kan vinden. 
Hiertoe geldt in het eerste kwartaal van 2022 een subsidiepercentage van 90% en 
in het tweede en derde kwartaal van 2022 een subsidiepercentage van 80%. Voor 
het grootste deel van de gemaakte kosten kan een subsidie worden verkregen. 
Voor het resterende deel van 10% in het eerste kwartaal van 2022 respectievelijk 
20% in het tweede en derde kwartaal van 2022 – het eigen risico – kan een lening 
worden afgesloten; daarvoor geldt een terugbetalingsverplichting met een rente 
 
2
 Kamerstuk II 32 847, nr. 793. 
 
 Pagina 2 van 12 

 
 
 
Chief Economist 
 
 
 
 
 
Ons kenmerk 
 
CE / 21312594 
gemeenten is dat deze stijging voorlopig nog doorzet, ook gelet op de verlenging 
 
van deze aangescherpte maatregelen. Hierdoor zullen naar verwachting meer 
ondernemers de komende periode behoefte hebben aan 
(inkomens)ondersteuning.  
 
Het kabinet heeft daarom besloten om het vereenvoudigde Bbz met drie maanden 
te verlengen (vanaf 1 januari 2022 tot 1 april 2022). Dat zorgt ervoor dat het 
stijgende aantal aanvragen niet leidt tot een onuitvoerbare regeling voor 
gemeenten, en om ondernemers de komende tijd voldoende 
(inkomens)ondersteuning te kunnen bieden. Met ingang van 1 april 2022 zal de 
Bbz weer zonder wijzigingen worden uitgevoerd. Wellicht ten overvloede 
benadrukt het kabinet hierbij dat het vereenvoudigde Bbz op twee punten van de 
Tozo verschilt. Dit betreft de levensvatbaarheidstoets en de kostendelersnorm. Op 
andere punten, zoals het ontbreken van de vermogenstoets en de vorm van de 
uitkering (een bedrag ‘om niet’ in plaats van een voorlopige lening) verschilt het 
vereenvoudigde Bbz niet van de Tozo. De verlenging van het vereenvoudigde Bbz 
houdt in dat de volgende vereenvoudigingen van het reguliere Bbz ook voor de 
periode van 1 januari tot 1 april 2022 gelden: 
• Het buiten toepassing laten van de vermogenstoets;  
• Het mogelijk maken van het aanvragen van de Bbz-uitkering met 
terugwerkende kracht (maximaal twee maanden, maar niet verder terug 
dan januari 2022);  
• Het vaststellen van het inkomen en de hoogte van de Bbz-uitkering per 
kalendermaand (in plaats van per boekjaar) en de directe verstrekking 
van de Bbz-uitkering ‘om niet’ (en niet als voorlopige lening).  
 
Voor deze verlenging is aanpassing van het Bbz - een algemene maatregel van 
bestuur (AMvB) -nodig. Deze zal zo spoedig mogelijk in procedure worden 
gebracht maar zal nog niet gereed zijn op 1 januari 2022. Omdat deze aanpassing 
begunstigend van aard is en het om een uitzonderlijke situatie gaat waarin zeer 
snel gereageerd moet worden, is het mogelijk om aan deze wijziging 
terugwerkende kracht te verlenen. Aan gemeenten wordt dan ook gevraagd om te 
anticiperen op deze wijziging zodat de benodigde inkomensondersteuning tijdig 
geboden kan worden. Het kabinet is zich ervan bewust dat deze wijziging op deze 
korte termijn ook het nodige van gemeenten vraagt en is gemeenten dan ook zeer 
erkentelijk voor de inspanningen die hiervoor verricht worden. Het verwachte 
budgettair beslag van de verlenging van de aanpassingen in het Bbz voor het 
eerste kwartaal van 2022 is € 16 miljoen. Dit bedrag is exclusief de autonome 
ontwikkeling van het beroep op het Bbz. De totale uitgaven aan het Bbz in 2022 
worden geraamd op € 186 miljoen. Dit is een voorlopige inschatting en afhankelijk 
van de ontwikkelingen in de coronamaatregelen en het uiteindelijke beroep op het 
Bbz. De raming kan op een later moment in 2022 nog worden bijgesteld op basis 
van deze ontwikkelingen.  
 
Het kabinet heeft er niet voor gekozen om de Tozo opnieuw open te stellen. De 
Tozo is in maart 2020 ingevoerd om gemeenten in staat te stellen om het 
oplopende aantal aanvragen voor het Bbz tijdig af te kunnen doen. Ondanks dat 
er nu ook sprake is van een stijging van de aantallen aanvragen van het 
(vereenvoudigde) Bbz, is deze stijging niet te vergelijken met de situatie als bij de 
invoering van de Tozo in 2020. Vanuit uitvoeringstechnisch oogpunt is het 
 
 Pagina 2 van 12 

 
 
 
Chief Economist 
 
 
 
 
 
Ons kenmerk 
 
CE / 21312594 
over grensoverschrijdende zaken. Vanuit de overweging dat lokale Duitse 
 
overheden de bevoegdheid hebben om soepeler om te gaan met bijstandsregels 
bij schrijnende gevallen, heeft uw Kamer de regering verzocht om zelfstandigen 
actief te informeren over de maatwerkruimte die lokale Duitse overheden bieden. 
De vertegenwoordigers van Grensinfopunten in de grensstreken met Duitsland 
verwelkomden het signaal vanuit de Tweede Kamer maar gaven tevens aan dat de 
genoemde bevoegdheid van lokale Duitse overheden om maatwerk te leveren, 
bekend is. Zij lichtten toe dat ze zelfstandigen hierop wijzen mits zij inschatten 
dat de specifieke situatie van de hulpvragende zelfstandige aan de Duitse 
voorwaarden voldoet. 
 
Ondersteuning voor de culturele en creatieve sector  
In het Kamerdebat over het nieuwe steunpakket corona van 8 december jl. is 
gevraagd uw Kamer te informeren over de steun voor zzp’ers in de culturele 
sector. De culturele sector is zwaar getroffen door de COVID-19-maatregelen. Het 
kabinet heeft daarom sinds het begin van de coronacrisis ruim € 1,7 miljard 
specifieke steun beschikbaar gesteld aan deze sector. Dit komt bovenop het 
gebruik van de generieke maatregelen door de culturele sector, in totaal meer dan 
€ 1,5 miljard sinds het begin van de coronacrisis. Hiermee houden we de sector in 
stand en behouden we een rijk en divers cultureel aanbod. Via de steunpakketten 
voor cultuur is ook gericht steun gekomen voor makers en zelfstandigen in de 
culturele en creatieve sector. Via de regelingen van de Rijkscultuurfondsen zijn tot 
nu toe circa 10 duizend makers en creatieve professionals ondersteund. Met de 
bijdrage van tot nu toe € 15 miljoen aan het Steunfonds Rechtensector zijn 
ongeveer 34 duizend makers, uitvoerenden en creatieve professionals geholpen 
om hun creatieve werkzaamheden te blijven verrichten. Vanuit het Programma 
PPO hebben afgelopen jaar ruim 10 duizend werkenden steun ontvangen voor hun 
professionele ontwikkeling. Het betreft dan vooral zelfstandigen maar ook andere 
beroepen dan alleen makers. Tot slot kunnen bij Cultuur+Ondernemen leningen 
tegen gunstige voorwaarden worden afgesloten voor de herstart van producties en 
langer lopende leningen voor het aanvullen van reserves. Deze voorzieningen 
kunnen ademruimte en perspectief geven, ook voor gevestigde zelfstandigen. 
  
Door de verlenging van de beperkende maatregelen worden de culturele en 
creatieve sector wederom hard geraakt: de periode rond de jaarwisseling is voor 
veel instellingen, makers en publiek een hoogtepunt in het culturele seizoen. Het 
kabinet maakt € 59,5 miljoen vrij voor een specifiek steunpakket om de culturele 
sector ook in de maand januari te ondersteunen. Indien beperkende maatregelen 
eerder dan eind januari worden opgeheven of versoepeld zal ook het steunpakket 
daarop worden aangepast. Wanneer de beperkende maatregelen ook na januari 
van kracht zijn zal het kabinet opnieuw passende steunmaatregelen treffen. 
Vanuit dit pakket wordt de ondersteuning voor de BIS- en Erfgoedwetinstellingen 
en de meerjarig gefinancierde instellingen bij de Rijkscultuurfondsen 
gecontinueerd. De Opengestelde Monumentenlening bij het Nationaal 
Restauratiefonds wordt verlengd met behoud van het bestaande budget tot en 
met het tweede kwartaal van 2022. Al deze maatregelen dragen eraan bij dat niet 
alleen werknemers maar ook zzp’ers kunnen worden betaald voor gecontracteerde 
werkzaamheden.  
 
 
 Pagina 2 van 12 

 
 
 
Chief Economist 
 
 
 
 
 
Ons kenmerk 
 
CE / 21312594 
Aanvullende ondersteuning voor de sport 
 
Ook de sportsector wordt nog steeds hard en breed getroffen door de 
coronamaatregelen. Dit vraagt om steunmaatregelen die rekening houden met de 
specifieke kenmerken van de sector. Daarbij houden we rekening met (de omvang 
van) de eerdere sectorspecifieke compensatieregelingen die inzicht geven in wat 
redelijk en nodig is. 
  
Voor de amateursport zullen de eerdere compensatieregelingen doorgezet worden 
om hen te compenseren voor de vaste lasten en de huurkosten tot en met januari, 
mits de huidige maatregelen van kracht blijven. Tussentijdse aanpassing van de 
coronamaatregelen leidt tot heroverweging van de steunmaatregelen. Ook zullen 
gemeenten de mogelijkheid krijgen om de ijsbanen en zwembaden te 
ondersteunen. Hiervoor is totaal € 25 miljoen additioneel beschikbaar voor 2021, 
en maximaal € 55 miljoen voor januari 2022. 
 
Bij de uitwerking van de regeling ter compensatie van gederfde inkomsten als 
gevolg van het niet langer toestaan van publiek bij professionele sportwedstrijden 
wordt, zoals eerder aangegeven, gekeken naar de samenloop met de NOW en 
TVL, teneinde overcompensatie te voorkomen. Deze regeling geldt momenteel 
voor de periode van 13 november tot 4 december 2021. Voor de periode na 
4 december wordt per tak van sport en type evenement gemonitord of de 
generieke steunmaatregelen afdoende zijn, of aanvullende steun noodzakelijk is. 
 
De onvoorspelbaarheid van de coronacrisis en de daarbij horende maatregelen 
sluiten onvoorziene effecten van de lockdown op de sportsector niet uit. Het 
kabinet heeft hier continu aandacht voor en blijft hierover in gesprek met de 
sector. 
  
De uitvoering van bovenstaand besluit zal gepaard gaan met uitvoeringskosten in 
2022. De omvang van de budgettaire consequenties zal met een incidentele 
suppletoire begroting van het ministerie van Volksgezondheid, Welzijn en Sport 
voor het jaar 2022 aan uw Kamer worden gemeld. Vanwege de snelle uitvoering 
van dit beleid wordt beroep gedaan op artikel 2.27, tweede lid uit de 
Comptabiliteitswet. 
 
Caribisch Nederland  
De eerdere Europees Nederlandse steun- en herstelpakketten zijn, rekening 
houdend met de lokale situatie, vertaald naar Caribisch Nederland. Voor Caribisch 
Nederland wordt waar nodig en mogelijk een vergelijkbare benadering gekozen als 
in Europees Nederland. Dit uitgangspunt geldt nog steeds. De situatie in Caribisch 
Nederland geeft op dit moment geen aanleiding tot nadere maatregelen. Echter, 
mochten de lokale omstandigheden wijzigen, dan zal het kabinet niet aarzelen 
vergelijkbare maatregelen te nemen. Uw Kamer zal in dat geval nader worden 
geïnformeerd over de besluitvorming en de precieze uitwerking 
 
Herzieningsregeling Tijdelijke tegemoetkomingsregeling kinderopvang 
Het kabinet heeft besloten tot een herzieningsregeling voor substantiële 
verschillen tussen de tegemoetkoming voor de periodes (voorjaar 2020 en winter 
2020) dat de kinderopvang gesloten was vanwege het coronavirus en de betaalde 
 
 Pagina 2 van 12 

 
 
 
Chief Economist 
 
 
 
 
 
Ons kenmerk 
 
CE / 21312594 
 
Verlengen huidige steunmaatregelen cultuur                    60  
Leenfaciliteit bij Cultuur+Ondernemen                         25  
Amateursport en zwembaden en ijsbanen                        80  
    
Totaal                  4.404  
* De NOW-reeks zal later meerjarig worden gespecificeerd. Zowel de uitvoeringskosten, 
nabetalingen als terugvorderingen zullen dan in het juiste kasritme worden gezet. In de 
raming wordt vooralsnog uitgegaan van een loonsomvrijstelling van 15% conform NOW-5. 
 
Langere termijn  
Het is niet uitgesloten dat het coronavirus nog langere tijd onder ons blijft. De 
ontwikkelingen rondom het virus blijven onzeker en zijn moeilijk te voorspellen. 
Het kabinet komt met een visie op de aanpak van corona op de (middel)lange 
termijn. Belangrijke onderdelen hierbij zijn een langetermijnvisie op onder meer 
het vaccinatiebeleid en het verlichten van de druk op de zorg.  
 
Dit is vanzelfsprekend ook belangrijk voor het steunpakket. Beleid dat de 
vaccinatiegraad verhoogt, is en blijft de beste steunmaatregel. Dit zorgt er 
immers voor dat er minder contactbeperkingen nodig zijn, waardoor ondernemers 
op eigen kracht omzet kunnen genereren. Het bereiken van een hogere 
vaccinatiegraad kan scherpe keuzes vergen. Verschillende landen hebben nieuw 
beleid aangekondigd om de vaccinatiegraad verder te verhogen en veilige opening 
te faciliteren, waaronder 2G, financiële prikkels en een vaccinatieplicht.  
 
Het ruimhartige steunpakket houdt bedrijvigheid en banen in stand. Tegelijkertijd 
bestaan er ook economische nadelen aan deze vorm en omvang van steun, die 
naarmate corona langer bij ons blijft ook steeds groter zullen worden. Het is 
verstorend voor de economie, komt niet altijd op de juiste plekken terecht en doet 
een groot beroep op belastingmiddelen. Dit zien we onder meer terug als 
medeoorzaak van de oplopende krapte op de arbeidsmarkt en de beperkte 
economische dynamiek van bedrijfsopheffing en bedrijfscreatie. Het risico blijft dat 
bedrijven die loonsteun ontvangen, voorkomen dat werknemers de overstap 
5
maken naar bedrijven die hen juist hard nodig hebben.  
 
Gegeven deze nadelen kan het steunbeleid in de ogen van dit kabinet niet 
oneindig zijn. Een combinatie van sluitingen én ruimhartige compensatie is 
uiteindelijk onhoudbaar, zeker wanneer de coronapandemie langere tijd aanhoudt. 
Om bedrijven in staat te stellen zich aan te passen, is het kabinet voornemens om 
het komende kwartaal duidelijkheid te bieden over het beleid omtrent de verdeling 
van risico’s. In de wetenschap dat corona mogelijk nog langere tijd zal blijven 
bestaan, kan hierbij onder meer worden gedacht aan het versmallen van het doel 
van steun tot ondersteuning van de macro-economische stabiliteit en het 
heroverwegen van wat als ondernemersrisico moet worden gezien. Daarnaast is 
het kabinet voornemens om nieuwe opties te verkennen voor steunbeleid dat wél 
houdbaar is. Met deze stappen kan ook een nieuwe balans worden gevonden in de 
 
5
 Ter illustratie: op dit moment kent Nederland het laagste faillissementsniveau in jaren. Dat is een indicatie dat 
er ook niet-levensvatbare bedrijven in stand worden gehouden door het generieke steunpakket. Bij de niet-
levensvatbare bedrijven blijven werknemers in dienst, terwijl het aantal vacatures (126 vacatures per 100 
werklozen) laat zien dat die werknemers hard nodig zijn in gezonde en startende bedrijven. Bron: CBS 
 
 Pagina 2 van 12 

