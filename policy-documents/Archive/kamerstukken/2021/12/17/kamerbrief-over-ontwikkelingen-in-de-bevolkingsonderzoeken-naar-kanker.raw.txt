> Retouradres Postbus 20350 2500 EJ  Den Haag
De Voorzitter van de Tweede Kamer
Bezoekadres
der Staten-Generaal
Parnassusplein 5
2511 VX  Den Haag
Postbus 20018
www.rijksoverheid.nl
2500 EA  DEN HAAG
Kenmerk
3286184-1020380-PG
Bijlage(n)
5
 
Correspondentie uitsluitend 
richten aan het retouradres 
met vermelding van de 
Datum 17 december 2021 datum en het kenmerk van 
deze brief.
Betreft Ontwikkelingen in de bevolkingsonderzoeken naar kanker
 
 
 
 
Geachte voorzitter, 
De jaarlijkse monitors van de bevolkingsonderzoeken naar baarmoederhalskanker, 
borstkanker en darmkanker over 2020 zijn beschikbaar. U treft ze als bijlage bij 
deze brief aan. De monitors zijn tevens gepubliceerd op de website van het RIVM.  
De bevolkingsonderzoeken zijn goed lopende programma’s en ze leveren veel 
gezondheidswinst op. Wel is er een aantal aandachtspunten. Zo is de 
deelnamegraad voor borst- en baarmoederhalskankerscreening gedaald. Ook zijn 
achterstanden opgelopen door de stillegging van de bevolkingsonderzoeken 
vanwege de COVID-19-pandemie. Er worden veel inspanningen geleverd om de 
vertraging te beperken en waar mogelijk deze achterstanden weer in te lopen. 
Hieronder neem ik uw Kamer mee in alle ontwikkelingen die erop gericht zijn om 
de bevolkingsonderzoeken verder te verbeteren. Allereerst ga ik in op de gevolgen 
van de COVID-19-pandemie op de bevolkingsonderzoeken in 2020 en de 
inhaalslag die inmiddels heeft plaatsgevonden. Vervolgens bespreek ik per 
bevolkingsonderzoek de monitors van 2020 en de specifieke ontwikkelingen voor 
dat bevolkingsonderzoek. Tot slot benoem ik de algemene actualiteiten en 
verbeteringen die meerdere bevolkingsonderzoeken naar kanker aangaan.  
 
COVID-19: gevolgen en inhaalslag 
 
Zoals ik in mijn brief van 16 maart 2020 (Kamerstuk 32 793; 25 295, nr. 475) 
schreef, was het in 2020 noodzakelijk om de bevolkingsonderzoeken naar kanker 
tijdelijk stil te leggen. Dit was een moeilijk besluit. Zodra dit mogelijk was, hebben 
alle betrokken ketenpartijen zich ingezet voor het zo snel mogelijk heropstarten 
van de bevolkingsonderzoeken en het beperken of inhalen van de ontstane 
achterstanden. Dankzij de inzet van het RIVM, de screeningsorganisaties en de 
coloscopiecentra zijn bij het bevolkingsonderzoek darmkanker de achterstanden 
inmiddels helemaal weggewerkt.  
 
 
Pagina 1 van 13

Voor deelnemers die moeite hebben met het afnemen van een uitstrijkje, is de 
zelfafnameset een alternatief. Voor deelnemers met een testuitslag die hrHPV-
1
positief is, volgt cytologisch onderzoek . 
 
2
Op 16 september 2021 bracht het RIVM de monitor over 2020 uit . De 
belangrijkste uitkomsten zijn: 
3
  In 2020 was de deelnamegraad fors lager, namelijk 48,7% . In totaal 
deden 296.487 deelnemers mee aan het bevolkingsonderzoek. In 2019 
was de deelnamegraad 56% en ging het om 452.616 deelnemers. Door de 
COVID-19-pandemie werd een kwart minder mensen uitgenodigd. Los van 
het aantal verstuurde uitnodigingen hebben in 2020 minder personen 
deelgenomen aan het bevolkingsonderzoek en het vervolgonderzoek. Veel 
uitnodigingen en deelname van 2020 vonden pas na het meetmoment in 
2021 plaats en de laatste metingen laten zien dat de deelname over 2020 
goed aangetrokken is;  
  Wel hebben verhoudingsgewijs veel meer mensen gebruikgemaakt van de 
zelfafnameset; 16,4% van de deelnemers heeft hier in 2020 voor 
gekozen, tegenover 8,6% in 2019; 
  Het aantal hrHPV-positieve deelnemers lijkt stabiel en bedraagt 9,5%; 
  Ongeveer een derde van de hrHPV-positieve deelnemers (dat zijn 8.702 
personen) werd verwezen naar de gynaecoloog; 
  In totaal werd bij 3.413 personen (een voorstadium van) 
baarmoederhalskanker gevonden. Dat is bij 1,2% van alle deelnemers.  
 
Ontwikkelingen bevolkingsonderzoek baarmoederhalskanker 
 
Het bevolkingsonderzoek baarmoederhalskanker is in 2017 vernieuwd. De 
bevindingen uit de eerste screeningsronde bieden een mogelijkheid om het 
bevolkingsonderzoek verder te verbeteren. Daarnaast start in 2022 de nieuwe 
screeningsronde en zijn ook nieuwe aanbestedingen nodig. Dit zijn momenten 
waarop verbeteringen goed kunnen worden doorgevoerd. Daarom heb ik op 4 
november 2020 de Gezondheidsraad gevraagd om te adviseren over 
verbetermogelijkheden, met name in het kader van de verbreding van de inzet 
van de zelfafnameset, het verminderen van het aantal onnodige doorverwijzingen 
en de inzet van computerondersteund screenen. 
 
Advies Gezondheidsraad 
 
De Gezondheidsraad heeft op 19 oktober 2021 zijn advies: Verbetermogelijkheden 
4
bevolkingsonderzoek baarmoederhalskanker uitgebracht. Dit advies biedt 
aanknopingspunten om het bereik van het bevolkingsonderzoek te vergroten, 
waaronder de bredere inzet van de zelfafnameset. In zijn advies geeft de 
Gezondheidsraad aan dat de zelfafnameset gelijkwaardig is aan het uitstrijkje.  
 
 
1
 Met cytologisch onderzoek worden de lichaamscellen nader onderzocht 
2
 Zie bijlage 1. Tevens online te raadplegen via: https://www.rivm.nl/documenten/monitor-
bevolkingsonderzoek-baarmoederhalskanker-2020. 
3
 De deelnamegraad is het percentage deelnemers dat n.a.v. een uitnodiging in het 
verslagjaar heeft deelgenomen aan het bevolkingsonderzoek. De peildatum van de 
deelnamegraad is steeds 1 april van het opvolgende jaar. 
4
 Te raadplegen via: 
https://www.rijksoverheid.nl/documenten/rapporten/2021/10/19/advies-
verbetermogelijkheden-bevolkingsonderzoek-baarmoederhalskanker.  
PaginaPagina 1  2 vanvan 13 13

(bijvoorbeeld de jongste leeftijdsgroep). Conform het advies van de 
Gezondheidsraad geef ik het RIVM-Centrum voor Bevolkingsonderzoek (CvB) 
opdracht om zo snel als mogelijk en als verantwoord kan, de inzet van de 
zelfafnameset in het bevolkingsonderzoek te versterken. Daarbij wordt onderzocht 
welke mogelijkheden er zijn om onder gebruikers van de zelfafnameset met een 
positieve hrHPV-uitslag, de opvolging om een uitstrijkje te laten maken bij de 
huisarts te verhogen. Ook vraag ik het CvB, conform de suggestie van de 
Gezondheidsraad, na te gaan op welke wijze verspilling van niet gebruikte 
zelfafnamesets zoveel mogelijk beperkt kan worden. 
 
Daarnaast geef ik het CvB opdracht om zo snel mogelijk de wijzigingen door te 
voeren naar aanleiding van de mogelijkheden die de Gezondheidsraad ziet om het 
aantal onnodige doorverwijzingen te verminderen. Dit betreft de toevoeging van 
hrHPV-genotypering en verlenging van de termijn van het controle-onderzoek. 
 
De aanbevelingen van de Gezondheidsraad kunnen door het CvB al in 2022 
(terugdringen verwijzingen) of 2023 (inzet zelfafnameset en mogelijk COS) 
worden ingevoerd. Voor deze laatste moeten eerst lopende aanbestedingen 
worden afgerond en moet de implementatie zorgvuldig voorbereid worden. De 
belangrijkste aanbestedingen betreffen de zelfafnameset, de hrHPV-test en het 
laboratoriumonderzoek. De screeningorganisaties zijn verantwoordelijk voor de 
uitvoering van het bevolkingsonderzoek baarmoederhalskanker en daarmee ook 
voor de aanbestedingen. Deze aanbestedingen zijn in 2020 gestart en ik verwacht 
dat in de loop van 2023 gewerkt kan worden op basis van uitkomsten van de 
aanbestedingen.  
 
KWF campagne 
 
KWF heeft in het najaar van 2021 de publiekscampagne ‘De afspraak die je niet 
wilt missen’ geïnitieerd. Het doel van deze campagne is het verhogen van de 
deelname aan het bevolkingsonderzoek baarmoederhalskanker. De 
screeningsorganisaties sluiten hierop aan door te zorgen dat betrokkenen op de 
hoogte zijn van de campagne, en er voldoende capaciteit beschikbaar is voor extra 
deelnemers.  
 
Instroom hrHPV-gevaccineerden 
 
In 2009 is de eerste groep meisjes gevaccineerd tegen hrHPV. Zij worden in 2023 
dertig jaar en ontvangen dan voor de eerste keer een uitnodiging voor deelname 
aan het bevolkingsonderzoek. De voorbereidingen voor de instroom van deze 
gevaccineerde deelnemers in 2023 worden komend jaar afgerond. 
Bevolkingsonderzoek borstkanker 
 
Monitor borstkanker 2020 
 
Voor het bevolkingsonderzoek borstkanker worden cliënten tussen 50 en 75 jaar 
normaal gesproken eens in de twee jaar uitgenodigd om röntgenfoto’s van hun 
borsten (mammografie) te laten maken. De röntgenfoto’s worden beoordeeld door 
screeningsradiologen. Bij een afwijking op de foto worden deelnemers 
doorverwezen voor nader onderzoek in een ziekenhuis. De monitor voorziet in 
gegevens over zowel de deelname aan het bevolkingsonderzoek over de jaren 
2019 en 2020, als over de (medische) uitkomsten van deelname over de jaren 
PaginaPagina 1  2 vanvan 13 13

bereikt bij iets meer dan 32 maanden. Hiermee is het de screeningsorganisaties 
gelukt om ruim binnen de marge die ik ze gaf (tot maximaal drie jaar) te blijven. 
De verwachting is dat in 2022 de daling van het uitnodigingsinterval start. Dat 
heeft wel tijd nodig: de werving en opleiding van nieuwe medewerkers vergt van 
de organisatie een behoorlijke inspanning. Op basis van de prognoses die we nu 
hebben, zou het gemiddelde interval tussen uitnodigingen in 2022 rond 31 
maanden uitkomen en in 2023 verder dalen. Het is de verwachting dat cliënten 
vanaf begin 2024 weer eens in de twee jaar worden uitgenodigd voor hun 
volgende onderzoek. Dit is helaas wel omkleed met veel onzekerheid, met name 
omdat op dit moment nog onduidelijk is hoe de COVID-19-pandemie zich verder 
gaat ontwikkelen. 
 
Ik ben tevreden met de positieve ontwikkeling van de daling van het 
uitnodigingsinterval, vooral omdat het dalen l ertoe leidt dat het effect op de 
gezondheidswinst minder negatief uitpakt. Toen ik uw Kamer informeerde over de 
noodzaak om het interval te verlengen, toonden modelberekeningen namelijk aan 
dat een verlenging van het screeningsinterval zou leiden tot minder voorkomen 
van sterfgevallen.  
 
De hulp van ziekenhuizen, waarover ik u eerder informeerde (Kamerstuk 32 793, 
nr. 564), is inmiddels ook op gang gekomen: 
- Er zijn in meerdere ziekenhuizen quick scans uitgevoerd om de 
aanvullende opleidingsbehoefte van de laboranten uit de ziekenhuizen 
voor de screening in kaart te brengen. 
- Er worden uitwisselingsovereenkomsten gesloten en opleidingen worden 
gestart. 
- Enkele medewerkers zijn door middel van een combinatiecontract zowel in 
het ziekenhuis als in de screening gaan werken.  
- Bij een ziekenhuis wordt onderzocht of een mobiele unit op het terrein van 
het ziekenhuis kan worden ingezet, om ook van daaruit medewerkers in 
de screening te kunnen inzetten. 
Het is hierbij steeds de afweging of de inspanningen vanuit de ziekenhuizen en de 
screeningsorganisaties opwegen tegen de opbrengsten. Mede door personele 
krapte in de ziekenhuizen en drukte door COVID-19 blijft de opbrengst van deze 
inzet beperkt. Desalniettemin dragen de maatregelen in enige mate bij aan het 
beperken van de vertraging. 
 
In mijn brief van 2 september 2021 heb ik toegezegd uw Kamer voor het einde 
van het jaar over de voortgang te informeren. Met deze brief kom ik die 
toezegging na. Uw Kamer wordt voor de zomer van 2022 opnieuw geïnformeerd 
over de laatste stand van zaken. 
 
Nieuwe beeldvormende technieken bij zeer dicht borstweefsel 
 
Op 24 september jl. informeerde ik uw Kamer over de uitvoering van de motie van 
het lid Renkema c.s., waarin de regering gevraagd wordt vroege opsporing van 
borstkanker met een MRI onderdeel te maken van het reguliere 
bevolkingsonderzoek (Kamerstuk 32 793, nr. 567). Uit de resultaten van de 
DENSE-studie blijkt dat er bij deelnemers met zeer dicht borstweefsel minder vaak 
borstkanker wordt gemist wanneer MRI als aanvulling op de standaard 
mammografie wordt ingezet, in vergelijking met het reguliere 
bevolkingsonderzoek bij deze deelnemers. De Gezondheidsraad wijst in het advies 
PaginaPagina 1  2 vanvan 13 13

is gebleken dat op de langere termijn een aantal uitvoeringsvraagstukken speelt. 
Arbeidsmarkttrends, het perspectief van nieuwe technologieën en veranderende 
behoeften van deelnemers kunnen bijvoorbeeld allemaal van grote invloed zijn op 
de toekomstige inrichting van het programma. Het RIVM is daarom een 
toekomstverkenning gestart om meer zicht te krijgen op mogelijke scenario’s.  
 
Tegelijkertijd is er op dit moment ontzettend veel in beweging binnen het huidige 
bevolkingsonderzoek borstkanker. Op de kortere termijn ligt de focus op het op 
peil brengen van de screeningscapaciteit en op het verbeteren van de screening 
voor cliënten met zeer dicht borstweefsel. Aan deze trajecten wordt de komende 
tijd grote prioriteit gegeven door alle betrokkenen. Daarmee zal voor verdere 
optimalisatie pas op de langere termijn weer ruimte ontstaan. Het advies van de 
Gezondheidsraad over optimalisatie van het bevolkingsonderzoek borstkanker 
wordt daarom pas na lopende adviestrajecten geagendeerd. 
 
Bevolkingsonderzoek darmkanker 
 
Monitor darmkanker 2020 
 
Het bevolkingsonderzoek darmkanker is voor iedereen van 55 tot en met 75 jaar. 
Mensen in de doelgroep ontvangen elke twee jaar een uitnodiging. Het 
bevolkingsonderzoek bestaat uit een ontlastingstest die bloed in de ontlasting 
meet. Bij een ongunstige testuitslag (een hoeveelheid bloed in de ontlasting die 
boven de afkapwaarde ligt) wordt de deelnemer uitgenodigd voor een 
intakegesprek en volgt er een kijkonderzoek van de darm (coloscopie) indien dit 
geïndiceerd is.  
 
7
Op 7 oktober 2021 bracht het RIVM de monitor over 2020 uit . De belangrijkste 
uitkomsten zijn: 
  De deelnamegraad was in 2020 71,6% en bleef daarmee nagenoeg gelijk 
aan 2019, toen 71,8% deelnam. Er deden in totaal 1.331.874 mensen 
mee. In 2019 waren dat er 1.573.662; 
  Van deze 1,3 miljoen deelnemers ontvingen ruim 56.000 (4,3%) een 
ongunstige uitslag van de ontlastingstest en werden zij doorverwezen voor 
het kijkonderzoek van de darm. 
  Bij het kijkonderzoek werden ruim 2.300 darmtumoren en 14.000 
vergevorderde poliepen (advanced adenomen) gevonden. Dat is in totaal 
bij 34,0% van de deelnemers die na een ongunstige ontlastingstest een 
kijkonderzoek van de darm ondergingen;  
  Van alle deelnemers die een ontlastingstest deden, had 1,2% darmkanker 
of een vergevorderde poliep; 
  De wachttijd voor de intake van een kijkonderzoek van de darm was bij 
86,8% van de deelnemers minder dan 15 werkdagen. Dit is een 
ongunstige ontwikkeling ten opzichte van 2019 (94,6%). De afname van 
dit percentage is het gevolg van de COVID-19-pandemie. 
Het bevolkingsonderzoek is in 2014 gestart en is gefaseerd ingevoerd. 2019 was 
het eerste jaar waarin de totale doelgroep kon worden uitgenodigd. Er is een 
aantal ontwikkelingen te zien, waarbij een onderscheid te maken valt tussen 
mannen en vrouwen. 
 
 
7
 Zie bijlage 4. Tevens online te raadplegen via: https://www.rivm.nl/documenten/monitor-
bevolkingsonderzoek-darmkanker-2020.  
PaginaPagina 1  2 vanvan 13 13

 
In zijn advies ‘Verbetermogelijkheden bevolkingsonderzoek 
baarmoederhalskanker’, waar ik eerder naar verwees, geeft de Gezondheidsraad 
ook specifieke aandachtspunten voor de communicatie rond het 
bevolkingsonderzoek baarmoederhalskanker. Het maken van een goed 
geïnformeerde keuze om al dan niet deel te nemen, is een centraal doel bij het 
aanbieden van het bevolkingsonderzoek. Hierbij hoort het verlagen van drempels 
voor deelname, zodat iedereen die wil deelnemen dat ook daadwerkelijk doet. 
Omdat de deelname bij het bevolkingsonderzoek baarmoederhalskanker 
achterblijft, is onderzocht hoe de communicatie beter kan aansluiten bij 
verschillende doelgroepen. Daarnaast is onderzocht welke drempels deelname in 
de weg staan. De resultaten van deze onderzoeken krijgen de komende jaren 
uitwerking in het bevolkingsonderzoek. Ik vraag het CvB rekening te houden met 
de aandachtspunten van de Gezondheidsraad bij het ontwikkelen van nieuwe 
communicatiemiddelen rond dit bevolkingsonderzoek.  
 
Transgender personen  
Mensen worden schriftelijk uitgenodigd voor de bevolkingsonderzoeken naar 
kanker. De adressen zijn afkomstig uit de Basisregistratie Personen (BRP). Voor 
de drie bevolkingsonderzoeken wordt een selectie gemaakt op basis van leeftijd 
en geslacht. Dit betekent dat een wijziging van geslacht in de BRP gevolgen kan 
hebben voor het ontvangen van een uitnodiging van de bevolkingsonderzoeken 
naar baarmoederhalskanker en borstkanker. Het is echter van belang dat 
transgender personen kunnen deelnemen aan de bevolkingsonderzoeken die voor 
hen gezondheidswinst kunnen realiseren. Op dit moment moeten zij zich voor 
iedere screeningsronde opnieuw aanmelden bij de screeningsorganisaties. Het 
RIVM werkt samen met de screeningsorganisaties aan het verbeteren van de 
informatievoorziening over de gevolgen van een geslachtswijziging voor de 
uitnodigingen voor de bevolkingsonderzoeken. Ook worden de vergunningen op 
grond van de Wet op het bevolkingsonderzoek voor de screeningsorganisaties, 
ICT-systemen en communicatiematerialen zo aangepast, dat het voor transgender 
personen mogelijk wordt om structureel uitgenodigd te worden voor de voor hen 
relevante bevolkingsonderzoeken. Hiervoor hoeven zij zich dan nog maar 
eenmalig aan te melden bij de screeningsorganisaties. Naar verwachting zal deze 
werkwijze halverwege 2022 in werking treden. De voormalig minister voor 
Medische Zorg en Sport heeft uw Kamer, mede namens mij, op 30 april jl. 
hierover bericht (Kamerstuk 31 016, nr. 343) en op 24 november jl. heeft de 
minister van Volksgezondheid, Welzijn en Sport uw Kamer geïnformeerd over de 
laatste stand van zaken (Kamerstuk 31 016, nr. 346). 
Transitietraject uitvoeringsorganisaties bevolkingsonderzoek 
In mijn brief van 26 november 2020 (Kamerstuk 32 793, nr. 508) informeerde ik 
uw Kamer over de bestuurlijke fusie van de screeningsorganisaties tot één 
landelijke organisatie: Bevolkingsonderzoek Nederland. Sinds 1 september 2020 
werkt het bestuur van deze landelijke organisatie aan de voorbereidingen voor de 
juridische fusie van de vijf regionale screeningsorganisaties tot een landelijke 
stichting per 1 januari 2022. Dit draagt bij aan een slagvaardige organisatie van 
de bevolkingsonderzoeken naar kanker. Wereldwijd vallen de Nederlandse 
programma’s op door de hoge deelnamegraad, de landelijke uniformiteit en de 
kwaliteit van de programma’s. Dit is in belangrijke mate te danken aan de 
inspanningen van het RIVM als regisseur, en de screeningsorganisaties als 
uitvoerder van de bevolkingsonderzoeken. Met het transitietraject is een 
PaginaPagina 1  2 vanvan 13 13

Gegevensuitwisseling 
 
Voor de kwaliteitsborging van de bevolkingsonderzoeken is continue monitoring 
nodig en hiervoor is gegevensdeling tussen zorgpartijen noodzakelijk. Zorgpartijen 
zijn hierin in toenemende mate terughoudend, waardoor de monitoring, 
informatievoorziening en kwaliteitsborging minder goed kunnen worden 
uitgevoerd. Het risico hiervan is dat borging van de kwaliteit in zorgverlening, 
alsmede beleidsontwikkeling en innovatie onder druk komen te staan. In nauwe 
afstemming tussen RIVM en VWS wordt daarom onderzocht of er juridische 
oplossingen zijn om gegevensdeling mogelijk te maken, specifiek voor 
gegevensdeling ten behoeve van monitoring en kwaliteitsborging van de 
bevolkingsonderzoeken. Dit werk wordt voortgezet in 2022.  
 
Ik hoop met deze brief uw Kamer voldoende te hebben geïnformeerd over de 
ontwikkelingen, knelpunten en verbeteringen binnen de drie 
bevolkingsonderzoeken. 
 
Hoogachtend, 
 
de staatssecretaris van Volksgezondheid, 
Welzijn en Sport, 
 
 
 
 
 
 
Paul Blokhuis
PaginaPagina 1  2 vanvan 13 13

