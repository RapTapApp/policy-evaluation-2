1 
 
MEMORIE VAN TOELICHTING 
 
I ALGEMEEN 
 
I.0 Inleiding 
Tussen de landen van het Koninkrijk is sinds 1965 de Belastingregeling voor het Koninkrijk 
(hierna: BRK) van toepassing om dubbele belasting te vermijden en het ontgaan van belasting te 
voorkomen. Deze regeling geldt dus in de onderlinge verhouding tussen Nederland en Sint Maarten, 
maar geldt evenzeer voor de andere relaties tussen de landen van het Koninkrijk. In de jaren na 
inwerkingtreding is de BRK verschillende keren aangepast, maar dat kan niet verhullen dat deze 
multilaterale regeling steeds verder is af komen te liggen van internationaal gebruikelijke bepalingen  
1
zoals met name neergelegd in het OESO-modelverdrag en het Nederlandse verdragsbeleid. Ook 
sluit de BRK minder goed aan bij de omstandigheid dat sinds de staatkundige hervorming van 10 
2
oktober 2010 vijf verschillende fiscale stelsels bestaan binnen het Koninkrijk . 
In november 2009 is op ambtelijk niveau tussen vertegenwoordigers van Nederland, Aruba, Curaçao 
3
en Sint Maarten voor het eerst gesproken over vervanging van de BRK . Tijdens die gesprekken is 
gebleken dat alle landen binnen het Koninkrijk de voorkeur geven aan bilaterale regelingen ter 
vermijding van dubbele belasting in plaats van één multilaterale regeling, zoals de BRK. Vanuit 
4
Nederlands perspectief zal de BRK worden opgevolgd door drie bilaterale regelingen (tussen twee 
landen binnen het Koninkrijk) die de vorm krijgen van een rijkswet omdat het regelingen betreffen die 
gelden binnen het Koninkrijk. Daarnaast kunnen de andere landen van het Koninkrijk onderling 
bilaterale regelingen overeenkomen. De inhoud van die rijkswetten zal door middel van besprekingen 
tussen de verschillende landsoverheden tot stand moeten worden gebracht. Daar waar geen 
bilaterale regeling tot stand is gebracht, blijft de multilaterale BRK gelden. Als tussen alle landen 
binnen het Koninkrijk nieuwe bilaterale regelingen of eenzijdige regelingen ter vermijding van dubbele 
belasting gelden kan de BRK uiteindelijk vervallen. Op dit punt kan ook worden gewezen op de 
toelichting bij het wetsvoorstel dat heeft geleid tot de Rijkswet aanpassing rijkswetten aan de 
5
oprichting van de nieuwe landen . 
Bij het vormgeven van de onderhavige rijkswet is ervoor gekozen zoveel mogelijk aansluiting te 
zoeken bij de door het Koninkrijk der Nederlanden, ten behoeve van Nederland, gesloten 
                                                           
1
 Onder het OESO-modelverdrag wordt verstaan het periodiek geactualiseerde modelbelastingverdrag zoals dat wordt 
gepubliceerd door de Organisatie voor Economische Samenwerking en Ontwikkeling. De meest recente volledige versie van het 
modelverdrag dateert van juli 2010 en is laatstelijk op 15 juli 2014 gewijzigd. 
2
 In de nieuwe staatkundige verhouding per 10 oktober 2010 gelden binnen het Koninkrijk der Nederlanden vijf fiscale stelsels. 
Curaçao en Sint Maarten hebben elk het belastingstelsel van de Nederlandse Antillen overgenomen en hebben dat sindsdien 
naar eigen inzicht hervormd. Aruba heeft zijn eigen fiscale stelsel. Tot slot kent het land Nederland twee fiscale stelsels: het 
stelsel van toepassing in het Europese deel van Nederland en dat van toepassing in het Caribische deel van Nederland 
(Bonaire, Sint Eustatius en Saba, hierna: de BES eilanden).  
3
 Dit is gebeurd tijdens de Koninkrijksconferentie over Fiscale Zaken, georganiseerd in Aruba op 19 en 20 november 2009. 
4
 Deze drie rijkswetten zullen gelden in de verhouding tussen Nederland en Aruba, tussen Nederland en Curaçao en tussen 
Nederland en Sint Maarten. 
5
 Kamerstukken II 2009/10, 32 186 (R 1901), nr. 3. 
 

3 
 
zoals het overeenkomen van belastingverdragen. Over specifieke belastingverdragen (de 
onderhavige rijkswet is hiermee vergelijkbaar) vindt slechts overleg plaats als daarvoor vanwege het 
opnemen van bijzondere bepalingen aanleiding is. Maar daarvan is bij de onderhavige regeling geen 
sprake. 
Een belangrijk onderwerp van de regeling betreft de uitwisseling van informatie tussen de 
belastingdiensten van beide landen. In zijn algemeenheid kan hierover worden opgemerkt dat 
Nederland en Sint Maarten op dit punt aansluiting zullen zoeken bij de mondiale ontwikkelingen. In 
2013 heeft de G20 opgeroepen om een nieuwe mondiale standaard te ontwikkelen voor de 
uitwisseling van informatie; gewezen kan worden op de bijeenkomst van de G20 te Sint Petersburg in 
september 2013. Deze standaard (de Common Reporting Standard) is door de OESO, in 
8
samenwerking met de G20-landen en de Europese Unie, op 21 juli 2014 gepubliceerd . Sint Maarten 
heeft op 9 juli 2014 de intentie uitgesproken om op termijn zowel met Nederland als met andere 
landen automatisch informatie uit te wisselen volgens de Common Reporting Standard. Sint Maarten 
9
zal tot slot informatie gaan uitwisselen over rentebetalingen in lijn met de EU-spaarrenterichtlijn .  
 
I.2 Inhoud van de regeling 
De regeling bevat bepalingen ter vermijding van dubbele belasting en tegen het ontgaan van 
belasting. Deze twee hoofddoelen worden van Nederlandse zijde nader toegelicht in onderdeel 1.2.1 
van de NFV 2011. 
Vanwege de staatkundige verhouding tussen Nederland en Sint Maarten heeft deze regeling de 
vorm van een rijkswet. Echter de structuur, inhoud en bewoordingen van de regeling stemmen in 
grote mate overeen met hetgeen bij belastingverdragen gebruikelijk is. 
De belangrijkste onderwerpen waar beide landen vooraf verschillende standpunten over innamen 
en die tijdens de besprekingen uitgebreid aan de orde zijn gekomen, hadden betrekking op de 
verdeling van heffingsrechten over pensioenen en hoe om te gaan met de waarborging van nationale 
successie- en schenkingsheffingen en heffingsrechten over voordelen uit aanmerkelijk belang na 
emigratie van een natuurlijk persoon. Hieronder wordt op deze onderwerpen ingegaan; in het 
artikelsgewijze deel van deze toelichting worden deze onderwerpen meer in detail besproken. Tot slot 
wordt in hoofdlijnen een overzicht gegeven van de overige punten die onderwerp zijn geweest van 
besprekingen en het resultaat daarvan dat zijn weerslag heeft gevonden in de regeling. 
 
I.2.1 De behandeling van deelnemingsdividenden 
Voor deelnemingsdividenden is een uitsluitende woonlandheffing overeengekomen, omdat beide 
landen (economische) dubbele belasting binnen concernverband onwenselijk achten. De 
(economische) dubbele belasting treedt bij deelnemingsdividenden in zijn algemeenheid op als door 
                                                           
8
 Standard for Automatic Exchange of Financial Account Information “COMMON REPORTING STANDARD” 
(http://www.oecd.org/ctp/exchange-of-tax-information/standard-for-automatic-exchange-of-financial-information-in-tax-
matters.htm). 
9
 Richtlijn 2003/48/EG van de Raad van 3 juni 2003 betreffende belastingheffing op spaargelden in de vorm van rentebetaling 
(PbEU L 157/38). 
 

5 
 
artikel 17, derde lid, onderdeel b, van de Wet op de vennootschapsbelasting 1969 (hierna: Wet Vpb 
1969). Wel is daarbij bepaald dat de bepalingen van artikel 17, derde lid, onderdeel b, Wet VPB 1969, 
geen afbreuk doen aan het recht op de voordelen van de regeling in gevallen waarin 
belastingplichtigen met inachtneming van de LOB-bepaling aanspraak maken op de voordelen die in 
artikel 10 zijn opgenomen. 
 
I.2.3 De verdeling van heffingsrechten over pensioenen 
Nederland heeft in de NFV 2011 een voorkeur uitgesproken om het heffingsrecht voor pensioenen in 
de particuliere sfeer volledig toe te wijzen aan het bronland. Daarbij is aangegeven dat demografische 
ontwikkelingen en de steeds verder gaande internationalisering van de arbeidsmarkt hebben geleid tot 
een toename van het aantal belastingplichtigen dat het in Nederland fiscaal gefaciliteerde 
opgebouwde pensioen na pensionering in het buitenland geniet. Omdat Nederland pensioenen pas in 
de uitkeringsfase in de heffing betrekt en bij de toekenning van het pensioen noch de 
pensioenpremies, noch de pensioenaanspraak belast (de zogenoemde omkeerregel), groeit daardoor 
het financiële belang van Nederland als bronland in de uitkeringsfase. Dit geldt ook voor lijfrenten 
waarvan de uitkeringen in box 1 in de heffing van inkomstenbelasting worden betrokken. Sint Maarten 
was gekant tegen een volledige bronlandheffing, aangezien het hierbij derving van belastinginkomsten 
verwachtte. Ook wijkt de door Nederland voorgestelde toedeling van het heffingsrecht af van de BRK 
waar sprake is van toedeling van het heffingsrecht aan het woonland van de pensioengenieter. 
Uiteindelijk is een gedeeld heffingsrecht voor particuliere pensioenen overeengekomen met een 
heffingsrecht voor het bronland van 15 procent. Bij afkoop van een pensioen is overeengekomen dat 
aan het bronland een volledig heffingsrecht toekomt. Voor pensioenen in de overheidssfeer, met 
uitzondering van de pensioenen van zogenoemde lokale medewerkers, en voor 
socialezekerheidsuitkeringen is het volledige heffingsrecht, conform internationaal gebruik, eveneens 
toegewezen aan het bronland.  
Bij wijze van overgangsmaatregel is voorzien in een eerbiedigende werking (woonlandheffing) 
voor bestaande gevallen. Het gaat dan om uit Nederland of Sint Maarten afkomstige pensioenen e.d. 
die reeds zijn ingegaan op de datum van dagtekening van de koninklijke boodschap waarbij het 
onderhavige voorstel van rijkswet is ingediend, van personen die op die datum reeds inwoner waren 
van Sint Maarten onderscheidenlijk Nederland.  
 
I.2.4 De waarborging van nationale successie- en schenkingsheffingen en heffingsrechten over 
voordelen uit aanmerkelijk belang na emigratie van een natuurlijk persoon 
In de sfeer van de successie- en schenkingsbelastingen bestaat onder de BRK slechts in een 
beperkt aantal situaties een heffingsrecht voor het oorspronkelijke woonland, aangezien – wat 
Nederland betreft – de bepalingen over inwonerschap in de BRK de in de Successiewet 1956 
opgenomen woonplaatsfictie vrijwel geheel buiten werking stelt. Onder de BRK bestaat uitsluitend 
voor schenkingen (en niet voor nalatenschappen) gedurende de eerste 12 maanden na emigratie van 
de schenker een heffingsrecht voor het oorspronkelijke woonland. Op verzoek van Nederland is in de 
 

7 
 
 opname van de actuele tekstversie van het in het OESO-modelverdrag opgenomen artikel 
betreffende de verdeling van heffingsrechten over winst uit onderneming (artikel 7); 
 een artikel dat het heffingsrecht over de inkomsten van artiesten en sportbeoefenaars toewijst 
aan het land waar de daarmee samenhangende werkzaamheden worden verricht (artikel 16); 
 een bijzondere bepaling in het artikel betreffende de wijze van vermijding van dubbele 
belasting voor lichamen met een passieve vaste inrichting (artikel 21, vierde en achtste lid);  
 een bepaling die ziet op waarborgen tegen oneigenlijk gebruik van de in de regeling 
opgenomen voordelen (artikel 22); 
 een regeling voor onderling overleg met de mogelijkheid van (verplichte) arbitrage (artikel 24); 
 een informatie-uitwisselingbepaling gebaseerd op artikel 26 van het OESO-modelverdrag, 
met een uitbreiding van het toepassingsbereik naar toeslagdoeleinden (artikel 25);  
 een bepaling over wederzijdse bijstand bij invordering conform het OESO-modelverdrag, met 
als toevoeging een uitbreiding naar bijstand bij invordering van toeslagen (artikel 26). 
 
I.3 Belastingstelsel Sint Maarten 
Sint Maarten kent een fiscaal stelsel dat net als dat van Nederland bestaat uit een samenstel van 
directe en indirecte belastingen. Naast een bijzonder invoerrecht op benzine is de voornaamste 
indirecte belasting de belasting op bedrijfsomzetten met een vast tarief van 5%. De voornaamste 
directe belastingen zijn de inkomstenbelasting en de winstbelasting. Sint Maarten kent ook een 
loonbelasting als voorheffing op de inkomstenbelasting. 
 De inkomstenbelasting kent een progressief tarief met speciale vaste tarieven voor binnenlandse 
rente-inkomsten en aanmerkelijkbelangwinsten. De winstbelasting kent een vast tarief.  
 De winstbelasting kent een deelnemingsvrijstelling en een objectvrijstelling voor winsten behaald 
door middel van een buitenlandse vaste inrichting. Hierdoor wordt economisch dubbele belasting 
voorkomen. Uitzonderingen zijn daarbij opgenomen voor passieve deelnemingen en passieve vaste 
inrichtingen. 
 Sint Maarten heft geen bronbelasting op rente, royalty’s en dividenden. Er bestaat wel een 
10
dividendbelasting maar deze is nimmer niet in werking getreden. 
 
I.4 Budgettaire aspecten 
De budgettaire aspecten van de regeling als geheel zijn moeilijk kwantificeerbaar. De in de regeling 
opgenomen verdeling van heffingsrechten zal op enkele onderdelen, zoals de aangepaste bepalingen 
over de erf- en schenkbelasting bij emigratie naar Sint Maarten en de aangepaste bepalingen over de 
particuliere pensioenen, een verschuiving betekenen van de heffingsrechten naar Nederland. Maar de 
daadwerkelijke budgettaire consequenties daarvan zullen voor een groot deel afhankelijk zijn van 
gedragseffecten en gelet op de getroffen overgangsmaatregelen zullen verschuivingen in de 
belastingheffing zich pas op langere termijn manifesteren. 
                                                           
10
 Landsverordening op de dividendbelasting 2000, P.B. 1999-246. 
 

9 
 
van de Landsverordening. Wat Nederland betreft gaat het om vrijgestelde beleggingsinstellingen als 
bedoeld in artikel 6a van de Wet Vpb 1969. 
De uitsluiting van deze voordelen voor deze lichamen sluit aan bij het Nederlandse verdragsbeleid 
zoals omschreven in onderdeel 2.2.1 van de NFV 2011 en geeft tevens uitvoering aan de motie 
12
Omtzigt/Van Vliet ter zake . 
Een uitzondering is derhalve gemaakt voor een stichting particulier fonds of een trust die volgens 
artikel 1B van de Landsverordening op verzoek van de stichting of trust door de inspecteur is 
aangewezen als een doelvermogen. In dat geval is de stichting particulier fonds of de trust naar luid 
van artikel 1, eerste lid, onderdeel a, van de Landsverordening, onderworpen aan de heffing van 
winstbelasting in Sint Maarten, met dien verstande dat op de voet van artikel 15, vijfde lid,  van de 
Landsverordening de belasting wordt geheven tegen een bijzonder statutair tarief van 10% en niet 
tegen het in artikel 15, eerste lid, van de Landsverordening opgenomen algemene tarief van 30%. 
Voorts wordt opgemerkt dat op verzoek de aanwijzing als doelvermogen weer kan worden 
ingetrokken volgens artikel 1B, vijfde lid, van de Landsverordening. Vanaf het moment dat deze 
intrekking effectief is, zal een desbetreffende stichting of trust weer vallen onder de in het tweede lid 
van het onderhavige artikel opgenomen uitsluitingen. 
In het derde lid is vastgelegd dat de bevoegde autoriteiten van de beide landen in onderling 
overleg kunnen beslissen dat een inwoner van één van de beide landen die van een bijzondere 
regeling gebruik maakt, geen aanspraak maakt op bepaalde voordelen van de regeling. Vergelijkbare 
13 14
bepalingen zijn opgenomen in onder meer de verdragen met Noorwegen en Ethiopië .  
 
II.2 Belastingen waarop de rijkswet van toepassing is (artikel 2) 
Conform het OESO-modelverdrag is in artikel 2 neergelegd op welke belastingen de regeling 
betrekking heeft; hiermee is de materiële werkingssfeer van de regeling vastgesteld. In zijn 
algemeenheid heeft de regeling betrekking op belastingen die in Nederland en Sint Maarten naar het 
inkomen worden geheven. Hierbij wordt ter volledigheid opgemerkt dat in artikel 28, in afwijking van 
de materiële werkingssfeer die in het onderhavige artikel is neergelegd, een bepaling is opgenomen 
die geldt voor belastingen over nalatenschappen en verkrijgingen krachtens erfrecht en van 
schenkingen. 
Het eerste lid komt vrijwel woordelijk overeen met het eerste lid van artikel 2 van het OESO-
modelverdrag, met dien verstande dat in de onderhavige bepaling geen verwijzing is opgenomen naar 
belastingen naar het vermogen omdat beide landen geen vermogensbelasting heffen.  
Ook het tweede lid stemt overeen met het bepaalde in het tweede lid van artikel 2 van het OESO-
modelverdrag, afgezien van, wederom, het ontbreken van de verwijzing naar belastingen naar het 
vermogen.  
                                                           
12
 Kamerstukken II 2010/11, 25 87, nr. 13. 
13
 Artikel 1A zoals ingevoegd bij het protocol tot wijziging van de Overeenkomst tussen het Koninkrijk der Nederlanden en het 
Koninkrijk Noorwegen tot het vermijden van dubbele belasting en het voorkomen van het ontgaan van belasting met betrekking 
tot belastingen naar het inkomen en naar het vermogen (Trb. 2013, 94). 
14
 Artikel II van het protocol bij de op 10 augustus 2012 te Addis Abeba tot stand gekomen Overeenkomst tussen het Koninkrijk 
der Nederlanden en de Federale Democratische Republiek Ethiopië tot het vermijden van dubbele belasting en het voorkomen 
van het ontgaan van belasting met betrekking tot belastingen naar het inkomen (Trb. 2012, 179). 
 

11 
 
Vereist is dat het inkomen in het algemeen is vrijgesteld van belastingheffing, dat de werkzaamheden 
voornamelijk bestaan uit het beheren of verstrekken van pensioenen en dat het pensioenfonds als 
zodanig is erkend en onder toezicht staat volgens de wetgeving van Sint Maarten of Nederland. 
Het derde lid van artikel 3 bevat een algemene regel voor de uitleg van uitdrukkingen die niet in 
de regeling voorkomen. Daaraan wordt de betekenis toegekend die deze uitdrukkingen hebben 
volgens de belastingwetgeving van het land dat de regeling toepast, tenzij de context van de regeling 
anders vereist.  
 
II.4 Inwoner (artikel 4) 
In het eerste lid is omschreven wie voor de toepassing van de regeling geacht wordt inwoner te 
zijn van een land. De omschrijving komt inhoudelijk overeen met het eerste lid van artikel 4 van het 
OESO-modelverdrag. Volgens deze omschrijving is een persoon inwoner van een land indien hij 
aldaar op grond van woonplaats, verblijf, plaats van leiding, of enige andere soortgelijke 
omstandigheid aan belasting is onderworpen. De toevoeging van personen die voor de toepassing 
van de opbrengstbelasting in het Caribische deel van Nederland zijn gevestigd als personen die 
worden aangemerkt als “inwoner van een land” houdt verband met de bepalingen van het tweede lid.  
In het tweede lid wordt uitdrukkelijk bepaald wanneer een lichaam geacht wordt “onderworpen te 
zijn aan belasting”. Daarvan is sprake indien een lichaam voor de toepassing van (ingeval van 
Nederland) de vennootschapsbelasting in Nederland is gevestigd, of (ingeval van Sint Maarten) voor 
de toepassing van de winstbelasting in Sint Maarten is gevestigd en de door dat lichaam verkregen 
inkomsten ingevolge de belastingwetgeving van dat land behandeld worden als de inkomsten van dat 
lichaam en niet als de inkomsten van zijn rechthebbenden, leden of participanten. Uit de bepaling in 
het tweede lid vloeit voort dat een in die belastingwetgeving opgenomen subjectvrijstelling van 
belasting, geen afbreuk doet aan de onderworpenheid aan die belasting van een op basis van een 
dergelijke vrijstelling vrijgesteld subject en dientengevolge ook niet aan inwonerschap voor toepassing 
van de regeling. Zoals bij artikel 1 is toegelicht, is evenwel ten aanzien van enkele specifiek 
benoemde lichamen bepaald dat - uitgaande van inwonerschap van deze lichamen voor de 
toepassing van de regeling - zij zijn uitgesloten van sommige voordelen van de regeling. 
De in het tweede lid opgenomen benadering dat bepaalde personen geacht worden aan 
belastingheffing te zijn onderworpen, is evenwel minder goed bruikbaar ten aanzien van personen die 
onder de reikwijdte van de vastgoed- of de opbrengstbelasting vallen die in het Caribische deel van 
Nederland worden geheven. Aan de ene kant bevat namelijk de vastgoedbelasting geen bepalingen 
over de vestigingsplaats van lichamen, terwijl aan de andere kant volgens de opbrengstbelasting, die 
zulke bepalingen wel bevat, de ontvangers van winstuitkeringen van in het Caribische deel van 
Nederland gevestigde lichamen aan die belasting onderworpen zijn en niet de uitdelende lichamen 
zelf. Om die reden zijn personen die voor de toepassing van de opbrengstbelasting in het Caribische 
deel van Nederland zijn gevestigd apart in het eerste lid als inwoner van – in dit geval – Nederland 
aangemerkt. 
 

13 
 
voordelen van de regeling behoudens het bepaalde in de artikelen over de vermijding van dubbele 
belasting (artikel 21), non–discriminatie (artikel 23) en de procedure voor onderling overleg (artikel 
24). 
Beide landen zijn voornemens na inwerkingtreding van de regeling bij ongewijzigde feiten en 
omstandigheden uit te blijven gaan van het inwonerschap van een lichaam zoals dat voor toepassing 
van de BRK gold, om ten aanzien van bestaande gevallen geen wijziging in behandeling teweeg te 
brengen.  
In het zesde en zevende lid zijn bepalingen opgenomen die zien op de situatie dat een lichaam 
door het ene land voor de belastingheffing als een belastingsubject wordt beschouwd maar door het 
andere land fiscaal als een transparante entiteit worden behandeld. Dat kan ertoe leiden dat het ene 
land het lichaam als zodanig in de belastingheffing betrekt terwijl het andere land de in het lichaam 
deelnemende personen in de belastingheffing betrekt voor de via het lichamen behaalde inkomsten. 
Er wordt dan gesproken over “hybride entiteiten”. Een dergelijk kwalificatieverschil kan leiden tot 
dubbele belastingheffing of dubbele vrijstelling van belasting of tot onduidelijkheid over de toepassing 
van de in de belastingverdragen opgenomen bepalingen. De bepaling sluit aan bij het Nederlandse 
streven om voor concreet voordoende problematiek oplossingen te zoeken door middel van overleg 
tussen de bevoegde autoriteiten van de betrokken landen. Daarbij speelt een rol dat Nederland een 
voorbehoud heeft gemaakt bij het OESO-rapport “The Application of the OECD Model Tax 
16
Convention to Partnerships” dat op deze kwalificatieproblematiek betrekking heeft, en hiervoor in 
een verdrag uitdrukkelijke bepalingen wenst op te nemen. 
In het zesde lid is de hoofdregel opgenomen dat de bevoegde autoriteiten van beide landen in 
onderling overleg trachten tot overeenstemming te komen indien sprake is van een kwalificatieverschil 
van een lichaam dat leidt tot dubbele belastingheffing of dubbele vrijstelling. 
In het zevende lid is in de onderdelen a, b en c, voor drie concrete situaties vastgelegd op welke 
wijze de voordelen van de regeling worden verleend. Onderling overleg is daarvoor dan in beginsel 
niet meer nodig. Het bepaalde in het zevende lid ziet uitsluitend op de toepassing van de regeling op 
een inkomensbestanddeel dat van het ene land naar het andere land vloeit via een entiteit die door de 
twee betrokken landen anders wordt gekwalificeerd. De bepalingen zien niet op een verschil in 
kwalificatie van het inkomensbestanddeel als zodanig. 
De bepaling van onderdeel a komt inhoudelijk overeen met de uitgangspunten die in het 
hierboven genoemde OESO-rapport zijn opgenomen. Kern van dit onderdeel is dat bij hybride 
entiteiten de voordelen van de regeling worden toegekend aan de entiteit of aan de achterliggende 
deelnemers in de entiteit die in het andere land wonen of zijn gevestigd, afhankelijk van de vraag of in 
dat andere land de entiteit dan wel de deelnemers in die entiteit voor het desbetreffende 
inkomensbestanddeel volledig in de belastingheffing wordt betrokken. Het bronland volgt bij het 
vaststellen van de persoon die voor de toepassing van de regeling wordt beschouwd als degene die 
als inwoner van het andere land (woonland) inkomen uit het bronland verkrijgt dus de kwalificatie van 
het woonland. Hierbij kunnen de vier volgende situaties worden onderscheiden. 
                                                           
16
 Issues in International Taxation nr. 6, OECD Publications, Paris, 1999. 
 

15 
 
 In onderdeel b van het zevende lid wordt de situatie behandeld dat een inkomensbestanddeel, 
afkomstig uit een land, toevloeit aan een entiteit die in dat land is gevestigd. Volgens de nationale 
wetgeving van dit land wordt de entiteit als niet fiscaal transparant aangemerkt. Volgens de wetgeving 
van het andere land (waarin de deelnemers in de entiteit woonachtig of gevestigd zijn) is de entiteit 
fiscaal transparant. Onverkorte toepassing van onderdeel a zou betekenen dat het bronland de 
kwalificatie moet overnemen van het land waarin de deelnemers in de entiteit woonachtig zijn of zijn 
gevestigd. De entiteit zou dus fiscaal als transparant moeten worden aangemerkt. Het is echter niet de 
bedoeling van de bepaling om in deze situatie het heffingsrecht aan het bronland te ontzeggen. 
Daarom is in onderdeel b aangegeven dat het bepaalde in onderdeel a onverlet laat de 
belastingheffing in beide landen ter zake van dat inkomensbestanddeel bij de persoon die geacht 
wordt dit inkomen te hebben ontvangen. 
 In onderdeel c is sprake van een inkomensbestanddeel dat afkomstig is uit een land en dat 
toevloeit aan een entiteit die in dat land is gevestigd. Volgens de nationale wetgeving van het bronland 
is de ontvangende entiteit fiscaal transparant. In het andere land wordt de entiteit fiscaal niet 
aangemerkt als een transparante entiteit. Toepassing van de regeling ter zake van het 
inkomensbestanddeel via de entiteit komt niet aan de orde met betrekking tot de deelnemers in de 
entiteit die zijn gevestigd in het andere land. Deze deelnemers worden immers niet voor dat 
inkomensbestanddeel in hun woonland in de belastingheffing betrokken. In sommige gevallen wordt 
het niet-toepassen van de regeling, en bijgevolg het niet-beperken van de bronbelasting, als 
onwenselijk aangemerkt. Dit is met name het geval voor deelnemers in de entiteit die in het andere 
land voor de via de entiteit ontvangen inkomsten vrijgesteld zijn van belastingheffing. Daarom is in 
onderdeel c van het zevende lid opgenomen dat de bevoegde autoriteiten toch voordelen van de 
regeling kunnen toekennen ook al wordt het inkomensbestanddeel in dat land fiscaal niet behandeld 
als een inkomensbestanddeel dat door een inwoner is verkregen. Voorwaarde daarbij is wel dat bij 
rechtstreekse verkrijging de deelnemer in de entiteit in het vestigingsland van belasting zou zijn 
vrijgesteld. Deze bepaling is met name relevant voor pensioenfondsen in de zin van artikel 3, eerste 
lid, onderdeel j, van de regeling. 
 
II.5 Vaste inrichting (artikel 5) 
Artikel 5 geeft aan wat onder de uitdrukking «vaste inrichting» wordt verstaan voor de toepassing 
van de regeling. De uitdrukking «vaste inrichting» wordt in diverse bepalingen in hoofdstuk III van de 
regeling gebruikt voor de toewijzing van het heffingsrecht tussen de beide landen. Artikel 5 komt in 
grote lijnen overeen met artikel 5 van het OESO-modelverdrag, behoudens de in het vierde lid 
opgenomen regeling over het gedurende langere tijd verlenen van diensten en de in het vijfde tot en 
met het zevende lid opgenomen regeling voor werkzaamheden buitengaats. 
In het eerste lid is vastgelegd dat de uitdrukking «vaste inrichting» voor de toepassing van de 
regeling betekent een vaste bedrijfsinrichting met behulp waarvan de werkzaamheden van een 
onderneming geheel of gedeeltelijk worden uitgeoefend.  
In het tweede lid is vervolgens bepaald dat de uitdrukking «vaste inrichting» in het bijzonder 
omvat een plaats waar leiding wordt gegeven, een filiaal, een kantoor, een fabriek, een werkplaats, 
 

17 
 
of langer in beslag nemen. Nederlandse belastingheffing is op grond van de wet- en regelgeving 
bovendien mogelijk over alle activiteiten die worden verricht in, op of boven het 
Noordzeewinningsgebied. Om het nationale heffingsrecht over werkzaamheden buitengaats ook 
onder belastingverdragen te kunnen effectueren, wordt gestreefd naar opname van een bepaling in 
verdragen op grond waarvan Nederland via een uitbreiding van het vaste inrichtingbegrip het 
heffingsrecht mag uitoefenen over winst behaald met deze werkzaamheden buitengaats. In het vijfde 
lid is daarom voorzien in een uitbreiding van het vaste inrichtingbegrip in aansluiting op de 
Nederlandse wet- en regelgeving, zoals hiervoor beschreven. Nemen de werkzaamheden buitengaats 
30 dagen of langer in beslag dan leidt dit tot de aanwezigheid van een vaste inrichting. Daarbij is 
bepaald dat het verruimde vaste inrichtingbegrip niet doorwerkt naar artikel 14, tweede lid, van de 
regeling. De uitbreiding van het vaste inrichtingbegrip voor werkzaamheden buitengaats ziet met 
andere woorden alleen op de belastingheffing over de winst, behaald met werkzaamheden 
buitengaats. Waar derhalve in artikel 14, tweede lid, de uitdrukking «vaste inrichting» is opgenomen, 
dient dit begrip voor de toepassing van het artikel inzake inkomsten uit dienstbetrekking te worden 
uitgelegd aan de hand van de reguliere invulling van het vaste inrichting-begrip, met voorbijgaan aan 
de uitbreiding van het vaste inrichtingbegrip ingevolge het vijfde lid. 
Ingevolge het zesde lid wordt de uitdrukking “werkzaamheden buitengaats” voor de toepassing 
van het vierde lid geacht niet te omvatten:  
a) (een combinatie van) hulp- en nevenwerkzaamheden als bedoeld in het achtste lid van het 
onderhavige artikel;  
b) werkzaamheden die worden verricht met schepen die primair zijn ontworpen voor het verrichten 
van sleep- of ankerwerkzaamheden; alsmede  
c) het vervoer van voorraden of personeel door schepen of luchtvaartuigen in het internationale 
verkeer. Deze uitzonderingen dienen aldus te worden verstaan dat geen vaste inrichting op de voet 
van het vijfde lid aanwezig wordt geacht, indien buitengaats uitsluitend dergelijke werkzaamheden 
worden verricht. 
Teneinde oneigenlijk gebruik te voorkomen bepaalt het zevende lid dat de duur van de 
werkzaamheden buitengaats die in het kader van hetzelfde project  opvolgend worden verricht door 
twee of meer verbonden ondernemingen, bij elkaar worden opgeteld. Indien de duur van het project 
op deze wijze een al dan niet aaneengesloten termijn van ten minste 30 dagen in een periode van 
twaalf maanden bereikt, wordt ieder van de ondernemingen geacht de werkzaamheden buitengaats te 
hebben verricht met behulp van een vaste inrichting, ongeacht of één of meer van deze 
ondernemingen afzonderlijk dergelijke werkzaamheden heeft c.q. hebben verricht gedurende minder 
dan 30 dagen. Een onderneming wordt geacht te zijn verbonden met een andere onderneming indien 
de ene onderneming onmiddellijk of middellijk ten minste een derde deel van het kapitaal van de 
andere onderneming bezit of indien een persoon onmiddellijk of middellijk ten minste een derde deel 
van het kapitaal van beide ondernemingen bezit. Voor de volledigheid wordt hierbij vermeld dat de in 
dit  lid gebruikte term “verbonden onderneming” dient te worden onderscheiden van de in artikel 9 van 
de regeling gebruikte term “gelieerde onderneming”. Beide termen worden gehanteerd om een 
onderscheid te maken met “onafhankelijke ondernemingen”. Bij de in het zevende lid gebruikte term 
 

19 
 
II.7 Winst uit onderneming (artikel 7) 
Artikel 7 betreft de verdeling van heffingsrechten tussen beide landen over 
ondernemingswinsten. Het artikel richt zich met name op het bepalen van de winst die in 
grensoverschrijdende situaties is toe te rekenen aan de activiteiten die door een onderneming van het 
ene land worden ontplooid door middel van een in het andere land gelegen vaste inrichting. 
De bepalingen zijn in overeenstemming met artikel 7 van het OESO-modelverdrag, behoudens 
een hieronder toe te lichten uitzondering die is opgenomen in het derde lid. 
In 2010 is de tekst van artikel 7 van het OESO-modelverdrag en het bijbehorende commentaar 
gewijzigd. Deze wijzigingen houden verband met de inzichten over de winsttoedeling aan vaste 
19
inrichtingen die zijn beschreven in een in 2008 over dit onderwerp gepubliceerd OESO-rapport . De 
OESO heeft hiervoor een benadering ontwikkeld gebaseerd op de zogenoemde “functionally separate 
entity approach”: een moderne toepassing van het internationaal aanvaarde begrip 
“zelfstandigheidsfictie”. 
Nederland onderschrijft deze benadering en heeft Sint Maarten bereid gevonden in te stemmen 
met een integrale opname van de OESO conforme tekst van het nieuwe artikel 7 in de regeling en 
daarmee ook met het volgen van de door de OESO ontwikkelde inzichten en uitwerkingen.  
In het eerste lid is bepaald dat de winsten van een onderneming van een land slechts in dat land 
belastbaar zijn, maar dat het andere land de winsten van die onderneming ook mag belasten voor 
zover de winsten zijn toe te rekenen aan een vaste inrichting in dat land van die onderneming.  
In het tweede lid is bepaald dat de winst die aan de vaste inrichting wordt toegerekend de winst 
is die een zelfstandig lichaam geacht zou worden te maken als het onder vergelijkbare 
omstandigheden vergelijkbare activiteiten zou ontwikkelen. Hiermee wordt uitdrukking gegeven aan 
de hiervoor genoemde “functionally separate entity approach”. 
In het derde lid is een symmetriebepaling opgenomen. In deze bepaling is vastgelegd dat ingeval 
een van de betrokken landen - in overeenstemming met het tweede lid - een winstcorrectie aanbrengt 
ter zake van een aan een vaste inrichting toe te rekenen winst, het andere land, ter vermijding van 
dubbele belasting, eenzelfde correctie aanbrengt indien het met de correctie van het eerstbedoelde 
land instemt. Op dit punt is aangesloten bij de in paragraaf 68 van het commentaar op artikel 7 van 
het OESO-modelverdrag voorgestelde redactie. Daarin wordt benadrukt dat een land niet automatisch 
een overeenkomstige correctie hoeft aan te brengen, maar slechts voor zover het instemt met de door 
het andere land aangebrachte winstcorrectie. Bij het ontbreken van een overeenstemming over een 
winstcorrectie, zullen de beide landen in onderling overleg daaruit voortvloeiende dubbele belasting 
vermijden. Met deze formulering wordt derhalve bereikt dat een land een zekere beoordelingsvrijheid 
heeft met betrekking tot een door het andere land aangebrachte winstcorrectie, maar tevens dat aan 
belastingplichtigen de zekerheid wordt geboden dat dubbele belasting wordt weggenomen. Deze 
benadering sluit aan bij de overeenkomstige bepaling in recent door Nederland gesloten 
20
belastingverdragen . 
In het vierde lid is bepaald dat als winsten van een vaste inrichting ook onder een andere 
                                                           
19
 OESO, Report on the attribution of profits to permanent establishments, Parijs: OESO 2008. 
20
 Zie bij voorbeeld artikel 7, derde lid, van het op 12 april 2012 te Berlijn tot stand gekomen Verdrag tussen het Koninkrijk der 
Nederlanden en de Bondsrepubliek Duitsland tot het vermijden van dubbele belasting en het voorkomen van het ontgaan van 
belasting met betrekking tot belastingen naar het inkomen (Trb. 2012, 123). 
 

21 
 
Voor het geval een winstcorrectie door een land in de zin van het eerste lid met betrekking tot een 
transactie tussen gelieerde ondernemingen leidt tot belastingheffing over die winstcorrectie in dat 
land, regelt het tweede lid dat het andere land in beginsel op passende wijze het bedrag aan belasting 
dat aldaar over het bedrag van de in die winstcorrectie begrepen voordelen is geheven, zal herzien.  
Het andere land hoeft slechts een winstcorrectie te verlenen voor zover dat land instemt met de 
correctie van het oorspronkelijk corrigerende land. Uit het commentaar op artikel 9 van het OESO-
modelverdrag blijkt overigens duidelijk dat, wanneer het andere land de oorspronkelijke winstcorrectie 
niet onderschrijft, dat land op grond van een verdragsbepaling conform artikel 9, tweede lid, van het 
OESO-modelverdrag niet gehouden is tot het aanbrengen van zo’n compenserende winstcorrectie. 
 
Op verzoek van Nederland is, overeenkomstig het Nederlandse verdragsbeleid, in het eerste lid, 
laatste volzin, tevens een zogenoemde “costsharing”-bepaling opgenomen voor gelieerde 
ondernemingen. Deze bepaling verduidelijkt dat de enkele omstandigheid dat gelieerde 
ondernemingen “costsharing”-overeenkomsten (overeenkomsten over de verdeling van kosten) of 
algemene dienstverleningsovereenkomsten sluiten voor (de toerekening van) kosten van de algemene 
leiding, algemene beheerskosten, technische en zakelijke kosten, kosten voor onderzoek en 
ontwikkeling en andere soortgelijke kosten, op zichzelf geen aanleiding vormt om te veronderstellen 
dat zij in strijd handelen met het “arm’s length”-beginsel, en dus onzakelijk zouden handelen. Deze 
bepaling laat uiteraard de mogelijkheid voor de Belastingdiensten van beide landen onverlet om de in 
het kader van de “costsharing”-overeenkomsten en algemene dienstverleningsovereenkomsten 
afgesproken kostenverdeling te toetsen aan het “arm’s length”-beginsel.  
 
II.10 Dividenden (artikel 10)  
 Dit artikel betreft de verdeling van heffingsrechten over dividenden en is in hoofdzaak gebaseerd 
op artikel 10 van het OESO-modelverdrag. Op een aantal onderdelen wijkt de onderhavige bepaling 
af van het OESO-modelverdrag, hetgeen met name voortvloeit uit het opnemen van een uitsluitende 
woonlandheffing voor deelnemingsdividenden en de daaraan verbonden anti-misbruikbepaling (LOB-
bepaling), zoals op hoofdlijnen toegelicht in paragraaf I.2.1 van het algemene deel van deze 
toelichting. Daarnaast is – zulks eveneens in afwijking van het OESO-modelverdrag - in het 
veertiende lid het zogenoemd “aanmerkelijk belangvoorbehoud” opgenomen dat aansluit bij het in  
onderdeel 2.9.4 van de NFV 2011 uiteengezette Nederlandse verdragsbeleid. Voorts zij gewezen op 
de in artikel 22 opgenomen algemene anti-misbruikbepaling en de in de artikelen 30 en 32 
opgenomen tijdelijke regelingen voor deelnemingsdividenden en dividenden uit aanmerkelijk belang 
van natuurlijke personen. 
 Ingevolge het eerste lid mogen dividenden die worden betaald door een lichaam dat inwoner is 
van een land aan een inwoner van het andere land, in dat andere land worden belast.  
 Het tweede lid wijst echter ook een heffingsrecht toe aan het vestigingsland van het 
dividendbetalende lichaam, maar dit heffingsrecht is beperkt tot 15 procent van het bruto dividend 
indien de uiteindelijk gerechtigde tot het dividend inwoner is van het andere land. 
 

23 
 
aandelen op de desbetreffende effectenbeurs niet impliciet of expliciet mag zijn voorbehouden aan 
een beperkte groep investeerders. Voor de volledigheid wordt opgemerkt dat ongeacht aan welke 
daarin genoemde beurs de aandelen van het ontvangende lichaam zijn genoteerd, voor het in 
aanmerking komen voor de uitsluitende woonlandheffing van belang blijft dat het dividend 
ontvangende lichaam aan de overige in het derde lid gestelde voorwaarden voldoet. 
Vervolgens wordt in het vierde lid, onderdeel a, onder 2°, de situatie beschreven waarin de 
aandelen van het dividend ontvangende lichaam voor ten minste 50 procent rechtstreeks in handen 
zijn lichamen waarvan de aandelen regelmatig worden verhandeld aan een erkende effectenbeurs 
(indirecte beurstoets). Ook in dat geval kan het dividend ontvangende lichaam worden aangemerkt als 
een kwalificerend lichaam, mits nog aan één van de in de onderdelen aa en bb opgenomen nadere 
voorwaarden wordt voldaan. Onderdeel aa betreft de voorwaarde dat de (aan een erkende 
aandelenbeurs genoteerde) lichamen die aandeelhouder zijn van het dividendontvangende lichaam 
inwoner zijn van Sint Maarten of van Nederland. Deze bepaling strekt ertoe ook 
dochtervennootschappen van in Nederland of in Sint Maarten gevestigde beursgenoteerde lichamen 
als kwalificerende lichamen aan te merken. Onderdeel bb ziet op de situatie dat het beursgenoteerde 
lichaam niet in Nederland of in Sint Maarten is gevestigd. In dat geval wordt als additionele 
voorwaarde gesteld dat het beursgenoteerde lichaam zelf gerechtigd zou moeten zijn tot een 
volledige vrijstelling van bronbelasting op dividenden op grond van een verdrag ter vermijding van 
dubbele belasting of een multilaterale overeenkomst, waarbij zowel het land van inwonerschap van 
dat lichaam als het land dat de vrijstelling zou moeten geven, partij zijn.  
Het vierde lid, onderdeel b, geeft aan dat sprake is van een kwalificerend lichaam ingeval het 
dividend ontvangende lichaam fungeert als hoofdkantoor voor een multinationale groep van 
vennootschappen (hoofdkantorentoets). Om te waarborgen dat het gaat om reële hoofdkantoren 
worden de volgende voorwaarden gesteld: 
- het hoofdkantoor verschaft een wezenlijk deel van het toezicht op en het bestuur van de 
multinationale groep of een wezenlijk deel van de financiering van de groep. Om te voldoen aan de 
hoofdkantorentoets moet het lichaam onafhankelijk zijn in de uitoefening van de genoemde toezicht- 
en bestuursfuncties, of financieringsfuncties, hierin ligt besloten dat het over voldoende kwalificerend 
personeel moet beschikken om de hoofdkantorenfunctie te kunnen vervullen; 
- de multinationale groep drijft ondernemingen in ten minste vijf landen (of vijf groepen van landen) die 
in elk van die vijf landen (of vijf groepen van landen) ten minste 10 procent van het bruto-inkomen van 
de groep genereren. Het hoofdkantoor maakt onderdeel uit van de multinationale groep, maar moet 
aan de eisen in het vierde lid, onderdeel b, onder 1°, voldoen wil het meetellen voor het 
spreidingsvereiste.  
- het hoofdkantoor mag niet meer dan 50 procent van zijn bruto-inkomen ontvangen uit het land 
waarin het dividenduitkerende lichaam is gevestigd; 
- het hoofdkantoor moet voor de belastingheffing aan dezelfde regels zijn onderworpen als lichamen 
die zich met bedrijfsmatige activiteiten bezighouden, niet zijnde financiële dienstverlening, het doen 
van royaltybetalingen of verzekerings- en herverzekeringsactiviteiten. Dat wil zeggen dat deze 
hoofdkantoren niet onder een speciaal regime mogen vallen.  
 

25 
 
behandeling nemen van een verzoek tot zekerheid vooraf van dat lichaam voor de 
houdsteractiviteiten daarvan. Daarbij zal worden aangesloten bij de zogenoemde nexus-eisen zoals 
bedoeld in de brieven van de Staatssecretaris van Financiën en de Minister voor Buitenlandse handel 
en Ontwikkelingssamenwerking aan de Voorzitters van de Eerste Kamer en Tweede Kamer der 
Staten-Generaal, van 30 augustus 2013 (Kamerstukken I, 2012/13, 25 087, E, onderscheidenlijk 
Kamerstukken II, 2012/13, 25 087, nr. 60).  
 Per 1 januari 2014 is aan de landelijk directeur Belastingdienst/Grote ondernemingen 
ondermandaat verleend om als bevoegde autoriteit te beslissen over vangnetverzoeken in bilaterale 
21
regelingen ter vermijding van dubbele belasting waarbij Nederland partij is . Binnen de 
Belastingdienst zullen deze verzoeken worden behandeld door het APA/ATR-team van de 
Belastingdienst/Rotterdam. Dit zal ook gelden voor verzoeken die worden gedaan op de voet van de 
onderhavige vangnetbepaling. Hiermee is een gecoördineerde beoordeling van vangnetverzoeken 
onder de diverse bilaterale regelingen gewaarborgd, waarbij ook wat betreft de hierboven omschreven 
beoordeling of sprake is van aandelen die tot het ondernemingsvermogen van het dividend 
ontvangende lichaam behoren kan worden aangesloten bij de door het APA/ATR-team ontwikkelde 
maatstaven. 
 In onderdeel b van het zesde lid is bepaald dat de bevoegde autoriteit van het land waaraan een 
verzoek op basis van het vijfde lid is gericht de bevoegde autoriteit van het andere land raadpleegt 
alvorens de voordelen uit hoofde van dit lid te weigeren. 
In het zevende lid is aangegeven wat wordt verstaan onder de uitdrukking “erkende 
effectenbeurs”. De omschrijving van deze uitdrukking is van belang voor de toepassing van onderdeel 
a van het vierde lid.  
 In het achtste lid is bepaald dat, in afwijking van de bepalingen van het tweede lid, het bronland 
van het dividenduitkerende lichaam zich dient te onthouden van heffing over het betaalde dividend, 
indien de in het andere land gevestigde uiteindelijk gerechtigde een lichaam is waarvan het kapitaal 
geheel of gedeeltelijk in aandelen is verdeeld en dat voor ten minste 50 procent middellijk of 
onmiddellijk in eigendom is van natuurlijke personen die inwoner zijn van Nederland of Sint Maarten. 
Voorts dient dat lichaam onmiddellijk ten minste 10 procent van het kapitaal te bezitten van het 
lichaam dat de dividenden betaalt. Voor de volledigheid wordt opgemerkt dat ingevolge het eerste lid 
van artikel 22 van de regeling in misbruiksituaties vanuit Nederlands perspectief met name artikel 17, 
derde lid, onderdeel b, Wet Vpb 1969, van toepassing kan zijn. Gedacht wordt in het bijzonder aan de 
situatie dat één of meer natuurlijke personen door het simpelweg “tussenschuiven” van een lichaam 
dat aan de gestelde bezitseisen voldoet de in dit onderdeel opgenomen vrijstelling van bronheffing 
zouden willen benutten. 
In het negende lid is, in overeenstemming met het OESO-modelverdrag, vastgelegd dat de 
bepalingen van het tweede, derde, vijfde en achtste lid, de belastingheffing over de winst waaruit de 
dividenden worden betaald, onverlet laten. 
 In het tiende lid is vastgelegd dat voor dividenden die zijn betaald door een lichaam dat 
inhoudingsplichtig is voor de opbrengstbelasting de bepalingen van artikel 10 geen afbreuk doen aan 
                                                           
21
 Besluit van de directeur Internationale Fiscale Zaken van 16 december 2013, nr. IFZ/2013/229, Staatscourant 2013, nr. 
35978 (Overdracht competentie behandeling vangnetverzoeken). 
 

27 
 
bronland geldt voor een periode van tien jaar na emigratie en strekt zich uit tot alle dividenden die 
door de geëmigreerde aanmerkelijkbelanghouder in die periode worden ontvangen voor zover er van 
de (conserverende) aanslag over de bij emigratie geconstateerde waardevermeerdering nog een 
bedrag openstaat. In artikel 32 is in het kader van overgangsrecht voor bestaande gevallen, waarop 
onder de BRK een gunstigere regeling van toepassing was, bovenstaande periode teruggebracht 
naar een periode van vijf jaar na emigratie en wordt het heffingsrecht voor het bronland beperkt tot 15 
procent van het belastbare inkomen uit aanmerkelijk belang zoals bedoeld in artikel 7.5 van de Wet 
inkomstenbelasting 2001 (hierna: Wet IB 2001).  
 In het vijftiende lid is bepaald dat ingeval bij de betaling van de dividenden geen of niet volledig 
rekening is gehouden met een beperking van de door het bronland in te houden belasting als gevolg 
van de regeling, de uiteindelijke gerechtigde tot de dividenden de bevoegde autoriteiten van het land 
waaruit de dividenden afkomstig zijn, kan verzoeken teruggaaf te verlenen van de te veel geheven 
belasting. Dergelijke verzoeken moeten worden ingediend binnen vijf jaar na afloop van het 
kalenderjaar waarin de belasting is geheven. 
 
II.11 Rente (artikel 11) 
Dit artikel betreft de verdeling van heffingsrechten over rente en sluit grotendeels aan bij artikel 11 
van het OESO-modelverdrag, zij het dat de onderhavige bepaling niet voorziet in een bronheffing. 
Volgens het eerste lid geldt een uitsluitende woonlandheffing voor rente die afkomstig is uit het 
ene land en die wordt verkregen door een uiteindelijk gerechtigde die inwoner is van het andere land. 
Het voorbehoud dat daarbij is gemaakt, betreft de heffing van een bronbelasting op rente volgens de 
bepalingen van artikel 33 van de regeling, ter uitvoering van de verplichtingen die uit de zogenoemde 
22
EU-spaarrenterichtlijn voortvloeien door Sint Maarten. Op deze uitzondering wordt in de toelichting 
op artikel 33 nader ingegaan. Het gebruik van de uitdrukking “rente” in artikel 11, in plaats van de term 
“interest” zoals gebruikelijk in de op het OESO-modelverdrag gebaseerde belastingverdragen, houdt 
verband met de in artikel 33 opgenomen bepalingen, en sluit aan bij het in de BRK gehanteerde 
begrip. Een inhoudelijke afwijking is hiermee niet beoogd. 
Het tweede lid bevat een omschrijving van de uitdrukking “rente”. Deze omschrijving is gelijk aan 
de omschrijving die in artikel 11, derde lid, van het OESO-modelverdrag wordt gegeven. 
In het derde lid is bepaald dat niet de bepalingen van het eerste lid, maar de bepalingen van 
artikel 7 van toepassing zijn met betrekking tot rente die wordt betaald op schuldvorderingen die 
behoren tot het vermogen van een vaste inrichting waarover de uiteindelijke gerechtigde tot die rente 
beschikt in het land van waaruit de rente afkomstig is. 
Ten slotte is in het vierde lid bepaald dat de bepalingen van artikel 11 slechts van toepassing zijn 
voor zover de op een schuldvordering betaalde rente overeenkomt met de rente die tussen 
onafhankelijke partijen overeengekomen zou zijn, alsmede dat het bovenmatige gedeelte van die 
rente in het voorkomende geval, rekening houdende met de overige bepalingen van de regeling, 
belastbaar is overeenkomstig de nationale wetgeving van ieder van de landen.  
                                                           
22
 Richtlijn 2003/48/EG van de Raad van 3 juni 2003 betreffende belastingheffing op spaargelden in de vorm van rentebetaling 
(PbEU L 157/38). 
 

29 
 
die de luchtvaart- respectievelijk scheepvaartonderneming drijft. De bepaling ziet ook op de 
vervreemding van de goederen, andere dan onroerende zaken, die in gebruik zijn bij de 
desbetreffende ondernemingen. 
Ingevolge het vierde lid zijn alle overige vervreemdingswinsten, behoudens nog de in het vijfde lid 
opgenomen uitzondering, ter heffing toegewezen aan het land waarvan de vervreemder inwoner is. 
In het vijfde lid is, op voorstel van Nederland, bepaald dat het voormalige woonland een 
heffingsrecht behoudt over de waardevermeerdering van een aanmerkelijkbelangpakket van een naar 
het andere land geëmigreerde natuurlijke persoon, voor zover de waardevermeerdering is ontstaan in 
de periode van inwonerschap in het eerstgenoemde land. Dit heffingsrecht voor het bronland geldt 
voor een periode van tien jaar na emigratie en sluit wat de inhoudelijke reikwijdte betreft aan bij de in 
de Wet IB 2001 opgenomen belastingheffing ten aanzien van emigrerende 
aanmerkelijkbelanghouders. Bijgevolg ziet de bepaling naast aandelen, ook op winstbewijzen, 
koopopties en het vruchtgebruik. Tevens ziet de bepaling op schuldvorderingen. Over 
schuldvorderingen die onder de terbeschikkingstellingsregeling van artikel 3.92 van de Wet IB 2001 
vallen, moet immers bij emigratie eveneens worden afgerekend, tenzij buitenlandse belastingplicht 
ontstaat. Dubbele belasting wordt voorkomen doordat het nieuwe woonland, indien deze bij een latere 
daadwerkelijke vervreemding belasting heft, de bij emigratie door het voormalige woonland reeds in 
aanmerking genomen waarde buiten beschouwing laat (een zogenoemde “step-up” verleent). Dit is 
geregeld in de laatste volzin van het vijfde lid. In verband met de te verlenen “step-up” mag het 
nieuwe woonland derhalve alleen de na emigratie ontstane waardeaangroei in de heffing betrekken.  
 
II.14 Inkomsten uit dienstbetrekking (artikel 14) 
De verdeling van heffingsrechten met betrekking tot inkomsten uit dienstbetrekking is in artikel 14, 
eerste en tweede lid, inhoudelijk en tekstueel overeenkomstig het OESO-modelverdrag geregeld. 
Volgens het eerste lid mag het land waar de dienstbetrekking wordt verricht over de daaruit 
genoten inkomsten heffen.  
Het tweede lid voorziet daarentegen in een exclusief heffingsrecht van het woonland als wordt 
voldaan aan drie (cumulatieve) voorwaarden: 
a) de werknemer verblijft in totaal niet langer dan 183 dagen in een twaalfmaandsperiode die begint 
of eindigt in het betreffende belastingjaar in het werkland; en 
b) de beloning wordt betaald door of namens een werkgever die geen inwoner is van het werkland; 
en 
c) de beloning komt niet ten laste van een vaste inrichting van de werkgever in het werkland. 
Als aan één van de drie voorwaarden niet wordt voldaan, mag het werkland ook over de inkomsten 
heffen.  
In het derde lid is neergelegd dat de beloning van werknemers verkregen ter zake van een 
dienstbetrekking uitgeoefend aan boord van een schip of een luchtvaartuig dat in het internationale 
verkeer wordt geëxploiteerd, mag worden belast in het land waar de werknemer woont. 
 
II.15 Directeursbeloningen (artikel 15) 
 

31 
 
Artikel 17 ziet op het heffingsrecht over pensioenen, lijfrenten en uitkeringen krachtens de 
socialezekerheidsstelsels van de landen. Wat pensioenen betreft, zij opgemerkt dat pensioenen die 
betrekking hebben op het verrichten van overheidsfuncties niet onder de reikwijdte van artikel 17 
vallen, maar onder de reikwijdte van artikel 18 zoals hierna zal worden toegelicht. De bepalingen van 
artikel 17 wijken af van de in het OESO-modelverdrag opgenomen bepalingen over het heffingsrecht 
over pensioenen en soortgelijke beloningen (hierna: pensioenen). Dit vloeit voort uit het feit dat 
Nederland, zoals ook uiteengezet in paragraaf I.2.3 van deze toelichting, bij voorkeur het heffingsrecht 
over pensioenen volledig wenst toe te wijzen aan het land waaruit de pensioenen afkomstig zijn als de 
toekenning en opbouw door dat land fiscaal is gefaciliteerd (het bronland). In de onderhavige bepaling 
is dit gerealiseerd door het heffingsrecht over pensioenen in beginsel toe te wijzen aan het land 
waarvan de pensioengenieter inwoner is, maar tevens te bepalen dat ook het land waaruit de 
pensioenen afkomstig zijn en waarin het ontstaan van die pensioenen fiscaal is gefaciliteerd een 
(beperkt) heffingsrecht toekomt. Deze bepaling is ook van toepassing op lijfrenten waarvan in de 
Nederlandse situatie kort gezegd premies voor aftrek in aanmerking zijn gekomen en waarvan de 
uitkeringen als belastbaar inkomen uit werk en woning (‘box 1’) worden aangemerkt.  
In het eerste lid is als hoofdregel vastgelegd dat voor pensioenen, behoudens pensioenen die 
onder de reikwijdte van artikel 18 vallen, en lijfrenten het heffingsrecht toekomt aan het woonland van 
de genieter van zulke inkomsten. In zijn algemeenheid gaat het hierbij om pensioenen in de 
“particuliere sfeer”, dat wil zeggen om pensioenen die geen betrekking hebben op werkzaamheden 
die in een overheidsfunctie zijn verricht. Zodanige “overheidspensioenen” vallen in beginsel onder de 
reikwijdte van artikel 18 van de regeling, dat de beloning betreft van werkzaamheden in 
overheidsfuncties. 
In deze regeling is derhalve sprake van een onderscheid tussen “particuliere pensioenen“ en 
“overheidspensioenen”. Zoals ook in onderdeel 2.11.2. van de NFV 2011 is opgemerkt, streeft 
Nederland er naar om in het verlengde van het overeenkomen van een uitsluitend heffingsrecht voor 
het bronland, geen onderscheid te maken tussen particuliere en overheidspensioenen; beide 
pensioenen worden bij een volledig heffingsrecht voor het bronland op dezelfde wijze behandeld. 
Maar omdat tussen Sint Maarten en Nederland een beperkt heffingsrecht voor particuliere pensioenen 
is overeengekomen (dat is vastgelegd in het derde lid), terwijl voor overheidspensioenen (zoals 
internationaal gebruikelijk) een volledig heffingsrecht voor het bronland is overeengekomen (dat wil 
zeggen: het land waarvoor de overheidsfuncties zijn verricht), is een dergelijk onderscheid in de 
regeling wel aangebracht.  
In het tweede lid is bepaald dat het heffingsrecht over uitkeringen krachtens het 
socialezekerheidsstelsel van een land is toegewezen aan dat land (bronland). Voor de volledigheid 
wordt hierbij vermeld dat onder de BRK het heffingsrecht hierover niet in alle gevallen is toegewezen 
aan het bronland.  
 In het derde lid is in afwijking van het eerste lid bepaald dat pensioenen en andere soortgelijke 
beloningen, en lijfrenten, ook in het bronland mogen worden belast (als in dat land bij premiebetaling 
of toekenning van de aanspraak een fiscale faciliteit is toegepast). Hierbij is echter dit heffingsrecht 
beperkt tot 15 procent over het brutobedrag van de uitkeringen indien deze een periodiek karakter 
 

33 
 
 
II.18 Overheidsfuncties (artikel 18) 
In deze bepaling is de verdeling van heffingsrechten geregeld over alle inkomsten die worden ont-
vangen door een natuurlijke persoon voor werkzaamheden die voor de overheid worden of zijn 
verricht. De bepaling is grotendeels gebaseerd op artikel 19 van het OESO-modelverdrag. Met name 
wordt daarbij opgemerkt dat, zoals bij artikel 17 reeds is toegelicht, de bepaling in beginsel tevens op 
pensioenen betrekking heeft. Als hoofdregel geldt dat het heffingsrecht over de inkomsten voor 
overheidsfuncties toekomt aan het land dat de beloning betaalt (betaalland). In aansluiting bij artikel 
19 van het OESO-modelverdrag, wordt evenwel een uitzondering gemaakt voor de beloningen van 
zogenoemde “lokale medewerkers”, zoals hierna zal worden toegelicht. 
In het eerste lid is het heffingsrecht opgenomen over de inkomsten voor overheidsfuncties, 
behoudens pensioenen. Het heffingsrecht is toegewezen aan het betaalland.  
Het tweede lid bevat de hiervoor genoemde uitzondering op de in het eerste lid opgenomen 
hoofdregel, dat het heffingsrecht toewijst aan het woonland van de natuurlijke persoon waar de 
overheidsfuncties tevens worden verricht. Deze uitzondering geldt voor werknemers die niet 
uitsluitend voor het verrichten van de overheidsfunctie inwoner zijn geworden van dat woonland en die 
de Nederlandse nationaliteit hebben. Deze uitzondering heeft tot gevolg dat bij voorbeeld de “lokale 
medewerkers“ met de Nederlandse nationaliteit die werkzaam zijn voor de Vertegenwoordiging van 
Nederland te Sint Maarten in hun woonland Sint Maarten belastingplichtig zijn voor hun 
overheidssalaris. De voorwaarde dat de lokale medewerker de Nederlandse nationaliteit heeft, is 
gebaseerd op de in artikel 19, eerste lid, onderdeel b, van het OESO-modelverdrag opgenomen 
voorwaarde dat de medewerker onderdaan is van het woonland. Aangezien in de relatie tussen Sint 
Maarten en Nederland niet gesproken kan worden van onderdanen van het woonland ter 
onderscheiding van onderdanen van het betaalland, zoals in het OESO-modelverdrag het geval is, is 
gekozen voor het vereiste van de Nederlandse nationaliteit, ter onderscheiding van medewerkers met 
de nationaliteit van een derde land. 
In het derde lid is bepaald dat het heffingsrecht over pensioenen vanwege werkzaamheden die 
voor de overheid zijn verricht, is toegewezen aan het betaalland. In tegenstelling tot de pensioenen in 
de particuliere sfeer die onder de reikwijdte van artikel 17 van de regeling vallen, geldt voor 
overheidspensioenen derhalve een volledig heffingsrecht voor het betaalland en niet de beperking tot 
15 procent over het brutobedrag van de pensioenen. In aansluiting bij de toedeling van het 
heffingsrecht over de beloningen van lokale medewerkers is evenwel voor pensioenen van lokale 
medewerkers bepaald dat het betaalland geen heffingsrecht ter zake heeft volgens de bepalingen van 
het derde lid. Deze uitzondering ziet op pensioenen die betrekking hebben op diensten ter zake 
waarvan de inkomsten volgens het tweede lid slechts belastbaar waren in het woonland van de lokale 
medewerker. In afwijking van de vergelijkbare regeling van artikel 19, tweede lid, onderdeel b, van het 
OESO-modelverdrag wordt derhalve niet enkel aangesloten bij de nationaliteit van de 
pensioengenieter. Immers, uitgaande van dat criterium zou een Nederlander die uitsluitend voor het 
verrichten van diensten voor de overheid van het ene land inwoner is geworden van het andere land, 
onbedoeld ook onder de uitzondering voor de pensioenen van lokale medewerkers vallen. 
 

35 
 
 
HOOFDSTUK IV VERMIJDEN VAN DUBBELE BELASTING  
  
II.21 Vermijden van dubbele belasting (artikel 21) 
In dit artikel wordt bepaald dat beide landen zullen voorzien in het vermijden van dubbele 
belasting over de inkomsten van hun respectievelijke inwoners die volgens de bepalingen van de 
regeling (ook) in het andere land mogen worden belast. 
In het eerste lid tot en met vierde lid is langs de in recente Nederlandse verdragen gebruikelijke 
lijnen bepaald hoe Nederland voorziet in de vermijding van dubbele belasting voor inkomsten genoten 
door een inwoner van Nederland die volgens de regeling ook in Sint Maarten mogen worden belast.  
Uit het eerste lid volgt expliciet dat Nederland de inkomsten die ook in Sint Maarten mogen 
worden belast wel in de grondslag mag betrekken waarnaar de Nederlandse belasting wordt geheven. 
Hierdoor kan Nederland de tariefprogressie die met name in de inkomstenbelasting gestalte krijgt ook 
met betrekking tot inkomsten uit Sint Maarten blijven effectueren.  
Het tweede lid bepaalt vervolgens dat voor de daar genoemde inkomsten, belastingvermindering 
wordt verleend volgens de vrijstellingsmethode. Met betrekking tot de vennootschapsbelasting wordt 
daarbij het volgende opgemerkt. Met ingang van 1 januari 2012 is in afdeling 2.10a van de Wet Vpb 
1969 de zogenoemde objectvrijstelling voor buitenlandse ondernemingswinsten opgenomen. 
Toegespitst op de onderhavige regeling wordt op basis hiervan bij een belastingplichtige met winst uit 
Sint Maarten de winst verminderd met de positieve en de negatieve bedragen van de winst uit Sint 
Maarten die op basis van de regeling mede aan Sint Maarten ter heffing is toegewezen en waarvoor 
Nederland op basis van de regeling voor positieve bedragen een vrijstelling dient te verlenen. Voor de 
toepassing van het tweede lid van het onderhavige artikel houdt dit in dat door de objectvrijstelling de 
desbetreffende uit Sint Maarten afkomstige (en aan Sint Maarten ter heffing toegewezen) winsten per 
saldo geen deel meer uitmaken van de in het tweede lid bedoelde grondslag waarover de 
vennootschapsbelasting wordt geheven. Mitsdien behoeft de in het tweede lid opgenomen 
vrijstellingsmethode hierop geen toepassing meer te vinden en wordt door de toepassing van de 
objectvrijstelling in feite voorzien in het vermijden van dubbele belastingheffing. Aangezien de 
objectvrijstelling niet geldt voor de inkomstenbelasting blijft de in het tweede lid opgenomen 
vrijstellingsmethode onverkort van belang ter zake van de in dit onderdeel bedoelde inkomsten van 
natuurlijke personen.  
In het derde lid wordt voor andere inkomsten waarover Sint Maarten belasting mag heffen, 
uitgewerkt dat Nederland in die gevallen een vermindering ter vermijding van dubbele belasting 
verleent volgens de verrekeningsmethode met evenredigheidslimiet. Het betreft, kort gezegd, 
passieve inkomsten, zoals dividenden, rente en royalty’s, maar ook bestuurdersinkomsten, inkomsten 
van sporters en artiesten en pensioenen waarvoor een (beperkte) bronlandheffing geldt.  
In het vierde lid is ten slotte neergelegd dat Nederland bij het vermijden van dubbele belasting 
over passief inkomen dat is toe te rekenen aan een vaste inrichting, de verrekeningsmethode hanteert 
in plaats van de vrijstellingsmethode, indien – bij het ontbreken van een bilaterale regeling ter 
vermijding van dubbele belasting – ook op grond van de vermijdingsregelingen in het Nederlandse 
 

37 
 
opgenomen antimisbruikbepalingen zoals de zogenoemde “buitenlands aanmerkelijk belang”-regeling 
die is opgenomen in artikel 17, derde lid, onderdeel b, van de Wet Vpb 1969. 
Naast de in het onderhavige artikel opgenomen antimisbruikbepaling, zijn ook in artikel 10 
(dividenden) reeds bepalingen opgenomen ter voorkoming van oneigenlijk gebruik van de in het derde 
lid van dat artikel opgenomen uitsluitende woonlandheffing voor deelnemingsdividenden. Zonder 
nadere voorziening is het denkbaar dat de in het eerste lid opgenomen algemene antimisbruikregeling 
tot gevolg heeft dat de in artikel 10, derde lid, opgenomen voordelen waarop belastingplichtigen met 
inachtneming van de in dat artikel opgenomen antimisbruikbepalingen aanspraak kunnen maken, 
weer worden teruggenomen. Met name is dat denkbaar bij de toepassing van het reeds genoemde 
artikel 17, derde lid, van de Wet Vpb 1969. Het tweede lid beoogt een dergelijke ongewenste 
opeenstapeling van de in de regeling opgenomen antimisbruikmaatregelen te voorkomen. Bepaald is 
daarom dat artikel 17, derde lid, onderdeel b, van de Wet Vpb 1969, geen toepassing vindt ter zake 
van door een lichaam dat inwoner is van Sint Maarten gehouden belang in een in Nederland 
gevestigd lichaam indien ter zake van dat belang aanspraak gemaakt kan worden op de voordelen 
van artikel 10, derde lid, al dan niet in samenhang met artikel 10, vijfde lid, van de regeling. Hiermee 
wordt tot uitdrukking gebracht dat artikel 17, derde lid, van de Wet Vpb 1969, buiten toepassing blijft 
ter zake van dividenden en vermogenswinsten, indien de desbetreffende aandeelhouder aanspraak 
kan maken op het in artikel 10, derde lid, van de regeling opgenomen vrijstelling van bronheffing over 
deelnemingsdividenden. 
 Zoals bij artikel 10, achtste lid, van de regeling reeds is toegelicht, is ongewenst of oneigenlijk 
gebruik van de daarin besloten voordelen niet uitgesloten. Aangezien artikel 10 niet reeds voorziet in 
een hierop gerichte antimisbruikbepaling, is de in het eerste lid van het onderhavige artikel 
opgenomen bepaling onverkort van toepassing. 
 
II.23 Non-discriminatie (artikel 23) 
Artikel 23 van de regeling bevat voor wat betreft het tweede tot en met het vijfde lid en het achtste 
lid de gebruikelijke, aan het OESO-modelverdrag ontleende non-discriminatieregels. 
Het eerste lid bevat het verbod op fiscale discriminatie naar nationaliteit. De tekst van deze 
bepaling wijkt af van de bepaling uit het OESO-modelverdrag. Aangezien de onderdanen van het 
Koninkrijk allen de Nederlandse nationaliteit bezitten, kunnen zij niet fiscaal gediscrimineerd worden 
naar nationaliteit. Personen, niet zijnde natuurlijke personen, zouden echter wel naar nationaliteit 
gediscrimineerd kunnen worden, dit is de reden dat het discriminatieverbod uitsluitend geldt voor 
personen niet zijnde natuurlijke personen. Tevens is vastgelegd dat ook de personen die geen 
inwoner zijn van een van de landen zich in voorkomend geval op de bepalingen van het eerste lid 
kunnen beroepen. 
Het tweede lid bevat een verbod op fiscale discriminatie van staatlozen die inwoner zijn van een 
van de landen ten opzichte van onderdanen van het land waarvan zij inwoner zijn.  
Het derde lid bepaalt voor de situatie dat een onderneming van een land haar bedrijf uitoefent 
met behulp van een vaste inrichting in het andere land en vanuit deze vaste inrichting dezelfde 
werkzaamheden uitoefent als een onderneming van dat andere land, de belastingheffing van die vaste 
 

39 
 
is met de bepalingen in de regeling. Nederland heeft de procedure daarvoor uitgewerkt in het Besluit 
23
Onderlinge Overlegprocedures. 
In het vierde lid is, in afwijking van het OESO-modelverdrag, de mogelijkheid van oplossing van 
een onderlingoverlegprocedure door middel van een “joint commission” niet opgenomen. Daar wordt 
immers in de praktijk bij  overlegprocedures tussen Sint Maarten en Nederland geen gebruik van 
gemaakt en mocht de wens daartoe in de toekomst wel bestaan dan staat de overeengekomen tekst 
van de regeling daar ook niet aan in de weg.  
In het vijfde lid is - conform artikel 25, vijfde lid, van het OESO-modelverdrag (in het OESO-
modelverdrag opgenomen sinds 2008) - de mogelijkheid gecreëerd om geschillen over de toepassing 
of interpretatie van de regeling die niet binnen een tijdvak van twee jaar in onderling overleg kunnen 
worden opgelost, te beslechten via een arbitrageprocedure.  
In het zesde lid is bepaald dat de bevoegde autoriteiten in onderling overleg nadere 
uitvoeringsafspraken inzake arbitrage zullen vaststellen. 
In het zevende lid is bepaald dat de bevoegde autoriteiten afspraken kunnen maken om 
belastingplichtigen geen rente, belastingverhoging, boete en kosten in rekening te brengen ingeval 
overlegprocedures in het ene land tot aanvullende belasting en in het andere land tot een 
overeenkomstige vermindering van de belasting hebben geleid. 
In het achtste lid is bepaald dat indien na afloop van een onderling overleg overeenstemming is 
bereikt tussen de bevoegde autoriteiten met betrekking tot a) uitleg van in de regeling niet 
omschreven uitdrukkingen of b) kwalificatieverschillen, deze uitkomsten gepubliceerd zullen worden 
en precedentwerking zullen hebben. 
 
II.25 Uitwisseling van informatie (artikel 25) 
In de bepalingen van dit artikel is het uitwisselen van informatie geregeld. De bepalingen komen 
grotendeels overeen met de desbetreffende bepalingen van het OESO-modelverdrag.  
In het eerste lid, laatste volzin, is geregeld dat de uitwisselingsbepalingen niet alleen zien op de 
belastingen waarop de regeling van toepassing is, maar ook op nationale belastingen van elke soort 
of benaming.  
In het tweede lid is geregeld hoe het land dat informatie ontvangt van het andere land met deze 
informatie dient om te gaan. Het legt een geheimhoudingsverplichting vast. 
In het derde lid is vastgelegd dat de landen de arbitragecommissie als bedoeld in artikel 24, vijfde 
lid, de benodigde informatie kunnen verstrekken. De leden van de arbitragecommissie zijn gehouden 
deze informatie vertrouwelijk te behandelen op de wijze zoals is aangegeven in het tweede lid.  
De algemene grenzen van de verplichting tot uitwisseling van informatie (de weigeringsgronden) 
zijn neergelegd in het vierde lid. 
Het vijfde lid bepaalt dat het land waaraan informatie wordt gevraagd, daarvoor maatregelen treft 
en die informatie verzamelt, ook al heeft dat land die informatie niet voor de eigen belastingheffing 
                                                           
23
 Besluit van 29 september 2008, IFZ 2008/248M, Stcrt. 2008, 188. 
 

41 
 
In artikel 28 is een afwijking geregeld van de in artikel 3, eerste lid, Successiewet 1956, 
opgenomen woonplaatsfictie. Op basis van die woonplaatsfictie worden Nederlanders die in (het 
Europese deel van) Nederland hebben gewoond en binnen tien jaar na het metterwoon verlaten 
daarvan overlijden of schenkingen doen, geacht ten tijde van het overlijden of het schenken in (het 
Europese deel van) Nederland te hebben gewoond. Op basis daarvan kan Nederland ook gedurende 
deze periode na emigratie erf- en schenkbelasting heffen. In het onderhavige artikel wordt deze 
periode op verzoek van Sint Maarten beperkt tot 5 jaar. Daar staat tegenover dat de getroffen regeling 
wel een uitbreiding betekent van de Nederlandse heffingsmogelijkheden in vergelijking met de in 
artikel 29 van BRK opgenomen bepaling, aangezien die bepaling slechts betrekking heeft op de 
schenkbelasting en een beperking bevat van de toepassing van de reeds genoemde woonplaatsfictie 
van 12 maanden. 
Aangezien volgens artikel 2 de regeling in zijn algemeenheid niet van toepassing is op de erf- en 
schenkbelasting, wordt in de onderhavige bepaling uitdrukkelijk van artikel 2 afgeweken. 
Voor de volledigheid kan worden opgemerkt dat dubbele belasting aan Nederlandse zijde wordt 
vermeden via het Besluit voorkoming dubbele belasting 2001.  
 
HOOFDSTUK VI SLOTBEPALINGEN 
 
II.29 Overgangsregeling pensioenen, andere soortgelijke beloningen, alsmede lijfrenten (artikel 29) 
In artikel 17 wordt het heffingsrecht voor - kort gezegd - particuliere pensioenen en lijfrenten 
toebedeeld aan het woonland, maar heeft ook het bronland een heffingsrecht van 15 procent. Ten 
opzichte van de BRK betekent dit voor bepaalde gevallen derhalve een uitbreiding van de 
heffingsrechten van het land van waaruit deze inkomsten afkomstig zijn.  
 Het eerste lid voorziet daarom in een overgangsmaatregel ten aanzien van Nederlanders die op 
het tijdstip waarop het onderhavige voorstel van Rijkswet bij koninklijke boodschap is ingediend al in 
Sint Maarten wonen en waarvan het pensioen op het genoemde tijdstip reeds is ingegaan. Voor deze 
personen worden niet de bepalingen van artikel 17 van toepassing, maar blijven de bepalingen van 
toepassing die ter zake van deze inkomsten op dat tijdstip bij of krachtens de BRK zijn gesteld. Mede 
in verband hiermee is in artikel 36 bepaald dat met ingang van de inwerkingtreding van deze rijkswet 
de BRK tussen Nederland en Sint Maarten geen toepassing meer vindt, behoudens voor zover in 
deze rijkswet anders is bepaald. Het hierbij gebruikte uitgangspunt is om aan te sluiten bij de huidige 
heffingsrechtenverdeling van de BRK. 
 In het tweede lid is bepaald dat de overgangsmaatregel van het eerste lid ook geldt in de 
spiegelbeeldige situatie, namelijk voor natuurlijke personen die op het tijdstip van indiening bij 
koninklijke boodschap van het voorstel reeds inwoner waren van Nederland en toen reeds een 
pensioen ontvingen uit Sint Maarten.  
 
II.30 Tijdelijke regeling deelnemingsdividenden (artikel 30) 
 

43 
 
Maarten wonen en die na de inwerkingtreding van de regeling een schenking doen, wordt de in artikel 
28 opgenomen termijn teruggebracht tot 1 jaar na emigratie uit (het Europese deel van) Nederland.  
 In het tweede lid is de eerbiedigende werking ter zake van de erfbelasting opgenomen, door te 
bepalen dat ter zake van het overlijden van Nederlanders die voor het tijdstip van de indiening van het 
onderhavige wetsvoorstel reeds inwoner waren van Sint Maarten artikel 28 van de regeling en de in 
artikel 3 van de Successiewet 1956 opgenomen woonplaatsfictie niet van toepassing zijn. Aangezien 
uit artikel 2 voortvloeit dat de regeling in beginsel niet ziet op de schenk- en erfbelasting stelt de 
verwijzing in de onderhavige bepaling naar artikel 3 van de Successiewet 1956 de bedoelde uitsluiting 
van de daarin opgenomen woonplaatsfictie buiten twijfel. 
 
II.32 Overgangsregeling ter zake van aanmerkelijk belang natuurlijke personen (artikel 32) 
Volgens de in artikel 10, veertiende lid, en artikel 13, vijfde lid, opgenomen bepalingen komt een 
land - kort gezegd - heffingsrechten toe over dividenden en vermogenswinsten van natuurlijke 
personen die vanuit dat land naar het andere land emigreren met betrekking tot een aanmerkelijk 
belang in een in het eerste land gevestigde vennootschap (aanmerkelijkbelangvoorbehoud). Deze 
bepalingen betekenen een uitbreiding van de heffingsrechten voor het voormalige woonland van de 
aanmerkelijkbelanghouder ten opzichte van de in de BRK opgenomen bepalingen. Met name vloeit dit 
voort uit het hanteren van een termijn van 10 jaar na de emigratie, waar de BRK uitgaat van een 
periode van 5 jaar, en uit de uitbreiding van het aanmerkelijkbelangvoorbehoud naar het 
dividendartikel (artikel 10). Voor bestaande gevallen is daarom voorzien in een overgangsmaatregel. 
 In het eerste lid is hiertoe bepaald dat ten aanzien van natuurlijke personen die reeds inwoner 
waren van Sint Maarten voor het tijdstip van indiening bij koninklijke boodschap van deze rijkswet de 
in de artikelen 10, veertiende lid, en artikel 13, vijfde lid, opgenomen termijn wordt teruggebracht tot 5 
jaar. 
 Volgens het tweede lid wordt het Nederlandse heffingsrecht voor dividenden die vallen onder 
artikel 10, veertiende lid, beperkt tot 15 procent . 
 
II.33 EU-spaarrenterichtlijn (artikel 33) 
Het onderhavige artikel ziet op de heffing door Sint Maarten van een bronbelasting op rente ter 
24
uitvoering van de EU-spaarrenterichtlijn (verder: de Richtlijn) . De inhoud van de bepaling is 
overgenomen uit de BRK (artikel 13a), zij het dat de bepaling hier specifiek op Sint Maarten is 
toegesneden. Inhoudelijk is verder geen wijziging beoogd. Opgemerkt zij dat de vermijding van 
dubbele belasting ter zake van deze bronbelasting in het kader van de uitvoering van de Richtlijn, is 
geregeld in het artikel dat in zijn algemeenheid betrekking heeft op de vermijding van dubbele 
belasting (artikel 21, tiende lid) en, anders dan in de BRK, niet in de onderhavige bepaling over de 
heffing van de bronbelasting zelf. 
                                                           
 
 
 

45 
 
Dit artikel heeft betrekking op het laten vervallen van de in artikel 33 opgenomen bepalingen over 
het heffen van een bronbelasting op rente ter uitvoering van de uit de EU-Spaarrenterichtlijn 
voortvloeiende verplichtingen waaraan Sint Maarten zich heeft gebonden. Zoals bij artikel 33 is 
toegelicht, betreft artikel 33 een tijdelijke regeling gedurende de in artikel 10 van de Richtlijn 
omschreven overgangsperiode. Na ommekomst van deze overgangsperiode zullen ook ten aanzien 
van Sint Maarten de in de Richtlijn opgenomen verplichtingen gaan gelden met betrekking tot de 
automatische uitwisseling van informatie, zoals omschreven in Hoofdstuk II van de Richtlijn en kan de 
in artikel 33 opgenomen regeling komen te vervallen. Het onderhavige artikel voorziet daarin. Daarbij 
zij opgemerkt dat Sint Maarten op 9 juli 2014 de intentie heeft uitgesproken om op termijn 
automatische informatie-uitwisseling tussen beide landen mogelijk te maken. Wanneer de daarvoor 
benodigde overeenkomsten tussen de bevoegde autoriteiten van beide landen zullen zijn gesloten, 
zal de in artikel 33 opgenomen regeling met betrekking tot de heffing van een bronbelasting eveneens 
kunnen vervallen. Daarom is bepaald dat de in artikel 33 voorziene wijzigingen van de regeling vóór 
het einde van de bedoelde overgangstermijn kunnen worden aangebracht op een bij koninklijk besluit 
te bepalen tijdstip. 
 
II.35 Buitenwerkingstelling (artikel 35) 
Zoals in paragraaf I.0 van het algemene deel van deze toelichting is opgemerkt, is bij het 
vormgeven van de onderhavige rijkswet ervoor gekozen zoveel mogelijk aansluiting te zoeken bij de 
door het Koninkrijk der Nederlanden gesloten belastingverdragen. Bij zulke verdragen is het 
gebruikelijk te voorzien in de beëindiging ervan door één van de verdragspartners. In dit verband kan 
worden gewezen op artikel 31 van het OESO-modelverdrag en op artikel 48 van de BRK. 
  Tegen deze achtergrond voorziet ook artikel 35 in het geheel of gedeeltelijk buiten werking 
stellen van de regeling door Nederland of Sint Maarten.  
In het eerste lid is bepaald dat een land de regeling geheel of gedeeltelijk buiten werking kan 
stellen door het treffen van een wettelijke regeling. Dit betekent dat hiervoor geen rijkswet 
noodzakelijk is. Hiermee is, met het oog op de fiscale autonomie van beide landen, bereikt dat er 
sprake is van een unilaterale bevoegdheid van de landen om geheel of gedeeltelijk afstand te doen 
van de regeling. De voorgeschreven wettelijke regeling waarborgt daarbij wel de parlementaire 
betrokkenheid van het desbetreffende land. Daarnaast is bepaald dat een wettelijke regeling op zijn 
vroegst in werking treedt op 1 januari van het tweede kalenderjaar volgend op het jaar waarin de 
wettelijke regeling is afgekondigd. 
In het tweede lid is bepaald dat de wettelijke regeling bekend wordt gemaakt in de officiële 
publicatiebladen van beide landen. 
II.36 Inwerkingtreding (artikel 36) 
In het eerste lid is bepaald dat de regeling in werking treedt met ingang van de eerste dag van de 
tweede maand die volgt op de publicatie ervan in het Staatsblad. De bepalingen van de regeling 
vinden toepassing voor belastingjaren en tijdvakken die aanvangen op of na 1 januari van het 
 

47 
 
Bijlage I:  Toetsschema Standaardcriteria Fiscaal Verdragsbeleid 2011 
Inzet 
 Algemeen 
   
IV Globaal beslisschema voor het aangaan van verdragsrelaties gevolgd  I.0 
   
Bijzonder regime geheel of gedeeltelijk uitgezonderd van verdragsvoordelen in gevallen 
1.2.6  II.1 
waarin het risico op verdragsmisbruik bestaat 
Bronstaat verleent ook verdragsvoordelen aan in Nederland gelegen vaste inrichting die    
1.3.5  -- 
zich in dezelfde situatie bevindt als inwoners van Nederland 
   I.4 
III Dubbele belastingheffing in relatie tot BES eilanden geadresseerd  
&II.3 
Specifieke elementen 
 
Verdragstoegang en –voordelen 
Vastgelegd is dat een lichaam wordt geacht aan belasting in een verdragsluitende staat 
2.2.1 onderworpen te zijn, indien dat lichaam wordt beheerst door de wetten van die staat of     II.4 
zijn plaats van leiding in die staat heeft 
26
2.2.1 De vbi komt voor sommige verdragsvoordelen niet in aanmerking     II.1 
2.2.1 Duidelijkheid is gegeven over de verdragstoegang van en aanspraak op II.4 & 
    
/II.2 verdragsvoordelen door pensioen- en overheidsfondsen II.10 
2.2.2 Corporate tiebreaker op basis van plaats van werkelijke leiding opgenomen     II.4 
Regeling voor oplossing dubbele heffing en vrijstelling ten aanzien van hybride 
2.3     II.4 
(rechts)vormen opgenomen  
2.4 Overeenstemming over fiscale behandeling besloten FGR’s als asset poolinginstrument     -- 
Afgezonderde Particuliere Vermogens tijdens onderhandelingen besproken en zo nodig 
2.5     -- 
geadresseerd in het verdrag 
 Ondernemingswinsten 
2.6.2 Definitie ‘vaste inrichting’ in overeenstemming met OESO-beginselen     II.5 
Specifieke bepaling in artikel inzake ‘vaste inrichting’ ter behoud van heffingsrecht over 
2.6.3     II.5 
winsten behaald met werkzaamheden buitengaats opgenomen 
2.6.4 Winsttoerekening vaste inrichtingen conform artikel 7 OESO-modelverdrag     II.7 
Toegang tot onderlingoverlegprocedure en arbitrage in kwesties over winsttoerekening 
2.6.4     II.24 
en verrekenprijzen 
Toekenning heffingsrecht scheep- en luchtvaartwinsten behaald in het internationale 
2.6.5     II.8 
verkeer aan de staat van de werkelijke leiding van de onderneming  
2.6.5 Terugvaloptie: Beperkte bronstaatsheffing scheep- en luchtvaartwinsten     n.v.t. 
2.6.5 Vrijwaring van heffingen over de omzet behaald met passagiers- en vrachtvervoer     II.8 
 Vermogensinkomsten en -winsten 
2.7.1 Uitsluitende woonstaatheffing voor deelnemingsdividenden     II.10 
2.7.2 Tarief portfoliodividenden t.a.v. Nederland niet lager dan 15%     II.10 
II.11 
2.8.1 Uitsluitende woonstaatheffing interest & royalty’s     & 
II.12 
2.8.1 Terugvaloptie: Uitzonderingen bronheffingsrecht     n.v.t. 
II.10 
2.9.3 Aanmerkelijkbelangvoorbehoud opgenomen     & 
II.13 
Uitbreiding aanmerkelijkbelangvoorbehoud indien verdragspartner 
2.9.3 Zo nodig:     n.v.t. 
waardeaangroei niet belast 
Heffingsmogelijkheid bronstaat indien verdragspartner door 
2.9.4 Zo nodig:     -- 
Nederlands lichaam betaalde dividenden effectief niet belast 
2.9.5 Bepaling dat inkoop van aandelen en liquidatie worden beheerst door het dividendartikel     II.10 
 Arbeid 
                                                           
26
 Kamerstukken II 2010/11, 25 087, nr. 13. 
 
 
NFV 
2011 
Ja 
Deels 
Nee 
N.v.t. 
Zie 
par. 

