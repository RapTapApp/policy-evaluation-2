TWEEDE KAMER DER STATEN-GENERAAL 
 
Vergaderjaar 2014/15 
 
 
34 184 Wijziging van de Wet op het voortgezet onderwijs, de Wet voortgezet onderwijs 
BES en enkele aanverwante wetten in verband met het invoeren van profielen in 
het voorbereidend beroepsonderwijs en het middelbaar algemeen voortgezet 
onderwijs, alsmede de actualisatie en flexibilisering van het beroepsgerichte 
deel van de examenprogramma’s in het voorbereidend beroepsonderwijs 
 
Nr. xxx Nota naar aanleiding van het verslag 
Ontvangen 
 
Graag dank ik de leden van de vaste commissie voor Onderwijs, Cultuur en Wetenschap 
voor hun inbreng en voor de vragen die zij hebben gesteld. Op de gestelde vragen ga ik 
hieronder in. Daarbij wordt de indeling van het verslag als uitgangspunt genomen. 
 
Deze nota naar aanleiding van het verslag wordt gegeven mede namens de 
Staatssecretaris van Economische Zaken. 
 
Inhoud 
 
ALGEMEEN 
1. Inleiding 
2. Achtergrond 
2.1 Huidige inrichting van het vmbo-onderwijs 
2.2 Problemen in het huidige vmbo 
3. Het nieuwe systeem 
3.1 Kern van de voorgestelde wijzigingen 
3.2 Voordelen van het nieuwe systeem 
3.3 Het perspectief van de leerlingen 
3.4 Het perspectief van de scholen 
3.4.1 Van huidig naar nieuw onderwijsaanbod 
3.4.2 Organiseerbaarheid en diversiteit van het aanbod 
4. Activiteiten stakeholders 
5. Implementatie en overgangsregelingen 
6. Consequenties voor en afstemming met Caribisch Nederland 
7. Uitvoeringsgevolgen, administratieve lasten en financiële gevolgen 
8. Internetconsultatie 
9. Advies Onderwijsraad 
ARTIKELSGEWIJS 
Artikel I, onderdeel A 
Artikel I, onderdeel V (artikel 107 WVO) 
Artikel XII (Inwerkingtreding) 
 
 W10336.NAV 
1 

leerlingenpotentieel, zonder dat er afspraken gelden van een regionaal plan 
onderwijsvoorzieningen (RPO), waarbij ook gemeenten worden betrokken, zo vragen de 
genoemde leden. 
Ik ben het met de leden van deze fractie eens dat de kerngemeente een zinnige rol in de 
ontwikkeling van een regiovisie kan hebben, samen met de vmbo-scholen, de mbo-
instelling en het regionale bedrijfsleven. Scholen zijn vrij in hun keuze om bepaald 
onderwijsaanbod aan te bieden. Zij zijn ook vrij om bij het bepalen van hun keuze andere 
partijen te betrekken. Onder andere voor het techniekonderwijs zien we in een groeiend 
aantal regio’s dat stappen worden gezet om onderwijs in te richten vanuit een regiovisie 
van onderwijs, bedrijfsleven en gemeenten/provincie samen. Hieruit blijkt dat tripartiet 
overleg ook spontaan en op informele wijze tot stand komt. 
Ik wil voorkomen dat de keuzevrijheid van scholen om hun onderwijsaanbod uit te 
breiden wordt ingeperkt. Als de rol van de gemeente bij het aanbod van profielen en 
beroepsgerichte keuzevakken van scholen geformaliseerd wordt, dan zou er een 
belangenverstrengeling kunnen optreden. De gemeente gaat immers ook over de 
huisvesting van scholen. Dit is niet in alle gevallen goed te verenigen met een inmenging 
in de inhoudelijke sturing van aanbod. Ik wil de rol van de gemeente daarom ook niet 
formaliseren.  
De bekostiging van nieuw onderwijsaanbod in het voortgezet onderwijs – dus ook voor 
het toevoegen van een nieuw vbo-profiel aan een bestaande school – kan buiten het RPO 
om alleen volgens de wettelijke procedures voor stichting van een nieuwe school of 
uitbreiding van een bestaande school (artikel 65 en 68 van de WVO) tot stand komen. 
Daarin neemt de Minister van Onderwijs, Cultuur en Wetenschap een besluit, zonder 
betrokkenheid van de gemeente. Het gaat hier immers vooral om de vraag of nieuw 
aanbod aan de stichtingsnormen kan voldoen. 
Waar er vanwege de stichtingsnormen veelal weinig ruimte is om nieuw onderwijsaanbod 
via bovengenoemde procedure in aanmerking te laten komen voor bekostiging, is 
uitbreiding door middel van RPO-afspraken in de meeste gevallen wel mogelijk. Scholen 
hoeven dan immers niet te voldoen aan stichtingsnormen. Bij de totstandkoming van een 
RPO is de gemeente wel betrokken. De samenwerkende bevoegde gezagsorganen voeren 
op overeenstemming gericht overleg over een concept van het RPO met burgemeester en 
wethouders van de betrokken gemeenten. 
 
De leden van de D66-fractie vragen de regering een overzicht te geven van de dalende 
leerlingenaantallen in het vmbo per regio en per leerweg. Daarnaast vragen zij de 
regering een appreciatie te geven van de verschillende acute problemen in de 
verschillende regio’s. 
In de bijlage bij deze nota naar aanleiding van het verslag treft u een overzicht aan van 
de ontwikkeling van de leerlingenaantallen per leerweg en per regio tussen de 
schooljaren 2009-10 en 2013-14 (figuur 1 tot en met 4). Eveneens is een prognose voor 
de komende 15 jaar toegevoegd van de landelijke ontwikkeling van de leerlingenaantallen 
in de bovenbouw van het vmbo als geheel (figuur 5). De gegevens laten duidelijk een 
krimp in het vmbo zien. Dit is met name, maar niet uitsluitend, zichtbaar in de krimp- en 
anticipeerregio’s Groningen, Friesland, Zeeland en Limburg. 
Vanaf 2016 begint de landelijke leerlingendaling in het voortgezet onderwijs, en dat 
versterkt de daling in het vmbo. In de periode 2009-2014 was de daling het sterkst in de 
 W10336.NAV 
3 

In dit laatste advies koerst de Onderwijsraad aan op een stelselwijziging van het vmbo 
waarbij de huidige vier leerwegen worden geclusterd tot twee leerwegen: één leerweg 
voor vakmanschap en één leerweg genaamd mavo. De Onderwijsraad geeft aan voor 
beide leerwegen een centrale plaats te zien voor de ontwikkeling van beroepsgerichte 
vaardigheden. 
De fundamentele discussie over de inrichting van het vmbo die de Onderwijsraad met dit 
nieuwe advies oproept, acht ik relevant. Een stelselwijziging zoals de Onderwijsraad 
voorstelt, vraagt echter ook om een zorgvuldige voorbereiding en afweging, die niet 
binnen afzienbare termijn gerealiseerd kan worden. 
Het onderhavige wetsvoorstel is noodzakelijk om de acute problemen in het vmbo aan te 
pakken en vormt, zoals gezegd, een eerste stap op weg naar een toekomstbestendig 
vmbo. Deze eerste stap staat niet in de weg van een eventuele stelselherziening. Voor 
een dergelijke stelselwijziging zal zo nodig een nieuw wetstraject worden opgestart. Ik 
reageer dit najaar op het advies van de Onderwijsraad van 19 juni. 
 
De leden van de ChristenUnie stellen dat terecht wordt opgemerkt dat het vmbo kampt 
met dalende leerlingaantallen, de sluiting van specifieke vakafdelingen en verschraling 
van het onderwijsaanbod. Ook wordt opgemerkt dat het systeem van het beroepsgerichte 
onderwijsaanbod niet flexibel genoeg is om snel in te spelen op een veranderende vraag 
van leerlingen. De genoemde leden vragen op welke manier het wetsvoorstel deze 
problemen aanpakt. 
Met de brede profielvakken kunnen meer leerlingen tegelijk onderwijs krijgen, dan nu 
vaak het geval is met de huidige afdelingsvakken, intra- en intersectorale 
programma’s. Zo wordt tevens voorkomen dat bepaald aanbod helemaal niet meer kan 
worden aangeboden, omdat er te weinig leerlingen zijn om een groep mee te vormen. 
Het brede profielvak wordt aangevuld met beroepsgerichte keuzevakken van een kleinere 
omvang. De beroepsgerichte keuzevakken kunnen oriënterend, verbredend of verdiepend 
van aard zijn. Door de kleinere omvang van de beroepsgerichte keuzevakken is het voor 
scholen minder complex om het onderwijs in deze vakken te organiseren dan nu het 
geval is met de afdelingsvakken. De beroepsgerichte keuzevakken hoeven niet het hele 
jaar door te worden aangeboden, maar slechts voor kortere periodes. Ook kunnen vmbo-
scholen ervoor kiezen om onderling samen te werken in hun aanbod van beroepsgerichte 
keuzevakken. Zo blijft dit aanbod mogelijk. 
Met de nieuwe profielstructuur wordt tegemoet gekomen aan de veranderende vraag van 
leerlingen naar maatwerk. Leerlingen kunnen beroepsgerichte keuzevakken volgen die 
gerelateerd zijn aan het gekozen profiel, maar zij kunnen ook kiezen voor 
beroepsgerichte keuzevakken uit een ander profiel. Zo ontstaat, al naar gelang de 
behoefte van de leerling, ruimte voor oriëntatie, voor verbreding, maar ook voor 
verdieping binnen het beroepsgerichte examenprogramma. 
 
Op welke manier kan de omvorming naar profielvakken en keuzevakken ervoor zorgen 
dat het aanbod veelzijdig blijft, de aansluiting met het vervolgonderwijs en de 
arbeidsmarkt wordt verbeterd en aantrekkelijk is voor leerlingen? Is het samenvoegen 
van de huidige programma’s tot profielen daarvoor voldoende, zo vragen de leden van 
genoemde fractie. 
 W10336.NAV 
5 

van het verslag), doordat er sprake is van een landelijke verschuiving van 
leerlingenstromen. Vanuit het primair onderwijs gaan er meer leerlingen direct naar een 
van de andere niveaus binnen het vmbo, of naar havo en vwo, dan vóór 2008. In diverse 
regio’s wordt de daling van de leerlingenaantallen in de basisberoepsgerichte leerweg 
versterkt door demografische krimp. 
Vanaf 2012 is er sprake van een toename van het absolute aantal jongeren met een 
vmbo-diploma dat doorstroomt naar het mbo (van 78.179 in 2011 tot 85.109 in 2014). 
Deze toename wordt vooral verklaard door de stijging van het aantal leerlingen met een 
diploma vmbo theoretische leerweg (en verhoudingsgewijs in iets mindere mate door het 
aantal leerlingen met een diploma gemengde leerweg). 
 
Doorstroom naar een hoger niveau in het vmbo is volgens het Onderwijsverslag alleen 
het geval voor de basisberoepsgerichte leerweg, waar het aantal leerlingen dat opstroomt 
3
naar de kaderberoepsgerichte leerweg iets gestegen is. Alle andere stromen, naar mbo1, 
mbo2 of mbo3, laten juist een daling zien. Hoe verklaart de regering, naast de 
bevolkingskrimp, deze beweging? Kan de regering uiteenzetten welke oorzaken hieraan 
ten grondslag liggen en of dit een wenselijke ontwikkeling is, zo vragen de leden van de 
SP-fractie? 
De recente daling van de instroom in het mbo is niet te verklaren door demografische 
krimp. De totale instroom in het mbo is jarenlang constant geweest. Het laatste jaar zijn 
er echter aanzienlijk minder deelnemers van 23 jaar en ouder, vanuit een baan of 
uitkering, begonnen aan een opleiding in de beroepsbegeleidende leerweg (bbl) van het 
mbo. Hierdoor wordt de daling in de instroom in het mbo volledig verklaard.  
Jongeren die in het verleden een bbl-opleiding gingen doen, stromen nu vaker in in de 
beroepsopleidende leerweg (bol). Zij stromen daarbij steeds vaker in op het juiste 
niveau. In het verleden kwam het nog wel voor dat jongeren met een diploma dat recht 
gaf op een niveau 3- of 4-opleiding hun mbo-opleiding begonnen met een niveau 2-
opleiding, om daarna te stapelen naar een hoger niveau. Dit komt steeds minder vaak 
voor. 
In het eerstvolgende onderwijsverslag zal de Inspectie van het Onderwijs (hierna 
inspectie) de daling van het aantal stapelaars nader analyseren. Daarmee wordt invulling 
gegeven aan een motie van het lid Ypma c.s. (Kamerstukken II 2014/15, 34 200 VIII, nr. 
9). 
 
De regering wil loopbaanoriëntatie meer aandacht gaan geven in het vmbo-onderwijs, op 
advies van docenten en managers. De leden van de SP-fractie vragen of een 
loopbaandossier wel een effectief middel is en niet alleen weer een ‘papieren tijger’ waar 
zeker de praktijkleerlingen weinig mee kunnen. Kan de regering toelichten wat ze precies 
bedoelt met een loopbaandossier? Welke criteria worden hieraan gesteld? Wat is in de 
ogen van de regering een juiste invulling van het vak loopbaanoriëntatie? De leden van 
de VVD-fractie stellen een soortgelijke vraag. 
Lob is geen traditioneel vak met een door de overheid vastgesteld curriculum. Scholen 
hebben ruimte om lob vorm te geven op een manier die past binnen hun onderwijsvisie 
en de wijze waarop hun leerlingen leren. De regering vindt het belangrijk dat lob een 
centrale rol in het onderwijs speelt. Lob bestaat niet uit het afvinken van bepaalde 
                                           
3
 De staat van het onderwijs, Onderwijsverslag 2013/2014, bijlage bij Kamerstuk 34000-VIII, nr. 89. 
 W10336.NAV 
7 

In de theoretische leerweg maakt ‘de oriëntatie op studie en beroep en het reflecteren op 
de toekomst’ verplicht onderdeel uit van het onderwijsprogramma. De scholen bepalen 
hiervan zelf de omvang en de vormgeving. 
 
De leden van de D66-fractie vragen de regering toe te lichten of zij nog steeds van 
mening is dat het vmbo met zijn vier leerwegen recht doet aan de veelzijdigheid in het 
mbo wat betreft diversiteit van niveau, kennis en opleidingen. 
Met de invoering van profielen speelt het vmbo in elk geval goed in op de diversiteit van 
niveau, kennis en de arbeidsmarkt. Het vmbo is een goede basis voor een 
vervolgopleiding in het mbo of hbo (via mbo dan wel havo), waarbij de verschillende 
leerwegen scholen de mogelijkheid geven om in te spelen op verschillende leerstijlen en 
niveaus van leerlingen. 
Het voorstel voor nieuwe profielen biedt een verbetering ten opzichte van het huidige 
systeem. Juist de combinatie van een breed profiel met beroepsgerichte keuzevakken die 
oriënterend, verbredend of verdiepend van aard zijn, maakt het mogelijk om leerroutes 
meer individueel in te richten en ook aan te blijven sluiten op de veelzijdigheid in het 
mbo. 
In het najaar reageer ik op het Onderwijsraadadvies over het vmbo. Ik bezie dan ook of 
het hedendaagse vmbo met vier leerwegen tegemoet komt aan de wensen van het mbo 
en de arbeidsmarkt. 
 
In dit verband vragen deze leden ook of de regering kennis heeft genomen van het 
voorstel van de MBO Raad (‘Het mbo in 2025’) waarin een stelselherziening wordt 
voorgesteld waarbij er sprake is van voorbereidend basis beroepsonderwijs, het vmbo-bb, 
4
en het voorbereidend beroepsonderwijs, nu het vmbo-kb, vmbo-gl en vmbo-tl. 
De regering heeft kennis genomen van het ‘Manifest voor de toekomst van het 
middelbaar beroepsonderwijs’ en de ‘Tien bouwstenen voor een toekomstbestendig 
5
beroepsonderwijs’. Deze beide documenten brengen relevante vragen naar boven in de 
fundamentele discussie over de toekomst van het vmbo. 
De aanpassingen die het onderhavige wetsvoorstel aanbrengt in het vigerende systeem 
zijn nodig om de acute problemen in het vmbo aan te pakken. Een stelselwijziging zoals 
voorgesteld vraagt om een zorgvuldige voorbereiding en afweging en zal niet binnen 
afzienbare termijn gerealiseerd kunnen worden. Het onderhavige wetsvoorstel kan hier 
niet op wachten. Het vormt een noodzakelijke eerste stap in het toekomstbestendig 
maken van het vmbo. 
Dit najaar reageren de minister en ik gezamenlijk op de voorstellen van de MBO Raad. 
 
2.2 Problemen in het huidige vmbo 
 
De leden van de D66-fractie lezen dat scholen onvoldoende kunnen inspringen op de 
veranderende vraag van leerlingen, het (regionale) vervolgonderwijs en de (regionale) 
                                           
4
 vmbo-bb: voorbereidend middelbaar beroepsonderwijs - basisberoepsgerichte leerweg. 
vmbo-kb: voorbereidend middelbaar beroepsonderwijs - kaderberoepsgerichte leerweg. 
vmbo-gl: voorbereidend middelbaar beroepsonderwijs- gemengde leerweg. 
vmbo-tl: voorbereidend middelbaar beroepsonderwijs - theoretische leerweg. 
5
 MBO Raad, Het mbo in 2025. Manifest voor de toekomst van het middelbaar beroepsonderwijs. Agenda van de 
mbo-scholen, verenigd in de MBO Raad (Woerden, april 2015); JOB, NRTO en MBO Raad, Tien bouwstenen voor 
een toekomstbestendig beroepsonderwijs (april 2015). 
 W10336.NAV 
9 

Het punt van de wenselijkheid om in de wet een aangrijpingspunt voor de mavo te blijven 
bieden zal ik adresseren in mijn hiervoor aangekondigde reactie op de het advies van de 
Onderwijsraad en de aanbevelingen van de MBO Raad over respectievelijk de clustering 
van leerwegen in het vmbo en de clustering van de hoogste leerwegen in het vmbo met 
het havo. 
 
3. Het nieuwe systeem 
 
3.1 Kern van de voorgestelde wijzigingen 
 
De leden van de VVD-fractie merken op dat er profielen met daarbinnen profielvakken 
komen. Is de regering van mening dat de verschillende profielen profielvakken hebben 
die proportioneel even zwaar zijn voor de leerlingen? Met name tussen de profielen zoals 
Zorg en welzijn, een breed profiel, en de meer specifieke technische profielen, vragen de 
leden de regering nader toe te lichten hoe de proportionaliteit is gewaarborgd. 
Het uitgangspunt is dat de verschillende profielvakken van vergelijkbare zwaarte zijn. Bij 
de ontwikkeling van de profielen is expliciet aan de Stichting Leerplanontwikkeling 
Nederland (SLO) de opdracht meegegeven dat de profielvakken van vergelijkbare 
omvang en zwaarte dienden te zijn. 
Op een aantal pilotscholen wordt ervaring opgedaan met de nieuwe profielvakken en de 
examinering hiervan. Vanuit de pilotscholen heb ik vooralsnog geen signalen ontvangen 
over verschillen in zwaarte tussen de profielvakken. Op basis van de ervaringen van deze 
pilotscholen en een aantal veldraadplegingen worden de concept-syllabi en de concept-
examenprogramma’s aangepast. 
Het profiel Zorg en welzijn is niet per definitie minder zwaar dan een technisch profiel. 
Juist de reikwijdte van het profielvak Zorg en welzijn – de mens in relatie tot gezondheid, 
omgeving, zorg en activiteiten – vraagt om een ontwikkeling van leerlingen op het gebied 
van mensenkennis, zelfinzicht en communicatie die ervoor zorgt dat dit vak zich 
proportioneel gezien kan meten met een technisch profiel. Voor beide zijn alleen andere 
kennis, vaardigheden en interesses vereist. 
 
De inhoud van de modules zal bij ministeriële regeling worden uitgewerkt. Wat is de 
procedure van de totstandkoming van deze inhoud van de modules, zo vragen deze 
leden. In hoeverre zijn het (vervolg)onderwijs en het bedrijfsleven hier ook inhoudelijk bij 
betrokken? De leden van de SP-fractie stellen soortgelijke vragen. 
6
Elk profielvak bestaat uit vier modules. De inhoud van deze modules wordt bij 
ministeriële regeling vastgesteld in de vorm van een examenprogramma per profielvak. 
Voor alle profielvakken zijn inmiddels nieuwe beroepsgerichte examenprogramma’s 
ontwikkeld. 
De wijze waarop de beroepsgerichte examenprogramma’s voor de profielvakken in 
concept tot stand zijn gekomen, is vergelijkbaar met de procedure bij de totstandkoming 
van vernieuwde examenprogramma’s van algemeen vormende vakken, aangevuld met 
expliciete feedback van het georganiseerde bedrijfsleven. 
                                           
6
 Leerlingen in de beroepsgerichte leerwegen volgen alle vier de modules van één profielvak, leerlingen in de 
gemengde leerweg volgen twee (in het examenprogramma aangewezen) modules. 
 W10336.NAV 
11 

De eindtermen van de profielvakken worden opgenomen in examenprogramma’s. De 
pilotscholen werken op dit moment met concept-examenprogramma’s, die zijn 
opgeleverd door de sectorvernieuwingscommissies en die vervolgens door de regiegroep 
vernieuwing beroepsgerichte examenprogramma’s vmbo ter goedkeuring aan mij zijn 
voorgelegd. Volgens de vaste procedure hiervoor heeft SLO op basis van deze concept-
examenprogramma’s, globale eindtermen ontwikkeld. Het College voor toetsen en 
examens (CvTE) en het Instituut voor toetsontwikkeling (Cito) hebben meegekeken of de 
eindtermen goed examineerbaar waren. Vervolgens zijn de eindtermen door mij in 
concept vastgesteld en is het CvTE gestart met de ontwikkeling van de syllabi. Het Cito 
heeft opdracht gekregen om voor elk profielvak centraal schriftelijke en praktische 
examens te ontwikkelen die aansluiten bij de vastgestelde eindtermen. De eerste lichting 
leerlingen aan de pilotscholen heeft deze examens inmiddels gemaakt. 
De beroepsgerichte examenprogramma’s, met globaal geformuleerde eindtermen voor de 
profielvakken, zullen uiteindelijk bij ministeriële regeling door mij definitief worden 
vastgesteld. Deze regeling treedt gelijktijdig met de wet in werking. 
 
De leden van de VVD-fractie vragen voorts in hoeverre docenten, bedrijfsleven en 
vervolgonderwijs een inhoudelijke bijdrage kunnen leveren aan de centrale vaststelling 
van de eindtermen? 
Docenten in het vmbo én mbo en ook mensen uit de beroepspraktijk zelf hebben wat 
betreft de huidige concept-examenprogramma’s inhoudelijke bijdragen geleverd, via de 
digitale veldraadplegingen over de syllabi. Daarnaast maken docenten deel uit van de 
eerder genoemde sectorvernieuwingscommissies. 
 
Voor de beroepsgerichte keuzevakken zullen de eindtermen niet centraal worden 
vastgesteld. Hoe gaat dit dan wel gebeuren, zo vragen de leden van de VVD-fractie. 
De kwaliteit van de beroepsgerichte keuzevakken wordt geborgd doordat nieuw 
ontwikkelde beroepsgerichte keuzevakken aan kwaliteitscriteria (die nog bij AMvB worden 
vastgesteld) zullen worden getoetst door een (bij ministeriële regeling in te stellen) 
toetsingscommissie. Door de toetsingscommissie goedgekeurde beroepsgerichte 
keuzevakken worden opgenomen in de Regeling element- en vakcodetabel, die jaarlijks 
in mei zal worden gepubliceerd. Scholen mogen alleen beroepsgerichte keuzevakken als 
onderdeel van het beroepsgerichte examenprogramma aanbieden aan hun leerlingen, 
indien deze keuzevakken zijn opgenomen in genoemde regeling. 
Scholen worden geholpen bij het ontwikkelen van nieuwe beroepsgerichte keuzevakken 
door het beschikbaar stellen van een ontwikkelingsformat. In dit format dienen de taken 
en de deeltaken die de leerling moet uitvoeren worden beschreven, net als de kennis, 
vaardigheden en houding die hiervoor nodig zijn. Ook zijn er vragen te beantwoorden 
over de aansluiting op het vervolgonderwijs en de samenwerking en bijdrage van overige 
partijen aan de ontwikkeling van het beroepsgerichte keuzevak. Ten slotte moet worden 
beargumenteerd waarom dit nieuwe beroepsgerichte keuzevak ontwikkeld moet worden. 
Bij het format moeten ter illustratie van de inhoud van het nieuwe beroepsgerichte 
keuzevak een voorbeeldopdracht, een (eind)toets en lesmateriaal worden gevoegd. 
 
Wat is de stand van zaken betreffende het onderzoek naar de mogelijkheden voor meer 
flexibiliteit in de examinering, bijvoorbeeld naar het invoeren van meerdere 
 W10336.NAV 
13 

‘eigen’ lerarenopleiding ontwikkeld. Voor het profiel Dienstverlening en producten bestaat 
geen verwante lerarenopleiding. De bevoegdheid voor dit profielvak is dan ook nog niet 
geregeld. Ik ben momenteel in gesprek met docenten, schoolleiders, bestuurders en de 
lerarenopleidingen om in deze leemte te voorzien. 
 
Leden van de VVD-fractie vragen hoe docenten in de nieuwe profielen worden 
bijgeschoold? Aanbod van relevante en kwalitatief goede bij- en nascholing is een 
belangrijke randvoorwaarde voor het slagen van de vernieuwing van het vmbo. Dit is een 
proces dat afstemming vergt tussen vmbo’s en aanbieders van bij- en nascholing. Er kan 
een onderscheid gemaakt worden tussen bij- en nascholing in de zin van 
bekwaamheidsonderhoud voor huidige docenten en bij- en nascholing voor zowel huidige- 
als aankomende docenten, die leidt tot een bevoegdheid.  
Ten aanzien van het bekwaamheidsonderhoud heeft de SPV per profiel het huidige 
scholingsaanbod voor huidige docenten in beeld gebracht. Hieruit blijkt dat aanbieders al 
inspelen op de nieuwe profielen in het vmbo. De beroepsgroep van leraren, de 
Onderwijscoöperatie (OC), valideert dit cursusaanbod. Zodra de OC het aanbod heeft 
gevalideerd, kan een leraar die het aanbod gevolgd heeft, hiermee aantonen dat hij zijn 
bekwaamheid onderhoudt en dit registreren in het lerarenregister.  
Ten aanzien van de bij- en nascholing die leidt tot een bevoegdheid ben ik voornemens in 
een wijziging van de Regeling conversietabel getuigschriften en vakken VO een overzicht 
op te nemen van bestaande diploma’s die, al dan niet in combinatie met bij- en 
nascholing, een bevoegdheid opleveren voor de verschillende beroepsgerichte vakken. 
Om de transitie op schoolniveau te ondersteunen, wordt eenmalig € 5,5 miljoen extra 
geïnvesteerd in de professionalisering van docenten. Deze middelen worden ingezet via 
drie lijnen. Elke vmbo-locatie met een beroepsgerichte bovenbouw ontvangt € 5.000 om 
in te zetten voor professionalisering rond de introductie van de beroepsgerichte profielen. 
Voor de ontwikkeling van een collectief nascholingsaanbod is € 1,5 miljoen beschikbaar. 
Voor een digitale toetsitembank ten behoeve van de schoolexamens met passend 
scholingsaanbod is € 1 miljoen beschikbaar. 
 
Leden van de VVD-fractie vragen voorts hoe het zit met de bevoegdheden voor docenten 
in de beroepsgerichte vakken waar geen lerarenopleiding voor is? 
Ik heb in het sectorakkoord met de VO-raad afgesproken dat in 2017 alle lessen in het 
voortgezet onderwijs gegeven dienen te worden door docenten die daartoe bevoegd zijn. 
Voor de beroepsgerichte vakken vergt dit aanvullende afspraken over de vraag hoe 
docenten bevoegd verklaard kunnen worden in een nieuw profiel. In de huidige situatie 
bestaat niet voor elk afdelingsvak, intra- of intersectoraal programma een passende 
lerarenopleiding. Ik ben momenteel in gesprek met docenten, schoolleiders, bestuurders 
en de lerarenopleidingen hoe hieraan invulling te geven. 
Zoals toegezegd tijdens het algemeen overleg ‘Vmbo-mbo en overgangen in het 
onderwijs’ op 22 januari 2015 (Kamerstukken II 2014/15, 30 079, nr. 57, p. 39) ontvangt 
uw Kamer voor de plenaire behandeling van het wetsvoorstel een plan van aanpak over 
de professionalisering rond de nieuwe profielen. 
 
 W10336.NAV 
15 

 
Tevens merken deze leden op dat lob een verplicht onderdeel wordt van het 
beroepsgerichte examenprogramma (dus voor alle leerlingen in de beroepsgerichte 
leerwegen en gemengde leerweg). De leden vinden dit een goede zaak. Nu vinden de 
leden het niet alleen van belang dat er aandacht wordt besteed aan lob, maar ook dat 
deze van zodanige kwaliteit is dat jongeren in hun opleiding de keuzes maken die de 
beste kansen op succes bieden. Welke stappen gaat de regering zetten om ook de 
kwaliteit van de lob verder te verbeteren, zo vragen de leden. 
Zoals ik eerder, in antwoord op een vraag van de leden van de SP-fractie, heb 
aangegeven zie ik lob niet als een losstaand ‘vak’, maar als een doorlopende reflectie op 
eigen handelingen en ervaringen, zodat kwaliteiten, motieven en netwerken ontdekt 
worden en de leerling handvatten aangereikt krijgt om de eigen (leer)loopbaan te sturen. 
Met het loopbaandossier toont de leerling aan systematisch met zijn loopbaan bezig te 
zijn. 
De scholen worden bij de invoering van de nieuwe profielen gericht ondersteund, ook op 
het terrein van lob. Inmiddels is een uitgebreide handreiking beschikbaar die inzicht biedt 
in stappen die gezet dienen te worden om te komen tot kwalitatief goede lob en die 
bovendien veel voorbeeldmateriaal omvat.  
Om de kwaliteit van lob verder te verbeteren, heb ik een onderzoek uitgezet om de 
ondersteuningsbehoeften die scholen hebben bij het vormgeven van lob verder in kaart te 
brengen. Ook voert de inspectie momenteel een thema-onderzoek uit naar lob in het 
voortgezet onderwijs. Dit alles biedt zicht op punten die verbetering behoeven. De 
regering wacht eerst de onderzoeksresultaten af voordat aanvullende maatregelen 
worden genomen. 
 
Voorts merken de leden op dat voor de theoretische leerweg de invoering van de 
profielen uitsluitend een terminologische wijziging betekent (profielen in plaats van 
sectoren). Naamgeving en inhoud blijft voor deze leerweg ongewijzigd. De leden vragen 
of hieraan ten grondslag ligt dat de theoretische leerweg nu in alle opzichten aan de 
bedoelingen zou voldoen. Komen er nog andere wetsvoorstellen die afzonderlijk zijn 
gericht op aanpassingen in de theoretische leerweg, zo vragen zij. 
Nee, hier ligt niet het idee ten grondslag dat de theoretische leerweg nu in alle opzichten 
aan de bedoelingen zou voldoen; er is altijd ruimte voor verbetering. Het wetsvoorstel 
profielen vmbo beperkt zich tot het moderniseren van het beroepsgerichte curriculum. Op 
dit moment heb ik geen wetsvoorstel in voorbereiding specifiek gericht op aanpassingen 
in de theoretische leerweg. Begin dit jaar heb ik het startsein gegeven voor een nationale 
dialoog die uiteindelijk moet resulteren in een koersbepaling voor het curriculum in het 
hele funderend onderwijs. De theoretische leerweg van het vmbo maakt hier uiteraard 
onderdeel van uit. Met een herijking van de kerndoelen en eindtermen wil ik de brede 
opdracht van het onderwijs en samenhang tussen vakgebieden en doorlopende leerlijnen 
in het vervolgonderwijs optimaal borgen. Eind dit jaar verwacht ik de uitkomsten van de 
dialoog en zal ik uw Kamer daarover informeren.  
 
Ook constateren de leden dat via een routekaart naar de profielen in het vmbo scholen 
begin 2014-2015 zijn geïnformeerd over omzettingsmogelijkheden van bestaand naar 
nieuw onderwijsaanbod. Hoe vindt de verdere communicatie naar de 
 W10336.NAV 
17 

De regering laat het aanbod en de examinering van keuzevakken helemaal over aan de 
scholen zelf. De leden vragen hoe de kwaliteitsborging van deze vakken eruit zal zien. 
Hoe zorgt de regering ervoor dat de kwaliteit van de keuzevakken gewaarborgd is? Hoe 
8
gaan de kwaliteitscriteria er precies uitzien die vastgelegd worden in een AMvB? Hoe 
worden deze gecontroleerd en wanneer wordt dit bekend gemaakt aan scholen, zo vragen 
de leden van de SP-fractie. De leden van de D66-fractie en de SGP-fractie stellen 
soortgelijke vragen. 
Zoals ik heb aangegeven in antwoord op een eerdere vraag van de leden van de VVD-
fractie wordt de kwaliteit van de beroepsgerichte keuzevakken geborgd doordat deze 
vakken aan kwaliteitscriteria zullen worden getoetst door een toetsingscommissie. Nieuw 
ontwikkelde beroepsgerichte keuzevakken die voldoen aan alle voorwaarden worden 
opgenomen in de Regeling element- en vakcodetabel. Scholen mogen alleen 
beroepsgerichte keuzevakken als onderdeel van het beroepsgerichte examenprogramma 
aanbieden aan hun leerlingen, indien deze keuzevakken zijn opgenomen in genoemde 
regeling. 
Een belangrijk uitgangspunt voor de kwaliteitscriteria voor nieuw ontwikkelde 
keuzevakken is dat scholen snel moeten kunnen handelen in een veranderende 
omgeving. Het gaat hierbij niet alleen om de aansluiting op het vervolgonderwijs en de 
regionale arbeidsmarkt, maar ook om het inspelen op de behoeften van leerlingen. Een 
tweede belangrijk uitgangspunt is dat een school bij het ontwikkelen van een 
beroepsgericht keuzevak het vervolgonderwijs en de regionale arbeidsmarkt betrekt. 
De exacte voorwaarden die aan beroepsgerichte keuzevakken zullen worden gesteld, zijn 
op dit moment nog in ontwikkeling. Daarbij wordt onder andere gesproken met 
pilotscholen die zelf al beroepsgerichte keuzevakken hebben ontwikkeld. Ook is er 
aandacht voor de ontwikkeling van de kwaliteitscriteria voor de beroepsgerichte 
keuzevakken op de landelijke bijeenkomsten met pilotscholen. 
Een belangrijk kwaliteitscriterium zal in ieder geval zijn dat een beroepsgericht keuzevak 
ontwikkeld is in samenwerking met een of meer mbo-opleidingen en regionale 
arbeidsmarktpartijen. Ook moet de medezeggenschapsraad van de school vooraf zijn 
geïnformeerd over de ontwikkeling van een nieuw beroepsgericht keuzevak, omdat dit de 
richting en profilering van het onderwijs mede bepaalt. Beroepsgerichte keuzevakken 
moeten altijd uit een combinatie van theorie en praktijk bestaan en worden ontwikkeld op 
een omvang van circa 100 klokuren. Voor een overzicht van de concept-criteria verwijs ik 
verder naar de informatie die hierover te vinden is op de projectwebsite bij de 
9
vernieuwing van de beroepsgerichte examenprogramma’s in het vmbo. Alle scholen 
kunnen via deze openbare website de ontwikkelingen volgen ten aanzien van de 
voorwaarden die aan nieuw te ontwikkelen beroepsgerichte keuzevakken zullen worden 
gesteld. De concept-criteria worden getest door pilotscholen die zelf nieuwe 
beroepsgerichte keuzevakken willen ontwikkelen en door de regiegroep die tot de 
instelling van de toetsingscommissie deze beroepsgerichte keuzevakken zal beoordelen. 
De AMvB waarin de voorwaarden worden opgenomen die aan beroepsgerichte 
keuzevakken worden gesteld, zal gelijktijdig met de wet in werking treden. Naar 
verwachting wordt deze AMvB in het voorjaar van 2016 bekendgemaakt en nagehangen 
bij de Tweede en Eerste Kamer. 
                                           
8
 AMvB: algemene maatregel van bestuur. 
9
 Zie de pagina ‘Criteria keuzevakken’ op http://www.vernieuwingvmbo.nl/wet-en-regelgeving-sub3/. 
 W10336.NAV 
19 

Hoe faciliteert de regering de scholen in dit aanbod en de ontwikkeling van nieuwe 
keuzevakken, zo vragen de leden van de SP-fractie? Is de regering van mening dat 
scholen en docenten voldoende tijd en middelen hebben om deze te ontwikkelen? 
Op dit moment zijn er, vanuit het landelijke vernieuwingstraject, al meer dan 150 
beroepsgerichte keuzevakken ontwikkeld. Hiermee kunnen scholen vanaf augustus 2016 
met hun aanbod een goede start maken.  
In diverse regio’s zijn pilotscholen, mbo-instellingen en bedrijven al gestart met de 
ontwikkeling van beroepsgerichte keuzevakken die regionaal toegevoegde waarde 
hebben. De specifieke aanpassing van onderwijsaanbod aan de regio middels nieuwe, 
regionaal ontwikkelde beroepsgerichte keuzevakken zal in de komende jaren verder op 
gang komen. Daarbij moet de samenwerking met het vervolgonderwijs en het regionale 
bedrijfsleven worden aangegaan. 
Ter ondersteuning van scholen bij de ontwikkeling van beroepsgerichte keuzevakken is 
een format ontwikkeld door de regiegroep vernieuwing beroepsgerichte 
examenprogramma’s vmbo. Nieuwe beroepsgerichte keuzevakken kunnen binnen een 
jaar worden aangemeld, ontwikkeld, getoetst, geregistreerd en vervolgens worden 
aangeboden aan leerlingen. Door middel van de inrichting van een toetsitembank voor 
schoolexamenlesstof worden docenten ondersteund bij het samenstellen en inrichten van 
de schoolexamens voor de beroepsgerichte keuzevakken. 
Zoals ik reeds heb aangegeven in antwoord op een vraag van de leden van de VVD-
fractie investeert de regering, om de transitie op schoolniveau te ondersteunen, eenmalig 
€ 5,5 miljoen extra in de professionalisering van docenten. 
 
De regering licht toe dat op termijn beroepsgerichte vakken vrijstellingen op moeten 
kunnen leveren in het mbo. Hoe verhoudt dit zich met de urennorm en onderhoudsplicht 
in het mbo? Hoe wil de regering hier uitvoering aan gaan geven? 
De regels voor onderwijstijd en opleidingsduur in het mbo betreffen de wijze waarop 
opleidingen moeten worden ingericht; het zijn eisen aan het programma. Het gaat dus 
niet om eisen die aan de individuele student worden gesteld. Als een student voor 
bepaalde onderdelen van het programma vrijstelling krijgt, kan de student de mbo-
opleiding in een kortere tijd afronden, of kunnen de student alternatieven worden 
aangeboden (bijvoorbeeld het volgen van extra keuzedelen). 
De onderhoudsplicht in het mbo ziet enkel op de referentieniveaus taal en rekenen, deze 
omvat niet zozeer de op het vmbo opgedane inhoudelijke kennis ten aanzien van 
beroepsgerichte vakken. Het is mbo-instellingen wel aan te raden om de kennis en 
vaardigheden die in het vmbo zijn opgedaan ten aanzien van de beroepsgerichte vakken 
te onderhouden, want deze heeft de student nodig in het vervolgonderwijs en op de 
arbeidsmarkt. Als een leerling op het vmbo in beroepsgerichte keuzevakken al bepaalde 
onderdelen van een mbo-opleiding heeft gevolgd, biedt een vrijstelling voor die 
onderdelen op het mbo juist ruimte om de opgedane kennis daar te onderhouden en 
verder uit te bouwen door middel van verdiepende mbo-keuzedelen. 
 
Voorts vragen de leden van de SP-fractie wat de regering precies bedoelt met 
aanvullende schoolspecifieke programma-onderdelen. Moeten hier ook schoolexamens 
voor afgenomen worden? Wat is de zwaarte van deze onderdelen? Zijn het volwaardige 
 W10336.NAV 
21 

In het wetsvoorstel staat dat de leerlingenregistratie en bekostiging worden gebaseerd op 
het nieuwe stelsel van profielen en beroepsgerichte keuzevakken. Betekent dit dat de 
bekostiging van scholen ook wezenlijk gaat veranderen? Zo ja, kan de regering dan ook 
toelichten hoe die veranderingen eruit komen te zien, zo vragen zij. 
De beroepsgerichte afdelingsvakken en intra- en intersectorale programma’s maken nu 
deel uit van de bekostigingssystematiek. In de nieuwe situatie worden de huidige 
afdelingsvakken en intra- en intersectorale programma’s vervangen door profielvakken. 
De bekostigingssystematiek voor deze vakken blijft gelijk aan de huidige situatie zolang 
de bekostiging van het voortgezet onderwijs in den brede niet wordt gewijzigd. 
 
De leden van de CDA-fractie vragen de regering toe te lichten wat dit wetsvoorstel 
betekent voor de groene opleidingen. 
De groene opleidingen maken deel uit van dit wetsvoorstel. Alle agrarische 
opleidingscentra (aoc’s) zijn op grond van artikel 1.3.3 van de Wet educatie en 
beroepsonderwijs verplicht het profiel Groen aan te bieden. Daarnaast krijgen zij de 
mogelijkheid om het profiel Dienstverlening en producten aan te bieden, mits zij daartoe 
overeenstemming hebben met hun regionale partners. 
 
Deze leden vragen ook een nadere toelichting wat de mogelijkheden zijn binnen de 
nieuwe profielen om intersectorale keuzes te maken. 
In de huidige vmbo-structuur zijn de intersectorale programma’s de breedste 
programma’s, waarbij een combinatie van onderdelen uit verschillende sectoren wordt 
aangeboden binnen het onderwijsprogramma. Bij de omzetting naar de nieuwe profielen 
worden deze intersectorale programma’s vervangen door het profiel Dienstverlening en 
producten. Binnen dit profiel krijgen leerlingen een brede basis die binnen verschillende 
contexten kan worden aangeboden. 
Behalve het profiel Dienstverlening en producten is het ook mogelijk om de andere 
profielen meer intersectoraal vorm te geven. Zo is het voor alle leerlingen mogelijk om 
een sectoroverstijgend programma samen te stellen. Het profielvak en de 
beroepsgerichte keuzevakken hoeven namelijk niet inhoudelijk aan elkaar gerelateerd te 
zijn: een leerling die het profiel Bouwen, wonen en interieur (BWI) kiest, kan als 
beroepsgerichte keuzevakken kiezen voor vakken uit bijvoorbeeld het profiel Produceren, 
installeren en energie (PIE) of uit het profiel Economie en ondernemen (E&O).  
 
De leden constateren voorts dat veel van de nieuwe profielen technisch van aard zijn. 
Wat is de reden hiervoor? Blijven er voldoende interessante profielen over als je niet voor 
Techniek wilt kiezen, maar ook niet voor Zorg en welzijn, zo vragen zij. 
11
Vijf van de tien ontwikkelde profielen zijn techn(olog)isch van aard. Dit lijkt op het 
eerste gezicht een scheve verdeling van het totale onderwijsaanbod binnen vier sectoren 
over de tien nieuwe profielen, maar dat is niet het geval. Ook in de huidige situatie zijn 
namelijk twintig van de ongeveer 35 beroepsgerichte examenprogramma’s in het vmbo 
techn(olog)isch van aard. In het mbo betreft het acht van de zestien domeinen. Deze 
samenstelling van profielen past dan ook bij de domeinindeling van de opleidingen in het 
                                           
11
 Twee van die vijf technische profielen (Media, vormgeving en ICT en Maritiem en techniek) nemen, net als de 
huidige afdelingen grafimedia en het maritieme onderwijs, een niche-positie in. Deze profielen zijn slechts voor een 
beperkt aantal leerlingen en scholen van belang. Dit draagt mogelijk wel bij aan het beeld van een onevenwichtige 
verdeling. 
 W10336.NAV 
23 

De leden van de ChristenUnie-fractie vragen voorts op welke manier de aansluiting met 
de regionale arbeidsmarkt wordt verbeterd, terwijl er meer differentiatie komt door de 
combinatie van beroepsgerichte keuzevakken en door de profieloverstijgende 
samenstelling van programma’s? 
De nieuwe profielvakken zijn breed van opzet en sluiten aan op de opleidingsdomeinen in 
het mbo. Mbo-opleidingen zullen daarmee minder vaak leerlingen binnenkrijgen die 
uitsluitend ‘smal’ zijn opgeleid: met de profielvakken is de helft van het beroepsgerichte 
examenprogramma breed van opzet. De beroepsgerichte keuzevakken waarmee de 
andere helft van het beroepsgerichte examenprogramma wordt ingevuld, kunnen 
voorzien in de ‘maatwerkbehoefte’ van de leerling en de regionale arbeidsmarkt. 
 
Deze leden vragen voorts een nadere toelichting op de toestemming van het RPO die 
nodig is om het aanbod van profielvakken vorm te geven. Het ligt in de rede dat er 
regionale afstemming plaatsvindt, maar waarom is het noodzakelijk om hiervoor 
toestemming van het RPO te krijgen? Op welke manier past deze werkwijze bij de 
toegenomen profilering van scholen? 
Eerder in deze nota naar aanleiding van het verslag heb ik, in antwoord op een vraag van 
de leden van de VVD-fractie, uiteengezet dat het systeem van licenties in hoofdzaak 
bijdraagt aan de doelmatige spreiding van het onderwijsaanbod in steden en regio’s. Voor 
nieuw profiel(vak)aanbod (buiten de stichtingsprocedure om, waarbij moet worden 
voldaan aan bepaalde normen voor leerlingenaantallen) moet daarom worden afgestemd 
binnen het RPO.  
De bestaande afdelingslicenties in het vbo worden omgezet naar licenties voor de meest 
verwante profielen. Hierbij kunnen scholen vaak al verschillende keuzes maken, al naar 
gelang de eigen profileringswensen. Verdere profilering kan plaatsvinden via de 
beroepsgerichte keuzevakken, waarvoor geen afstemming via het RPO verplicht is 
gesteld. 
 
De leden vragen tevens op welke manier de keuzemogelijkheden in regio’s met relatief 
weinig leerlingen op peil blijven. De introductie van de nieuwe profielstructuur kan er ook 
toe leiden dat scholen slechts enkele profielen kunnen aanbieden in een regio. Het is 
daarbij wenselijk dat via het RPO afspraken worden gemaakt over het aanbod. Is het in 
alle regio’s in Nederland mogelijk om alle profielen aan te bieden? Zijn alle nieuwe 
profielen bereikbaar voor iedere leerling in Nederland, zo vragen de leden van de 
genoemde fractie. 
Door de invoering van tien brede profielen in plaats van de huidige 35, veelal smallere, 
afdelingen en programma’s wordt het voor scholen makkelijker om het onderwijs te 
organiseren met kleinere leerlingenaantallen. Eén breed profiel combineert in de meeste 
gevallen meerdere van de huidige afdelingen en programma’s zodat de 
keuzemogelijkheden voor leerlingen worden behouden. De nieuwe structuur met 
beroepsgerichte keuzevakken biedt meer flexibiliteit dan nu het geval is, zodat de 
keuzemogelijkheden voor leerlingen zelfs kunnen worden vergroot. Dit wordt versterkt 
door de voorgenomen verruiming van de mogelijkheden tot samenwerking met andere 
scholen. Deze verruiming van de mogelijkheid tot het uitbesteden van leerlingen, de 
zogenoemde 50%-regel, heb ik u aangekondigd bij brief van 17 december 2014 
(Kamerstukken II 2014/15, 31 289, nr. 214). 
 W10336.NAV 
25 

 
De leden lezen dat het gemiddelde van de schoolexamens gelijkelijk meeweegt in het 
eindcijfer. Deze leden vragen of het gemiddelde van de schoolexamens enkel wordt 
berekend over de vakken waar een schoolexamen verplicht is, dan wel dat ook 
schoolexamens meetellen die bijvoorbeeld voorafgaand aan het centraal examen voor 
een profielvak zijn afgenomen. 
Als er een schoolexamen over het profielvak wordt afgenomen dan telt dit mee in het 
gemiddelde van de schoolexamencijfers over de vakken die samen het beroepsgerichte 
programma uitmaken. Het is echter niet verplicht om een schoolexamen af te nemen 
over het profielvak. 
 
3.2 Voordelen van het nieuwe systeem 
 
De leden van de CDA-fractie vragen of de voorgestelde veranderingen ervoor zullen 
zorgen dat de problemen waarmee het vmbo kampt, worden opgelost. Het vmbo kampt 
met een imagoprobleem. Deze leden vragen of dit wetsvoorstel de problemen waarmee 
het vmbo kampt weet op te lossen. Zal dit wetsvoorstel de dalende leerlingenstroom 
weten te keren? Graag ontvangen de genoemde leden een uitgebreide toelichting. 
Problemen die worden aangepakt met dit wetsvoorstel zijn een verschraling van het 
onderwijsaanbod door dalende leerlingenaantallen, onvoldoende aansluiting bij het 
vervolgonderwijs en bij regionale ontwikkelingen, en de inflexibiliteit van het 
beroepsgerichte aanbod. Het is de verwachting dat de geactualiseerde profielvakken, het 
regionaal georiënteerde onderwijsaanbod van beroepsgerichte keuzevakken en de 
verbeterde lob de herkenbaarheid, aantrekkelijkheid en effectiviteit van het vmbo als 
voorbereidend beroepsonderwijs zullen vergroten.  
Landelijk daalt het aantal leerlingen in het voortgezet onderwijs tussen 2016 en 2029 met 
12 procent, de bovenbouw van het vmbo krimpt in diezelfde periode met 20 procent – 
daar verandert een vernieuwing van het vmbo niets aan. Het wordt voor vmbo-scholen 
wel gemakkelijker om het onderwijs te organiseren en om een divers aanbod in stand te 
houden.  
 
De leden hebben al vaak gepleit voor een herwaardering van vakmanschap en zien 
daarbij ook mogelijkheden voor de meester-gezel-constructie. Op welke wijze draagt dit 
nieuwe stelsel bij aan de herwaardering van vakmanschap? 
De vernieuwing van de beroepsgerichte examenprogramma’s vmbo sluit goed aan bij de 
herwaardering van vakmanschap in het beroepsonderwijs, waarbij vooral de vraag 
gesteld wordt hoe te komen tot aantrekkelijk, goed op elkaar aansluitend en 
toekomstbestendig (v)mbo-onderwijs. Zo leidt de modernisering van het vmbo-
curriculum tot aantrekkelijk en eigentijds voorbereidend beroepsonderwijs en wordt de 
aansluiting op het (regionale) vervolgonderwijs en de beroepspraktijk middels de 
vernieuwing en herstructurering van de huidige beroepsgerichte examenprogramma’s 
verbeterd. De nieuwe structuur sluit goed aan op de domeinen in het mbo. 
 
Kan de regering toelichten op welke wijze met dit wetsvoorstel de doorlopende leerlijnen 
beter zijn geborgd, zo vragen de leden van de CDA-fractie. 
 W10336.NAV 
27 

Vooral de in het vmbo gevolgde leerweg is bepalend voor het niveau waarop een leerling 
door kan stromen naar het mbo. De profielen in het vmbo bieden verschillende 
doorstroommogelijkheden. Leerlingen hoeven niet per definitie door te stromen naar een 
aan het gekozen profiel verwante opleiding in het mbo. De keuze voor een vmbo-profiel is 
daarmee niet onomkeerbaar. De nieuwe profielstructuur in het vmbo, met brede 
profielvakken en veelal smallere beroepsgerichte keuzevakken, biedt leerlingen nieuwe 
mogelijkheden om beter voorbereid door te stromen naar het mbo. 
 
3.3 Het perspectief van de leerlingen 
 
De leden van de VVD-fractie lezen dat leerlingen in alle leerwegen, behalve de 
theoretische leerweg, te maken krijgen met 10 profielen. Waarom is ervoor gekozen voor 
de theoretische leerweg een viertal profielen aan te bieden? 
Op grond van de huidige wet kent de theoretische leerweg vier sectoren. Deze situatie 
blijft gehandhaafd. Aangezien de theoretische leerweg uitsluitend algemeen vormende 
vakken kent, en geen beroepsgerichte vakken, is een verdere opsplitsing in meer 
profielen voor die leerweg niet zinvol. Wel worden de sectoren hernoemd tot profielen om 
aan te sluiten bij de terminologie die gebruikt wordt voor de overige schoolsoorten en 
leerwegen in het voortgezet onderwijs. 
 
De leden van de VVD-fractie vragen voorts hoe de mogelijkheid tot opstroom binnen het 
vmbo gewaarborgd wordt? Blijft het mogelijk om losse vakken op een hoger niveau te 
volgen? 
Net als in de huidige situatie behouden leerlingen de mogelijkheid om een vak op een 
hoger niveau te volgen en dit vak met een examen op dat hogere niveau af te sluiten. 
Binnen de mogelijkheden die de school daarvoor biedt, kan een leerling één of meer 
vakken op een hoger niveau volgen. Op het diploma wordt de door een leerling gevolgde 
leerweg vermeld, op de cijferlijst is vervolgens te zien welk vak of welke vakken op een 
hoger niveau zijn afgelegd. 
Het wetsvoorstel wijzigt evenmin iets aan de mogelijkheden om op te stromen binnen het 
vmbo of om op te stromen van het vmbo naar het havo. De basisberoepsgerichte 
leerweg, de kaderberoepsgerichte leerweg en de gemengde leerweg kennen allen een 
gelijke indeling in profielen. Bij opstromen van de basis- naar de kaderberoepsgerichte of 
van de kaderberoepsgerichte naar de gemengde leerweg kan een leerling dus 
probleemloos hetzelfde profiel houden. 
De theoretische leerweg kent een kleiner aantal profielen, doordat deze leerweg geen 
beroepsgericht programma, maar alleen algemeen vormende vakken kent. Naar welk 
profiel of welke profielen in de theoretische leerweg een leerling uit een van de andere 
leerwegen van het vmbo op kan stromen is afhankelijk van het eerder gekozen 
vakkenpakket. 
 
De leden van de VVD-fractie vragen de regering nader toe te lichten hoe tot deze 10 
profielen is gekomen. De leden van de D66-fractie stellen eenzelfde vraag. 
Uitgangspunt bij de ontwikkeling van een nieuwe structuur voor het vmbo is geweest om 
te komen tot een reductie van het aantal verschillende beroepsgerichte 
examenprogramma’s. Vertrekpunten hierbij waren dat twintig van de huidige 35 
 W10336.NAV 
29 

een verplicht profielvak te maken voor leerlingen die het profiel Zorg en welzijn kiezen? 
De leden van de ChristenUnie-fractie stellen eenzelfde vraag. 
Hier is niet voor gekozen, omdat de regering van mening is dat het vak biologie in ieder 
geval verplicht moet blijven voor de leerlingen in het profiel Zorg en welzijn. En dan zijn 
er naast maatschappijleer II (maatschappijkunde) ook nog andere algemeen vormende 
vakken die voor deze leerlingen van grote waarde kunnen zijn, zoals geschiedenis en 
staatsinrichting of aardrijkskunde. Deze vakken dragen net als maatschappijleer II een 
grote maatschappelijke component in zich. 
Besturen zijn vrij om wat betreft het aanbod hun eigen afweging te maken. Leerlingen 
houden, afhankelijk van het vakkenaanbod van hun school, keuze om het vak 
maatschappijleer II te volgen. De regering wil scholen niet verplichten om dit vak aan al 
hun leerlingen in het profiel Zorg en welzijn aan te bieden. 
 
Voorts merken de leden op dat het profiel Media, vormgeving en ICT uitsluitend bestaat 
uit exacte vakken, terwijl hierbij ook een maatschappelijke dimensie relevant is. Wat is 
de reden dat de regering er niet voor heeft gekozen om maatschappijleer II aan dit 
profiel toe te voegen, zo vragen de leden van de CDA-fractie. De leden van de 
ChristenUnie-fractie en de SGP-fractie stellen soortgelijke vragen. 
Het profiel Media, vormgeving en ICT (MVI) is duidelijk een exact, technisch georiënteerd 
profiel. Het komt voort uit de combinatie en het herontwerp van het huidige afdelingsvak 
grafimedia en de ICT-route (een intersectoraal programma). De ICT-componenten die 
deel uitmaken van het nieuwe programma zijn vooral technisch van aard. De 
sectorvernieuwingscommissie heeft daarom voorgesteld om wat betreft de verplichte 
algemeen vormende vakken voor het profiel MVI aan te sluiten bij de huidige verplichte 
sectorvakken voor de afdeling grafimedia, te weten: wiskunde en natuur- en scheikunde 
I. Ik heb dit voorstel overgenomen. 
In het gemeenschappelijk deel volgen alle leerlingen in het vmbo, dus ook de leerlingen 
die het profiel MVI kiezen, het vak maatschappijleer. In het profieldeel van het profiel 
MVI is er met de verplichte vakken wiskunde en natuur- en scheikunde I geen ruimte 
meer voor andere vakken zoals bijvoorbeeld maatschappijleer II (maatschappijkunde). In 
de gemengde leerweg volgen leerlingen ten opzichte van de beroepsgerichte leerwegen 
een algemeen vormend vak extra. Leerlingen die het profiel MVI in de gemengde leerweg 
volgen, kunnen in het vrije deel kiezen voor het vak maatschappijleer II, om zo het 
maatschappelijke aspect nog meer in hun opleiding te betrekken. 
 
Tevens stellen de leden van de CDA-fractie vast dat op havo/vwo bij de herziening van de 
tweede fase in 2007 is besloten maatschappijleer II om te dopen in 
maatschappijwetenschappen om uit te drukken dat de twee vakken familie van elkaar 
zijn, maar qua doel en inhoud sterk van elkaar verschillen. Parallel hieraan vragen de 
leden of het niet logisch zou zijn in het vmbo de namen “maatschappijleer I en II’’ te 
vervangen door “maatschappijleer” en “maatschappijkunde”. De leden van de 
ChristenUnie- en de SGP-fractie vragen eveneens om een reactie op de suggestie van de 
14
NVLM om de vakbenaming ‘maatschappijkunde’ te hanteren. 
De suggestie om de naam van het vak maatschappijleer II te wijzigen in 
maatschappijkunde neem ik graag over. Uw Kamer ontvangt hiervoor bij deze nota naar 
                                           
14
 NVLM: Nederlandse Vereniging van Leraren Maatschappijleer. 
 W10336.NAV 
31 

 
De leden vragen wat, volgens de regering, het wezenlijke verschil vormt tussen de 15 
afdelingen die reeds in de wet verankerd zijn en de 10 profielen die worden voorgesteld. 
Komt de wettelijke inrichting van een leerweg vanuit een afdeling of een profiel niet in 
hoge mate overeen, zo vragen zij. 
De inrichting van een leerweg vanuit een afdeling of een profiel kent een vergelijkbare 
basis. Tegelijkertijd kennen de afdelingsvakken en nieuwe profielen wezenlijke 
verschillen. Afdelingsvakken zijn smaller van aard, terwijl de profielen jongeren een 
bredere basis meegeven. Ook zijn de afdelingen sterk verbonden aan traditionele 
sectoren. De profielen daarentegen zijn meer gericht op werkvelden die passen bij de 
huidige beroepspraktijk. 
 
De leden constateren dat de regering het van belang acht de indeling van de profielen in 
de wet te verankeren. Deze leden vragen waarom de overwegingen, die aan deze keuze 
ten grondslag liggen, niet toegepast worden op de opleidingsdomeinen in het middelbaar 
beroepsonderwijs. 
De huidige afdelingen in het vmbo zijn op wetsniveau vastgelegd en daarmee de vmbo-
profielen straks ook. De Wet educatie en beroepsonderwijs (WEB) biedt in artikel 7.2.5a, 
tweede lid, een formele basis voor het bij ministeriële regeling vaststellen van 
opleidingsdomeinen in het mbo. 
 
3.4 Het perspectief van de scholen 
 
3.4.1 Van huidig naar nieuw onderwijsaanbod 
 
De leden van de VVD-fractie constateren dat het aanbod van keuzevakken vrij is. Heeft 
de regering ook een mening over de hoeveelheid van de keuzedelen of profielen die een 
school in ieder geval moet aanbieden? Gaat, en zo ja hoe, de regering scholen dan 
stimuleren om ‘voldoende’ keuzevakken of profielen aan te bieden? 
De regering gaat scholen niet verplichten om een minimum aantal profielen in de 
beroepsgerichte leerwegen en de gemengde leerweg van het vmbo aan te bieden. 
Scholen bepalen zelf hoeveel en welke profielen ze in die leerwegen aanbieden. Vanuit de 
overheid wordt alleen gestuurd door middel van de regels rondom stichting, uitbreiding 
en opheffing van scholen. 
Het is echter wel van belang dat er in een regio een dekkend onderwijsaanbod is, daarom 
is regionale afstemming over welke scholen welke profielen aanbieden van belang. Dat 
kan, en gebeurt ook al in het grootste deel van het land door middel van RPO-afspraken. 
In verband met de leerlingendaling die in groeiende mate speelt, houd ik zicht op de 
keuzes die scholen maken bij het omzetten van hun aanbod naar profielen. Ook zal ik het 
aanbod aan beroepsgerichte keuzevakken volgen. Het zou niet zo moeten zijn dat een 
school een zodanig beperkt aantal beroepsgerichte keuzevakken aanbiedt dat er voor de 
leerlingen feitelijk niets te kiezen is. Via het Nationaal Regieorgaan Onderwijsonderzoek 
(NRO) wordt onderzoek uitgezet naar de invoering en naar de effecten van het 
wetsvoorstel. 
 
 W10336.NAV 
33 

Ja, een nieuw beroepsgericht keuzevak kan, zodra het is goedgekeurd en er een vakcode 
voor is aangemaakt, ook door andere scholen worden aangeboden. Scholen zijn dus niet 
afhankelijk van het zelf ontwikkelen van beroepsgerichte keuzevakken, maar kunnen 
gebruik maken van eerder landelijk of door andere scholen ontwikkelde beroepsgerichte 
keuzevakken. 
 
De leden lezen voorts dat scholen toestemming moeten hebben voor het aanbod van 
profielvakken via het RPO. Is deze toestemming bijvoorbeeld ook nodig wanneer een 
profiel wordt gegeven via de kaderleerweg en een andere school deze wil aanbieden via 
de theoretische leerweg? 
Scholengemeenschappen die zowel onderwijs in de beroepsgerichte leerwegen (vbo) als 
in de theoretische leerweg (mavo) aanbieden, mogen daarnaast onderwijs aanbieden in 
de gemengde leerweg van het vmbo. Er is dan geen afzonderlijke toestemming nodig 
voor het aanbieden van bepaalde profielen in de gemengde leerweg. De profielen die de 
scholengemeenschap mag aanbieden in de beroepsgerichte leerwegen, mogen dan ook in 
de gemengde leerweg worden aangeboden op alle vestigingen waar afsluitend onderwijs 
vbo of mavo wordt verzorgd. 
De theoretische leerweg kent een andere indeling in profielen dan de overige leerwegen 
van het vmbo. In de theoretische leerweg moeten altijd alle vier de profielen worden 
aangeboden. Toestemming om profielen aan te mogen bieden, speelt ten aanzien van de 
theoretische leerweg dan ook geen rol. 
 
Daarnaast willen de leden weten hoe de betrokkenheid van het bedrijfsleven en het mbo 
wordt vormgegeven bij de totstandkoming van de wijzigingen van het RPO naar 
aanleiding van de nieuwe profielen? 
De betrokkenheid van het bedrijfsleven en het mbo bij het RPO wijzigt bij invoering van 
de profielen vmbo niet. Schoolbesturen moeten de mogelijke uitbreiding van hun scholen 
met nieuw aanbod van vbo-profielen in onderlinge afstemming overeenkomen in het 
overleg over het RPO. 
Voor zover het afspraken over het voorbereidend beroepsonderwijs betreft, wordt een 
RPO niet vastgesteld voordat over een concept van het RPO overleg heeft plaatsgevonden 
met vertegenwoordigers van het bedrijfsleven in de regio en met de besturen van de 
mbo-instellingen in de regio.  
 
Voorziet de regering problemen tussen scholen bij het maken van nieuwe afspraken in 
het RPO ten aanzien van de nieuwe profielen? Zo ja, wat gaat zij daaraan doen? Zo nee, 
waarom niet? 
De overgang naar nieuwe profielen gebeurt op basis van huidig toegestaan 
onderwijsaanbod. Dat betekent dat voorafgaand aan het moment van invoering van de 
nieuwe profielen bekend is welke van de nieuwe profielen de scholen in een bepaalde 
regio mogen gaan aanbieden. 
Met leerlingendaling in het vooruitzicht neemt de bereidheid toe om met elkaar om de 
tafel te gaan zitten over de vraag welke scholen bepaalde profielen daadwerkelijk zullen 
gaan aanbieden. In de meeste regio’s leidt dit tot afspraken over het onderwijsaanbod. In 
een beperkt aantal gebieden zal dit gesprek lastiger te voeren zijn. In die regio’s kunnen 
de accountmanagers leerlingendaling van het ministerie of een door het RPO ingehuurd 
 W10336.NAV 
35 

mogelijkheid om in RPO-verband afspraken te maken over het aanbieden van het profiel 
Dienstverlening en producten. De regering gaat er vooralsnog van uit dat de andere 
deelnemers aan het regionale overleg geen bezwaar zouden hoeven hebben tegen een 
verzoek van een aoc om het profiel Dienstverlening en producten aan te gaan bieden, 
mits het aoc dit profiel aanbiedt in een groene context. 
De AOC Raad maakt zich zorgen over de positie van de aoc’s in RPO-onderhandelingen. 
Ik heb daarom toegezegd dat OCW en EZ zullen monitoren en evalueren of aoc’s niet 
worden uitgesloten bij RPO-onderhandelingen. In het geval dat de aoc’s in een RPO 
stelselmatig worden buitengesloten, waardoor zij op oneigenlijke gronden niet in de 
gelegenheid zijn het profiel Dienstverlening en producten aan te bieden, zal ik in gesprek 
gaan met de samenwerkende bevoegde gezagsorganen die het betreffende RPO hebben 
vastgesteld. 
 
3.4.2 Organiseerbaarheid en diversiteit van het aanbod 
 
De leden van de VVD-fractie merken op dat de beroepsgerichte examenprogramma’s 
gemiddeld 20 jaar oud zijn en geactualiseerd zijn. De leden zijn daar blij mee, maar 
vragen de regering tegelijkertijd waarom het zo lang heeft geduurd? Is de regering het 
met de leden eens dat de actualisatie sneller moet plaatsvinden en bij voorkeur ook met 
een regelmatige cyclus? Is de regering bereid te onderzoeken hoe deze actualisatie-
cyclus vorm te geven? 
Het inhoudelijk vernieuwen van vakken is een intensief proces waarbij alle stakeholders 
betrokken moeten worden. De vernieuwing van de beroepsgerichte examenprogramma’s 
is in 2013 gestart; het is mijn streven de programma’s in augustus 2016 in te voeren. 
De regering deelt de mening van deze leden in de zin dat het makkelijker moet worden 
om de inhoud van het vmbo-onderwijs aan nieuwe ontwikkelingen aan te passen en 
actueel te houden. De introductie van beroepsgerichte keuzevakken maakt het in ieder 
geval al mogelijk om, zo nodig jaarlijks, inhoudelijke aanpassingen door te voeren op het 
beroepsgerichte deel van het curriculum. 
In mijn brief van 17 november 2014 over een toekomstgericht funderend onderwijs 
(Kamerstukken II 2014/15, 31 293, nr. 226) heb ik aangekondigd te komen tot een 
periodieke herijking van het curriculum. Deze periodieke herijking is nu dan ook 
onderdeel van Onderwijs 2032. In het kader daarvan zal worden bezien op welke wijze de 
actualisatie van de beroepsgerichte programma’s in het vmbo daar in de toekomst in 
meegenomen kan worden. 
 
Op welke wijze zijn het mbo en het bedrijfsleven betrokken bij de actualisatie? 
Mbo-docenten hebben vanaf de start van het vernieuwingstraject deelgenomen aan de 
ontwikkelgroepen en vernieuwingscommissies. De MBO Raad is betrokken via de 
zogeheten regiegroep vernieuwing beroepsgerichte examenprogramma’s vmbo. Dit 
betreft een strategische stuurgroep voor de ondersteuning van de invoering van de 
nieuwe examenprogramma’s. Het georganiseerde bedrijfsleven is betrokken bij de 
inhoudelijke ontwikkeling via sectorale adviesgroepen waar alle brancheorganisaties voor 
zijn uitgenodigd. 
Vanaf de start van schooljaar 2015-2016 is voorzien in een strategische stuurgroep voor 
de ondersteuning van de invoering. Hieraan nemen ook VNO-NCW, MKB-Nederland en de 
 W10336.NAV 
37 

voorstel verankerd zijn en enkel de nadere uitwerking van kwaliteitscriteria aan een AMvB 
is gedelegeerd. 
De kwaliteitscriteria voor de beroepsgerichte keuzevakken zijn nog in ontwikkeling. Ook is 
er nog nauwelijks ervaring opgedaan met regionaal ontwikkelde beroepsgerichte 
keuzevakken. Het is daarom verstandiger om de kwaliteitscriteria niet bij wet te regelen, 
maar te kiezen voor opname in een AMvB. Een AMvB biedt immers meer mogelijkheden 
om de voorwaarden waaraan beroepsgerichte keuzevakken moeten voldoen flexibel aan 
te passen aan nieuwe inzichten. Ten aanzien van andere vakken zijn de voorwaarden 
waaraan deze moeten voldoen ook niet in de wet zelf opgenomen, maar uitgewerkt in 
lagere regelgeving. 
Instemming van de medezeggenschapsraad is in elk geval één kwaliteitscriterium dat in 
de uitwerking van de AMvB meegenomen wordt. De pilotscholen hebben geadviseerd als 
criterium op te nemen dat de medezeggenschapsraad moet worden geïnformeerd over 
een voornemen tot ontwikkeling van een nieuw beroepsgericht keuzevak, omdat het de 
richting en profilering van het onderwijsaanbod van de school in de regio mede bepaalt. 
 
4. Activiteiten stakeholders 
 
De leden van de CDA-fractie lezen dat het wetsvoorstel tot stand is gekomen in een 
traject waarbij alle stakeholders betrokken zijn en dat het ook na de internetconsultatie 
nog op onderdelen is aangepast. Deze leden denken dat het verstandig is om na 20 jaar 
samen met de betrokken partners te kijken naar vernieuwing van de profielen, maar 
vragen wel welke knelpunten met dit wetsvoorstel specifiek worden opgelost. 
De directe aanleiding voor dit wetsvoorstel is dat de huidige beroepsgerichte 
examenprogramma’s toe waren aan een grondige inhoudelijke actualisatie. Daar komt bij 
dat scholen door dalende leerlingaantallen moeite hebben om het huidige, elkaar deels 
overlappende palet aan beroepsgerichte examenprogramma’s in stand te houden. Er zijn 
op dit moment te veel beroepsgerichte examenprogramma’s voor te weinig leerlingen. 
In de sector techniek, waar veel verschillende afdelingen en differentiaties bestaan, 
voelen scholen zich steeds vaker gedwongen om keuzes te maken. Specifieke afdelingen 
worden gesloten en vervangen door bredere intra- en intersectorale programma’s. 
Hierdoor zijn de mogelijkheden om een vakgerichte technische voorbereiding op een 
verwante vervolgopleiding in het mbo te volgen, sluipenderwijs aan het verdwijnen. Een 
vernieuwd, overzichtelijk en herkenbaar aanbod van tien bredere beroepsgerichte 
profielvakken per leerweg moet scholen helpen om hun onderwijsaanbod weer 
herkenbaar te maken en organiseerbaar te houden. 
Scholen kunnen op dit moment, ondanks het grote aanbod aan beroepsgerichte 
examenprogramma’s, onvoldoende inspelen op veranderingen en behoeften in het 
vervolgonderwijs en de regionale arbeidsmarkt. Daarvoor is het huidige systeem niet 
flexibel genoeg. Er is te weinig ruimte voor bijvoorbeeld regionaal ontwikkelde 
programma’s, of het combineren van programma’s, om een optimale aansluiting bij het 
vervolgonderwijs en het bedrijfsleven te laten ontstaan. Met de nieuwe structuur van tien 
brede profielvakken, gecombineerd met flexibele beroepsgerichte keuzevakken, kunnen 
scholen dat wel.  
Ten slotte kunnen scholen op dit moment ook onvoldoende flexibel inspringen op de 
veranderende vraag van leerlingen naar maatwerk buiten de vaste afdelingen en 
 W10336.NAV 
39 

6. Consequenties voor en afstemming met Caribisch Nederland 
 
De leden van de PvdA-fractie vragen of de invoering van de profielen op de 
scholengemeenschap Bonaire extra werkdruk betekent voor docenten en management. 
Docenten en management moeten nu ook al investeren in beter bestuur en beter 
onderwijs. Valt dit allemaal wel te combineren? 
Voor de Scholengemeenschap Bonaire (SGB) blijkt de invoering van de profielen in het 
vmbo inderdaad een extra belasting bovenop de lopende verbetertrajecten. De docenten 
van de beroepsgerichte vakken hebben aangegeven dat zij behoefte hebben aan 
ondersteuning. De Rijksdienst Caribisch Nederland/OCW zal met de SGB bespreken op 
welke manier deze ondersteuning kan worden georganiseerd.  
 
Heeft de regering voor Caribisch Nederland ook een getemporiseerde invoering 
overwogen? Kan de regering nader toelichten waarom zij niet heeft gekozen voor deze 
mogelijkheid, zo vragen de genoemde leden. 
De regering heeft hier niet voor gekozen, omdat de Scholengemeenschap Bonaire juist 
aan de Rijksdienst Caribisch Nederland/OCW had laten weten dat zij zich al aan het 
voorbereiden was op de invoering van de profielen. Aanvankelijk zou de SGB ook 
meedoen met een pilotproject in schooljaar 2014-2015, maar bij nader inzien heeft ze 
besloten om dit niet te doen.  
De SGB kan, evenals de scholen in Europees Nederland, gebruik maken van de 
overgangsbepalingen. Dit betekent dat het schoolbestuur kan besluiten om de profielen 
niet direct in schooljaar 2016-2017, maar pas een jaar later, in schooljaar 2017-2018 in 
te voeren in het derde leerjaar van het vmbo. De verwachting is dat dit – met de nodige 
ondersteuning – haalbaar zal zijn voor de SGB. 
Dit wetsvoorstel is niet relevant voor de scholen voor voortgezet onderwijs op de andere 
twee eilanden in Caribisch Nederland. Op grond van het Tijdelijk besluit Saba 
Comprehensive School en Gwendoline van Puttenschool BES, zijn de bepalingen uit de 
WVO BES met betrekking tot de inrichting van het onderwijs en de examens daar niet 
van toepassing. Zij krijgen dus ook niet te maken met de nieuwe beroepsgerichte 
examenprogramma’s en de invoering van profielen in het vmbo. 
 
7. Uitvoeringsgevolgen, administratieve lasten en financiële gevolgen 
 
De leden van de VVD-fractie merken op dat van scholen wordt verwacht dat zij nieuwe 
materialen aanschaffen om de nieuwe profielen te kunnen onderwijzen aan leerlingen. In 
hoeverre zijn er (grote) financiële gevolgen voor de scholen op dit punt? 
Over de financiële gevolgen zijn geen generieke uitspraken te doen. Voor elke school 
zullen de financiële gevolgen verschillen. Zo zijn de gevolgen afhankelijk van het aanbod 
dat een school op dit moment operationeel heeft, de inventaris die daarvoor beschikbaar 
is, de keuze voor het aanbod aan profielen en beroepsgerichte keuzevakken en de wijze 
waarop die profielen en beroepsgerichte keuzevakken worden aangeboden. 
Op basis van de ervaringen van de pilotscholen wordt een basisinventaris per profiel 
uitgewerkt. Dit overzicht ondersteunt scholen bij het plannen en organiseren van de 
nodige investeringen. 
 
 W10336.NAV 
41 

De leden van de D66-fractie constateren dat de eenmalige administratieve 
lastenverzwaring neerkomt op 185.895 euro. De genoemde leden vinden dit te billijken, 
gezien de verwachte positieve effecten van deze wetswijziging. Deze leden vinden het 
echter niet rechtvaardig dat er een structurele administratieve lastenverzwaring 
plaatsvindt van 20.655 euro per jaar. De genoemde leden vragen de regering toe te 
lichten hoe zich dit verhoudt tot de ‘aanpak regeldruk onderwijs’. Deze leden vragen de 
regering toe te lichten welk alternatief er te bedenken is waarbij er geen structurele 
administratieve lastenverzwaring plaatsvindt. 
Met deze wet introduceer ik geen nieuwe verantwoordingsregeling. Scholen hoeven geen 
extra papierwerk aan te leveren. Er komt geen nieuw systeem van inschrijving. Wel 
krijgen scholen te maken met nieuwe codes. Er komen immers vakken die andere namen 
dragen dan nu het geval is. Daarmee zullen ook de inschrijfcodes veranderen. Op deze 
manier weet DUO na de integrale leerlingentelling van 1 oktober welke scholen welke 
profielen aanbieden. Een extra tussentijdse informatieverplichting is overbodig. 
De aangehaalde structurele lastenverzwaring betreft dus feitelijk geen structurele maar 
een eenmalige extra tijdsinvestering die veroorzaakt wordt doordat scholen moeten leren 
werken met nieuwe codes. 
 
8. Internetconsultatie 
 
De leden van de PvdA-fractie merken op dat de memorie van toelichting aandacht 
schenkt aan de resultaten van de openbare internetconsultatie die in 2014 heeft 
plaatsgevonden en daarbij komen overwegingen en kritiek van de VO-raad en de AOC 
Raad aan de orde. De leden vragen of ook de MBO Raad heeft gereageerd. 
Nee, de MBO Raad heeft niet gereageerd op de internetconsultatie. De MBO Raad is wel 
vanaf de start van het vernieuwingstraject betrokken bij de voorbereidingen van dit 
wetsvoorstel via de zogeheten regiegroep vernieuwing beroepsgerichte 
examenprogramma’s vmbo. Ook is de MBO Raad betrokken bij het tot stand komen van 
de kwaliteitscriteria voor beroepsgerichte keuzevakken. 
 
De reactie van de MBO Raad lijkt deze leden van bijzonder belang, mede in het licht van 
de verklaring 10 bouwstenen voor een toekomstbestendig mbo die de MBO Raad, de 
Nederlandse Raad voor Training en Opleiding (NRTO) en Jongeren Organisatie 
Beroepsonderwijs (JOB) op 29 april 2015 heeft aangeboden aan de vaste 
16
Kamercommissie voor Onderwijs, Cultuur en Wetenschap. Staan de voorstellen uit deze 
verklaring naar het oordeel van de regering haaks op het onderhavige wetsvoorstel? Zijn 
deze voorstellen naar het oordeel van de regering vooral een aanvulling hierop, zo vragen 
de leden. 
Het onderhavige wetsvoorstel staat niet haaks op de verklaring van de MBO Raad. Het 
wetsvoorstel behelst een aanpassing van het beroepsgerichte curriculum in de 
basisberoepsgerichte, kaderberoepsgerichte en gemengde leerweg van het vmbo. De 
MBO Raad vraagt samen met het JOB en NRTO om een verkenning van de integratie van 
de kaderberoepsgerichte, de gemengde en de theoretische leerweg van het vmbo met 
het havo, om zo een nieuwe vijfjarige schoolsoort te creëren. Dit betreft een verzoek tot 
                                           
16
http://www.mboraad.nl/?news/5469672/10+bouwstenen+voor+een+toekomstbestendig+mbo+integreer+vmbo-
t+mavo+en+havo+in+voorbereidend+beroepsonderwijs.aspx 
 W10336.NAV 
43 

107 van de WVO, zoals dat door artikel I, onderdeel V, van dit wetsvoorstel wordt 
gewijzigd. Het eerste lid van artikel 107 geeft de opheffingsnormen voor categoriale 
scholen voor vbo. 
Voor het vbo in een scholengemeenschap gelden de lagere normen uit het tweede lid. De 
meeste scholen hebben te maken met deze lagere normen, als ook de theoretische 
leerweg wordt aangeboden is immers sprake van een scholengemeenschap (bestaande 
uit de combinatie van twee schoolsoorten, vbo en mavo). 
Bij de bepaling van de hoogte van de normen is gekeken hoe die normen zouden 
uitwerken voor bestaande scholen bij omzetting van hun huidige licenties naar de 
profielen. De voorgenomen nieuwe normen lieten daarbij geen grote verschuivingen zien. 
Op advies van de Onderwijsraad zijn de opheffingsnormen in het wetsvoorstel nader 
bijgesteld, waardoor scholen met relatief lage leerlingaantallen de ruimte hebben om 
tenminste twee profielen aan te bieden. 
 
Op welke wijze voorziet voorliggend wetsvoorstel erin dat leerlingen vakken op 
verschillende niveaus binnen het vmbo kunnen volgen en afronden? Ziet de regering 
mogelijkheden om leerlingen examenvakken op verschillende niveaus te laten volgen en 
afronden zodat maatwerk voorop staat? Welke criteria zijn hieraan verbonden en op 
welke wijze wordt hiervan melding gegeven op het diploma? 
Dit wetsvoorstel brengt geen veranderingen aan in de mogelijkheid voor leerlingen in het 
vmbo om vakken op verschillende niveaus te volgen en af te ronden. Net als in de huidige 
situatie houden vmbo-leerlingen de mogelijkheid om één of meer vakken op een hoger 
niveau te volgen en af te ronden. Vmbo-leerlingen in de kaderberoepsgerichte leerweg 
kunnen bijvoorbeeld, binnen de mogelijkheden die hun school daarvoor biedt, in één of 
meer vakken uit de gemengde of theoretische leerweg, of uit het havo of vwo examen 
18
doen. Dat wordt dan ook op de cijferlijst bij het diploma vermeld. 
Voor een reactie op het voorstel van de VO-raad om te komen tot een maatwerkdiploma 
in het voortgezet onderwijs verwijs ik naar mijn brief van 29 mei 2015 (Kamerstukken II 
2014/15, 31 289, nr. 238). 
 
Voorts vragen de leden welke specifieke maatregelen genomen worden om het 
taalonderwijs op het vmbo te verbeteren. 
In de nieuwe beroepsgerichte examenprogramma’s is aandacht voor de toepassing van 
de Nederlandse taal in opleidings- en beroepssituaties en het mondeling en schriftelijk 
rapporteren over uitgevoerde werkzaamheden. Er worden met dit wetsvoorstel verder 
geen maatregelen genomen die specifiek gericht zijn op het verbeteren van het 
taalonderwijs. 
 
Tevens vragen zij welke maatregelen worden genomen om te voorkomen dat leerlingen 
op een zeer vroege leeftijd al een definitieve opleiding moeten selecteren. Welke 
mogelijkheden ziet de regering om deze (te) vroege selectie tegen te gaan? 
Leerlingen maken weliswaar op 12-jarige leeftijd de overstap naar het voortgezet 
onderwijs, maar dit is niet het moment waarop de leerling een definitieve opleiding kiest. 
Het Nederlandse onderwijssysteem maakt het juist mogelijk om bij elk keuzemoment 
terug te komen op een eerder gemaakte keuze. Dit betekent dat als een leerling in het 
                                           
18
 Artikel 24, vierde lid, onderdelen d en e, van het Eindexamenbesluit VO. 
 W10336.NAV 
45 

ondersteuning bieden aan bedrijven en zorgen voor onderlinge uitwisseling van goede 
voorbeelden. 
 
Artikelsgewijs 
 
Artikel I, onderdeel A 
 
De leden van de SGP-fractie vragen waarom scholen verplicht worden in de theoretische 
leerweg alle profielen aan te bieden. Waarom wordt bij voorbaat de mogelijkheid van 
flexibiliteit uitgesloten, zo vragen zij. 
Op grond van de huidige wet zijn scholen verplicht om in de theoretische leerweg alle vier 
de sectoren aan te bieden. Het wetsvoorstel hernoemt de sectoren alleen tot profielen om 
aan te sluiten bij de terminologie in de andere schoolsoorten in het voortgezet onderwijs. 
Zoals aangegeven in antwoord op vragen van de leden van de VVD-fractie over de 
verruiming van de mogelijkheden tot samenwerking tussen scholen, werkt de regering 
aan een wijziging van het Besluit samenwerking VO-BVE. Met deze wijziging wordt het 
bijvoorbeeld mogelijk gemaakt dat samenwerkende scholen een gezamenlijke bovenbouw 
vormgeven. Ze hoeven dan niet meer elk afzonderlijk alle vier de profielen in de 
theoretische leerweg aan te bieden, maar werken samen om gezamenlijk alle profielen 
aan te bieden. 
 
Eveneens vragen zij in hoeverre de vrijstelling in de AMvB op grond van artikel 10, tiende 
lid, ook betrekking heeft op de mogelijkheid om een beperkter aantal profielen aan te 
bieden. 
De betreffende bepaling ziet enkel op de mogelijkheden voor het bevoegd gezag om 
individuele leerlingen vrijstelling te verlenen van het volgen van bepaalde vakken. De 
grondslag in artikel 10, tiende lid, heeft geen betrekking op het aanbieden van een 
beperkter aantal profielen door de school. Net als nu het geval is ten aanzien van de 
sectoren, moet een school in de theoretische leerweg alle vier de profielen aanbieden. 
 
Artikel I, onderdeel V (artikel 107 WVO) 
 
De leden van de CDA-fractie lezen in de memorie van toelichting dat de 
opheffingsnormen zijn aangepast omdat anders in het nieuwe systeem kleine scholen 
moeite zullen hebben om voldoende leerlingen te houden. Toch willen deze leden wijzen 
op de trend dat het rendementsdenken steeds meer de overhand krijgt en kleine 
opleidingen het moeilijk krijgen. Kan de regering aangeven of dit wetsvoorstel het kleine 
vmbo's makkelijker zal maken om voldoende gevarieerd onderwijs aan te bieden, of niet. 
In zijn algemeenheid zijn opheffingsnormen ingesteld om te voorkomen dat 
leerlingenaantallen zo laag worden dat er geen sprake meer is van een efficiënte inzet 
van bekostigingsmiddelen. De voorgestelde opheffingsnormen zijn echter zodanig dat ook 
een relatief kleine vmbo-school nog altijd meerdere profielen kan aanbieden. In de 
huidige situatie kan een kleine vmbo-school immers ook meerdere afdelingsvakken 
binnen één sector aanbieden zonder met opheffing bedreigd te worden. Wat betreft de 
opheffingsnormen wordt het met dit wetsvoorstel dus niet makkelijker, maar ook niet 
moeilijker om voldoende gevarieerd onderwijs aan te bieden. 
 W10336.NAV 
47 

dat bijvoorbeeld bij een verhuizing gezocht moet worden naar een school met 
vergelijkbaar aanbod.  
 
De Staatssecretaris van Onderwijs, 
Cultuur en Wetenschap, 
 
 
 
 
 
Sander Dekker 
 
 
  
 W10336.NAV 
49 

Figuur 2. Kaderberoepsgerichte leerweg 
 
  
 W10336.NAV 
51 

Figuur 4. Theoretische leerweg 
 
 
  
 W10336.NAV 
53 

