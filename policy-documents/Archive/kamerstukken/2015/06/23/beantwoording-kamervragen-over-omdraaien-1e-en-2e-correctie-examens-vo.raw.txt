 
 
 
>Retouradres Postbus 16375 2500 BJ Den Haag  
 
Aan de voorzitter van de Tweede Kamer der Staten-Generaal 
Voortgezet Onderwijs 
 
 
IPC 2650 
Postbus 20018  
 
 
2500 EA..DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
Onze referentie 
780039 
 
Uw brief van 
03 juni 2015 
Uw referentie 
Datum  23 juni 2015 
31 289 
Betreft beantwoording vragen over omkeren eerste en tweede correctie 
 
Bijlagen 
1 
 
 
 
 
Op 3 juni 2015 ontving ik uw verzoek om de lijst van vragen en antwoorden 
(dossiernummer 31 289) naar aanleiding van mijn brief van 23 april 2015 
betreffende examens in het voortgezet onderwijs (Kamerstuk 31 289 nr. 235) te 
beantwoorden. Bij dezen zend ik u het exemplaar met mijn antwoorden.  
 
 
de staatssecretaris van Onderwijs, Cultuur en Wetenschap, 
 
 
 
Sander Dekker 
 Pagina 1 van 1 
 

inziens niets in het taakbeleid. 
 
1
4 Kunt u toelichten waarom u bent ingegaan op het verzoek van het lid Beertema 1 1  
voor het omdraaien van de correctie volgorde, ondanks dat hiervoor geen 
Kamermeerderheid was? 
 
Over de correcties van de centrale examens is al enige jaren discussie. In 2009 
maakte de Inspectie van het Onderwijs (hierna: inspectie) zich zorgen over het feit 
dat de tweede correctie door 33 procent van de leraren via een steekproef - in 
plaats van volledig - werd afgedaan. In 2011 en 2012 heeft het Cito een onderzoek 
gedaan waarbij de correcties van de eerste en tweede corrector door een derde, 
onafhankelijke corrector opnieuw werden beoordeeld. Deze correctoren kwamen 
tot de conclusie dat in bepaalde gevallen de eerste corrector te soepel was geweest 
bij de beoordeling en dat de tweede corrector daar niet op had gereageerd. In 
bepaalde gevallen viel dit ook uit in het nadeel van de leerling. Zij constateerden 
tevens dat bij een correcte beoordeling het aantal onvoldoendes zou toenemen. Uit 
een enquête van Cito onder 6000 correctoren, waarop bijna 3700 correctoren 
hebben gereageerd, bleek dat maar liefst 65 procent van hen de tweede correctie 
via steekproeven afdeed.  
Na het debat hierover in de Tweede Kamer in 2013 heeft de VO-raad aangeboden 
een drietal pilots te starten bij tien scholen, waarbij het omkeren van de correcties 
één van de opties was. Uitgangspunt daarbij was dat bij een gelijktijdige eerste en 
tweede correctie en bij het omkeren van de correcties, het werk wél volledig wordt 
nagekeken.  
Tijdens het Algemeen Overleg op 9 oktober 2014 heeft het lid Beertema (PVV) 
gevraagd de correcties om te draaien. Hierbij wordt de eerste correctie door de 
leraar van de andere school gedaan en de tweede correctie door de eigen leraar. 
Geen van de aanwezige fracties heeft toen bezwaar gemaakt tegen het voorstel van 
de heer Beertema. Ik heb geantwoord dat er naar manieren werd gezocht om de 
kwaliteit van de correctie te verbeteren, en dat het omkeren een goede optie zou 
kunnen zijn. Ook heb ik aangegeven dat die optie op mijn verzoek werd getest in 
de pilots van de VO-raad. Ook hiervan heeft geen van de fracties destijds 
aangegeven dit onwenselijk te vinden. Omdat ik eerst de uitkomsten van de pilots 
wilde afwachten heb ik de motie tijdens het debat van 9 oktober 2014 ontraden. De 
motie is vervolgens verworpen. Wel proefde ik dat er destijds steun was voor het 
principe om de correcties om te draaien. Ik constateer nu dat enkele fracties die 
destijds nog voor de motie stemden inmiddels van opvatting lijken te zijn 
veranderd. 
 
5 Kwam het initiatief voor het opzetten van een pilot vanuit de VO-raad of vanuit u? 1 1  
 
Het initiatief voor de pilots kwam vanuit de VO-raad en had mijn volle steun. Bij 
de invulling van de varianten heb ik gevraagd het omkeren van eerste en tweede 
correctie als optie te onderzoeken, en dat heeft de VO-raad gedaan. Het rapport is 
in uw bezit. 
 
6 Zijn er ook andere organisaties betrokken geweest bij het omkeren van de 1 2  
examens? Zo ja, welke? Zo nee, waarom niet? 
 
Bij het onderzoek van het Cito waren vertegenwoordigers van de VVVO, de AOb 
en CNVO betrokken. Bij de startbijeenkomst van de VO-pilots zijn, naast de 
deelnemende scholen, ook vertegenwoordigers van het CvTE, het Cito, DUO, de 
                                                           
1
 Motie van het lid Beertema inzake de correctievolgorde voor eindexamens havo en vwo (Kamerstuk 
31 289, nr. 208). 
Totaallijst feitelijke vragen Examens in het voortgezet onderwijs (31289-235)  2/6 

Hierbij merk ik nog op dat bij het inroosteren van de examens ook rekening moet 
worden gehouden met de examens in Caribisch Nederland en Curaçao, Aruba en 
Sint-Maarten, omdat daar deels gebruik wordt gemaakt van de Nederlandse 
examens. 
  
8 In welke mate werden er bij de formulering van de examens van 2015 2   
consequenties verbonden aan de waarneming van Levende Talen dat in de periode 
van 2010 tot 2014 meer teaching-to-the-test heeft plaatsgevonden voor 
leesvaardigheid? 
 
Leraren hanteren de syllabus die bij het centraal examen hoort als richtsnoer voor 
hun onderwijs. Ik vind dat geen “teaching to the test”. Ook de examens die Cito 
maakt zijn logischerwijs gebaseerd op deze syllabus, juist om docenten en 
leerlingen houvast te bieden bij het centraal examen.  
 
9 Klopt het bericht van Levende Talen dat neerlandici teleurgesteld zijn dat 2   
schrijfvaardigheid niet in het centraal examen komt en ook dat docenten vreemde 
 
talen wijzen op een disbalans door eenzijdig de aandacht op leesvaardigheid te 
 
richten? 
 
 
 
Ja, het bericht klopt. Ik heb u hierover geïnformeerd in mijn brief van 25 
 
november 2014 (Kamerstukken II, 2014/2015, 31 289 nr. 203) en de brief van 23 
april jongstleden. Uit de pilot is gebleken dat er voor schrijfvaardigheid te grote 
  
verschillen waren tussen eerste en tweede corrector, omdat er veel subjectiviteit in 
de beoordeling zit. Wél is het zo dat de antwoorden van de vragen uit het centraal 
examen worden getoetst op correct taalgebruik. Zie hiervoor mijn antwoorden op 
de Kamervragen van de SP over de toets op spelling.  
 
10 Waarom heeft er geen overleg plaatsgevonden met de vakbonden, alvorens het 2   
besluit werd genomen dat de tweede correctie zou worden omgekeerd? 
 
 
Bij de pilot van de VO-raad was de CNVO betrokken. De AOb heeft in 2006 
aangegeven dat omkeren technisch weinig problematisch is, maar psychologisch 
ingrijpend. Er moet dan ook een zwaarwegende reden zijn om dit te doen, aldus de 
AOb. 
Ik vind de sterke stijging van het aantal correctoren dat bij de tweede correctie niet 
naar alle antwoorden kijkt zeer ongewenst. Omdat bovendien uit het onderzoek 
van Cito blijkt dat deze werkwijze tot een onjuiste becijfering leidt, is er in mijn 
ogen sprake van een zwaarwegende reden, die ingrijpen rechtvaardigt.   
 
11 Heeft u naast de pilot van de VO-raad ook nog op een andere manier het draagvlak 2 2  
getoetst? Zo ja, kunt u dit toelichten? 
 
Nee, ik heb gevolg gegeven aan het verzoek van de VO-raad om gedurende twee 
examenjaren de correcties om te draaien en na een evaluatie een definitief besluit 
te nemen. De VO-raad heeft dit wel binnen haar geledingen besproken. 
  
12 Waarom heeft er geen overleg plaatsgevonden met vakinhoudelijke verenigingen 2   
zoals de vereniging van leraren in de economische/maatschappelijke vakken 
(VECON), vereniging filosofiedocenten in het voortgezet onderwijs (VFVO) en de 
Nederlandse Vereniging van Wiskundeleraren (NVvW), alvorens het besluit werd 
genomen om de tweede correctie om te draaien? 
 
Totaallijst feitelijke vragen Examens in het voortgezet onderwijs (31289-235)  4/6 

19 Wat is uw reactie op de constatering dat in de pilot het twee volle dagen duurde 18 18  
voordat de examens bij de eerste corrector aan kwamen? 
 
Ik constateer dat dit in de huidige situatie niet anders is. Ook nu komt het voor dat 
er twee werkdagen zitten tussen de verzending naar en de ontvangst door de 
tweede corrector.  
 
20 Wat is uw reactie op de constatering in het onderzoeksrapport dat het invoeren van 33 37  
de omkering niet zal leiden tot een lagere werkdruk tijdens de examenperiode? 
 
Ik heb kennis genomen van die conclusie. Zie mijn antwoord op vraag 14 en 15. 
 
21 Wat zegt het gegeven dat slechts 17 van de 39 ondervraagde leraren waren voor 43   
omdraaiing van de correctievolgorde over het draagvlak binnen het onderwijsveld 
voor dit besluit? 
 
Gezien de reacties op mijn voorgenomen besluit, verrast het me niet dat het aantal 
voor- en tegenstanders elkaar in evenwicht lijkt te houden.  
  
22 Kunt u toelichten waarom er niet is gekozen voor het compleet uitbesteden van de 46 48  
correctie van de examens ondanks dat dit meer voorstanders kent (in de pilot) dan 
het omkeren van de correctievolgorde? 
 
Bij deze optie wordt het examen eenmaal gecontroleerd door een externe 
corrector. Het uitbesteden van de correctie garandeert echter niet dat de kwaliteit 
van de correctie stijgt. Uitbesteden leidt tot lagere werkdruk bij de eigen leraar en 
de tweede corrector. Het is belangrijk dat docenten weten hoe hun leerlingen de 
vragen van het centrale examen hebben beantwoord en met welke onderdelen zij 
moeite hadden. Hierdoor kunnen zij het onderwijs aan de volgende lichting 
examenkandidaten nog beter vormgeven. Blijkbaar heeft ook de VO-raad het 
kwaliteitsaspect zwaar laten meewegen.  
 
23 Kunt u toelichten hoe de veiligheid van de gemaakte examens wordt gegarandeerd 49 49  
als deze direct per post naar de externe eerste corrector worden verstuurd (en dus 
niet worden gekopieerd)? 
 
Ik ga ervan uit dat - net als nu - de scholen er voor zorgen dat de gemaakte 
originele examens worden beschermd. Bijvoorbeeld door de examens te kopiëren 
alvorens deze worden verstuurd aan de corrector.  
 
 
 
Totaallijst feitelijke vragen Examens in het voortgezet onderwijs (31289-235)  6/6 

