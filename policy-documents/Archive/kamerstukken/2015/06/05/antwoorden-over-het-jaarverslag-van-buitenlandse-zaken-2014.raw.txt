Antwoorden van de minister van Buitenlandse Zaken, op de feitelijke vragen van de
commissie Buitenlandse Zaken over het Jaarverslag van het ministerie van Buitenlandse
Zaken (34200-V, nr. 1).
Vraag 1
Bestaat de gematigde oppositie in Syrië nog? Zo ja, met welke groeperingen binnen de gematigde
oppositie wordt samengewerkt door Nederland?
Antwoord 1
Ja. Wat betreft de positie van gematigde strijdende oppositiegroepen in Syrië en Nederlandse steun
aan gematigde gewapende oppositie enerzijds en gematigde politieke oppositie anderzijds in Syrië,
wordt verwezen naar de voortgangsrapportage Nederlandse bijdrage (27 925, nr. 534) aan de strijd
tegen ISIS d.d. 7 april 2015. Nederland werkt niet samen met de interne politieke oppositie (in
Damascus); wel onderhoudt de Speciaal Gezant voor Syrië waar nodig contacten om Nederlandse
standpunten uit te dragen.
Vraag 2
Op welke wijze zal Nederland sturen bij de uitwerking van het pakket aan maatregelen van de
Europese Commissie om economische groei te bevorderen? Op welke punten bent u voornemens de
nadruk te leggen?
Antwoord 2
Nederland stuurt via de reguliere Europese wetgevings- en beleidsvormingsprocessen, waaronder
inbreng in de verschillende relevante Raadsformaties, evenals ambtelijke voorportalen daarvan. Ook
spant de Nederlandse regering zich op ambtelijk en politiek niveau in om de Nederlandse standpunten
bij zowel de Europese instellingen als andere lidstaten onder de aandacht te brengen.
Nederland legt wat betreft het stimuleren van economische groei in het algemeen de nadruk op het
belang van een geïntegreerde aanpak bestaande uit gezonde overheidsfinanciën, structurele
hervormingen en investeringen. Deze elementen zijn onlosmakelijk verbonden en onderling
afhankelijk voor duurzame groei.
Maatregelen van de Commissie ter bevordering van groei worden geleidelijk uitgewerkt en
geïmplementeerd via de reguliere Europese wetgevings- en beleidsvormingsprocessen. Nederland
bepaalt per dossier meer specifiek haar standpunt, zodra de Commissie concrete voorstellen
presenteert. Dit gebeurt onder meer via de BNC-fiches die aan uw Kamer worden gezonden.
Vraag 3
Hoe ziet de huidige relatie tussen Nederland en Venezuela eruit? Wat zijn hierbij de belangrijkste
knelpunten?
Antwoord 3
Door de geografische ligging, de historische banden en verwevenheid van de samenlevingen ligt het
belang van goed nabuurschap ten grondslag aan de betrekkingen tussen het Koninkrijk en Venezuela.
De huidige bilaterale relatie en de diplomatieke contacten tussen het Koninkrijk der Nederlanden en
Venezuela zijn goed te noemen. Zie voor een compleet overzicht van de betrekkingen tussen
Venezuela en het Koninkrijk de Kamerbief (ref. 2014Z22950/2014D46349) inzake de actuele situatie
in Venezuela en de mogelijke consequenties voor de Koninkrijksdelen in het Caribisch gebied van 27
februari 2015.
Vraag 4
Wat heeft Nederland tot nu toe concreet bereikt als lid van de VN-Mensenrechtenraad?
1

organisaties. Tot slot blijft het kabinet voortdurend in allerlei fora, zowel op EU-, als internationaal-,
als bilateraal niveau, de positie van vrouwen onder de aandacht brengen.
Vraag 7
Waarom en op welke wijze is het nationale regime versterkt en hoe verhoudt dit zich tot de
internationale sancties en sanctieregimes?
Antwoord 7
Sinds het uitroepen van het kalifaat door ISIS eind juni 2014, heeft zich een grote ontwikkeling
voorgedaan in het aantal individuen dat haar thuisland heeft verlaten om in Syrië en/of Irak deel te
nemen aan de gewapende strijd en zich aan te sluiten bij terroristische organisaties zoals ISIS en
Jabhat al Nusra. In de diverse inspanningen deze ontwikkeling tegen te gaan, heeft de Nederlandse
overheid onder meer intensief ingezet op het plaatsen van individuen op de nationale
terrorismelijst, in lijn met de internationale verplichting die volgt uit Resolutie 1373 van de VN
Veiligheidsraad. Deze verplichting geeft de minister van Buitenlandse Zaken, in samenspraak met de
minister van Financiën en de minister van Veiligheid en Justitie, de bevoegdheid om de financiële
tegoeden van betrokkenen te bevriezen en het te verbieden om financiële en/of economische
middelen aan de betrokkenen beschikbaar te stellen. Sindsdien is het interdepartementaal
bevriezingsoverleg – ambtelijk advieskader ten behoeve van het toepassen van de
bevriezingsmaatregel (Sanctieregeling 2007-II) – in oplopende frequentie samengekomen om de drie
betrokken ministers te adviseren over het toepassen van de bevriezingsmaatregel aan de hand van
strikte voorwaarden conform het bevriezingsprotocol. Ook wordt er inzake deze maatregel regelmatig
gerapporteerd in het kader van (de voortgang van) het Actieprogramma integrale aanpak jihadisme
(laatste voortgangsrapportage op 7 april jl. aan de Tweede Kamer beschikbaar gesteld).
Vraag 8
In relatie tot welke conflicten en/of landen zijn de 11 nieuwe personen aan de nationale sanctielijst
toegevoegd en gelden ook internationale sancties tegen deze personen?
Antwoord 8
In de meeste gevallen is de betrokkenheid bij terroristische organisaties in Syrië en/of Irak, zoals ISIS
en/of Jabhat al Nusra, aanleiding geweest om de betreffende individuen op de nationale terrorismelijst
te plaatsen. Er gelden geen internationale sancties tegen deze individuen.
Vraag 9
Hoe wordt het verschil verklaard tussen het in het verslag van de Ecofin (8 en 9 december te Brussel)
genoemde bedrag van 55 miljoen euro aangaande de BNI-herberekening (“Het totale effect van het
pakket op de Nederlandse EU-afdrachten in 2014, exclusief de zesde aanvullende begroting, is een
stijging van ca 55 miljoen euro ten opzichte van de stand Najaarsnota”) en de 133 miljoen euro zoals
genoemd in de internetbijlage?
Antwoord 9
Zie het antwoord op vraag 13.
Vraag 10
Waarom zijn de uitgaven voor de NAVO gestegen?
Antwoord 10
De uitgaven voor de NAVO zijn gestegen als gevolg van een additionele bijdrage aan de NAVO
nieuwbouw vanwege hoger uitgevallen bouwkosten en als gevolg van een aanpassing van het
betaalritme van de jaarlijkse bijdrage.
3

Vraag 14
Wat is de reden dat er bij het ministerie van Buitenlandse Zaken geen interne controle is op de
mobiliteitskaart?
Antwoord 14
De controle op het gebruik van de mobiliteitskaart bij het ministerie van Buitenlandse Zaken is in 2015
gestart. Onderdeel van de controle is tevens het gebruik van deze kaart over 2014. Met de controle
werkzaamheden is gewacht op het beschikbaar komen van de voor BZ benodigde controle informatie
(medio oktober 2014) en afronding van het medezeggenschapstraject begin 2015.
Vraag 15
Kunt u een nadere toelichting geven op de forse onderbesteding op de apparaatskosten van het
ministerie van Buitenlandse Zaken?
Antwoord 15
De maatregelen ter uitvoering van de taakstellingen van de kabinetten Rutte/Verhagen en
Rutte/Asscher (2013 - 2018) hebben op bepaalde onderdelen eerder effect gesorteerd dan het
moment waarop de taakstelling formeel is ingeboekt. Een belangrijk voorbeeld is de maatregel om de
bedrijfsvoering op de posten meer te centraliseren, onder meer door oprichting van een zevental
regionale service organisaties, en de bedrijfsvoering op het ministerie meer onder te brengen bij
rijksbrede samenwerkingsverbanden. Hierdoor daalde het personeelsbestand (en daarmee de
personeelsuitgaven) op de posten en op het ministerie. Voorts werd in 2014 een reservering
opgenomen voor de werkkostenregeling die uiteindelijk niet is aangesproken. De uitgaven op de
beschikbare investeringsmiddelen ter realisatie van de kwaliteitsdoelen uit het Regeerakkoord zijn
later op gang gekomen dan gepland. De materiële uitgaven daalden voornamelijk omdat er ten
aanzien van de vastgoedportefeuille buitenland minder investeringen en uitgaven voor onderhoud
plaatsvonden. Vanwege de oploop van de bezuinigingsopdracht is hier sprake van een incidenteel
verschijnsel en niet van een structurele tendens.
5

