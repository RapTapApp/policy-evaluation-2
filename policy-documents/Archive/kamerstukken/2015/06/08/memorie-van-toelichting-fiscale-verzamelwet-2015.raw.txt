 
 
Wijziging van enkele belastingwetten en 
enige andere wetten (Fiscale verzamelwet 
2015) 
 
Memorie van toelichting 
 
Inhoudsopgave 
 
I. ALGEMEEN ...................................................................................................................... 2 
1. Inleiding ......................................................................................................................... 2 
2. Toelichting op enkele wijzigingen ....................................................................................... 2 
2.1. Rentekorting personeelslening ........................................................................................ 2 
2.2. Afschaffen van banksparen voor uitvaartkosten ................................................................ 4 
2.3. Bronheffing Luxemburg ................................................................................................. 4 
2.4. Houdsterverliesregeling ................................................................................................. 4 
2.5. Dividendbelasting ......................................................................................................... 5 
2.6. Teruggaafregeling BPM bij export van motorrijtuigen ........................................................ 5 
2.7. Doorwerking aanpassingen nihiltarief motorrijtuigenbelasting ............................................. 5 
2.8. Belasting op leidingwater ............................................................................................... 6 
2.9. Energiebelasting ........................................................................................................... 6 
3. Overige aspecten ............................................................................................................. 6 
3.1. Budgettaire aspecten .................................................................................................... 6 
3.2. EU-aspecten ................................................................................................................. 7 
3.3. Uitvoeringskosten Belastingdienst ................................................................................... 7 
3.4. Gevolgen voor bedrijfsleven en burger ............................................................................ 8 
3.5. Inwerkingtreding .......................................................................................................... 8 
II. Artikelsgewijze toelichting ................................................................................................ 9 
 
 1 

 
zonder die renteaftrek deels in de vierde tariefschijf zou vallen. Er is echter voor gekozen om de 
nihilwaardering ook af te schaffen in de gevallen dat het inkomen (met of zonder de renteaftrek) 
niet (deels) in de vierde schijf valt. Het is namelijk uitvoeringstechnisch gezien niet mogelijk om 
een onderscheid te maken tussen de situaties waarin sprake is van een tariefvoordeel en de 
situaties waarin dat niet het geval is. 
Gekozen is voor een vormgeving van de maatregel die de bestaande processen in het loondomein 
en bij financiële instellingen zo veel mogelijk ongemoeid laat en voor de Belastingdienst goed 
uitvoerbaar is. Daarom wordt de nihilwaardering in de loonsfeer opgeheven. Daartoe zullen de 
bepalingen omtrent de nihilwaardering in de Uitvoeringsregeling loonbelasting 2011 vervallen. 
Tevens wordt geregeld dat het eigenwoningrentevoordeel niet als eindheffingsbestanddeel kan 
worden aangewezen.  
 
Het rentevoordeel wordt gevormd door het verschil tussen de afgesproken rente en de waarde in 
het economische verkeer (de rente voor een vergelijkbare lening in de markt). Vanwege het 
arbeidsvoorwaardelijke karakter weten werkgevers in de regel het beste hoe groot het 
rentevoordeel is, in het bijzonder in het geval het verstrekken van leningen bedrijfseigen is. 
Werkgevers geven nu via de loonaangifte door dat een werknemer een personeelslening heeft. Dit 
gegeven zal worden vervangen door de rentevoordelen die bij de werknemer tegen het tabeltarief 
verloond zijn. 
 
Met de bankensector is overleg gevoerd over de voorgenomen maatregel. Daaruit is onder meer 
als aandachtspunt naar voren gekomen dat er sprake kan zijn van een gedurende het jaar 
wisselend(e) rente(voordeel) zoals zich dat voordoet bij annuïtaire leningen en bij leningen met 
een variabele rente. Ter vergemakkelijking van de uitvoering zal daarbij worden toegestaan om het 
in aanmerking te nemen rentevoordeel gelijkmatig over het jaar te verdelen. Deze 
tegemoetkoming zal in lagere regelgeving nader worden uitgewerkt. 
 
Het door de werkgever individueel verloonde rentevoordeel zal in de vooringevulde aangifte 
inkomstenbelasting (IB) worden opgenomen. Aangezien de werkgever niet altijd kan bepalen welk 
deel van het rentevoordeel kan worden aangemerkt als aftrekbare eigenwoningrente en in dat 
geval zekerheidshalve het gehele rentevoordeel tegen het tabeltarief zal verlonen, zal aan de hand 
van aanvullende vragen in de aangifte IB de mate van aftrekbaarheid van dit rentevoordeel worden 
bepaald. Samen met de informatie over betaalde rente zoals nu al verstrekt wordt door financiële 
instellingen en die ook in de aangifte wordt ingevuld, kan aldus het bedrag van de in aanmerking 
te nemen eigenwoningrente worden vastgesteld. 
Het in aanmerking nemen van het rentevoordeel in het loon leidt ook tot verhoging van het loon 
voor de sociale verzekeringen, voor zover het loon nog niet boven het maximumpremieloon lag. 
Daarmee stijgt de grondslag voor de heffing van premies werknemersverzekeringen en 
inkomensafhankelijke bijdrage Zorgverzekeringswet, alsmede de grondslag voor de berekening van 
het dagloon. Bij verrekening van inkomsten uit dienstbetrekking met een lopende uitkering wordt 
ook het rentevoordeel verrekend; dit kan leiden tot een lagere uitkering. Deze effecten treden 
onmiddellijk in na inwerkingtreding van de wet. Over de gevolgen voor de uitkeringen zal door het 
 3 

 
aangemerkt, waardoor de aftrekbeperking in die gevallen niet geldt. Bovendien ontstaat de 
mogelijkheid om, door het tijdstip van aankoop, oprichting, verkoop of liquidatie te plannen, de 
regeling in die jaren te omzeilen. Daarom wordt reparatie voorgesteld. Inwerkingtreding is voorzien 
per 1 januari 2016. De maatregel voorkomt een structurele budgettaire derving. In 2015 is echter 
nog wel sprake van een incidentele budgettaire derving van € 30 miljoen. Dit wordt toegelicht in de 
paragraaf over de budgettaire aspecten.  
 
2.5. Dividendbelasting 
De teruggaafprocedure in de dividendbelasting voorziet in een teruggave van dividendbelasting die 
is ingehouden ten laste van niet aan de vennootschapsbelasting onderworpen rechtspersonen, 
waaronder ook overheidslichamen. Deze teruggaafprocedure wordt uitgebreid voor 
publiekrechtelijke rechtspersonen en privaatrechtelijke overheidslichamen die op grond van de in 
5
het wetsvoorstel Wet modernisering Vpb-plicht overheidsondernemingen opgenomen bepalingen 
weliswaar belastingplichtig zijn, maar waarbij een aandelenbelang is toe te rekenen aan het 
objectief vrijgestelde deel van de onderneming. De teruggaafprocedure wordt aldus ook voor deze 
gevallen mogelijk gemaakt. De omvang van de groep lichamen die van de teruggaafprocedure 
gebruik kan maken verandert door de voorgestelde wijziging niet. Met de voorgestelde wijziging 
wordt slechts bewerkstelligd dat een groep lichamen die als gevolg van de per 1 januari 2016 te 
moderniseren Vpb-plicht voor overheidsondernemingen geen gebruik meer zouden kunnen maken 
van de teruggaafprocedure van de dividendbelasting, na 1 januari 2016 alsnog van de 
teruggaafprocedure gebruik kunnen blijven maken. De voorgestelde wijziging voorkomt voor deze 
lichamen een liquiditeitsnadeel. 
 
2.6. Teruggaafregeling BPM bij export van motorrijtuigen 
De teruggaafregeling bij export van motorrijtuigen van de belasting van personenauto’s en 
motorrijwielen (BPM) wordt zodanig aangepast dat de BPM-teruggaaf alleen wordt verleend indien 
het geëxporteerde motorrijtuig, overeenkomstig de Richtlijn inzake de kentekenbewijzen van 
motorvoertuigen (Richtlijn 1999/37/EG), duurzaam is ingeschreven in een andere EU-lidstaat of in 
een andere staat die partij is bij de Europese Economische Ruimte (EER). Dit werpt een drempel op 
tegen het ten onrechte verkrijgen van een teruggaaf bij export naar een land buiten de EU/EER via 
een bijvoorbeeld tijdelijke registratie in een land binnen de EU/EER.  
 
2.7. Doorwerking aanpassingen nihiltarief motorrijtuigenbelasting 
Als gevolg van het Belastingplan 2015 zal met ingang van 1 januari 2016 voor personenauto’s met 
een CO -uitstoot van 0 gram per kilometer een nihiltarief in de motorrijtuigenbelasting (MRB) 
2
worden ingevoerd. Het nihiltarief dat geldt tot en met 31 december 2015 voor personenauto’s met 
een CO -uitstoot van niet hoger dan 50 gram per kilometer, wordt daarmee voor nulemissie-auto’s 
2
(met een CO -uitstoot van 0 gram per kilometer) voortgezet. Abusievelijk is in het Belastingplan 
2
2015, in tegenstelling tot de situatie die geldt tot 1 januari 2016, dat nihiltarief alleen geregeld 
voor personenauto’s en niet ook voor bestelauto’s, motorrijwielen en nog een aantal andere, meer 
                                                      
5
 Het bij koninklijke boodschap van 16 september 2014 ingediende voorstel van wet tot wijziging van de Wet op de 
vennootschapsbelasting 1969 en enige andere wetten in verband met de modernisering van de vennootschapsbelastingplicht voor 
overheidsondernemingen (Wet modernisering Vpb-plicht overheidsondernemingen) (Kamerstukken 34 003). 
 5 

 
derving van € 1 miljoen. Na 2016 zijn de budgettaire consequenties mede afhankelijk van de nog 
te maken keuzes in de Autobrief 2.0. 
De afschaffing van de nihilwaardering van het rentevoordeel op personeelsleningen leidt tot een 
budgettaire opbrengst van € 1 miljoen in 2016 oplopend tot € 9 miljoen structureel. 
 
3.2. EU-aspecten 
In de energiebelasting wordt als voorwaarde voor het verlaagde tarief op aardgas voor de 
glastuinbouw opgenomen, dat het aardgas niet wordt gebruikt door een bedrijf in moeilijkheden in 
de zin van de Europese richtsnoeren op dit punt. Daarmee wordt – mede op aandringen van de 
Europese Commissie – invulling gegeven aan het verbod in de Richtsnoeren staatssteun ten 
behoeve van milieubescherming en energie 2014-2020 (PbEU 2014, C200) om milieu- en 
energiesteun te verlenen aan ondernemingen in moeilijkheden. Met betrekking tot de teruggaaf 
van energiebelasting ten behoeve van energie-intensieve bedrijven, wordt de verwijzing naar de 
8
algemene groepsvrijstellingsverordening uit 2008 geactualiseerd, in verband met de vervanging 
9
van die verordening in 2014. 
 
3.3. Uitvoeringskosten Belastingdienst 
De in dit wetsvoorstel opgenomen maatregelen kunnen tijdig door de Belastingdienst worden 
geïmplementeerd. De maatregelen zijn uitvoerbaar en handhaafbaar. De maatregel ten aanzien 
van de rentekorting op personeelsleningen brengt uitvoeringskosten met zich mee van € 390.000 
in 2015, € 350.000 in 2016 en € 665.000 structureel voor de jaren erna. Deze uitgaven zullen 
worden ingepast binnen de begroting van Financiën (IX). De incidentele gevolgen voor de 
uitvoeringskosten van de Belastingdienst van de overige maatregelen in dit wetsvoorstel zijn 
geraamd op € 50.000. Deze uitvoeringskosten worden verwerkt bij de budgettaire besluitvorming 
in het voorjaar van 2015. 
 
De maatregel ten aanzien van de rentekorting voor personeelsleningen vergt nog dit jaar een 
aanpassing van de ICT. Tevens dient over deze wijziging tijdig vooraf te worden gecommuniceerd. 
De structurele kosten vloeien voort uit het toezicht dat nodig is vanwege het betrekken van de 
rentekorting in de heffing. De voorgenomen wijziging van de innovatiebox – deze maatregel wordt 
verder toegelicht in de artikelsgewijze toelichting - vergt aanpassing van de aangifte 
vennootschapsbelasting, de toelichting op de aangifte en het bijbehorende geautomatiseerde 
systeem. De voorgestelde reparatie van de houdsterverliesregeling vennootschapsbelasting heeft 
geen gevolgen voor de uitvoering, omdat hiermee wordt beoogd alsnog de situatie te bereiken 
zoals die bij de wetswijziging van 2003 voor ogen stond. Voor de per 1 januari 2016 
vennootschapsbelastingplichtige overheidsondernemingen waarbij een aandelenbelang is toe te 
rekenen aan het objectief vrijgestelde deel van de onderneming, wordt voorzien in een 
mogelijkheid van teruggaaf. Deze zal gezien de verwachte relatief geringe aantallen door de 
Belastingdienst in een handmatig proces worden uitgevoerd. Voor de verruiming van de faciliteit 
                                                      
8
 Verordening (EG) nr. 800/2008 van de Commissie van 6 augustus 2008 waarbij bepaalde categorieën steun op grond van de artikelen 
87 en 88 van het Verdrag met de gemeenschappelijke markt verenigbaar worden verklaard (de algemene groepsvrijstellingsverordening) 
(PbEU 2008, L 214). 
9
 Verordening (EU) nr. 651/2014 van de Commissie van 17 juni 2014 waarbij bepaalde categorieën steun op grond van de artikelen 107 
en 108 van het Verdrag met de interne markt verenigbaar worden verklaard (PbEU 2014, L 187). 
 7 

 
 
II. ARTIKELSGEWIJZE TOELICHTING 
 
 9 

