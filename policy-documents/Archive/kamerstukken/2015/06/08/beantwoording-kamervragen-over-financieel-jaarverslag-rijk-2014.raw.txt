 
Vragen aan de regering over Financieel Jaarverslag Rijk 2014 
 
Vraag 1 
Hoe verhouden de sociale fondsen zich tot de begrotingskaders? 
 
Antwoord 1 
De uitgaven van tot de collectieve sector behorende sociale fondsen vallen onder de 
uitgavenkaders (begrotingsregel 3). De premiebetalingen van bedrijven en huishoudens  ter 
financiering van de uitgaven van sociale fondsen behoren tot de inkomstenkant van de begroting 
(begrotingsregel 2). Ter voorkoming van boekhoudkundige dubbeltellingen zijn de overdrachten 
tussen rijksoverheid en sociale fondsen (zoals rijksbijdragen en rentebetalingen) niet relevant voor 
de begrotingskaders (begrotingsregel 13). 
 
Vraag 2 
Hoe hoog was het bbp in euro’s in de afgelopen 10 jaar? 
 
Antwoord 2 
Tabel 1 toont de hoogte van het bruto binnenlands product (bbp) in lopende prijzen voor de jaren 
2005 tot en met 2014. 
 
Tabel 1. Hoogte bbp (in nominale miljarden euro’s) in de periode 2005 – 2014 
 
Jaar euro’s (miljarden) jaar euro’s (miljarden) 
2005 541 2010 632 
2006 573 2011 643 
2007 609 2012 641 
2008 636 2013 643 
2009 618 2014 655 
Bron: CBS Statline Nationale Rekeningen 
 
Vraag 3 
Kan de regering aangeven hoe de uitgaven van de Rijksoverheid zijn opgebouwd per departement? 
 
Antwoord 3 
De uitgaven van de Rijksoverheid per departement staan in bijlage 1: Rijksrekening van de 
uitgaven en ontvangsten op pagina 68 van het Financieel Jaarverslag van het Rijk 2014. 
 
Vraag 4 
Wat is het verschil tussen de uitgaven van de centrale overheid in de tabel op bladzijde 3 tot de 
uitgaven in tabel 2.1.1? Welke uitgaven vallen buiten de kaders? 
 
Antwoord 4 
Het verschil tussen de uitgaven van de centrale overheid in de figuur op pagina 3 (259,0 miljard 
euro) en de totale netto uitgaven in tabel 2.1.1 op pagina 20 (248,5 miljard euro) komt doordat de 
gasbaten (10,5 miljard euro) op pagina 2 en 3, in tegenstelling tot de rest van het Financieel 
Jaarverslag van het Rijk 2014, niet bij de uitgaven, maar bij de inkomsten zijn meegenomen. Deze 
afwijkende presentatie is toegelicht op pagina 2 bij de gasbaten. 
 
Vraag 5 
Hoe hoog is de economische groei in 2014? Er wordt gesproken over 0,8% en 0,9%? 
 
 
 
 
 

 
 
 
Vraag 8 
Wat is de ontwikkeling van het begrotingstekort (in %) in de afgelopen 20 jaar (uitgesplitst naar 
centrale overheid, decentrale overheid en totaal)? 
 
Antwoord 8 
 
Overheidssaldo in % van het bbp 
        
Sectoren 1995* 1996* 1997* 1998* 1999* 2000* 2001* 2002* 2003* 2004* 
Overheid -8,6 -1,7 -1,3 -0,9 0,3 1,9 -0,4 -2,1 -3,0 -1,8 
Centrale overheid -7,9 -1,4 -2,1 -1,2 -0,9 0,4 -0,3 -1,2 -2,7 -1,6 
Lokale overheid 0,0 0,2 0,8 0,0 0,1 0,0 -0,2 -0,5 -0,4 -0,3 
Socialezekerheidsfondsen -0,7 -0,5 0,0 0,3 1,1 1,5 0,1 -0,4 0,0 0,2 
Bron: CBS Statline 
 
          
Overheidssaldo in % van het bbp 
        
Sectoren 2005* 2006* 2007* 2008* 2009* 2010* 2011 2012** 2013* 2014* 
Overheid -0,3 0,2 0,2 0,2 -5,5 -5,0 -4,3 -4,0 -2,3 -2,3 
Centrale overheid 0,1 0,8 0,5 0,4 -3,2 -3,7 -2,6 -2,9 -0,8 -1,1 
Lokale overheid -0,3 -0,3 -0,4 -0,7 -0,8 -1,1 -0,7 -0,5 -0,3 -0,3 
Socialezekerheidsfondsen -0,1 -0,3 0,0 0,5 -1,4 -0,3 -1,0 -0,6 -1,2 -0,9 
Bron: CBS Statline 
          
 
Vraag 9 
De contractloonontwikkeling (1,1%) is gematigder dan verwacht bij Miljoenennota 2014 (1,5%). 
Wat verklaart dat lonen achterblijven bij de economische groei? 
 
Antwoord 9 
In 2014 zijn de contractlonen in de marktsector met 1,1% gestegen (zie tabel 2.1.2 op pagina 21 
van het FJR). De geraamde stijging van de contractlonen in de marktsector voor 2014 bedroeg 
1,5% in de Miljoenennota 2014. 
 
De lagere stijging van het algemene prijspeil (inflatie) speelt een belangrijke rol bij deze bijstelling. 
In de Miljoenennota 2014 werd een inflatie (consumentenprijsindex) van 2,1% geraamd, de 
realisatie zoals in het Financieel Jaarverslag is opgenomen bedroeg 1,0% in 2014.  
 
Vraag 10 
Kunt u aangeven hoe hoog het bbp over 2014 was (1) voor en na de bronnenrevisie CBS en  (2) 
voor en na ESA 2010? Hoe hoog wordt verwacht dat het bbp in 2015 voor en na revisie bni en bbp 
van het CBS zal zijn? Wat betekende dit voor het BNI per aanpassing en voor het EMU-saldo en –
schuld (graag per onderdeel aangeven: bronnenrevisie CBS, ESA 2010 en revisie bni/bbp)? 
 
Antwoord 10 
Het CBS heeft voor het verslagjaar 2010 een uitvoerige analyse gemaakt van de effecten als 
gevolg van de invoering van de ERS 2010 richtlijnen en van de bronnenrevisie. Deze rapportage is 
beschikbaar op de website van het CBS: 
http://www.cbs.nl/nl-NL/menu/themas/macro-economie/methoden/dataverzameling/revisie-
2010/2014-revisie-nr-2010-art.htm 
 

 
EMU-saldo (in procenten bbp) 2014 
Letland -1,4 
Litouwen -0,7 
Luxemburg 0,6 
Hongarije -2,6 
Malta -2,1 
Nederland -2,3 
Oostenrijk -2,4 
Polen -3,2 
Portugal -4,5 
Roemenië -1,5 
Slovenië -4,9 
Slowakije -2,9 
Finland -3,2 
Zweden -1,9 
Verenigd Koninkrijk -5,7 
Bron: Eurostat, actualisatie 21-04-2015 
 
Vraag 13 
Kan de regering uitleggen wat de regels zijn voor lastenverlichting binnen en buiten de middellange 
termijn doelstelling van het structurele saldo? 
 
Antwoord 13 
Ten aanzien van het feitelijke tekort geldt nog steeds de norm van 3%. Daarnaast stelt de 
preventieve arm, waarin Nederland zich bevindt sinds het ontslag uit de 
buitensporigtekortprocedure in 2014, eisen ten aanzien van het structureel saldo. Dat dient in lijn 
te zijn met de middellangetermijndoelstelling (MTO) van -0,5%. Op basis van het CEP 2015 voldoet 
Nederland in 2015 en 2016 met een structureel saldo van -0,5% aan de MTO.  
 
De Europese Commissie heeft op 13 januari jl. een mededeling gepubliceerd over flexibiliteit in het 
Stabiliteits- en Groeipact. Lidstaten in de preventieve arm kunnen hierin onder bepaalde 
voorwaarden afwijken van de MTO of het pad naar de MTO toe. Voor lidstaten in de preventieve 
arm die structurele hervormingen doorvoeren, bestaat de structurelehervormingsclausule. Deze 
biedt aan lidstaten die hervormen de mogelijkheid om tijdelijk af te wijken van de MTO wanneer dit 
bijdraagt aan de houdbaarheid van de overheidsfinanciën op de lange termijn. De aangekondigde 
belastingstelselherziening zou afhankelijk van de vormgeving aan de eisen van deze clausule 
kunnen voldoen. Indien als gevolg van de stelselherziening in de eerste jaren een te grote 
afwijking van de MTO-doelstelling voor het structureel saldo zou resulteren, en de stelselherziening 
voldoet aan de eisen die aan de clausule worden gesteld, zal een beroep worden gedaan op de 
structurelehervormingsclausule in het Stabiliteits en Groeipact. In dat geval zal het kabinet 
wanneer de stelselherziening nader is uitgewerkt de benodigde informatie aan de Commissie 
verstrekken. De Commissie beoordeelt of het verzoek zal worden toegekend. 
 
Vraag 14  
Klopt het dat het houdbaarheidsoverschot van 0,4% bbp omslaat in een tekort van maar liefst 
5,2% bbp, zodra er gerekend wordt met realistische aannames over de groei van de zorgkosten? 
Waarom wordt de berekening met de realistische aanname dan niet standaard gepresenteerd als 
de daadwerkelijke stand van de houdbaarheid van de overheidsfinanciën? Waarom wordt een 
houdbaarheidscijfer met onrealistische aannames überhaupt gepresenteerd? 
 
 
 
 

 
De in het overzicht gepresenteerde bedragen zijn op basis van historische reeksen. Dit wil zeggen 
dat de bedragen behorend bij de maatregelen aansluiten op de bedragen die zijn opgenomen in de 
verschillende akkoorden. Dit komt de herkenbaarheid ten goede, op deze wijze telt het totaal van 
de maatregelen exact op tot de verwachte EMU-saldoverbetering uit de verschillende akkoorden 
(de EMU-saldoverbetering uit het aanvullend pakket telt bijvoorbeeld op tot de bekende 6 mld. 
euro).  
 
Onderstaande tabel presenteert de uitsplitsing van het resterende miljard aan verwachte EMU-
saldoverbetering dat vanaf 2015 nog moet worden gerealiseerd. Het betreft hier EMU-
saldoverbetering via zowel vermindering van uitgaven als verhoging van lasten. 
 
Nog niet gerealiseerde maatregelen    2015 2016 2017 
       
Regeerakkoord Rutte-Asscher      
Snellere verhoging AOW leeftijd (reeds aangenomen)     -70 -160 
AOW premies door 65 en 66 jarigen     -25 -55 
Doorberekenen kosten strafzaken en detentie aan veroorzaker   -60 -60 -60 
Afromen kansspelbelasting   -35 -38 -41 
       
Aanvullend pakket (incl. begrotingsafspraken 2014)      
AO-tegemoetkoming  -165 -158 -150 
Prikkelwerking inkomensdeel WWB/aanscherpen alimentatie  -140 -180 -180 
Bestrijding schijnconstructies  -100 -100 -100 
Totaal   -500 -631 -746 
 
Voor een aantal van de nog niet gerealiseerde maatregelen ligt reeds wetgeving in de Kamers, dit 
geldt bijvoorbeeld voor de afromen kansspelbelasting (Tweede Kamer) en de maatregel snellere 
verhoging AOW-leeftijd (het voorstel is inmiddels, d.d. 2-6, aangenomen door de Eerste Kamer). 
Voor een aantal andere maatregelen geldt dat deze al deels zijn ingevuld maar voor een ander 
gedeelte nog wetgeving aan de Kamers moet worden verzonden. Dit geldt bijvoorbeeld voor de 
verlaging van de AO-tegemoetkoming, waarvoor de Kamers nog dit jaar een voorstel zullen 
ontvangen. 
 
Het kabinet is gecommitteerd aan het Regeerakkoord en daarop volgende begrotingsakkoord. Het 
realiseren van de voorgenomen maatregelen is daar een onderdeel van. Mocht er reden zijn om af 
te wijken van te nemen maatregelen of sprake zijn van vertraging dan wordt dit alternatief gedekt 
en de Kamers hierover geïnformeerd. Zo vindt bijvoorbeeld de maatregel aanscherpen alimentatie 
geen doorgang omdat deze na overleg met het veld niet uitvoerbaar bleek. De aanscherping van 
de prikkelwerking inkomensdeel WWB is een jaar uitgesteld. Deze afwijkingen van het 
begrotingsakkoord zijn alternatief gedekt en aan de Kamer gemeld in de Miljoenennota 2015. 
 
Vraag 17 
Hoe verhoudt de openstaande één miljard euro voor 2017 zich tot de conclusie van de Algemene 
Rekenkamer dat de taakstelling bij het Rijk moeilijk haalbaar oogt? Zit de beoogde 4,1 mld als 
gerealiseerd in de cijfers voor 2017? 
 
Vraag 18 
Kunt u verklaren waarom de realisatie van de taakstelling die oploopt tot 4,1 miljard euro van de 
materiële en personele uitgaven achterblijft volgens de Algemene Rekenkamer? 
 
Antwoord 17 en 18 
Maatregelen worden in het overzicht in het FJR als afgerond beschouwd indien de beide Kamers 
hebben ingestemd met bijbehorende wetgeving. In het overzicht in het FJR is maatregel A1, 
 

 
 
In 2014 zijn de uitgaven aan externe inhuur gestegen met 92 miljoen euro. Deze stijging is 
voornamelijk toe te schrijven aan de hogere inhuur bij de ministeries van BZK en Defensie met 
respectievelijk 40 en 22 miljoen euro. Bij het ministerie van BZK zit de grootste toename bij de 
shared service organisatie SSC-ICT Haaglanden, vanwege de overkomst van het voormalige 
Gemeenschappelijk Dienstencentrum ICT (GDI). Over deze en andere toenames van de uitgaven 
voor externe inhuur van BZK in 2014 en de noodzaak hiertoe, bent u reeds bij brief van 24 april 
2014 (33 750, nr. 55) vooraf geïnformeerd. (zie ook de departementale jaarverslagen 2014 van 
BZK en Defensie). 
De uitgaven externe inhuur van de rijksoverheid blijven in 2014 met 9,7% onder de norm van 10% 
van de totale personele uitgaven.  
 
Vraag 21 
Bij welke departementen stijgen de apparaatsuitgaven gedurende deze kabinetsperiode? 
 
Antwoord 21 
De apparaatsuitgaven van de departementen bestaan uit de uitgaven van het kernministerie, van  
baten-lastenagentschappen en van de Shared Service Organisaties die onder dat ministerie vallen. 
Vergeleken zijn de apparaatsuitgaven over het eerste jaar van dit kabinet (2013) met de 
apparaatsuitgaven die voor het laatste jaar zijn voorzien (2017). 
 
Alle departementen hebben in 2017 minder apparaatsbudget beschikbaar dan de gedane uitgaven 
in 2013. Alleen het ministerie van AZ heeft hogere uitgaven door een stijging van de 
apparaatsuitgaven. Deze stijging hangt samen met het samenbrengen van communicatie-
activiteiten van de departementen in de Dienst Publiek en Communicatie. Tegenover deze stijging 
staat een daling van die uitgaven bij de andere departementen.   
 
Vraag 22 
Kan de regering aangeven wanneer er sprake is van ruilvoetmeevaller en een ruilvoettegenvaller? 
Is er een definitie van de ruilvoet? 
 
Antwoord 22 
De ruilvoet is de relatieve prijsontwikkeling van de collectieve sector ten opzichte van de markt. 
Deze definitie is afgeleid van de externe ruilvoet die de prijs(ontwikkeling) weergeeft van de export 
van goederen en diensten t.o.v. de invoer.  Wanneer de relatieve prijs van de collectieve uitgaven 
minder sterk stijgt dan waarmee bij het opstellen van het regeerakkoord werd gerekend is er 
sprake van een ruilvoetmeevaller. Uitgaande van vaste reële uitgavenkader is er dan een grotere 
volumestijging van de collectieve uitgaven mogelijk dan waarvan bij de start van het kabinet werd 
uitgegaan.  
De reële uitgavenkaders worden vastgesteld door het uitgavenniveau bij Regeerakkoord te defleren 
met de geraamde prijsontwikkeling van de markt. Hiervoor wordt de prijs Nationale Bestedingen 
(pNB) gebruikt. Daarna wordt het reële uitgavenkader geïndexeerd met de actuele 
prijsontwikkeling (pNB) tot een nominaal uitgavenkader. Wanneer de prijs nationale bestedingen 
harder stijgt dan eerder verwacht, wordt het nominale uitgavenkader opwaarts aangepast.  
De uitgaven die onder het uitgavenkader vallen worden geïndexeerd met de loon- en 
prijsontwikkelingen van de collectieve sector (loon- en prijsbijstelling). Wanneer deze lonen en 
prijzen harder stijgen dan verwacht bij Regeerakkoord, worden de uitgaven onder het 
uitgavenkader opwaarts aangepast. 
Het effect van het saldo van de kaderaanpassing en de loon- en prijsbijstelling is de zogenoemde 
ruilvoetontwikkeling. Wanneer de opwaartse kaderaanpassing hoger is dan de aanpassing van de 
loon- en prijsbijstelling is sprake van een ruilvoetmeevaller. Het uitgavenkader is dan immers 
hoger dan de onderliggende uitgaven, waardoor ruimte ontstaat. Omgekeerd is sprake van een 
ruilvoettegenvaller wanneer de opwaartse aanpassing in de loon- en prijsbijstelling hoger is dan de 
kaderaanpassing. In dat geval zijn de uitgaven hoger dan het uitgavenkader. 
 

 
Daarnaast is een meevaller verwerkt als gevolg van gewijzigde economische ramingen van de 
Europese Commissie, waardoor de Nederlandse economie relatief minder snel groeit dan andere 
Europese economieën. Verder is het definitieve resultaat van de onderhandelingen over Meerjarig 
Financieel Kader ingeboekt. Samen verlagen deze mutaties de Nederlandse afdrachten in 2014 met 
286 miljoen euro.  
 
Miljoenennota 2015 – ontwerpbegroting Buitenlandse Zaken 2015 
In de raming bij Miljoenennota 2015 zijn het surplus over de EU-begroting van 2013, nieuwe 
economische inzichten van de Europese Commissie en extra boete-inkomsten verwerkt. De totale 
mutatie betrof een meevaller van 165 miljoen euro. 
 
Najaarsnota 2014 – tweede suppletoire begroting Buitenlandse Zaken 2014 
Bij Najaarsnota 2014 is de naheffing op basis van de herziening van de grondslagen van de btw- 
en bni-afdrachten verwerkt. De naheffing bedroeg netto 642,7 miljoen euro, waarvoor Nederland in 
2014 een bruto betaling van 1.103 miljoen euro heeft voldaan (de terugontvangst vindt plaats in 
5
2015).  
 
Financieel Jaarverslag van het Rijk 2014 – slotwet Buitenlandse Zaken 2014 
In de Kamerbrief van 26 mei 2015 is de toelichting opgenomen bij de mutaties in de Nederlandse 
6
afdrachten die bij Slotwet zijn verwerkt. Het betreft naast het verwerken van enkele realisaties het 
verwerken van het akkoord over de aanvullende begrotingen over 2014. Omdat de Raad en het 
Europees Parlement pas begin december een akkoord bereikten over de aanvullende begrotingen 
voor 2014, zijn de budgettaire effecten van dit akkoord doorgeschoven naar het jaar 2015. 
Onderdeel van het pakket waren additionele inkomsten voor de EU- begroting die leiden tot lagere 
afdrachten bij de lidstaten. Deze lagere afdrachten waren reeds verwerkt in de raming van de 
Nederlandse afdrachten voor 2014 en zijn doorgeschoven naar 2015. 
 
Vraag 24 
Kunt u per aanvullende begroting die in 2014 door de EU zijn ingediend aangeven welke kosten dit 
voor Nederland met zich mee heeft gebracht? 
 
Antwoord 24 
De begrotingsautoriteit, bestaande uit Raad en Parlement, heeft in 2014 in totaal zeven 
aanvullende begrotingen aanvaard. Deze aanvaarde aanvullende begrotingen zijn gepubliceerd in 
het Publicatieblad van de EU (L 204 van 11 juli 2014 en L73 van 17 maart 2015). De twee 
aanvullende begrotingen met het grootste effect op de Nederlandse EU-afdrachten zijn een 
aanvullende begroting in verband met m.n. hogere uitgaven voor cohesiebeleid en hogere boete-
inkomsten (aanvullende begroting 2) en een aanvullende begroting in verband met m.n. herziening 
van de BTW/BNI-grondslagen in voorgaande jaren (aanvullende begroting 5). De volgende tabel 
geeft een overzicht van deze aanvullende begrotingen en het effect op de Nederlandse EU-
afdrachten.  
 
Aanvullende begrotingen 2014  
Effect NL EU-afdrachten 
  Omschrijving 
(in mln euro) 
1  Budgetneutrale aanpassing van de begroting n.v.t. 
Hogere uitgaven (m.n. structuurfondsen) van 3,5 miljard euro en hogere 
2  +100 
boete-inkomsten van 1,4 mld  
                                                
5
 Zie hiertoe: http://www.rijksbegroting.nl/2014/uitvoering/najaarsnota  
6
 Zie hiertoe: http://www.rijksoverheid.nl/ministeries/fin/documenten-en-
publicaties/kamerstukken/2015/05/26/kamerbrief-toelichting-slotwet-2014-bij-verantwoording-nederlandse-
afdrachten-aan-de-europese-unie.html  
 

 
departement. Technisch gezien betekent dit een verlaging van het uitgavenkader (van het 
begrotingstotaal van het desbetreffende ministerie) in de jaren waarin een kasbudget voorhanden 
is en een per saldo even grote verhoging van het uitgavenkader (van het begrotingstotaal van het 
desbetreffende ministerie) in de jaren waar een beschikbaarheidvergoeding nodig is. 
 
In 2013 zijn aanvullende maatregelen genomen uit hoofde van begrotingsregel 5: Europese 
begrotingsafspraken zijn leidend. De verwerking van de maatregelen uit het 6-miljardpakket en 
Begrotingsafspraken 2014 leidden ertoe dat de uitgaven op een ander niveau lagen dan het 
uitgavenkader. De hoogte van het uitgavenkader is hierop aangepast, waardoor werd aangesloten 
bij het nieuwe uitgavenniveau. Hierdoor werd de (disciplinerende) werking van het uitgavenkader 
geborgd. De aanpassing van het uitgavenkader volgde toen direct uit het besluit tot het nemen van 
aanvullende maatregelen. 
Verder stelt begrotingsregel 10 dat in uitzonderlijke omstandigheden compensatie tussen de 
afzonderlijke uitgavenkaders plaats mag vinden indien de Ministerraad daartoe besluit. 
 
Vraag 26 
Wat is de aanleiding geweest voor de kaderaanpassing door een schuif van 1,8 miljard euro van 
het kader SZA naar het kader RBG-eng? 
 
Vraag 27 
In hoeverre gaat het hier om een incidentele schuif en wanneer wordt deze weer terug gedraaid? 
 
Antwoord 26 en 27 
In 2013 zijn alle kaders herijkt naar aanleiding van het bezuinigingspakket in de 
Begrotingsafspraken 2014. Het kader SZA is toen aangepast voor de maatregelen uit het 
aanvullend pakket en de daarmee samenhangende correctie als gevolg van de overheveling van de 
ouderenkorting. Daarnaast werden macro-economische mutaties, vooral als gevolg van de 
oplopende werkloosheid, en een aantal overige mutaties (zoals kasschuiven) verwerkt in de stand 
van het SZA-kader in 2013.  
In het debat over de Voorjaarsnota 2014 is in antwoord op vragen van het CDA en de PVV aan de 
Tweede Kamer toegezegd om het kader SZA te verlagen. Door deze kaderaanpassing is het 
uitgavenkader verlaagd met het bedrag waarvoor het na de Begrotingsafspraken 2014 is verhoogd, 
gecorrigeerd voor het SZA-deel van het sociaal akkoord en het SZA-deel van de bezuinigingen bij 
de Begrotingsafspraken 2014. Aangezien de kaderaanpassing reeds een correctie op een eerdere 
herijking van de kaders is, wordt deze niet nogmaals teruggedraaid. 
 
Vraag 28 
Wat is de oorzaak van de meevaller in de dividenduitkering uit staatsdeelnemingen? Kunt u een 
meerjarig overzicht geven voor de periode 2010-2014 van de begrote dividenden en de 
gerealiseerde dividenden? 
 
Antwoord 28 
In 2014 is sprake van een meevaller bij de dividenden door hoger dan verwachte dividend-
uitkeringen van TenneT, UCN, Gasunie en Schiphol. Daarnaast wordt op portefeuilleniveau 
rekening gehouden met risico’s bij de verschillende staatsdeelnemingen. Deze risico’s hebben zich 
niet voorgedaan waardoor de dividendontvangsten hoger zijn dan geraamd. 
 
Dividenden en afdrachten Raming Rijksbegroting Realisatie Jaarverslag 
2010 493.555 735.920 
2011 357.060 525.649 
2012 326.460 412.510 
2013 355.322 677.986 
2014 493.497 764.637 
 

 
Sinds 2012 biedt het beleid de mogelijkheid de looptijd niet om te zetten naar een looptijd van 7 
jaar. In de periode 2012-2014 is voor een groot gedeelte van de staatsleningen met een looptijd 
langer dan 10 jaar de looptijd niet omgezet naar een looptijd van 7 jaar. Hierdoor wordt de rente 
voor een lange periode vastgelegd. Dit is bevorderlijk voor de stabiliteit van de begroting. Er is een 
reële kans dat het nadeel van hogere rentekosten in de eerste 7 jaar goed wordt gemaakt in de 
resterende looptijd van de betreffende staatsleningen. Dit kan als na 7 jaar de 7-jaarsrente 
voldoende gestegen is.   
 
Vraag 34 
Wordt de lagere rentestand meegewogen in sturen op de duration van de staatsschuld? Er  
wordt gesteld dat de duur van de financiering met een jaar verlengd is én er wordt gesteld dat het 
kader niet is aangepast, kan dit toegelicht? 
 
Antwoord 34 
In het huidige beleidskader vormt de duratie van de schuldportefeuille geen stuurvariabele. Het 
beleidskader legt vast dat wordt gestuurd op een 7-jaars gecentreerde portefeuille. Een 7-jaars 
gecentreerde portefeuille is een portefeuille, waarbij alleen leningen met een looptijd van 7 jaar 
worden uitgegeven en waarbij ieder jaar voor hetzelfde bedrag leningen worden uitgegeven. Sinds 
2012 biedt het beleidskader de mogelijkheid tot afwijken van de 7-jaars gecentreerde portefeuille. 
 
Afwijken is alleen mogelijk indien wordt voldaan aan de volgende voorwaarden: 
 afwijkingen mogen niet leiden tot meer risico voor de begroting;  
 afwijkingen moeten inpasbaar zijn binnen de begroting; 
 er is een reële kans op financieel voordeel op lange termijn. 
 
De eerste voorwaarde betekent in de praktijk verlengen: het vastzetten van de rente voor een 
langere termijn. De tweede voorwaarde betekent dat de hogere kosten die gepaard gaan met 
verlengen, zijn begrensd door de geraamde rentekosten. Of er een reële kans is op financieel 
voordeel op lange termijn hangt mede af van de rentestand. 
 
Vraag 35 
Welke garantieverplichtingen vielen vrij (bijna 30 miljard euro) en welke garantieverplichtingen 
kwamen erbij (ongeveer 12,5 miljard euro)? 
 
Antwoord 35 
Het totaal uitstaande risico als gevolg van garantieverplichtingen is een samenspel van zowel 
vrijvallende als nieuw aangegane garantieverplichtingen door het Rijk. Uit bijlage 6 van het 
Financieel Jaarverslag van het Rijk blijkt dat er in 2014 voor bijna 30 miljard euro aan bestaande 
verplichtingen zijn vervallen maar tegelijkertijd ook 12,5 miljard euro aan nieuwe verplichtingen 
zijn aangegaan. De grootste mutaties betreffen de garanties uit exportkredietverzekeringen waar 
voor ongeveer 16 miljard euro aan uitgegeven garanties verviel maar ook voor bijna 9 miljard euro 
aan nieuwe verplichtingen is aangegaan. Verder is de garantie interbancaire leningen van ongeveer 
10 miljard euro komen te vervallen. Hierdoor nam het uitstaande risico voor het Rijk per saldo af.   
 
Vraag 36 
Betekent een vertrek van Griekenland uit de Eurozone dat de vorderingen van Nederland geheel 
zullen worden afgeschreven? 
 
Vraag 37 
Welke drukmiddelen heeft Nederland om, in het geval van een Grieks vertrek uit de Eurozone, toch 
(een deel van) de vorderingen op Griekenland terug te krijgen? 
 
 
 
 

 
abusievelijk te vroege betalingen). Omdat deze mutaties wel ruim voor Verantwoordingsdag 
bekend waren, zijn ze wel middels een brief aan de Tweede Kamer gemeld.  
 
Op pagina 93 van het Financieel Jaarverslag van het Rijk vindt u onderstaand overzicht van 
beleidsmatige mutaties na Najaarsnota die niet voor verzending van het Financieel Jaarverslag van 
het Rijk en de bijbehorende slotwetten aan de Tweede Kamer zijn gemeld. Deze beleidsmatige 
verplichtingen- en kasmutaties, die samen optellen tot 35 miljoen euro zijn dus niet tijdig gemeld. 
De mutaties worden in het Financieel Jaarverslag van het Rijk toegelicht.  
 
Begrotings- Artikel- Omschrijving Bedrag U V Over-
hoofdstuk nummer (miljoenen) schrijding 
       
6 VenJ 33  Correctie nav controle AR 11,9  X Nee 
       
7 BZK 7 Internetspiegel 5,2  X Ja 
7 BZK 11 Detacheringen 2,5  X Ja 
       
8 OCW 95 RCE ontvangsten 9,6 X  Nee 
8 OCW 4 Overboekingen CN 5,8 X  Nee 
 
De mutatie bij VenJ betreft een correctie van een fout die aan het licht is gekomen bij controle door 
de Algemene Rekenkamer. Beiden mutaties bij BZK zijn bij de controle door de Algemene 
Rekenkamer als beleidsmatige aangeduid. De uitkomsten van de controle van de Algemene 
Rekenkamer waren pas bekend nadat de termijn voor het melden van beleidsmatige 
verplichtingenmutaties aan de Tweede Kamer was verstreken. 
De mutatie RCE betreft een desaldering tussen uitgaven en ontvangsten en is daarmee budgettair 
neutraal op artikelniveau en daarom niet gemeld. De overboekingen Caribisch Nederland betreffen 
diverse herschikkingen binnen artikel 4, zijn eveneens budgettair neutraal en zijn ook om deze 
reden niet gemeld. 
 
Vraag 41 
Waarom zijn voor de jaarwisseling twee betalingen gedaan voor salarismix MBO en mediabijdrage 
2014? 
 
Antwoord 41 
In december 2014 is abusievelijk aan 24 mbo-instellingen de toewijzing salarismix leraren 
middelbaar beroepsonderwijs in de Randstadregio's voor 2015 uitgekeerd. Deze toewijzing van 
41,1 miljoen euro is in december 2014 in één keer betaald in plaats gespreid over alle maanden 
van 2015. De abusievelijke betaling wordt verrekend met de reguliere bekostiging 2015. 
De eerste kwartaalbijdrage (142,8 miljoen euro) voor 2015 aan het Commissariaat van de Media is 
abusievelijk eind december 2014 betaald. Dit wordt in januari 2015 gecorrigeerd.  De minister van 
OCW heeft de Kamer middels een brief over deze betalingen geïnformeerd (TK 2014-2015, 34 000 
VIII, nr. 82). 
 
Vraag 42 
Welke taak, rol en bevoegdheid heeft de Autoriteit Consument en Markt (ACM) met betrekking tot 
lantaarnpalen in Amsterdam? 
 
Antwoord 42 
ACM is toezichthouder ten aanzien van de Elektriciteitswet 1998 en houdt uit dien hoofde toezicht 
op de taakuitoefening van de netbeheerders. In de genoemde kwestie heeft ACM geoordeeld dat 
netbeheerder Liander aanvullende maatregelen moest treffen ter uitvoering van de wettelijke taak. 
 

 
Antwoord 46 
De gasbaten zijn niet kaderrelevant en zijn ook geen onderdeel van de netto gecorrigeerde 
uitgaven die de basis vormen voor de accressen. Het verminderen van de aardgasbaten heeft 
derhalve dan ook geen effect op het accres.  
 
 

