 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2015012487 
 
Datum 19 juni 2015 
 
Antwoorden op feitelijke vragen over het jaarverslag MIVD 2014 
Betreft 
 
Bij beantwoording datum, 
onze referentie en betreft 
vermelden. 
 
 
Hierbij ontvangt u de antwoorden op de feitelijke vragen over het jaarverslag 
MIVD 2014 (ingezonden 27 mei 2015, kenmerk 29924-124/2015D19311).  
 
 
DE MINISTER VAN DEFENSIE  
 
 
 
 
J.A. Hennis-Plasschaert 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Pagina 1 van 16  
 
 

 
 
35 
 
Kunt u aangeven hoeveel capaciteit de MIVD moet inzetten, zowel 
 
financieel als personeel, door de Nederlandse bijdrage aan EUBAM Rafah 
 
in de Gazastrook?  
 
 
36 
 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan USCC 
Gazastrook?  
 
39 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan ACOTA en SSR 
in Burundi?  
 
43 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan EUTM in 
Somalië?  
 
45 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan UNMISS in 
Zuid Soedan?  
 
Antwoord op vragen 3, 15, 28, 29, 34, 35, 36, 39, 43 en 45: 
Ik doe in het openbaar geen mededelingen over de mate waarin MIVD-capaciteit 
wordt ingezet op specifieke dossiers.  
 
4 
Kan de MIVD het flinke aantal kleine missies, waaraan Nederland 
deelneemt, in voldoende mate en naar wens ondersteunen?  
 
De MIVD moet zijn capaciteiten gericht inzetten. Samen met de afnemers worden 
prioriteiten gesteld, en, indien de actualiteit daarom vraagt, ook aangepast. Ten 
behoeve van de veiligheid van uitgezonden defensiemedewerkers, heeft 
missieondersteuning (waaronder de kleine missies) altijd prioriteit.  
 
5 
In welke mate is de kans op terroristische aanslagen in Nederland 
toegenomen door de missie in Mali (MINUSMA) en de Nederlandse 
deelname in de strijd tegen IS?  
 
7 
Bij hoeveel (en welke) militaire operaties heeft de MIVD berichten 
ontvangen dat Nederlandse inzet gevolgen had voor de nationale 
veiligheid?  
 
Antwoord op vragen 5 en 7: 
De MIVD heeft niet geconstateerd dat de deelname van Nederland aan MINUSMA 
heeft geleid tot een toename van de dreiging op het gebied van jihadistisch 
terrorisme in Nederland. De actieve deelname van Nederlandse F-16’s aan de 
internationale coalitie tegen ISIS heeft er wel toe geleid dat de dreiging van de 
 Pagina 3 van 16  
 
 

 
 
 
 
De (internet)consultatieperiode start medio 2015 en duurt zes weken. Na afloop 
 
van de periode voor internetconsulatie zullen de uitgebrachte adviezen en 
 
opmerkingen, waar nodig, worden verwerkt. De verwachting is dat hiervoor een 
 
periode van zes weken moet worden genomen. De aan de Kamer toegezegde 
Privacy Impact Assessment door een onafhankelijke partij zal naar verwachting 
 
eind 2015 worden afgerond. Daarna zal het voorstel worden gereedgemaakt voor 
verzending naar de ministerraad. Na aanvaarding in de ministerraad kan het 
worden aangeboden aan de Afdeling Advisering van de Raad van State, ten 
behoeve van aanbieding aan uw Kamer. Afhankelijk van de tijd die de Afdeling 
Advisering nodig heeft voor het uitbrengen van haar advies, zal daarna het nader 
rapport worden opgesteld ten behoeve van aanbieding aan uw Kamer. De 
daarvoor benodigde tijd is mede afhankelijk van de aard en inhoud van het 
advies. 
 
11 
Kan worden aangegeven op welke gebieden extra personeel wordt 
aangesteld? Aan welke functieprofielen wordt gedacht bij uitbreiding 
voor verwerving, verwerking en analyse van aan terrorisme en 
extremisme gerelateerde informatie?  
 
In 2015 zal extra personeel worden aangesteld ter versterking van de ICT, de 
juridische ondersteuning en cybercapaciteiten bij de dienst. In het kader van de 
door het kabinet aangekondigde versterking van de veiligheidsketen zal een 
diversiteit aan functionaliteiten worden geworven, zoals analisten en vertalers.   
 
12 
Wordt de prioritering van onderzoeken door de MIVD zelf bepaald?  
 
Nee, de MIVD prioriteert onderzoeken in nauwe samenspraak met de afnemers.  
 
13 
Is de budgetverhoging voldoende om de veiligheid naar wens te 
waarborgen?  
 
De recente budgetverhoging ziet op de versterking van de inlichtingencapaciteit 
voor contra-terrorisme. Het waarborgen van absolute veiligheid (binnen alle 
domeinen) is onmogelijk, de dienst doet echter naar vermogen onderzoek naar 
actoren die de veiligheid van Nederland of Nederlandse troepen in het buitenland 
kunnen bedreigen.     
 
14 
Beschikt de MIVD binnen het huidige takenpakket over voldoende 
gekwalificeerd personeel? Zo nee, waar zitten de tekorten?  
 
Door bezuinigingen is er op onderdelen sprake geweest van personele 
ondervulling, die nu wordt ingelopen.  Het takenpakket van de MIVD is de 
afgelopen jaren gegroeid, hetgeen een spanningsveld heeft opgeleverd in relatie 
tot de aanwezige capaciteit. Uw kamer is begin dit jaar geïnformeerd over 
versterkingen van de MIVD op het gebied van contra-terrorisme (Tweede Kamer, 
vergaderjaar 2014–2015, 29 754, nr. 302).  
   
 
 Pagina 5 van 16  
 
 

 
 
takenpakket zouden kunnen uitvoeren, met als doel een bijdrage te 
 
leveren aan het tegengaan van irreguliere migratie richting Europa?  
 
 
 
De All Source Information Fusion Unit (ASIFU) in Bamako en de Nederlandse 
 
eenheden in Gao (de Intelligence, Surveillance and Reconnaissance (ISR) 
compagnie, de special forces en het helikopter detachement) richten hun  
 
aandacht op de hoofdtaken van MINUSMA, namelijk de bescherming van de 
burgerbevolking, stabilisering van Mali, ondersteuning van het politieke proces en 
ondersteuning van het herstel van het gezag van de Malinese overheid in het 
Noorden. Daarnaast wordt op beperkte schaal informatie verzameld over 
internationale criminaliteit, waaronder mensensmokkel. Nederland spant zich er 
momenteel voor in om in het nieuwe mandaat voor MINUSMA, dat eind juni door 
de VN-Veiligheidsraad zal worden aangenomen, ook een verwijzing op te laten 
nemen naar het tegengaan van mensensmokkel. Dit kan een handvat bieden om 
in de missie meer aandacht te besteden aan dit onderwerp, hoewel de 
mogelijkheden hiertoe met de huidige capaciteit relatief beperkt zijn.  
 
22 
Hoe luidde de analyse van de MIVD bij aanvang van de Nederlandse 
deelname aan MINUSMA?  
 
De MIVD analyse als vertaald in de artikel 100-brief MINUSMA van 1 november 
2013 luidde samengevat dat: “- mede dankzij de Franse operatie Serval en 
MINUSMA – is de situatie in het noorden inmiddels relatief kalm maar fragiel. 
Daarnaast zijn in het noorden nog steeds separatisten en jihadisten aanwezig. 
Vanuit deze laatsten gaat met name een dreiging uit. Mali kent verder etnische 
conflicten tussen en binnen Arabische, Toeareg en Peuhl gemeenschappen. Ook 
Banditisme en drugshandel blijft een veiligheidsprobleem. Bij dit alles beïnvloeden 
de ontwikkelingen in Mali en de regio elkaar over en weer. Hierdoor blijft de 
regionale veiligheidssituatie instabiel”. 
 
23 
Op welke manier heeft het werk van de Nederlandse militairen de 
doelstelling van stabiliteit en veiligheid voor de Malinese burgers 
dichterbij gebracht?  
 
Nederland heeft een wezenlijk aandeel gehad in het opzetten van een moderne 
en goed geëquipeerde inlichtingenketen, die de missie in staat stelt zijn 
doelstellingen, waaronder het bevorderen van stabiliteit en veiligheid in Mali, 
beter uit te voeren. Nederland voorziet MINUSMA van kwalitatief hoogwaardige 
capaciteiten zoals special forces, de ISR-compagnie en helikopters. Naast het 
vergaren van inlichtingen zijn deze capaciteiten ook ingezet voor het beschermen 
van de burgerbevolking, voor medische evacuatie en voor het beveiligen van 
bezoeken in het kader van de vredesonderhandelingen. 
 
24 
Waarom hebben de Franse troepen zich in 2014 (ten dele)  
teruggetrokken uit de provincie Kidal in Mali? In welke omvang heeft dat 
gevolgen voor de inzet van de Nederlandse troepen? 
 
MINUSMA heeft zich sinds medio 2014 meer op het noorden gericht, waardoor er 
meer behoefte is aan inlichtingen over dit gebied. Hierdoor zijn ook de 
Nederlandse activiteiten in Kidal toegenomen. MINUSMA heeft echter geen taken 
 Pagina 7 van 16  
 
 

 
 
31 
 
Wat zijn de grootste verschillen tussen de werkwijze en analyses van de 
 
AIVD en MIVD?  
 
 
 
De AIVD en MIVD zijn beide inlichtingen- en veiligheidsdiensten, werken veelal 
voor dezelfde afnemers en conform de Wiv2002. De MIVD richt zich op 
 
onderwerpen met een militaire relevantie, waarbij de geïntegreerde benadering 
(3D: Defense, Diplomacy, Development) centraal staat. Er zijn uiteraard 
organisatorische  verschillen, maar in het algemeen zijn de verschillen in 
werkwijze en analyse niet groot. Er zijn gezamenlijke teams en binnen het 
vakgebied ‘analyse’ zijn methodieken, standaarden en terminologie afgestemd en 
geharmoniseerd.    
 
32 
Is samenwerking tussen de AIVD en MIVD, zoals beschreven in Syrië en 
Libanon, niet bij elke/meerdere situatie(s) gewenst?  
 
De mate van samenwerking tussen de AIVD en MIVD is afhankelijk van de 
specifieke vraagstelling (wat voor soort inlichtingen, welke afnemer, welk 
aandachtsgebied, thema of expertise, etc.). Doeltreffendheid en efficiencywinst 
spelen daarbij ook een rol. Doorlopend wordt, naast de reeds bestaande 
samenwerking binnen gezamenlijke teams/units en andere werkverbanden, 
bezien of samenwerking synergie oplevert. 
 
33 
Wat is de uitkomst van het onderzoek dat in 2014 is verricht door de 
MIVD voor wat betreft de dreiging van ISIS in de richting van Defensie in 
Nederland en eenheden van Defensie die deelnemen aan de operaties in 
de regio? Is die uitkomst voor de eerste maanden van 2015 aan 
verandering onderhevig? Zo ja, waarom?  
 
Het onderzoek dat in 2014 door de MIVD is verricht naar de mogelijke dreiging 
die uitgaat van ISIS naar Defensiebelangen in Nederland en in de regio heeft niet 
geleid tot een aanpassing van het dreigingsniveau voor deze gebieden. Op het 
actuele dreigingsniveau kan ik in het openbaar niet ingaan. 
 
37 
Is de veiligheidssituatie in Libanon aan het verslechteren? Zo ja, draagt 
het regime van Assad daaraan aktief bij? 
 
De veiligheidssituatie in Libanon kenmerkt  zich door een fragiele stabiliteit. Er 
zijn geen aanwijzingen dat de veiligheidssituatie verslechtert door invloed van het 
Assad-regime. De van oorsprong Libanese (sjiitische) Hezbollah-beweging vecht 
in delen van Syrië mee aan de zijde van het bewind. Tot op heden  leidt dit in 
Libanon vooral tot maatschappelijke spanningen, met name onder soennieten. 
Enkele salafi-jihadistische groeperingen hebben de intentie om aanslagen te 
plegen in Libanon. Dit is echter nog nauwelijks gelukt als gevolg van verscherpte 
beveiligingsmaatregelen in Libanon. 
 
38 
Wat is de analyse van de MIVD van het feit dat de populariteit van Hamas 
toeneemt bij strijd met Israël en welke conclusie trekt u uit deze 
analyse?  
 Pagina 9 van 16  
 
 

 
 
47 
 
Wordt er met betrekking tot Libië ten behoeve van de 
 
inlichtingenvergaring samengewerkt door de militaire 
 
inlichtingendiensten van de NAVO-landen? Zo ja, op welke wijze kan die 
 
samenwerking worden geïntensiveerd? 
 
 
De MIVD werkt op het dossier Libië samen met diensten van NAVO-partners. Ook 
in de toekomst zullen informatie, inzichten en analyses worden uitgewisseld 
tussen deze diensten.  
 
48 
Is Venezuela het enige Zuid-Amerikaanse land waarvan de MIVD 
analyses maakt?  
 
De AIVD en MIVD hebben een gezamenlijk team dat zich richt op het Caribisch 
Gebied. In dit verband worden analyses gemaakt over verschillende voor het 
Koninkrijk relevante ontwikkelingen in deze regio. Over de exacte 
onderzoeksopdrachten van dit team kan ik in het openbaar geen uitspraken doen.  
 
49 
Klopt het dat 11.250 Nederlandse militairen in 2014 een dienstreis naar 
het buitenland hebben gemaakt? Naar welke landen gingen zij? 
 
Dit getal refereert naar het aantal dienstreizen (militairen en burgerpersoneel 
Defensie) waarvoor bij de MIVD een request for visit is ingediend. Het overgrote 
deel van deze reizen heeft als bestemming NAVO- of EU-partnerlanden. Over de 
exacte bestemmingen kan ik in het openbaar geen uitspraken doen.  
 
50 
Hebben aanslagen, zoals die van al-Shabaab in havens van Djibouti, 
invloed op het havenprogramma van schepen van de Nederlandse 
Koninklijke Marine? Zo ja, op welke wijze?  
 
Schepen hebben onverminderd behoefte aan havenbezoeken voor 
herbevoorrading. Havenbezoeken worden altijd zorgvuldig gekozen en gepland, 
rekening houdend met de lokale situatie en dreiging. Vervolgens houdt de 
eenheid hier rekening mee met het inrichten van de bewaking en 
bewegingsvrijheid van de bemanning. Naar behoefte wordt bijvoorbeeld de lokale 
autoriteiten gevraagd de toegang tot de steiger te bewaken of worden andere 
additionele maatregelen genomen. Hier is na de aanslag in Djibouti niets aan 
veranderd. 
 
51 
Wat betekent de zin: ‘De terroristische dreiging tegen Defensie lijkt te 
worden gevoed door de mate waarin Nederland wordt verbonden aan de 
strijd tegen het internationale terrorisme.’ 
 
Dat betekent dat er een verband lijkt te bestaan tussen deelname van Defensie 
aan militaire missies (mede) gericht op het bestrijden van internationaal 
terrorisme en de mate waarin Defensie doelwit is van terroristische dreigingen.  
 
 
 
 Pagina 11 van 16  
 
 

 
 
 
 
54 
 
Kunt de uitspraak in het jaarverslag van de MIVD “De komende decennia 
 
zal China in toenemende mate het NAVO-bondgenootschap en het 
 
Nederlandse buitenland- en veiligheidsbeleid beïnvloeden” toelichten? 
Ligt het in de lijn der verwachting dat de opkomst van China zich in 
 
toenemende mate agressief zal manifesteren? Wat betekent in dat 
opzicht de uitspraak dat China “in toenemende mate een flexibele en 
opportunistische interpretatie van het non-interventieprincipe zal 
hanteren”?  
 
De meer nadrukkelijke aanwezigheid van China op het wereldtoneel leidt tot een 
verandering van de internationale status quo. Nederland en de Westerse wereld 
zullen in toenemende mate rekening moeten houden met China, wiens regionale 
en mondiale visies en belangen niet altijd zullen overeenkomen met het 
Nederlandse en het NAVO buitenland- en veiligheidsbeleid. Naarmate de 
capaciteiten van China om zijn kernbelangen, zoals territoriale soevereiniteit, te 
verdedigen toenemen, zal het waarschijnlijk ook actiever optreden. Met name in 
China’s maritieme periferie, waar China en zijn buurlanden overlappende 
territoriale claims hebben, zal China assertiever optreden dan voorheen. Als 
gevolg van China’s groeiende overzeese belangen zal de noodzaak toenemen om 
deze zeker te stellen. Dit zal op termijn op gespannen voet komen te staan met 
het officiële Chinese standpunt van non-interventie. Waarschijnlijk zal China 
zoeken naar mogelijkheden om zijn belangen te behartigen zonder formeel 
afscheid te nemen van het non-interventieprincipe. 
 
55 
Moeten de activiteiten van de MIVD in het Caribisch gebied niet worden 
geïntensiveerd vanwege de onvoorspelbaarheid van de situatie in 
Venezuela? 
 
In overleg met de ministeries van Defensie, Binnenlandse Zaken en 
Koninkrijksrelaties en Buitenlandse Zaken, wordt de situatie in het Caribisch 
gebied voortdurend geëvalueerd en zullen, indien de situatie daar aanleiding toe 
geeft, maatregelen worden genomen.  
 
56 
Wat betekent een verslechterende situatie in Venezuela voor de eilanden 
binnen het Koninkrijk der Nederlanden? Hoe groot is de kans dat 
Venezuela, in een poging de aandacht af te leiden van de binnenlandse 
situatie, offensieve handelingen richting die eilanden gaat ondernemen?  
 
De toenemende binnenlandspolitieke spanningen in Venezuela zijn een bron van 
zorg. Het is op dit moment echter onwaarschijnlijk dat hieruit bedreiging 
voortkomt voor de soevereiniteit of de territoriale integriteit van her Koninkrijk. 
 
57 
Welke internationale voorbeelden zijn er bij u bekend over soms 
jarenlange ongewenste en onopgemerkte presentie in Nederlandse 
netwerken?  
 
In open bronnen zijn tal van voorbeelden bekend gesteld over langdurige 
ongewenste presentie in netwerken. Het onderzoek van de MIVD bij het 
 Pagina 13 van 16  
 
 

 
 
‘weging’ van een dienst (quid pro quo-balans, betrouwbaarheid, politieke 
 
inbedding) tot gevolg hebben dat niet tot samenwerking wordt besloten.   
 
 
 
63 
 
De MIVD neemt namens Nederland deel aan overleg om te komen tot 
doctrine vorming en standaardisatie op het gebied van inlichtingen. 
 
Welke rol is voor de MIVD weggelegd en hoe verloopt zo’n proces? 
 
Doctrinevorming en standaardisatie in NAVO-verband zijn met name belegd bij 
het JISTARC. De rol van de MIVD hierbij is relatief beperkt. De directeur MIVD 
heeft zitting in de NAVO Military Intelligence Committee(MIC), de hoogste NAVO-
entiteit op het gebied van inlichtingen. In de MIC wordt gesproken over de 
stroomlijning van het NAVO inlichtingenproces, inclusief doctrines.    
 
64 
Beschikt de MIVD over voldoende capaciteiten om de toenemende 
spionage het hoofd te bieden? 
 
Buitenlandse inlichtingen- en veiligheidsdiensten zijn voortdurend op zoek naar 
informatie. Daarbij worden steeds vaker nieuwe, geavanceerde mogelijkheden 
gezocht en vervolgens toegepast. Om deze toenemende spionageactiviteiten op 
adequate wijze tegen te gaan, zal de MIVD de capaciteit die hiervoor wordt 
ingezet regelmatig moeten herzien. Dit geldt vooral voor de capaciteit in het 
digitale domein, waar de spionagedreiging toeneemt. De MIVD werkt momenteel 
aan de doorontwikkeling van zijn cyberactiviteiten langs de lijn zoals beschreven 
in de geactualiseerde Defensie Cyberstrategie (Kamerstukken 2014–2015, 33 321 
nr.5). 
 
66 
Wat is de oorzaak van het feit dat In de periode 2011 tot en met 2014 
een continue stijging van het aantal veiligheidsonderzoeken zichtbaar 
wordt?  
 
Door diverse reorganisaties in de afgelopen jaren is sprake van een sterker 
fluctuerend personeelsverloop dan in het verleden, waardoor - als gevolg van 
instroom, doorstroom, functiewisseling of functieherwaardering - meer 
veiligheidsonderzoeken moesten worden uitgevoerd. Verder is in 2009 de termijn 
voor het doen van hernieuwd onderzoek voor enkele categorieën VGB’s verruimd 
van vijf naar tien jaar waardoor in die periode minder hernieuwde onderzoeken 
behoefden te worden uitgevoerd. Na vijf jaar is in 2014 die verruimde termijn 
bereikt en moeten deze hernieuwde onderzoeken (alsnog) worden uitgevoerd. Tot 
slot is door automatisering sprake van een verbeterd beheer van 
veiligheidsonderzoeken. Ook dat heeft geleid tot meer hernieuwde onderzoeken. 
 
67 
Op welke wijze en op welke terreinen zou de samenwerking tussen de 
AIVD en de MIVD de komende jaren kunnen worden geïntensiveerd?  
 
Recentelijk is het Geïntegreerde Aanwijzingsbesluit opgesteld, waarin voor beide 
diensten de inlichtingen- en veiligheidstaken voor de komende jaren zijn 
vastgelegd. Daarin zijn tevens nadere samenwerkingsafspraken tussen beide 
diensten opgenomen, bijvoorbeeld op het gebied van contra-inlichtingen en 
inlichtingen over het buitenland. Dit is een belangrijke stap die zowel op 
 Pagina 15 van 16  
 
 

