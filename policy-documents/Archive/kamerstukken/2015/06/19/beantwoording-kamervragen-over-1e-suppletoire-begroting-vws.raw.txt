Vraag 1:  
In hoeverre werken de uitgaven en inkomsten uit voorgaande jaren nog door in 
deze Voorjaarsnota? Welke posten betreft dit, en welk percentage van de 
begroting betreft dit? 
 
Antwoord 1:  
Voor de Rijksbegroting wordt gebruik gemaakt van een kas-verplichtingenstelsel. 
Dit betekent in feite dat met jaarlijkse budgetten wordt gewerkt waardoor 
uitgaven en inkomsten uit voorgaande jaren niet doorwerken in het huidige 
begrotingsjaar. 
 
Wel is er sprake van een zogenaamde eindejaarsmarge. Middelen die in het 
voorgaande jaar niet tot besteding zijn gekomen mogen tot een maximum van 
1% van het begrotingstotaal worden meegenomen naar het volgende jaar. Voor 
VWS bedroeg de eindejaarsmarge in 2014 € 39,2 miljoen. Deze is hoofdzakelijk 
ingezet voor uitgaven die betrekking hebben op activiteiten die in 2014 zijn 
uitgevoerd maar waarvan de betaling niet meer in 2014 kon plaatsvinden. 
 
Vraag 2:  
Wat zijn de oorzaken van het ruilvoetverlies binnen het BKZ? Kan worden 
toegelicht waarom in de Voorjaarsnota het ruilvoetverlies binnen het kader Sociale 
Zekerheid (met 0,6 miljard) twee maal zo hoog is als binnen het BKZ? 
 
Antwoord2:  
De ruilvoetmutatie is het verschil dat ontstaat doordat het BKZ voor de nominale 
ontwikkeling wordt aangepast op basis van de prijs Nationale Bestedingen en de 
netto-BKZ-uitgaven worden aangepast voor de nominale ontwikkeling op basis 
van de voor zorg relevante loon- en prijsontwikkeling. In 2015 is de neerwaartse 
bijstelling van de voor de zorg relevante loon- en prijsontwikkeling lager 
uitgevallen dan de neerwaartse bijstelling op basis van de prijs Nationale 
Bestedingen (zie ook het antwoord op vraag 12).  
 
Het karakter van de te indexeren uitgaven onder de kaders (BKZ en Sociale 
Zekerheid) bepaalt welke specifieke loon- of prijsindex toegepast wordt. Dit zodat 
de ontwikkeling van de betreffende index ook representatief en passend is bij het 
karakter van de betreffende uitgaven. Doordat verschillende indexen een 
verschillende ontwikkeling kennen en in verschillende combinaties toegepast 
worden per uitgavenkader, verschilt de omvang van de loon- en prijsindexatie en 
daarmee ook de ruilvoetmutatie per kader.   
 
Vraag 3:  
Wat wordt in de Voorjaarsnota precies bedoeld met 'het bestuurlijk akkoord met 
de VNG is in deze cijfers verwerkt'. Kunt u aangeven hoe dit akkoord in de cijfers 
is verwerkt en waar dat in de stukken is terug te vinden? 
 
Antwoord 3:  
De budgettaire gevolgen van de afspraken die met de VNG zijn gemaakt zijn 
e
verwerkt in de standen van de 1 suppletoire wet en in het Gemeentefonds. Een 
toelichting op de cijfers is gegeven in de meicirculaire 2015 van het 
Gemeentefonds. 
 
Vraag 4:  
Is ook meerjarig geen sprake meer van een korting op de middelen voor 
jeugdzorg en Wmo als gevolg van het bestuurlijk akkoord met de VNG? 
 
Pagina 1 van 3 
 

Tabel 1: Opsplitsing mutatie extramuraliseringseffecten (bedragen 
in miljoenen euro) 
 
  2015 2016 2017 2018 2019 
Extramuraliseringseffecten 150 259 338 378 309 
   waarvan afbouwtempo zzp1-3 150 202 173 104 35 
   waarvan afbakening zzp4 - 57 165 274 274 
 
Structureel (vanaf 2020) leidt het lagere afbouwtempo van zzp1-3 niet tot 
besparingsverliezen (het structurele effect wordt immers enkele jaren later alsnog 
bereikt). De bijstelling voor zzp4 betreft een technische correctie omdat in de 
Ontwerpbegroting 2015 vanaf het jaar 2016 ten onrechte nog een opbrengst van 
extramuralisering zzp4 was verwerkt. In het zorgakkoord 2014 is afgesproken dat 
zzp4 niet wordt geëxtramuraliseerd. In de boekhouding van het kabinet was dit 
vanaf 2016 nog niet volledig verwerkt. Dit is in de Voorjaarsnota structureel 
gecorrigeerd. 
Tegenover het bruto besparingsverlies vanwege hogere intramurale zorgkosten in 
de Wlz staan hogere opbrengsten van de intramurale eigen bijdragen en lagere 
zorgkosten bij gemeenten en verzekeraars voor extramurale zorg. Binnen de 
financiële kaders van het BKZ in de Voorjaarsnota is het resulterende netto-
besparingsverlies budgettair gedekt. Er worden derhalve geen aanvullende 
beleidsmaatregelen getroffen om het besparingsverlies te dekken. 
 
Vraag 6:  
Welk percentage van de structurele meevaller op de uitgaven voor de hielprik en 
het Rijksvaccinatieprogramma is toe te schrijven aan een gewijzigd 
geboortecijfer? Waarom was dit in de oorspronkelijke begroting 2015 nog niet 
voorzien? Zijn er plotselinge nieuwe inzichten of ontwikkelingen in het 
Nederlandse geboortecijfer waarvan de Kamer op de hoogte moet worden 
gebracht? 
 
Antwoord 6:  
Het budget van voor de uitgaven voor de uitvoering van het 
Rijksvaccinatieprogramma en de hielprik zijn in 2015 vanuit de AWBZ 
overgeheveld naar de begroting van VWS. Daarbij is het budget naar beneden 
bijgesteld om het in lijn te brengen met daadwerkelijke uitgaven en daarmee ook 
met de actuele geboorteontwikkeling. Er zijn geen nieuwe inzichten of 
ontwikkelingen in het Nederlandse geboortecijfer.    
 
Vraag 7:  
Waarom is er circa € 15,7 miljoen onderbesteed op de opleiding tot 
verpleegkundig specialist en psychician assistants? Hoe verhoudt deze 
onderbesteding zich tot de ambities van de regering op het gebied van substitutie 
en taakherschikking? 
 
Antwoord 7: 
Tot en met het studiejaar 2012-2013 werd het totaal aantaal beschikbare 
opleidingsplaatsen voor de opleiding tot physician assistant en de opleiding tot 
verpleegkundig specialist nagenoeg voor 100% benut. In de laatste twee 
studiejaren is er sprake van onderbenutting. Dat heeft mede te maken met het 
feit dat sinds het studiejaar 2013-2014 het aantal bekostigde opleidingsplaatsen is 
toegenomen. 
De reden hiervoor is met name gelegen in het feit dat bij ziekenhuizen sprake is 
van een tekort aan leerwerkplekken. 
Pagina 3 van 3 
 

omvang groter dan € 2,5 miljoen zijn toegelicht onder de tabel. In het overzicht 
belangrijkste uitgaven- en ontvangstenmutaties zijn de meest in het oog 
springende mutaties in 2015 nogmaals opgenomen.  
 
Vraag 11:  
Hoe valt het ruilvoetverlies binnen het BKZ te verklaren? Kan worden toegelicht 
waarom in de Voorjaarsnota het ruilvoetverlies binnen het kader Sociale Zekerheid 
(met € 0,6 miljard) twee maal zo hoog is als binnen het BKZ? 
 
Antwoord 11:  
Zie antwoord op vraag 2.   
 
Vraag 12:  
Wat is de verklaring voor het verschil in de nominale ontwikkeling BKZ in 2015 die 
in de verticale toelichting van de Voorjaarsnota € 269 miljoen is en in de 
toelichting in het Financieel Beeld Zorg € 643 miljoen? 
 
Antwoord 12: 
Naar aanleiding van de nieuwe cijfers van het CPB (CEP 2015) worden de kaders 
bijgesteld. De € 643 miljoen in het Financieel Beeld Zorg betreft de neerwaartse 
bijstelling van het kader op basis van het prijsniveau van de Nationale 
Bestedingen. De nominale ontwikkeling in de voorjaarsnota van € 269 miljoen 
betreft de neerwaartse bijstelling van de uitgaven die behoren tot het BKZ, op 
basis van de voor de zorg relevante loon- en prijsontwikkeling.  
 
Vraag 13:  
Waarom wordt er komende jaren minder uitgegeven dan begroot aan 
crisisbeheersing voor de volksgezondheid, terwijl de gezondheidsdreigingen van 
infectieziekten en virussen lijken toe te nemen? 
 
Antwoord 13:  
In totaliteit wordt niet minder uitgegeven voor gezondheidsdreigingen van 
infectieziekten en virussen. Vanwege de naleving van de regels van Verantwoord 
Begroten vinden de uitgaven hoofdzakelijk plaats via de instrumenten Subsidies 
Ziektepreventie en Bijdrage aan het Agentschap Centrum Infectieziektebestrijding 
en Centrum Gezondheid en Milieu. 
 
Vraag 14:  
Waarom wordt er komende jaren minder dan begroot besteed aan preventie van 
schadelijk middelengebruik? Wat is de ambitie van de regering op dit terrein? 
 
Antwoord 14:  
Het beleidsdoel preventie van schadelijk middelengebruik Alcohol, Drugs, Tabak 
wordt niet verminderd/verlaagd, noch is de ambitie van de regering op dit vlak 
veranderd. Aan de mutaties liggen geen beleidsinhoudelijke wijzigingen c.q. 
beweegredenen ten grondslag. Het gaat hierbij voornamelijk om financieel-
technische mutaties tussen verschillende instrumenten binnen hetzelfde 
beleidsterrein als gevolg van de invoering van Verantwoord Begroten. 
 
Vraag 15:  
Waarom wordt er komende jaren minder dan oorspronkelijk begroot besteed aan 
letselpreventie? Hoe verhoudt zich dit met het aantal ongevallen per jaar? 
 
Pagina 5 van 3 
 

verwerkt in de verwachting dat de opbrengsten hetzij door een daling van het 
aantal wanbetalers, hetzij door een eventuele aanpassing van de 
bestuursrechtelijke premie in latere jaren zouden afnemen. Het aantal 
wanbetalers is ten opzichte van voorgaande jaren niet fors toegenomen en de 
inning verloopt vergelijkbaar met andere jaren. De hogere opbrengst heeft zich 
overigens ook in voorgaande jaren voorgedaan, maar is toen eveneens incidenteel 
verwerkt in de verwachting dat de opbrengsten in latere jaren zouden afnemen.  
 
Vraag 18:  
Kunt u aangeven waarom er dit jaar een meevaller van € 15 miljoen optreedt bij 
de opbrengsten van de wanbetalers? Heeft dit als oorzaak dat er meer 
wanbetalers zijn gekomen? 
 
Antwoord 18:  
Zie het antwoord op vraag 17.    
 
Vraag 19:  
Hoeveel extra uren zijn de politie, ambulanceverpleegkundigen en andere 
hulpverleners kwijt aan de opvang van verwarde mensen en hoe verhoudt zich dit 
met voorgaande jaren? 
 
Antwoord 19:  
Met betrekking tot de inzet van capaciteit van de politie op dit terrein, biedt het 
rapport van het Wetenschappelijk Onderzoek- en Documentatiecentrum inzicht. 
Dit rapport is door de minister van Veiligheid en Justitie in januari 2015 
aangeboden aan de Tweede Kamer. Met betrekking tot de uren die op dit terrein 
zijn besteed door ambulanceverpleegkundigen en andere hulpverleners, heb ik 
geen cijfers beschikbaar.    
 
Vraag 20:  
Hoe vordert de beddenafbouw in de GGZ en hoe verhoudt zich dit tot de opbouw 
van ambulante voorzieningen? 
 
Antwoord 20:  
Ik heb u op 19 januari 2015 de Landelijke Monitor Intramurale GGZ aangeboden. 
Deze monitor bevat de meest recente landelijke gegevens over de afbouw van de  
bedden in de GGZ. De nieuwe Monitor Ambulantisering en hervorming van de 
langdurige GGZ die door het Trimbos eind van dit jaar zal worden uitgebracht, zal 
ook de opbouw van de ambulante zorg meenemen.  
Zoals ik in het Algemeen Overleg van 21 mei jl. heb toegezegd, zal de Tweede 
Kamer vóór de begrotingsbehandeling een analyse ontvangen met betrekking tot 
de opbouw van ambulante zorg en de eventuele bijsturing daarin.   
 
Vraag 21:  
Wat is de verklaring dat de onderzoekskosten voor de doorlichting van het pakket 
€ 6,5 miljoen minder heeft gekost dan geraamd? Is dit alleen te wijten aan het feit 
dat het onderzoek intern heeft plaats gevonden in plaats van uit te besteden? 
 
Antwoord 21:  
VWS financiert deze onderzoekskosten op basis van de daadwerkelijke 
onderzoeksuitgaven van het Zorginstituut. Dit betekent dat uitsluitend die 
onderzoekskosten worden vergoed die in het lopende jaar door het Zorginstituut 
feitelijk betaald worden. 
Het feit dat de onderzoekskosten voor de doorlichting van het pakket lager zijn 
uitgevallen dan oorspronkelijk geraamd hangt samen met meerdere factoren. Bij 
Pagina 7 van 3 
 

de komende begrotingsbehandeling laten weten hoeveel subsidies er worden 
toegekend. Het aantal aanvragen mag lager zijn dan waarmee we rekening 
hadden gehouden, maar uit het aantal aanvragen blijkt dat de regeling in een 
behoefte voorzag. 
Op dit moment is nog niet te zeggen waarom er niet meer medisch specialisten 
gebruik hebben gemaakt van de regeling. De tweede monitor invoering integrale 
bekostiging van de NZa volgt in het najaar van 2015. De NZa zal daarin ook 
aandacht besteden aan de vraag welke keuzes specialisten hebben gemaakt 
tussen de verschillende modellen (loondienst, samenwerking- en 
participatiemodel. 
 
Vraag 24:  
Is de meevaller van € 15 miljoen meer ontvangsten van wanbetalers het gevolg 
van verscherpt beleid of was de oorspronkelijke raming niet goed? 
 
Antwoord 24:  
Zie het antwoord op vraag 17.   
 
Vraag 25:  
In 2015 wordt nu in totaal bijna € 60 miljoen aan ontvangsten van wanbetalers 
geraamd. Kunt u dit bedrag nader toelichten en ingaan op onder andere het aantal 
wanbetalers en het gemiddeld terugbetaalde bedrag? 
 
Antwoord 25:  
Zie het antwoord op vraag 17.    
 
Vraag 26:  
Hoe groot is het totale bedrag dat nog open staat door wanbetaling en welk deel 
wordt daarvan effectief teruggevorderd? 
 
Antwoord 26:  
Uitgaande van de stand per 31 december 2014 staat er ultimo 2014 een bedrag 
open van € 1.140,3 miljoen. Hiervan verwacht het Zorginstituut nog  
€ 253,2 miljoen te incasseren. Het Zorginstituut heeft voorts een voorziening van 
€ 887,1 miljoen.  
 
Vraag 27: 
Is er een oorzaak aan te geven waarom er minder van de subsidieregeling, die 
beoogt de financiële belemmeringen te verminderen om voor een dienstverband 
met het ziekenhuis of zbc te kiezen, gebruik wordt gemaakt? 
Geeft dit aanleiding om de effecten van deze subsidieregeling te evalueren? 
 
Antwoord 27: 
Zie het antwoord op vraag 23. 
 
Vraag 28:  
Hoe wordt er gerapporteerd aan de Kamer over de inzet van de € 3,1 miljoen aan 
aanbieders die op een innovatieve manier omgaan met mantelzorg en formele 
zorg? 
 
Antwoord 28:  
De Tweede Kamer wordt periodiek geïnformeerd over de voortgang van het 
onderwerp informele zorg. De laatste brief dateert van november 2014 en voor de 
zomer staat er opnieuw een voortgangsbrief gepland. In deze brief wordt onder 
andere bericht over de tussenresultaten van de Toekomstagenda Informele Zorg 
Pagina 9 van 3 
 

Antwoord 33: 
Met de VNG is afgesproken dat VWS de kosten die gemeenten maken als gevolg 
van de terugvalscenario's in redelijkheid zullen worden gecompenseerd. 
Onderzoek zal plaatsvinden naar de daadwerkelijke kosten die gemeenten 
hiervoor maken. In de Voorjaarsnota is hiervoor € 20 miljoen. gereserveerd. 
 
Vraag 34:  
Kunt u een overzicht sturen van het aantal mensen dat sinds 2012 gebruik heeft 
gemaakt van de Valyskilometers? 
 
Antwoord 34:  
Hieronder vindt u een overzicht van het aantal mensen dat sinds 2012 per jaar 
van Valyskilometers gebruik heeft gemaakt, uitgesplitst naar het aantal gebruikers 
met een laag persoonlijk kilometer budget (Pkb) en een hoog Pkb. Het aantal 
mensen met Valyspas ligt hoger dan het aantal gebruikers, daar er personen zijn 
die een Valyspas hebben maar hier, in het betreffende jaar, geen gebruik van 
hebben gemaakt. 
 
 Hoog Pkb gebruikers Laag Pkb gebruikers 
2012 5.929 165.062 
2013 9.532 154.911 
2014 5.453 160.052 
 
Vraag 35:  
Hoeveel klachten en bezwaarschriften heeft Valys sinds 2012 ontvangen en hoe 
zijn die afgehandeld? 
 
Antwoord 35:  
De afgelopen jaren (2012, 2013, 2014) zijn er in totaal 19.676 klachten 
ontvangen. Deze zijn alle afgehandeld. Hiervan zijn 12.309 klachten gegrond 
verklaard. Zie onderstaande tabel voor een overzicht van het aantal klachten, het 
aantal gegrond verklaarde klachten en het aantal dat in beroep is gegaan. 
 
 Aantal ritten Aantal Gegrond In beroep 
klachten verklaard 
2012 945.692 5.446 3.721 0 
2013 973.941 5.366 3.874 0 
2014 993.101 8.864 4.714 9 
 
Vraag 36:  
Wat is de inhoud van de klachten die Valys sinds 2012 heeft ontvangen? Wat is 
uw analyse hiervan? 
 
Antwoord 36:  
Het grootste deel van de klachten (zowel gegrond als ongegrond) gaat over de 
ophaal- of aankomsttijd, de reistijd en het combineren van ritten.  
 
Het aantal klachten is in 2014 toegenomen.  
Deze trendbreuk in 2014 is aan een aantal wijzigingen te wijten. Dat jaar was 
namelijk een transitiejaar waarin van uitvoerder is gewisseld. Daarnaast is de 
drempel om een klacht in te dienen onder de nieuwe uitvoerder verlaagd, dat wil 
zeggen dat naast het schriftelijk en per mail indienen van klachten vanaf 2014 ook 
telefonisch mogelijk is geworden. Tenslotte is een aantal spelregels gewijzigd, 
zoals het betalen van € 3,- boekingskosten wanneer een rit ná 21.00 uur op de 
dag voorafgaand aan de rit wordt geboekt.  
Pagina 11 van 3 
 

Vraag 41:  
Wat wordt bedoeld met 'werkzaamheden voor de terugvalscenario's van de SVB 
vallen nog hoger uit'? 
 
Antwoord 41:  
De staatssecretaris van VWS heeft ketenregisseurs aangesteld om de 
herstelwerkzaamheden te begeleiden. In de eerste voortgangsrapportage van de 
ketenregisseurs, zoals naar de kamer gestuurd als bijlage bij de brief van 18 mei 
2015 over de voortgang trekkingsrecht pgb (TK 25 657, nr. 170) melden zij dat 
de herstelwerkzaamheden langer duren dan verwacht. 
 
Vraag 42:  
Kan nader aangegeven worden waardoor de mutaties op de post patiënten en 
gehandicaptenorganisaties worden veroorzaakt?' 
 
Antwoord 42: 
De in het verleden door Financiën beschikbaar gestelde structurele middelen voor 
ondersteuning bij belastingaangiftes van ouderen, zijn weer overgeheveld naar 
Financiën, omdat dit beleidsterrein geen onderdeel uitmaakt van het 
subsidiebeleid van VWS (circa € 0,3 miljoen). 
De reservering voor mogelijke verstrekking van subsidie(s) aan patiënten- en 
gehandicaptenorganisaties, na gegrond verklaring van bezwaar- en beroepszaken, 
is structureel naar beneden bijgesteld (circa € 0,2 miljoen). 
Er werden aan minder organisaties vouchers verstrekt dan waarmee in de raming 
rekening werd gehouden en daarnaast heeft een aantal van de overgebleven 
organisaties ook geen gebruik gemaakt van de vouchers (circa € 0,8 miljoen).   
 
Vraag 43:  
Kunt u per gemeente aangeven op welke wijze zij hun beleid hebben vormgeven 
en tevens hoeveel zij bezuinigd hebben op Wmo voorzieningen? 
 
Antwoord 43:  
Nee. Op grond van de Wmo 2015 (art 2.1.2) stelt de gemeenteraad periodiek een 
plan vast met betrekking tot het door het gemeentebestuur te voeren beleid – 
binnen  de kaders van de wet - op het gebied van maatschappelijke 
ondersteuning. Deze beleidsplannen zijn openbaar. Ik beschik niet over een 
landelijk overzicht waarin de inhoud van alle gemeentelijke beleidsplannen wordt 
weergegeven. Datzelfde geldt voor de gemeentelijke begrotingen.  
Informatie over begrotingscijfers en kwartaal- en jaarrealisaties worden door 
gemeenten aan het Rijk verstrekt, middels Informatie voor Derden (Iv3). Iv3 
levert elk kwartaal via het CBS een openbare rapportage over onder andere 
uitgaven in het kader van de Wmo 2015 op. 
Overigens zijn gemeenten op grond van de Wmo 2015 gehouden aan ingezetenen 
met een na onderzoek vastgestelde behoefte aan ondersteuning in verband met 
beperkingen in zelfredzaamheid of participatie, een maatwerkvoorziening te 
verstrekken indien zij deze ondersteuning niet zelf, niet met hulp vanuit hun 
omgeving of via een algemene voorziening kunnen organiseren. De reserveringen 
via de gemeentelijke begroting doen niets aan dit wettelijk uitgangspunt af. 
 
Pagina 13 van 3 
 

Antwoord 48: 
Zie het antwoord op vraag 46. 
 
Vraag 49:  
Waaraan geeft InvoorZorg! € 9,6 miljoen voor de hervorming van de langdurige 
zorg? Kunt u een specifiek overzicht geven welk bedrag naar welke doeleinden 
gaat? Zo nee, waarom niet? 
 
Antwoord 49:  
De toegevoegde middelen betreffen het financieren van de in 2014 aan Vilans 
toegekende subsidie voor 'InVoorZorg!', waarvoor in de VWS begroting de ruimte 
nog niet was opgenomen. De middelen die zijn toegevoegd betreffen in hoofdzaak 
het financieren van ondersteuningstrajecten van de zorgaanbieders. 
 
Vraag 50:  
Wordt de € 9,6 miljoen die InvoorZorg! besteedt aan de hervorming van de 
langdurige zorg ook bestemd aan het transitieteam Langdurigezorg, de regio-
overleggen en de regio-tafels? Zo ja, hoeveel geld wordt daaraan besteedt, wat 
bedragen de salarissen en welke personen sturen de regio-overleggen en regio-
tafels aan? Kunt u de Kamer hiervan een overzicht sturen? 
 
Antwoord 50:  
De toegevoegde middelen betreffen het financieren van de in 2014 aan Vilans 
toegekende subsidie voor 'InVoorZorg!', waarvoor in de VWS begroting de ruimte 
nog niet was opgenomen. De middelen die zijn toegevoegd betreffen in hoofdzaak 
het financieren van ondersteuningstrajecten van de zorgaanbieders. De facilitering 
van regio tafels en regio overleggen heeft vooral in 2014 plaatsgevonden met een 
beperkte uitloop naar 2015. 
 
Vraag 51:  
Waarom wordt de tegenvaller bij de SVB in het kader van pgb's gezien als een 
technische mutatie? Is deze overschrijding geen gevolg van beleidskeuzes? 
 
Antwoord 51:   
De tegenvaller bij de SVB staat als beleidsmatige mutatie weergegeven in de 
verticale toelichting van het Budgettair Kader Zorg (BKZ). Op het 
begrotingshoofdstuk XVI staat deze onder technische mutaties, omdat het budget 
via een ijklijnmutatie van het BKZ naar de Rijksbegroting in enge zin is 
overgeheveld.  
 
Vraag 52:  
Kan het bedrag van de tegenvaller van € 43 miljoen nader onderbouwd worden? 
Wat is de reden dat in 2016 en 2017 ook nog € 8 miljoen en daarna € 6 miljoen 
per jaar nodig is? 
 
Antwoord 52:  
Zie het antwoord op vraag 40. In 2016 en verder zal VWS de uitvoeringskosten 
van het trekkingsrecht voor het persoonsgebonden budget in de Wlz blijven 
financieren. Deze kosten bedragen volgens de huidige inzichten ongeveer  
€ 8,4 miljoen in 2016 en 2017, inclusief aanvullende ontwikkelkosten. Voor de 
jaren daarna zijn de uitvoeringskosten geraamd op € 5,7 miljoen. 
 
Vraag 53:  
Uit welke post zullen de extra kosten voor de terugvalscenario's worden betaald? 
 
Pagina 15 van 3 
 

Caribisch Nederland leidt deze ongunstigere wisselkoersverhouding tot een 
verhoging vanaf 2015 van € 10 miljoen per jaar. 
 
Daarnaast worden de meerkosten verklaard door de volgende ontwikkelingen:  
 
• De bevolking groeit harder (gemiddeld met 4,5% per jaar vanaf 1 januari 
2011) dan de 3,2 % geraamde volumegroei. 
• De inflatie en de daarmee samenhangende loon- en prijsstijgingen zijn 
hoger geweest dan geraamd. 
 
In de raming wordt nu uitgegaan van de realisatie van 2014. Specifiek vertaalt 
zich dat in het volgende. 
 
Voor de uitgaven van het ziekenhuis op Bonaire was in de VWS-raming voor 2014 
en verdere jaren een daling van de uitgaven voorzien. In de realisatie 2014 is dit 
niet gerealiseerd. In de nieuwe raming wordt er van uitgegaan dat de uitgaven 
niet zullen dalen, maar gelijk zullen blijven. Dat levert een tegenvaller op van 
ongeveer € 5 miljoen.  
 
Met het verbeteren van de zorg op de drie eilanden is er van uitgegaan dat er een 
forse daling van het aantal medische uitzendingen zou plaatsvinden. Daar is ook 
in de raming voor 2014 van uitgegaan. Deze daling heeft zich in 2014 in aantallen 
medische uitzendingen wel voortgezet, maar in financiële termen nog niet. Dat 
levert een tegenvaller op van ongeveer € 3 miljoen. 
 
De stichting SPVCN die bezig is met het opzetten van de psychiatrische en 
verslavingszorg heeft daarvoor € 1 miljoen extra gekregen. Deze meerkosten 
waren niet in de raming voorzien.  
 
Op een aantal andere posten is de raming licht overschreden. Deze kleinere 
overschrijdingen tellen op tot € 1 miljoen.  
De bijstelling van € 20 miljoen leidt derhalve niet tot ruimte voor nieuwe, nog niet 
geraamde uitgaven.    
 
Vraag 57:  
Kunt u aangeven waarom er een neerwaartse bijstelling van de raming van het 
aantal te bekostigen opleidingsplaatsen voor verpleegkundig specialiste/physician 
assistent van € 15,8 miljoen plaats vindt? Is er een verband met een verminderd 
animo voor deze opleidingsplaatsen? 
 
Antwoord 57: 
Voor het antwoord op de eerste vraag verwijs ik naar mijn antwoord op vraag 7. 
 
Er is geen verminderd animo voor deze opleidingsplaatsen. Uit de recente 
evaluatie van de Subsidieregeling opleiding tot physician assistant en opleiding tot 
advanced nurse practitioner, op mijn verzoek uitgevoerd door het Kenniscentrum 
Beroepsonderwijs en Arbeidsmarkt (KBA) blijkt dat de belangstelling voor het 
volgen van deze opleiding gelijk is gebleven. Dit wordt bevestigd door het aantal 
aanmeldingen door studenten bij de betreffende hogescholen. Uit onderzoek blijkt 
dat gebrek aan kennis over de mogelijkheden die taakherschikking en in het 
bijzonder de inzet van de physician assistant en de verpleegkundig specialist 
bieden bij veel ziekenhuizen en andere zorginstellingen een reden is om deze 
beroepen nog niet in te zetten. Daarom heb ik een communicatietraject opgezet 
om met name ziekenhuizen en zorgverzekeraars actief te informeren over deze 
mogelijkheden. Gelet op het feit dat met ingang van 1 januari 2015 in de 
Pagina 17 van 3 
 

- Daarnaast heeft er een verlaging plaatsgevonden op het reguliere 
onderzoeksbudget van € 2,1 miljoen. 
 
Vraag 63:  
Waardoor is de stijging van de uitgaven voor zorg op Caribisch Nederland 
veroorzaakt? Wat is naast de koersontwikkeling tussen euro en dollar de 
verklaring voor de stijging? Graag een gedetailleerd antwoord. 
 
Antwoord 63:  
Zie het antwoord op vraag 56. 
   
Vraag 64:  
Kan de regering toelichten waarom capaciteitsreductie in de jeugdzorg plus leidt 
tot een verhoging van de begroting in 2015 met bijna € 28 miljoen? Waar worden 
deze gelden aan gespendeerd? Kan de regering daarbij specifiek uitleg geven over 
de kasschuif? Van waar naar waar worden deze middelen precies verplaatst? 
 
Antwoord 64:  
VWS heeft in de begroting voor de capaciteitsreductie jeugdzorgplus € 25 miljoen 
opgenomen voor 2015 en € 25 miljoen voor 2016. Er heeft een kasschuif 
plaatsgevonden binnen artikel 5 van de VWS-begroting. De subsidieregeling 
capaciteitsreductie jeugdzorgplus voorziet in een verantwoorde afbouw van 
capaciteitsplaatsen in de jeugdzorgplussector, waarbij jeugdzorginstellingen een 
tegemoetkoming ontvangen voor frictiekosten in dit kader. Omdat alle 
subsidieaanvragen eind 2014 al binnen waren kan, in het belang van de 
betreffende jeugdzorginstellingen, de regeling in zijn geheel in 2015 worden 
uitgevoerd in plaats van over twee jaar (2015 en 2016). Vandaar dat ervoor 
gekozen is om het beschikbare budget in 2016 naar 2015 te schuiven.  
 
Vraag 65:  
Wat is de reden dat het budget jeugdhulp wordt verhoogd met € 20 miljoen in 
2017 en € 28 miljoen structureel? Waar worden deze extra structurele middelen 
voor de jeugdhulp voor ingezet? 
 
Antwoord 65:  
Met de overheveling van de jeugdhulp naar de gemeenten wordt ook het budget 
overgeheveld voor de regeling kapitaallasten. Deze regeling is voor instellingen 
bedoeld is die voorheen vanuit de AWBZ werden gefinancierd, de invoering van de 
Normatieve Huisvestingscomponent (NHC) ligt ten grondslag aan deze regeling. 
De oploop in de reeks wordt verklaard door het feit dat dit budget geleidelijk 
wordt overgeheveld. VWS zal de uitvoering van de regeling tot en met 2018 
(gedeeltelijk) op zich nemen. De in de eerste suppletoire opgenomen bedragen 
zijn om deze reden uit de Wlz overgeheveld naar artikel 5 van de VWS-begroting. 
Vanaf 2018 worden dit budget in zijn geheel toegevoegd aan de integratie-
uitkering Sociaal Domein in het Gemeentefonds.  
 
Vraag 66:  
Heeft de beleidsdoorlichting Jeugd, die op 16 februari 2015 naar de Kamer is 
gestuurd nog invloed gehad bij de overhevelingen en herschikkingen in de 
begroting 2015? Zijn er instrumenten naar aanleiding van de doorlichting gestopt, 
herschikt of heroverwogen? 
 
Pagina 19 van 3 
 

Vraag 70:  
Welke verplichtingen aangegaan in 2014, als het gaat om jeugdhulp, hebben niet 
zoals verwacht geleid tot betaling in 2014? 
 
Antwoord 70:  
Een aantal verplichtingen dat in 2014 is aangegaan heeft niet zoals verwacht en 
gepland in 2014 tot betaling geleid. De verplichtingen hebben voornamelijk 
betrekking op: 
- vervoer jeugdzorg plus; 
- werkzaamheden van externe accountants.;  
- diverse onderzoeken die zijn ingesteld ter voorbereiding op het nieuwe 
stelsel Jeugdhulp. 
 
Vraag 71:  
Met welke reden wordt het programma Sport en bewegen in de buurt 
overgeheveld naar artikel 4 zorgbreed beleid? 
 
Antwoord 71:  
Op artikel 4 Zorgbreed beleid worden binnen VWS de uitgaven aan programma’s 
die via ZonMw lopen centraal verantwoord. ZonMw financiert de 
sportimpulsmiddelen waarmee bijgedragen wordt aan het programma Sport en 
Bewegen in de Buurt. Hiervoor is € 6,9 miljoen overgeboekt naar artikel 4 
Zorgbreed beleid. 
 
Vraag 72:  
Wat zijn de kosten voor één uur extra gymles op iedere basisschool bovenop de 
kosten van de huidige gymlessen die reeds gegeven worden, als deze verzorgd 
zouden worden door een gekwalificeerde vakdocent? 
 
Antwoord 72:  
De inzet en de daarmee samenhangende kosten van een gekwalificeerde 
vakdocent in het Primair Onderwijs vallen onder de verantwoordelijkheid van de 
Staatssecretaris van OCW. 
 
Vraag 73:  
Hoeveel budget is er nodig om op iedere basisschool drie uur gymles te laten 
geven door een gekwalificeerde vakdocent? 
 
Antwoord 73:  
Het berekenen van een budget om drie uur gymles te laten geven door een 
gekwalificeerde vakdocent is de verantwoordelijkheid van het ministerie van OCW.   
 
Vraag 74:  
Hoeveel gekwalificeerde vakdocenten en niet gekwalificeerde docenten worden 
momenteel ingezet voor gymlessen op school? Kunt u hiervan een overzicht 
sturen? 
 
Antwoord 74:  
De overzichten over aantallen gekwalificeerde vakdocenten en niet gekwalificeerde 
docenten die momenteel ingezet worden voor gymlessen op school vallen onder 
de verantwoordelijkheid van de Staatssecretaris van OCW.    
 
Pagina 21 van 3 
 

Vraag 80:  
Wat zijn de oorzaken van de opwaartse bijstelling van € 44,6 miljoen voor de 
uitgavenraming zorgtoeslag? Welke verwachting is er omtrent het aantal mensen 
dat een zorgtoeslag zal ontvangen in het jaar 2015? 
 
Antwoord 80:  
Zie het antwoord op vraag 75. 
 
Vraag 81:  
Wat is de verklaring voor het feit dat een ramingsaanpassing voor de zorgtoeslag 
in 2015 een relatief kleine tegenvaller laat zien van minder dan € 45 miljoen 
terwijl dit bedrag meerjarig oploopt tot meer dan 609 miljoen? 
 
Antwoord 81:  
Zie het antwoord op vraag 76.  
 
Vraag 82:  
Kunt u de meerjarig oplopende tegenvaller nader toelichten en ingaan op de 
oorzaken? Wordt verondersteld dat het beroep op de zorgtoeslag stijgt, of de 
hoogte er van? 
 
Antwoord: 82  
Zie het antwoord op vraag 76. 
 
Vraag 83:  
Kunt aangeven naar welke (inter)nationale organisaties ongeveer € 1,3 miljoen 
heen gaat? 
 
Antwoord 83:  
Van de € 5,1 miljoen met betrekking tot Internationale samenwerking wordt  
€ 3,9 miljoen besteed aan het partnerschapprogramma met de World Health 
Organisation. De resterende € 1,2 miljoen is bestemd voor de Common wealth 
fund, de voorbereiding EU-voorzitterschap, MoU’s, inkomende- en uitgaande 
delegaties en organisatie van internationale bijeenkomsten en conferenties.   
 
Vraag 84:  
Hoeveel rechthebbenden op een Wtcg-tegemotkoming waren er in 2013 en wat 
was de raming? 
 
Antwoord 84:  
Bij de begroting 2015 was de raming dat er in totaal circa 1.385.000 Wtcg-
rechthebbenden zouden zijn. Deze raming is naar aanleiding van 
uitvoeringsinformatie bijgesteld naar circa 1.425.000 rechthebbenden.   
 
Vraag 85:  
Waarom is er wederom sprake van een enorme stijging aan personele uitgaven 
van het kerndepartement behalve de al genoemde bijdrage van € 12,2 miljoen 
voor de Projectdirectie Anthonie van Leeuwenhoekterrein? 
 
Antwoord 85:  
Bij de eerste suppletoire begroting heeft er per saldo een mutatie van circa  
€ 23,2 miljoen plaatsgevonden op personele uitgaven kerndepartement. Hiervan 
heeft zoals gemeld € 12,2 miljoen betrekking op de Projectdirectie Antonie van 
Leeuwenhoekterrein (PD Alt). 
 
Pagina 23 van 3 
 

artikelen sprake zal zijn van lagere uitgaven dan waarmee bij de opstelling van de 
begroting rekening is gehouden.  
 
De aanvankelijke taakstelling van € 25 miljoen is sinds 2006 enkele malen 
bijgesteld. In de ontwerpbegroting 2014 bedroeg de taakstellende onderuitputting 
€ 44,7 miljoen; in de ontwerpbegroting 2015 bedroeg de taakstellende 
onderuitputting € 50,1 miljoen. Net als in voorgaande jaren wordt de resterende 
taakstelling bij tweede suppletoire begroting ingevuld, als er concreet zicht is op 
het hoe en waarom van lagere uitgaven op artikelniveau.  
 
De taakstellende onderuitputting wordt middels de mutaties in deze eerste 
suppletoire wet afgebouwd.  
 
Vraag 90:  
Wat is de oorzaak van de extra apparaatsuitgaven (mutaties 1e suppletoire 
begroting) van het ministerie van VWS? 
 
Antwoord 90:  
Op de personele budgetten van het kerndepartement heeft bij eerste suppletoire 
begroting per saldo een mutatie van circa € 23,2 miljoen plaatsgevonden. Hiervan 
heeft € 12,2 miljoen betrekking op de Projectdirectie Antonie van 
Leeuwenhoekterrein (PD Alt).  
 
De andere grote mutaties betreffen: 
- € 5,7 miljoen ten behoeve van de mobiliteitsorganisatie die is opgericht 
voor het personeel van de in 2014 geprivatiseerde jeugdinstellingen 
Almata en de Lindenhorst dat in Rijksdienst is gebleven. 
- € 2 miljoen ten behoeve van het Jeugdbeleid inclusief middelen voor de 
Transitieautoriteit Jeugd (TAJ). 
- € 1 miljoen ten behoeve van de maatregelen uit de TK-brief ‘Kwaliteit 
loont in de zorg’ (TK 31765 nr. 116). 
- € 0,9 miljoen ten behoeve van het programmabureau PGB 
trekkingsrechten. 
- € 0,8 miljoen ten behoeve van het programmabureau 
Informatievoorziening Zorg en Ondersteuning (IZO). 
 
Op de materiële budgetten vindt er een mutatie plaats van per saldo  
€ 32,2 miljoen. Hiervan heeft € 23,4 miljoen betrekking op de Projectdirectie 
Anthonie van Leeuwenhoekterrein (PD ALt). Daarnaast is € 5,6 miljoen 
beschikbaar ten behoeve van investeringen in de generieke digitale infrastructuur 
binnen het interdepartementale programma Digitale overheid. 
 
Vraag 91:  
Wat is het eigen vermogen van alle agentschappen? 
 
Antwoord 91:  
Conform begrotingsvoorschriften wordt bij Jaarverslag de eindstand van het eigen 
vermogen vastgesteld. Op 31-12-2014 bedroeg het eigen vermogen van de 
agentschappen: 
 
Agentschap VWS Stand eigen vermogen 31-12-2014 
(bedragen x € 1000) 
aCBG 1.733 
CIBG 2.078 
RIVM 17.822 
Pagina 25 van 3 
 

Vraag 95:  
Waarom wordt een deel van de € 2 miljard die is bespaard op de zorguitgaven 
niet ingezet voor de vergoeding van dure kankergeneesmiddelen? 
 
Antwoord 95:  
Op dit moment vinden onderzoeken plaats door het KWF en de NZa, waarbij wordt 
ingegaan op de vraag of er omtrent de vergoeding van dure 
(kanker)geneesmiddelen problemen zijn, wat de oorzaken zijn en welke mogelijke 
oplossingsrichtingen er (dan) zijn. Ik verwacht de uitkomsten rond begin juli 
respectievelijk half juli aan u toe te zenden. Na het zomerreces volgt hierop mijn 
inhoudelijke reactie. 
 
Vraag 96:  
Kunt u een overzicht sturen van alle investeringen en verschuivingen per 
beleidsartikel? 
 
Antwoord 96:  
e
De 1 suppletoire wet ís een overzicht van alle investeringen en verschuivingen op 
de VWS-begroting. In de tabellen ‘budgettaire gevolgen van beleid’ die bij ieder 
begrotingsartikel zijn opgenomen worden alle verschuivingen tussen instrumenten 
en tussen artikelen in beeld gebracht. De mutaties met een omvang groter dan  
€ 2,5 miljoen worden daarbij ook toegelicht.  
 
Vraag 97:  
Waarom wordt er € 250 miljoen uitgegeven aan verpleeghuizen, maar niet om de 
sluiting van verzorgingshuizen te temporiseren? 
 
Antwoord 97:  
Het kabinet is over de financiële uitwerking van het plan van aanpak kwaliteit 
verpleeghuizen nog in gesprek. De staatssecretaris van VWS zal u hierover per 
brief in de zomer informeren. 
 
Vraag 98:  
Kan aangegeven worden hoeveel patiënten in 2014 en tot nu toe in 2015 
eerstelijns kortdurend verblijf via de Wlz ontvangen hebben? 
 
Antwoord 98:  
Tot en met 2014 werden voor kortdurende opnames na een ziekenhuisopname en 
kortdurende opnames vanuit de eerste lijn de zorgzwaartepakketten voor 
intramurale verpleging en verzorging (ZZP-VV) gebruikt, ondanks dat de 
systematiek van de AWBZ nooit ontworpen en bedoeld was voor kortdurend 
verblijf. De indicatiestelling en bekostiging voor eerstelijns verblijf onderscheidde 
zich dus niet van langdurig verblijf in een instelling. Door het ontbreken van 
specifieke prestaties en tarieven was er geen sprake van een ‘gemeenschappelijke 
taal’ rond deze zorg en daarom is het ook niet mogelijk aan te geven hoeveel 
patiënten van deze zorg gebruik maakten voor 2015. 
 
Vanaf 2015 wordt dit onderscheid onder de subsidieregeling eerstelijns verblijf 
2015 wel gemaakt in indicatiestelling en bekostiging. Er wordt gewerkt met drie 
prestaties voor eerstelijns verblijf, namelijk eerstelijns verblijf basis, eerstelijns 
verblijf intensief en eerstelijns verblijf palliatief. In de subsidieregeling zijn ook 
tarieven opgenomen voor deze drie prestaties. Het CIZ indiceert deze zorg 
volgens een protocol, die onderscheidend is van aanvragen voor permanent Wlz-
verblijf. Volgens opgaven van het CIZ bedraagt het aantal indicaties in de 
maanden januari tot en met maart ruim 6.000. 
Pagina 27 van 3 
 

Antwoord 102:  
Zoals gebruikelijk wordt ten behoeve van de begrotingsuitvoering rekening 
gehouden met de effecten van mee- en tegenvallers, beleidsmatige mutaties en 
met technische en nominale mutaties. Het totaal van deze mutaties voor de bruto 
Wlz-uitgaven telt in 2015 op tot € 352,1 miljoen. Daarmee sluit de raming van de 
Wlz in de 1e suppletoire wet 2015 weer aan bij de meest actuele inzichten en is er 
dus sprake van een ‘actualisering van de Wlz’.  
e
In de 1 suppletoire wet zijn de genoemde mutaties na tabel 4 verder toegelicht.   
 
Vraag 103:  
Wat is de verwachte stijging van de uitgaven aan dure kankergeneesmiddelen en 
welke consequenties heeft dit? Is de verwachting dat er minder patiënten 
geholpen worden terwijl dit wel noodzakelijk is? Worden zorgverzekeraars 
gedwongen hier geld uit hun reserves voor in te zetten? 
 
Antwoord 103:  
Op dit moment vindt naar bovenstaande en soortgelijke vragen onderzoek plaats 
door het KWF en de NZa. Ik verwacht de uitkomsten rond begin juli respectievelijk 
half juli aan u toe te zenden. In de zomer volgt hierop mijn inhoudelijke reactie. 
 
Vraag 104: 
Wat is de reden van de hogere kosten die ziekenhuizen maken voor het 
vervolgonderzoek na het bevolkingsonderzoek darmkankerscreening? 
 
Antwoord 104: 
De oorspronkelijke raming van de kosten was mede gebaseerd op een 
achtergrondstudie bij de Uitvoeringstoets bevolkingsonderzoek naar darmkanker 
(RIVM, 2011). In de achtergrondstudie zijn naar nu blijkt te lage tarieven 
gehanteerd. Ten behoeve van de nieuwe raming van de kosten zijn meer reële 
tarieven gehanteerd, mede op basis van de ervaringen van één jaar coloscopieën 
in het kader van het bevolkingsonderzoek. Daarnaast is de opkomst hoger dan 
verwacht. 
 
Vraag 105:  
Hoe is de ontwikkeling van de uitgaven aan tandheelkundige zorg binnen en 
buiten het verzekerde pakket? Graag een overzicht van de afgelopen vijf jaar. 
 
Antwoord 105:  
Uitgaven buiten het verzekerde pakket vallen niet binnen het Budgettair Kader 
Zorg. De ontwikkeling hierin kan ik niet schetsen. De ontwikkelingen van de 
uitgaven aan tandheelkundige zorg binnen het verzekerde pakket zien er over de 
afgelopen jaren als volgt uit (bedragen in € miljoen): 
 
Jaar 2010 2011 2012 2013 2014 
Zvw-uitgaven 766.9 696.4 721.1 697.1 739.5 
tandheelkundige 
zorg 
 
De cijfers zijn afkomstig van ZiNL en voor de jaren 2012, 2013 en 2014 nog niet 
definitief. De cijfers betreffen de uitgaven aan tandheelkundige zorg voor 
jeugdigen (onder de 18 jaar), gebitsprothesen en bijzondere tandheelkundige zorg 
vallende onder het verzekerde pakket. Deze uitgaven zijn exclusief medisch 
specialistische tandheelkundige zorg.  
 
Pagina 29 van 3 
 

Vraag 107:  
Hoe wordt de minder snelle daling van het aantal lage ZZP's in de V&V verklaard? 
 
Antwoord 107:  
Zie het antwoord op vraag 108. 
 
Vraag 108:  
Extramuraliseringseffecten (zzp's 1-3 en zzp4) 
Uit realisatiecijfers over de ontwikkeling van het aantal lage zzp's in de V&V-sector 
blijkt dat de daling in 2014 minder snel gaat dan verwacht. Wat is daarvan de 
oorzaak? Ouderen willen het toch zo graag is, of is de wil om langer thuis te 
blijven wonen soms verdwenen? 
 
Antwoord 108:  
Het kabinet heeft het tempo van de extramuralisering gebaseerd op de 
uitgangspunten in de brief over de hervorming van de langdurige zorg . Daarbij 
werd uitgegaan van een lineaire afbouw van het aantal intramurale lage zzp’s in 
de V&V-sector (V&V1, V&V2 en V&V3). In 2013 en begin 2014 ging de werkelijke 
afbouw wat sneller dan deze raming, terwijl vanaf medio 2014 de afbouw wat 
langzamer verloopt dan dit lineaire pad. Daardoor daalt het aantal lage zzp’s in de 
V&V dus minder snel dan verwacht. Zoals gebruikelijk bij ramingen zijn hieraan 
onzekerheden verbonden. Dat is ook de reden dat de afspraak is gemaakt om de 
volumeontwikkelingen op het terrein van langer thuis wonen met de betrokken 
partijen nauwgezet te monitoren. De wens van ouderen om langer thuis te wonen 
is niet verdwenen, maar het kabinet houdt wel rekening met de langzamere 
afbouw in de afgelopen periode door extra middelen beschikbaar te stellen.   
 
Vraag 109:  
Er worden extra middelen beschikbaar gesteld om afbakeningsknelpunten voor 
ouderen met zzp 4 in de Wlz op te lossen. Welke middelen zijn dit en waarvoor? 
 
Antwoord 109:  
e
De toelichting in de 1 suppletoire wet op de extramuraliseringseffecten (zzp’s 1-3 
en zzp4) is niet geheel accuraat. De extra middelen om afbakeningsknelpunten 
voor ouderen met zzp4 in de Wlz op te lossen hebben namelijk geen betrekking op 
het jaar 2015. Vanaf 2016 spelen deze effecten wel een rol. Deze extra middelen 
vanaf 2016 zijn daarom verwerkt in de verticale toelichting op het meerjarenbeeld 
van de uitgaven van het Budgettair Kader Zorg in de Voorjaarsnota. Onder het 
kopje ‘extramuraliseringseffecten’ valt in de Voorjaarsnota vanaf 2016 dus ook de 
bijstelling op het terrein van zzp4. Deze bijstelling was nodig omdat in de 
Ontwerpbegroting 2015 vanaf het jaar 2016 ten onrechte nog een opbrengst van 
extramuralisering zzp4 was verwerkt. In het zorgakkoord 2014 is afgesproken dat 
zzp4 niet wordt geëxtramuraliseerd. In de boekhouding van het kabinet was dit 
vanaf 2016 nog niet volledig verwerkt. Dit is in de Voorjaarsnota gecorrigeerd. Zie 
hiervoor ook de toelichting bij antwoord 5. 
 
De opwaartse bijstelling van € 150 miljoen onder het kopje 
‘extramuraliseringseffecten (zzp’s 1-3 en zzp4)’ in 2015 heeft dus louter 
betrekking op de langzamere afbouw van het aantal lage zzp’s 1-3. In de 
Ontwerpbegroting 2015 werd een halvering van het aantal intramurale lage zzp’s 
in de V&V voorzien van 24 duizend in 2014 naar 12 duizend in 2015. Naar het 
huidige inzicht zal het gemiddelde aantal lage zzp’s in de V&V in 2015 circa 3.500 
hoger uitkomen op circa 15.500. Daarmee is rekening gehouden bij de bijstelling 
van € 150 miljoen. Het aantal van 17.500 lage zzps zoals vermeld in 1e 
suppletoire wet betrof het gemiddelde aantal in de maand februari 2015 (de laatst 
Pagina 31 van 3 
 

cliënten die vanwege medische noodzaak tijdelijk behoefte hebben aan 24-uurs 
toezicht of zorg in de nabijheid, geldt dat zij gebruik kunnen maken van 
eerstelijns verblijf, bijvoorbeeld bij herstel na een ziekenhuisopname of als de 
zorg tijdelijk niet thuis kan worden geboden. Dit eerstelijns verblijf wordt in 2015 
bekostigd vanuit een Wlz-subsidieregeling. Doelstelling van de hervorming van de 
langdurige zorg en ondersteuning is om via gemeenten en zorgverzekeraars de 
cliënt zo veel mogelijk in zijn eigen omgeving te helpen. Ik verwacht dat de 
sociale wijkteams en de wijkverpleging er voor zorgen dat meer mensen in hun 
eigen omgeving geholpen kunnen worden.  
 
Vraag 115:  
Eigen bijdrage Wlz 
In de begroting is vanaf 2015 een derving van eigen bijdragen als gevolg van de 
extramuralisering verwerkt van € 169 miljoen. De derving valt echter € 94 miljoen 
lager uit op basis van een hogere opbrengst van de eigen bijdragen in 2014 dan 
voorzien en een kleinere daling van het aantal intramurale plaatsen dan eerder 
geraamd. Wat is hiervan de oorzaak? 
 
Antwoord 115: 
Zie het antwoord op vraag 100.  
 
Vraag 116:  
Welke taken zijn bij het CIZ weggevallen? 
 
Antwoord 116:  
Zowel onder de AWBZ als onder de Wlz is het de taak van het CIZ om 
verzekerden die daarom vragen van een indicatiebesluit te voorzien. De grote 
verandering zit in een aantal andere zaken. 
Het verzekerd pakket van de Wlz is wezenlijk kleiner dan dat van de AWBZ, veel 
van de vroegere aanspraken zijn overgeheveld naar de Wmo 2015 of de 
Zorgverzekeringswet. Dat brengt met zich mee dat het CIZ minder aanvragen te 
verwerken krijgt. Het CIZ is tegelijkertijd anders gaan werken (altijd persoonlijk 
contact, vaak feitelijk zichtcontact), het onderzoek is qua inhoud veranderd (de 
eisen om in aanmerking te kunnen komen zijn ook wettelijk vastgelegd) en de 
vaststelling van de zorgbehoefte gebeurt niet meer in mandaat door 
zorgaanbieders. Deze veranderingen als geheel maakten een personele afslanking 
noodzakelijk.    
 
Vraag 117:  
Wat is de ontwikkeling van het aantal zzp's in de V&V-sector over de afgelopen 
vijf jaar uitgesplitst naar de verschillende zzp's? 
 
Antwoord 117:  
In onderstaande tabel treft u het aantal cliënten aan met een geldige 
verblijfsindicatie naar zzp in de afgelopen 5 jaar.  
 
Zorgzwaartepaketten (zzp’s) zijn in juli 2007 ingevoerd. Voor juli 2007 werden 
verblijfsindicaties afgegeven in combinaties van extramurale functies met verblijf 
(in de tabel: rij VB f/k).     
 
Pagina 33 van 3 
 

Antwoord 120:  
Op 7 juli 2014 heeft het kabinet in de brief ‘Stand van zaken arbeidsmarkt zorg’ 
de huishoudelijke hulp toelage (HHT) aangekondigd (TK 29 828 nr. 199). 
Oorspronkelijk was het verzoek aan gemeenten om voor 15 oktober 2014 een 
intentieverklaring in te dienen, waarna voor 1 december 2014 een onderbouwd 
plan diende te worden ingediend. Het beschikbare budget – ter hoogte van € 75 
miljoen per jaar in 2015 en 2016 – zou op grond van deze intentieverklaring 
voorlopig worden verdeeld, waarna na 1 december de definitieve vaststelling van 
het budget per gemeente zou kunnen plaatsvinden. Dit is de zogeheten 
‘standaardprocedure’.  
 
Vanwege het belang van een snelle en succesvolle inzet van de HHT hebben de 
minister van SZW en de staatssecretaris van VWS de budgettaire mogelijkheden 
voor de inzet van de HHT verruimd ten opzichte van het in de brief van 22 juli 
2014 gereserveerde maximumbudget per gemeente. Deze verruiming geldt alleen 
als de gemeente een plan heeft ingediend in de spoedprocedure. 
 
Vraag 121:  
Wat wordt in de Voorjaarsnota bedoeld met 'het bestuurlijk akkoord met de VNG 
is in deze cijfers verwerkt'. Kunt u aangeven hoe dit akkoord in de cijfers is 
verwerkt en waar dit terug te vinden is? 
 
Antwoord 121:  
De budgettaire gevolgen van de afspraken die met de VNG zijn gemaakt zijn 
e
verwerkt in de standen van de 1 suppletoire begrotingswet en in het 
Gemeentefonds. Een toelichting op de cijfers is gegeven in de meicirculaire 2015 
van het Gemeentefonds. 
 
Vraag 122:  
Waar wordt in tabel 6 de tegenvaller van € 0,2 miljard met betrekking tot de Wlz-
uitgaven weergegeven? 
 
Antwoord 122:  
De tegenvaller op het terrein van extramuralisering bedraagt € 150 miljoen in 
2015; afgerond is dit de genoemde € 0,2 miljard. Tabel 6 presenteert de BKZ-
uitgaven en –ontvangsten naar sector. De mutatie op het terrein van 
extramuralisering heeft betrekking op de ouderenzorg (V&V-sector). Deze is in 
tabel 6 voor een bedrag van € 133 miljoen verwerkt in de mutatie van de 
ouderenzorg en voor € 17 miljoen in de mutatie van de kapitaallasten 
(nacalculatie). De bedragen van € 133 miljoen en € 17 miljoen zijn afzonderlijk 
gespecificeerd in de verdiepingsparagraaf 5.2 over de financiële ontwikkelingen 
per deelsector binnen de Wlz 
 
Vraag 123:  
Klopt de bewering van de VNG in aanloop naar het overleg dat indien er wel een 
relatie met de Wlz-uitgavenontwikkeling 2014 zou zijn gelegd, er een korting van 
€ 270 miljoen in 2015 oplopend tot € 435 miljoen structureel zou zijn doorgevoerd 
op de Jeugdzorg en Wmo? Zo ja, was dit bedrag aanvankelijk al ingeboekt in de 
cijfers? Zo nee, waarom niet? 
 
Antwoord 123:  
Dit voorjaar is aan de hand van de realisatiecijfers AWBZ over 2014 gebleken dat 
de raming en daarmee het vertrekpunt qua gemeentelijk budget te hoog is. De 
budgettaire gevolgen hiervan waren nog niet ingeboekt. Dat is nu met de 
Voorjaarsnota gedaan.  
Pagina 35 van 3 
 

Vraag 129:  
Hoe valt de tegenvaller op tandheelkundige zorg te verklaren? Is er een toename 
van het aantal mensen met gebitsproblemen? 
 
Antwoord 129:  
In de Zvw-uitgaven aan tandheelkundige zorg zien we met name een stijging in 
de uitgaven op het gebied van preventieve mondzorg en op het gebied van 
implantaatgedragen gebitsprothesen.  
 
Er is geen duidelijke verklaring voor de stijgende uitgaven aan preventieve 
mondzorg. Een mogelijke verklaring voor de tegenvaller op het gebied van 
implantaatgedragen gebitsprothesen kan liggen in een toename in het volume. 
Eind vorig jaar heeft het Zorginstituut Nederland een rapport uitgebracht met 
aanbevelingen om de kostengroei op dit gebied te remmen. De aanbevelingen zijn 
er vooral op gericht om een mogelijk oneigenlijk gebruik van de aanspraak op 
deze vorm van verzekerde zorg tegen te gaan. In het licht daarvan zal ik nagaan 
of de eigen bijdragenstructuur voor gebitsprothetische voorzieningen gewijzigd 
dient te worden.  
 
Vraag 130:  
Hoe komt het dat de structurele meevaller op de uitgevan voor de hielprik en het 
vaccinatieprogramma wordt gewijd aan een lager geboortecijfer, terwijl de hogere 
uitgaven op de kraamzorg juist wordt verklaard door een hoger geboortecijfer? 
 
Antwoord 130:  
Het budget van voor de uitgaven voor de uitvoering van het 
Rijksvaccinatieprogramma en de hielprik zijn in 2015 vanuit de AWBZ 
overgeheveld naar de begroting van VWS. Daarbij is het budget naar beneden 
bijgesteld om het in lijn te brengen met daadwerkelijke uitgaven gebaseerd op 
een meerjarig dalende trend van de geboortecijfers. De hogere uitgaven voor 
kraamzorg worden verklaard doordat in 2014 het aantal geboortes voor het eerst 
in vijf jaar weer is gestegen.  
 
Vraag 131: 
Hoe verhouden de hogere kosten voor darmkankerscreening gezien de hogere 
respons en hogere doorverwijscijfers zich tot de beperktere groep die jaarlijks 
wordt aangeschreven? 
 
Antwoord 131: 
In de nieuwe raming van de kosten zijn de meest actuele gegevens van het RIVM 
ten aanzien van de respons, de doorverwijzing, en de jaarlijks aan te schrijven 
groep meegenomen. In juli 2015 ontvangt de Tweede Kamer de resultaten van 
het eerste jaar van het bevolkingsonderzoek. 
 
Vraag 132:  
Waar is de beschikbaarheidbijdrage voor spoedeisende hulp en acute verloskunde 
in de begroting terug te vinden? Welk bedrag is hiervoor geraamd? 
 
Antwoord 132: 
De hoogte van de diverse beschikbaarheidbijdragen is terug te vinden in de 
begroting 2015 op pagina 199, in tabel 27. De beschikbaarheidbijdragen voor 
spoedeisende hulp en acute verloskunde zijn onderdeel van de post 
'beschikbaarheidbijdragen overige medisch specialistische zorg'. Onder deze post 
vallen diverse beschikbaarheidbijdragen, waaronder bijvoorbeeld ook het 
Calamiteitenhospitaal, traumahelikopters/Mobiel Medisch Team-voertuigen en 
Pagina 37 van 3 
 

