Vraag 1:  
In hoeverre kunnen chronisch zieken met een lagere sociaal-economische positie 
even goed blijven functioneren door goede zorg en ondersteuning als chronisch 
zieken met een hogere sociaaleconomische positie? Wat zijn de ambities van de 
regering op dit punt? 
 
Antwoord 1:  
Een lagere sociaaleconomische positie is niet van invloed op de toegang tot 
ondersteuning en zorg via de Wmo2015/Zvw of Wlz. Met name de omvang van de 
beperking van de cliënt is van belang voor de omvang van de ondersteuning en 
zorg. Wel is het mogelijk dat cliënten met een lagere sociaaleconomische status 
meer moeite hebben bij een aanvraag of een zorgplanbespreking met een 
zorgaanbieder. Om deze cliënten hierbij te ondersteunen is zowel in de Wmo2015 
als de Wlz de mogelijkheid aanwezig om gebruik te maken van onafhankelijke 
cliëntondersteuning, zodat ook zij de mogelijkheid hebben om goed te kunnen 
blijven functioneren. 
 
Vraag 2:  
Wanneer is er zicht op de arbeidsmarktresultaten van de ingediende 
sectorplannen en de huishoudelijke hulp toelage? 
 
Antwoord 2:  
De arbeidsmarktresultaten van de sectorplannen voor de zorg en de 
Huishoudelijke Hulp Toelage worden nauwlettend in de gaten gehouden in de 
‘monitor sectorplannen zorg’ en de ‘monitor Huishoudelijke Hulp Toelage’. In de 
voortgangsrapportage HLZ van april (TK 34 104 nr. 25) bent u over de resultaten 
van beide monitors geïnformeerd. In juli zal de tweede kwartaalrapportage van de 
monitor Huishoudelijke Hulp Toelage beschikbaar komen en na de zomer verwacht 
ik meer gedetailleerde resultaten uit de monitor sectorplannen zorg.  
 
Vraag 3:  
In ons land krijgt iedereen de zorg die nodig is. En dat blijft zo. Waaruit blijkt dat?
  
Antwoord 3:  
Om iedereen de zorg te bieden die nodig is, streven we naar een toegankelijk en 
betaalbaar systeem, waarbij de kwaliteit gewaarborgd blijft. De toegankelijkheid is 
een van de sterke eigenschappen van het Nederlandse zorgsysteem. De zorg is 
dicht in de buurt, de wachttijden zijn relatief kort en de financiële toegankelijkheid 
is via de zorgtoeslag ook voor de onderkant gegarandeerd. Deze financiële 
toegankelijkheid voor de onderkant is in de afgelopen 10 jaar ook verbeterd. Zo 
was de premie, inclusief eigen risico, 10 jaar geleden voor het minimum inkomen 
€ 64 hoger en voor de hogere inkomens € 476 lager. Dit zorgt ervoor dat een 
ieder toegang heeft en blijft houden tot de benodigde zorg.  
 
Om naast de kwaliteit en toegankelijkheid, de betaalbaarheid van de zorg in de 
toekomst te waarborgen, zijn er deze kabinetsperiode verscheidene hervormingen 
doorgevoerd. Hierbij staat ‘de zorg dichtbij de patiënt’ centraal. De gemeenten, 
huisartsen en wijkverpleegkundigen worden steeds belangrijker en kunnen de 
patiënt maatwerk bieden. Ook de sociale wijkteams, die een kijk achter de 
voordeur kunnen nemen wanneer zij denken dat daarvoor aanleiding is, dragen bij 
aan het bieden van de nodige zorg voor een ieder. Al deze maatregelen houden de 
zorg betaalbaar en zorgen ervoor dat ieder individu daadwerkelijk de zorg krijgt 
die hij of zij nodig heeft.    
 
Pagina 1 van 72 
 

Vraag 6:  
Hoeveel gemeenten hebben de extra middelen reeds ingezet om de effecten op de 
arbeidsmarkt te verzachten? 
 
Antwoord 6:  
Uit de eerste kwartaalrapportage van de monitor Huishoudelijke Hulp Toeslag 
(HHT) (TK 34 104 nr. 25) bleek dat half maart ongeveer 40% van de gemeenten 
de HHT geïmplementeerd had en de middelen beschikbaar had voor cliënten. Een 
geactualiseerd beeld komt beschikbaar met de tweede kwartaalrapportage HHT, 
welke begin juli wordt uitgebracht. Deze tweede kwartaalrapportage HHT biedt 
een actueel inzicht in de voortgang van de implementatie van de HHT, de vraag 
naar HHT van cliënten en de daaruit voortvloeiende arbeidsmarktresultaten.  
 
Vraag 7:  
Hoeveel onderzoeken zijn er waarbij het Nederlandse zorgstelsel vergeleken wordt 
met stelsels van andere landen? Welke onderzoeken zijn dit en door wie zijn zij 
uitgevoerd, en in opdracht van wie? 
 
Antwoord 7: 
In de bijlage vindt u een overzicht van een groot aantal bij het departement 
bekende onderzoeken. 
 
Vraag 8:  
Waaruit is de meevaller van 2 miljard opgebouwd? Welke van deze bedragen zijn 
structurele meevallers die ook in voorgaande jaren plaatsvonden? Zou de forse 
onderschrijding van de zorguitgaven van circa 2 miljard euro deels gelegen 
kunnen zijn in een te hoge raming van het basispad? Zo nee, waarom niet? Wat is 
de resultaatbestemming van de meevaller van 2 miljard? Wordt deze opnieuw in 
de zorg geïnvesteerd? 
 
Antwoord 8:  
De onderschrijding van € 2 miljard is het gevolg van een daling van de netto-BKZ-
uitgaven met € 2,7 miljard (zie tabel 6, jaarverslag 2014) en een neerwaartse 
bijstelling van het kader met € 0,7 miljard (zie tabel 3, jaarverslag 2014). De 
onderbouwing van de daling van € 2,7 miljard is in onderstaande tabel 
opgenomen. De structurele meevaller in de voorgaande jaren heeft 
plaatsgevonden bij genees- en hulpmiddelen (zie hiervoor de ontwerpbegroting 
2014, tabel 7). Voor zover de onderschrijdingen structureel van karakter zijn, is 
deze ruimte betrokken bij het opstellen van de besluitvorming over de begroting 
2015 en de begroting 2016. 
  
 
 
 
 
 
 
 
 
 
 
 
 
 
 
Pagina 3 van 72 
 

Vraag 10:  
Tot hoeveel extra meldingen van onregelmatigheden in de zorgnota heeft het 
meer inzicht krijgen van de patiënt geleid? 
 
Antwoord 10:  
Er wordt niet gemeten hoeveel meldingen van onregelmatigheden in de zorgnota 
naar aanleiding van het inzichtelijker maken ervan binnen komen bij verzekeraars 
en andere partijen. De precieze aantallen meldingen voor en na invoering zijn dus 
niet te geven. Verzekeraars geven overigens aan dat de verbeteringen in de 
zorgnota, samen met de verbetering van de ‘mijnomgeving’, zullen helpen bij het 
vergroten van het kostenbewustzijn onder hun verzekerden. Ook draagt het bij 
aan het verbeteren van hun dienstverlening en klantparticipatie. 
 
Vraag 11:  
Hoe vaak is de app "zorgcijfers.nl" gedownload? Hoeveel frequente gebruikers zijn 
er? Is dat aantal stijgend of dalend? 
 
Antwoord 11:  
Hoe vaak de app "zorgcijfers.nl" is gedownload voor het totaal van de 
verschillende besturingssystemen, is niet bekend. Het aantal unieke bezoekers 
van de achterliggende website is circa vijfhonderd per maand. [Bron: PIWIK 
Analytics]. 
 
Vraag 12:  
Welke door het kabinet getroffen maatregelen, behalve het MBI, hebben geleid tot 
een betere beheersing en afvlakking van de uitgavengroei in 2014? Op welke 
cijfers is dit gebaseerd? 
 
Antwoord 12:  
De lagere uitgaven zijn mede te danken aan het samenhangende pakket van 
beleidsmaatregelen in casu de akkoorden met veldpartijen, het preferentiebeleid 
bij de geneesmiddelen, de toegenomen risicodragendheid bij verzekeraars en de 
hervormingen in de langdurige zorg, ondersteuning en jeugdzorg. De 
uitgavengroei is vanaf 2010 aanzienlijk afgevlakt. Op basis van de jaarverslagen 
en de daarin opgenomen ontwikkeling van de netto-BKZ-uitgaven kan worden 
aangetoond dat in de periode 2005-2010 de groei gemiddeld bijna 7% per jaar 
bedroeg. In de periode 2011-2014 is de groei van de zorguitgaven naar huidige 
inzichten teruggebracht tot een derde: gemiddeld circa 2,3%. De groei bedroeg in 
2013 en 2014 respectievelijk 0,5 en 0,8%. 
 
Vraag 13:  
Op welke cijfers is de uitspraak gebaseerd dat 2014 een belangrijk jaar was voor 
een financieel houdbare zorg? 
 
Antwoord 13:  
Lag de groei in de periode 2005-2010 (uitgaande van de jaarverslagen) nog 
gemiddeld op bijna 7% per jaar; de uitgavengroei is vanaf 2010 aanzienlijk 
afgevlakt, mede als gevolg van de afgesloten zorgakkoorden, het 
geneesmiddelenbeleid en ingezette hervormingen. In de periode 2011-2014 is 
groei van de zorguitgaven naar huidige inzichten aanzienlijk lager: gemiddeld 
circa 2,3%. De groei bedroeg in 2013 en 2014 respectievelijk 0,5 en 0,8%. In de 
VWS-begroting voor 2015 kon gemeld worden dat het Budgettair Kader Zorg van 
2014 op 2015 naar verwachting nauwelijks groeit. In 2014 kan daarnaast bij 
jaarverslag voor het tweede jaar een forse onderschrijding van de zorguitgaven 
Pagina 5 van 72 
 

Vraag 17:  
Wanneer wordt de omvang van de zorgfraude bekend? 
 
Antwoord 17:  
Zoals reeds eerder aan uw Kamer aangegeven (TK 28 828, nr. 30) heb ik de NZa 
in juli 2013 opdracht gegeven een duiding te geven van de kwetsbaarheden in de 
AWBZ- en Zvw-zorg en een raming van de omvang van fraude. In de tweede 
voortgangsrapportage fraudebestrijding heb ik u geïnformeerd over de 
tussentijdse resultaten, bestaande uit een beschrijving van de geconstateerde 
kwetsbaarheden en voorlopige bevindingen ten aanzien van de kwantitatieve 
analyses. In maart 2014 heb ik u een nieuwe versie van de tussenresultaten 
gestuurd (TK 28 828, nr. 58) met geactualiseerde cijfers. In de derde 
voortgangsrapportage aanpak van fouten en fraude van 12 december 2014  
(TK 28 828, nr. 75) heb ik uw Kamer geïnformeerd over de definitieve uitkomsten 
van het samenvattend rapport van de NZa ‘onderzoek naar kwetsbaarheden en 
financiële onregelmatigheden in de zorg’ en heb ik aangegeven hoe ik deze 
uitkomsten benut voor de aanpak van onrechtmatigheden. Het betreffende 
rapport bevat een indicatie van de kwantitatieve omvang van de 
onregelmatigheden in de zorg. Het samenvattend rapport van de NZa en de 
bijbehorende bijlagen zijn bijgevoegd bij de derde voortgangsrapportage aanpak 
van fouten en fraude. Voor de kwantitatieve uitkomsten van het onderzoek van de 
NZa verwijs ik volledigheidshalve naar deze derde voortgangsrapportage.   
 
Vraag 18:  
Voor hoeveel euro is er in totaal in 2012 en 2013 niet juist gedeclareerd door 
ziekenhuizen? In hoeveel procent van de gevallen ging het om fraude? In hoeveel 
procent van de gevallen is het tot een veroordeling gekomen? 
 
Antwoord: 18 
In het kader van het plan van aanpak jaarrekeningen hebben ziekenhuizen over 
de jaren 2012 en 2013 omzetonderzoeken uitgevoerd. Op 29 mei 2015 heeft de 
NZa haar analyse van de uitgevoerde omzetonderzoeken openbaar gemaakt. Het 
bedrag dat per saldo uit de betreffende onderzoeken naar voren is gekomen, 
bedraagt totaal ruim € 277 miljoen over de jaren 2012 en 2013. Het betreft hier 
daadwerkelijk vastgestelde onrechtmatigheden. Of daarmee alle onrechtmatige 
declaraties uit 2012 en 2013 naar boven zijn gekomen blijft onduidelijk, 
concludeert de NZa. De NZa heeft aangegeven dat, als het aanvullend 
omzetonderzoek volledig en toereikend is uitgevoerd en de instelling de NZa 
informeert over de uitkomsten van het onderzoek, zorgaanbieders ervan uit 
mogen gaan dat dit voor de NZa voldoende is. Dat is anders indien er 
aanwijzingen voor fraude of overtredingen zijn. De NZa en het Openbaar 
Ministerie (OM) zullen hun bevoegdheden op het gebied van toezicht en 
strafrechtelijke vervolging dan onverkort toepassen. 
 
Het aantal eventuele strafrechtelijke veroordelingen voor declaratiefraude door 
ziekenhuizen kan niet uit de registratiesystemen van het OM worden gegenereerd. 
 
Overigens is in dit kader relevant te melden dat de NZa in 2014 aan het  
St. Antonius Ziekenhuis een bestuursrechtelijke boete van € 2,5 miljoen heeft 
opgelegd wegens het niet correct declareren. De boete had betrekking op 
onterechte declaraties in de periode 2008 tot en met 2012.  
 
Vraag 19:  
Hoeveel ziekenhuizen en zelfstandige behandelcentra (ZBC) hebben inmiddels een 
Pagina 7 van 72 
 

Vraag 22:  
Hoe dragen de beoogde nieuwe bekostigingssystematieken voor huisartsen en 
wijkverpleegkundigen bij aan vermindering van de regeldruk en meer ruimte voor 
de zorgverlener? 
 
Antwoord 22:  
Doel van de nieuwe bekostigingssystematieken is het beter mogelijk maken van 
het belonen van geleverde zorgprestaties waaronder het stimuleren van meer 
samenwerking tussen zorgprofessionals en het belonen van uitkomsten. Zowel in 
de (beoogde) bekostiging van de huisartsenzorg als in de bekostiging van de 
wijkverpleging is hiervoor ruimte gecreëerd. Afspraken over beloning op basis van 
uitkomsten moeten aansluiten bij de beroepspraktijk van deze professionals. Daar 
waar (nog) geen goede uitkomstmaten beschikbaar zijn zullen andere afspraken 
(over samenwerking in de keten, bevorderen van registratie, gerichte 
ouderenprogramma’s) gemaakt kunnen worden die gewenste 
ontwikkelingsrichting stimuleren. Over deze ontwikkeling ben ik in gesprek met 
patiënten, de betrokken beroepsgroepen, zorgaanbieders en zorgverzekeraars. De 
professional krijgt meer in plaats van minder ruimte om te bepalen welke inzet 
van zorg nodig en gepast is en wat dient bij te dragen aan betaalbare zorg. De 
administratieve  rompslomp wordt tot een minimum wordt beperkt. De nieuwe 
bekostigingsvormen zijn ondersteunend aan deze ontwikkeling. Deze zomer wordt 
in samenwerking met huisartsen en verzekeraars bekeken hoe er een extra slag 
tegen regeldruk kan worden gemaakt. 
 
Vraag 23:  
Wanneer ontvangt de Kamer de gevraagde kabinetsreactie op het Actal-rapport 
over de vermindering van de regeldruk rondom het pgb? 
 
Antwoord 23:  
Zoals met het aanbieden van het Actal-rapport aan uw Kamer is aangegeven, 
zullen de adviezen van Actal worden meegenomen in de Toekomstagenda PGB 
Wlz. Deze Toekomstagenda zal ik uw Kamer na de zomer doen toekomen.  
 
Vraag 24:  
Worden de uitkomsten van het experiment regelarme zorginstellingen 
meegenomen in de aanpak vermindering regeldruk? Zo ja op welke manier? Zo 
nee waarom niet? 
 
Antwoord 24:  
Ja. 
Uit de tussenevaluatie van het experiment regelarme instellingen is gebleken dat 
de reductie van administratieve lasten voor een belangrijk deel ontstond omdat 
zorgaanbieders zelf ingesleten patronen binnen hun instellingen doorbraken. 
Interne regels werden ter discussie gesteld en werden waar mogelijk geschrapt of 
kregen een praktische aansluiting bij het dagelijks werk. Ook is duidelijk geworden 
dat binnen de lijnen van de wet- en regelgeving vaak meer ruimte bestaat dan 
aanvankelijk werd gedacht. Door zorgaanbieders zijn bewezen positieve 
uitkomsten geïmplementeerd. Deze zijn op de site “Invoorzorg!” verspreid zodat 
ook andere zorgaanbieders daarmee hun voordeel kunnen doen. Verwezen zij hier 
ook naar het AO administratieve lasten van 28 januari 2015, waarover de 
uitkomsten van de tussenevaluatie ERAI met de Kamer is gesproken. De 
uitkomsten van ERAI zullen ook betrokken worden bij de uitwerking van het plan 
van aanpak kwaliteit verpleeghuiszorg en de 200 verpleeghuislocaties die de 
ruimte zullen krijgen om als best practice de sector te laten zien wat allemaal 
Pagina 9 van 72 
 

Vraag 27:  
Hoeveel unieke bezoekers per dag heeft de site "verspillingindezorg.nl"? Is dat 
aantal stijgend of dalend? 
 
Antwoord 27:  
De website www.verspillingindezorg.nl wordt iedere dag bezocht. Sinds de 
lancering van de vernieuwde website in september 2014 is de website gemiddeld 
door 1100 unieke bezoekers per maand bezocht. Bij nieuwsmomenten zoals de 
aankondiging van de Inspiratiedag 100% Zorg! laat het bezoekersaantal een piek 
zien. Indien er gekeken wordt naar het aantal bezoekers per dag schommelt dit 
sterk. Wanneer er aandacht is voor het Programma Aanpak verspilling in de zorg 
stijgt op die dag en de navolgende dagen het bezoekersaantal. 
 
Vraag 28:  
Tot hoeveel bespaartips heeft dit concreet geleid en aan hoeveel tips is 
daadwerkelijk vervolg gegeven? 
 
Antwoord 28:  
Via het Meldpunt Verspilling in de zorg zijn ruim 21.000 meldingen ontvangen. 
Hiervan is grofweg 80% bruikbaar en van deze bruikbare meldingen vult ongeveer 
80% een oplossing in.  
De oplossingen die in het Meldpunt worden genoemd, hebben in veruit de meeste 
gevallen nog een vertaalslag nodig om in concrete acties te kunnen worden 
omgezet. In veel gevallen is er in meldingen sprake van het door elkaar heen 
lopen van probleem en oplossing. Bijvoorbeeld de meest voorkomende melding 
betreft ‘ongebruikte geneesmiddelen worden weggegooid’. Als oplossing wordt 
voorgesteld ‘ongebruikte geneesmiddelen niet weggooien’. In dit geval zijn er 
verschillende acties nodig die ertoe bijdragen dat er minder ongebruikte 
geneesmiddelen overblijven zodat ze niet hoeven worden weg gegooid. Via het 
Programma wordt gewerkt aan diverse acties. Hierover heb ik u geïnformeerd in 
de brief Tussenstand van zaken Aanpak verspilling van 31 maart 2015  
(TK 33 6545, nr. 13). Daarnaast worden via het Programma Aanpak verspilling 
zorginstellingen geselecteerd die initiatieven hebben ontplooid die hebben geleid 
tot minder verspilling in hun zorginstelling. Het Programma zet deze initiatieven in 
het daglicht zodat andere zorginstellingen die dezelfde verspilling ervaren, ervan 
kunnen leren. Naast hetgeen het Programma Aanpak verspilling initieert, zijn er 
ook vele meldingen te koppelen aan bestaande beleidsinitiatieven. In dat geval 
worden deze meldingen doorgeleid naar het juiste beleidstraject, zodat zij hier 
voor input zorgen. Absolute aantallen meldingen met panklare oplossingen direct 
te vertalen in panklare acties die voortkomen uit het Meldpunt zijn niet te geven. 
 
Vraag 29:  
Hoe vindt tussentijdse sturing plaats op de zorguitgaven wanneer door de DBC-
systematiek pas na enkele jaren definitief kunnen worden vastgesteld? 
 
Antwoord 29:  
Onder meer als gevolg van de DBC-systematiek kunnen de definitieve 
zorguitgaven voor de medisch-specialistische zorg en de ggz pas na enkele jaren 
definitief worden vastgesteld. Dat wil echter niet zeggen dat er tussentijds geen 
sturingsmogelijkheden zijn. Zo komt er al in het lopende jaar 
contracteringsinformatie beschikbaar. Bovendien ontvangt VWS eerdere malen per 
jaar een actualisatie van de zorguitgaven via het Zorginstituut Nederland. Deze 
bestaat uit een deel reeds ontvangen en geaccepteerde declaraties, aangevuld 
met een balanspost (de inschatting van verzekeraars over de nog te ontvangen 
declaraties). Naarmate de tijd verstrijkt neemt de balanspost af en neemt de 
Pagina 11 van 72 
 

Vraag 33:  
Is de regering bereid de GIDS-gelden structureel in te zetten voor het verkleinen 
van gezondheidsverschillen? Hoe zorgt de regering dat resultaten blijvend zijn? 
Wat vindt de regering van het idee om de besparingen aan zorgkosten door de 
GIDS-projecten direct weer in te zetten in de regio voor het verder verbeteren van 
de gezondheid van mensen met lagere sociaaleconomische positie? 
 
Antwoord 33:  
De GIDS-gelden (decentralisatie-uitkering) zijn bedoeld als tijdelijke extra impuls 
om 164 gemeenten te ondersteunen bij de ontwikkeling van hun eigen lokale, 
integrale aanpak van gezondheidsachterstanden. De structurele borging van die 
aanpak loopt via de reguliere (financiële) middelen die gemeenten, maar ook hun 
partners, daarvoor ter beschikking stellen. Vooralsnog zijn de GIDS-gelden, en het 
bijbehorende stimuleringsprogramma, tot 2018 beschikbaar. De voortgang wordt 
jaarlijks gemonitord. Op basis daarvan zullen we bezien of en hoe ondersteuning 
vanuit de rijksoverheid na 2018 nodig is. 
Als blijkt dat door de aanpak van gezondheidsachterstanden besparingen in de 
zorgkosten van gemeenten worden gerealiseerd, staat het hen vrij die opnieuw 
voor dit doel in te zetten. Over besparingen in de zorg die vanuit de 
zorgverzekeringswet worden betaald, worden op enkele plaatsen in het land al 
afspraken gemaakt tussen gemeenten en zorgverzekeraars. In de Veenkoloniën 
wordt hiermee, op verzoek van uw Kamer, geëxperimenteerd. Daarnaast nemen 
wij dit aspect ook mee in het traject rondom de borging van preventie in het 
zorgstelsel waarover ik u eind van dit jaar rapporteer. 
 
Vraag 34:  
In hoeverre is de regering bereid om de ondertekende pledges van het Nationaal 
Programma Preventie te toetsen op ambitieniveau en haalbaarheid? Zo ja, per 
wanneer? Zo nee, waarom niet? 
 
Antwoord 34: 
Het Nationaal Programma Preventie (NPP) is bedoeld als een maatschappelijke 
beweging. Partners geven in eerste instantie zelf aan wat ze bijdragen aan de 
doelstellingen van het programma. Zij bepalen hun ambities en zijn 
verantwoordelijk voor het monitoren van hun activiteiten en het behalen van de 
resultaten.  
In het tweede en derde programmajaar zullen de partners aangespoord worden 
om hun doelstellingen en acties concreter te maken. Ze zullen ondersteund 
worden om nog effectiever te worden door het verspreiden van goede voorbeelden 
en gezamenlijk te bekijken wat de activiteiten werkelijk bijdragen aan de 
gezondheidsdoelen van het NPP.   
Daarnaast wordt het RIVM gevraagd jaarlijks de voortgang van de pledges en het 
effect van het programma als geheel. Dit wordt verwerkt in de Alles is 
Gezondheid… monitor waarover uw Kamer jaarlijks wordt geïnformeerd.  
 
Vraag 35:  
Is de regering bereid verdere NIX-18 campagnes voornamelijk te focusen op 
vmbo- en mbo-scholieren? Zo ja, hoe gaat zij dat doen? Zo nee, waarom niet? 
 
Antwoord 35:  
NIX18 is een meerjarige sociale normcampagne die ouders, jongeren en het brede 
publiek bewust probeert te maken van de norm dat je onder de 18 niet rookt en 
niet drinkt. Daarbij is ervoor gekozen om massamediaal de eerste jaren te 
focussen op de omgeving van jongeren: ouders, horeca, sportclubs, 
supermarkten. Als de omgeving achter NIX18 staat en dat uitdraagt, wordt het 
Pagina 13 van 72 
 

toename in de e-health afspraken met huisartsen waarneembaar doordat dit soort 
afspraken een standaard onderdeel is geworden van inkoopbeleid POH-GGZ.  
 
Ook in de ketenzorg zie ik al veel innovaties op het gebied van e-health op gang 
komen. Zo zijn er steeds meer zorggroepen met een patiëntportaal. Deze 
ontwikkeling wordt verder ondersteund door de coöperatie Zelfzorg Ondersteund 
(ZO!), welke actief in gesprek is over de opschaling van zelfmanagement voor 
diverse chronische aandoeningen, zoals diabetes, COPD en astma.  
 
Het stemt mij tevreden dat zorgaanbieders en zorgverzekeraars elkaar hebben 
gevonden, en gezamenlijk met de patiënt bepalen hoe e-health de zorg kan 
verbeteren. Tegelijk staan we pas aan het begin, op vele plaatsen in het land zien 
we toepassingen met grote voordelen die niet op grote schaal worden 
overgenomen. Ook bemerk ik dat het vraagstuk van financiering en bekostiging 
niet zomaar opgelost is. Er wordt een plafond ervaren in segment 3. Ik hoop en 
verwacht dat zorgverzekeraars in hun zorginkoop de komende jaren steeds meer 
zullen verfijnen en dus ook meer e-health zorg zullen inkopen. De financiële 
ruimte die hiervoor nodig is kan gevonden worden binnen het budgettaire kader 
van de huisarstenzorg en multidisciplinaire zorg. Ook kan deze gevonden worden 
door het substitueren van zorg van de duurdere tweede lijn naar de eerstelijn.  
 
Vraag 39:  
Wat staat precies in de afspraken met de verschillende partijen om de inzet van e-
health komende vijf jaar te stimuleren? 
 
Antwoord 39:  
In beantwoording van vraag 38 vraag ben ik ingegaan op de afspraken die in de 
eerste lijn gemaakt worden. Hieronder staat een toelichting op ontwikkelingen in 
de medisch-specialistische zorg, de ggz en de Informatievoorziening. 
 
In het Bestuurlijk Overleg medisch-specialistische zorg zijn de volgende afspraken 
en uitgangspunten vastgelegd: E-health kan worden ingezet om ervoor te zorgen 
dat er meer en betere informatie beschikbaar is op het moment van contact 
tussen arts en patiënt. Dit biedt de arts en de patiënt de mogelijkheid om 
gezamenlijk nog beter vast te stellen wat de best passende behandeling is 
(gezamenlijk beslissen ). Bewuste en gezamenlijk tot stand gekomen keuzes 
leiden tot betere zorg en hogere therapietrouw.  
 
In het kader van het bestuurlijk akkoord GGZ is in 2014 een traject afgerond om 
te komen tot oplossingsrichtingen voor grootschalige implementatie van e-health 
in de ggz. Ook is afgesproken dat patiëntenorganisaties zich inzetten om een 
elektronisch patiëntendossier te ontwikkelen. Daarnaast wordt in de ggz ingezet 
op versterking van de eigen regie, zelfmanagement en ondersteuning van de 
informele zorg.  
 
Ook op het onderwerp verbetering informatievoorziening is veel activiteit. Met de 
oprichting van het Informatieberaad bestaat er nu een platform waarop 
gezamenlijk wordt gewerkt aan een betere informatievoorziening. Op bestuurlijk 
niveau hebben de leden van het Informatieraad uitgesproken dat zij zich zullen 
gaan inzetten voor de ontsluiting van gegevens aan de patiënt en burger. Dit 
wordt momenteel verder vertaald in een concreet stappenplan. Dit zal moeten 
bijdragen aan het verwezenlijken van de doelstellingen uit onze brief ‘e-health en 
zorgverbetering’ (TK 27529, nr. 138) die wij in juli 2014 naar de Kamer hebben 
gestuurd. 
 
Pagina 15 van 72 
 

aanbieders die niet aan deze eisen voldoen niet contracteren. Tenslotte ben ik in 
overleg met de Nederlandse Zorgautoriteit over het stellen van deze eisen als 
voorwaarde voor het declareren.  Ook onderzoek ik momenteel of de eigen 
visitatie van de beroepsgroep een grotere rol kan spelen van de kwaliteitstoetsing. 
 
Vraag 45:  
Per wanneer worden ziekenhuizen verplicht om cijfers te publiceren over 
kwaliteitsindicatoren zoals vermijdbare ziekenhuisinfecties en vermijdbare 
heropnames? 
 
Antwoord 45:  
In ons land hebben we het PREZIES-netwerk (PREventie van ZIEkenhuisinfecties 
door Surveillance), het meetsysteem van zorginfecties in ondermeer de 
ziekenhuizen. Het geeft inzicht hoe vaak deze infecties voorkomen in de eigen 
instelling en levert de landelijke referentiecijfers die hierbij als spiegelinformatie 
gebruikt worden. Er bestaat geen verplichting voor instellingen om hieraan deel te 
nemen of om de eigen data te publiceren. In 2013 deed 91% van de ziekenhuizen 
mee aan één meer modules van het PREZIES netwerk en in 2014 was dat 92%. 
Op dit moment werk ik aan een integrale aanpak van antibioticaresistentie voor de 
periode 2015-2019, waar onder meer een effectief infectiepreventiebeleid deel 
van uitmaakt. Deze brief ontvangt u voor de zomer. 
 
Het Zorginstituut Nederland en de ziekenhuizen werken op dit moment aan het 
vergelijkbaar maken van informatie over bijvoorbeeld heroperaties en 
heropnames na een ziekenhuisbehandeling. De NZa ondersteunt hierbij. In de 
zomer van 2015 publiceren Zorginstituut Nederland en de NZa een rapport over 
deze kwaliteitsinformatie. Momenteel wordt gewerkt aan acties die nodig zijn om 
de gegevens te verzamelen en beschikbaar te maken voor patiënten en 
zorgverzekeraars. Vanuit de NFU is een meerjarig programma ‘Registratie aan de 
bron’ gestart om kwaliteitsindicatoren uit de zorgdocumentatie af te leiden. Op 
deze wijze wordt geprobeerd om de registratielast voor kwaliteitsinformatie voor 
ziekenhuizen te beperken.  
 
Vraag 46:  
Hoeveel kosten aan overhead maken ziekenhuizen? Hoe is dit percentage verlopen 
sinds de invoering van de Zorgverzekeringswet (2006)? 
 
Antwoord 46: 
Met brief van 19 mei 2015 (kenmerk: 2015Z08895) heeft u mij het verzoek 
gebracht van het lid Leijten inzake het bericht ‘Ziekenhuizen: een op de vijf euro’s 
gaat naar overhead’ (Ftm, 12 mei 2015). Hierbij is een schriftelijke reactie 
verzocht en een dertigledendebat aangevraagd. De schriftelijke reactie is op  
10 juni naar uw kamer verzonden. 
 
Vraag 47:  
Hoe doen Nederlandse ziekenhuizen het internationaal gezien op het gebied van 
overhead? 
 
Antwoord 47:  
Zie het antwoord op vraag 46. Met brief van 19 mei 2015 (kenmerk: 
2015Z08895) heeft u mij het verzoek gebracht van het lid Leijten inzake het 
bericht ‘Ziekenhuizen: een op de vijf euro’s gaat naar overhead’ (Ftm, 12 mei 
2015). Hierbij is een schriftelijke reactie verzocht en een dertigledendebat 
aangevraagd. De schriftelijke reactie is op 10 juni naar uw kamer verzonden. 
 
Pagina 17 van 72 
 

Antwoord 53:  
De ziekenhuizen zijn sinds 1 maart 2014 verplicht om jaarlijks hun sterftecijfers te 
publiceren op hun eigen website en moeten het rapport met deze cijfers ook 
doorsturen aan de NZa. Iedereen kan die cijfers vinden op de websites van de 
ziekenhuizen. Ik beschik niet over informatie hoe vaak burgers op de sites van de 
ziekenhuizen de sterftecijfers hebben geraadpleegd en wat het mogelijke effect 
daarvan is geweest op keuzes van patiënten.  
Daarbij is van belang dat de cijfers slechts een indicatie zijn van kwaliteit; hoge 
sterftecijfers betekenen niet direct dat een ziekenhuis geen goede zorg levert. Om 
consumenten goed te informeren, verwacht de NZa dat ziekenhuizen een 
duidelijke toelichting geven bij hun eigen sterftecijfers en de ontwikkeling daarin. 
De sterftecijfers van de ziekenhuizen zijn ook te vinden op de site van de 
Nederlandse Vereniging van Ziekenhuizen (NVZ) www.nvz-kwaliteitsvenster.nl. 
Het Kwaliteitsvenster geeft inzicht in de kwaliteit van een zorginstelling aan de 
hand van tien onderwerpen, waaronder sterfte, die iets zeggen over de kwaliteit 
van die zorginstelling. 
 
Vraag 54:  
Welke acties onderneemt de regering om er voor te zorgen dat ggz-instellingen 
allen de multidisciplinaire richtlijnen ten aanzien van suïcidepreventie 
implementeren? Wat vindt de regering ervan dat het instellingen al 5 jaar niet lukt 
om de implementatie van de grond te krijgen? 
 
Antwoord 54:  
De noodzaak tot verbetering van de implementatie van de multidisciplinaire 
richtlijnen op dit gebied is in de afgelopen periode opgepakt. Zo heeft de 
uitvoering van de Landelijke agenda suïcidepreventie die eind 2013 met een groot 
aantal partijen is afgesproken, inmiddels een stevige impuls aan de implementatie 
gegeven. Daarnaast is in het kader van promotieonderzoek een specifieke training 
en een e-learning module op dit terrein ontwikkeld. Inmiddels zijn rond de 6.000 
hulpverleners getraind. De uitvoering van deze agenda strekt zich uit tot en met 
2017.   
 
Vraag 55:  
Welke inspanningen verleent de regering om iedere huisartsenpraktijk te 
stimuleren om een POH-ggz in dienst te nemen? 
 
Antwoord 55:  
De regering is van mening dat de POH-GGZ een enorme aanwinst is voor zowel de 
huisartsenzorg als de geestelijke gezondheidszorg. Tussen 2008 en 2015 is het 
percentage huisartsen met een POH-GGZ gestegen van ongeveer 30% naar 80%.  
 
De regering stimuleert de inzet van een POH-GGZ op verschillende manieren. Met 
het oog op de groei van het aantal POH’s-GGZ zijn er de afgelopen jaren extra 
middelen toegevoegd aan het huisartsenkader.   
 
Om te zorgen dat er voldoende POH’s-GGZ beschikbaar zijn en blijven, wordt in 
het sectorplan huisartsenzorg voorgenomen dat medewerkers uit andere 
zorgsectoren voor de ondersteunende functies in de huisartsenzorg worden 
opgeleid, waaronder 250 POH’s-GGZ. 
 
Ook is per 2014 de functie POH-GGZ gefunctionaliseerd. Met het functioneel 
maken van deze module wordt bedoeld dat ook andere zorgaanbieders (in brede 
zin) deze module POH-GGZ kunnen contracteren en organiseren, mits deze zorg in 
de huisartsenpraktijk als ondersteuning van de huisartsenzorg blijft aangeboden. 
Pagina 19 van 72 
 

blijft hierbij, door middel van het eerdergenoemde project, inhoudelijk en 
financieel betrokken. 
 
Vraag 59:  
Wat zijn de gevolgen van het opzeggen van het Bestuurlijk Akkoord met de GGZ? 
 
Antwoord 59:  
In het bestuurlijk akkoord waren inhoudelijke afspraken gemaakt en afspraken 
over de budgettaire groeiruimte. De financiële afspraken zijn verwerkt in het 
budgettair kader en dat kader blijft zo. Over het vervolg van de inhoudelijke 
agenda van de geestelijke gezondheidszorg ben ik in constructief overleg met 
partijen. Ik hoop u daar in het najaar over te informeren.  
 
Vraag 60:  
Wat is de status van het verbod op verticale integratie, wat onderdeel uitmaakte 
van het verworpen wetsvoorstel 33.362? 
 
Antwoord 60:  
Het wetsvoorstel Verbod op verticale integratie is verworpen door de Eerste 
Kamer. Mede vanwege de inhoudelijke samenhang met de in hetzelfde 
wetsvoorstel opgenomen wijziging van artikel 13 Zvw zal het kabinet, zoals eerder 
gemeld in de brief ‘Kwaliteit loont’ (TK 31 765, nr. 116), vooralsnog niet met een 
nieuw wetsvoorstel komen.  
 
Vraag 61:  
Waarom wordt er in het jaarverslag van 2014 geen melding ervan gemaakt, dat 
het bestuurlijk akkoord met de ggz opgezegd is? 
 
Antwoord 61:  
Op pagina 47 van het jaarverslag staat vermeld dat “Eind 2014 hebben 
verschillende partijen zich gekeerd tegen een eerder afgesproken element uit het 
tweede akkoord, de wijziging van art. 13 van de Zorgverzekeringswet, eveneens 
van belang voor het inkopen van goede en doelmatige zorg. Daardoor worden de 
akkoorden beschouwd als niet langer bestaand”. 
 
Vraag 62:  
Wanneer wordt het wetsvoorstel met de wettelijke verankering van het 
persoonsgebonden budget in de Zorgverzekeringswet aan de Tweede Kamer 
gestuurd? 
 
Antwoord 62:  
Het wetsvoorstel waarmee het Zvw-pgb in de Zorgverzekeringswet wordt 
verankerd, zal deze zomer naar uw Kamer worden gestuurd, zo is het streven. 
 
Vraag 63:  
In hoeverre zal ruimte voor de wijkverpleegkundige leidend principe zijn voor de 
definitieve bekostiging van wijkverpleging? 
 
Antwoord 63:  
De (wijk)verpleegkundige is aan zet en bepaalt op basis van haar professioneel 
handelen welke inzet van zorg nodig en gepast is. Daarin betrekt zij de mate van 
zelfredzaamheid, de thuissituatie en het sociale netwerk. De zorgvraag van de 
patiënt staat hiermee centraal. De ruimte die de professional heeft gekregen, is 
een belangrijke randvoorwaarde voor de hervormingen in de zorg en dient bij te 
dragen aan betaalbare zorg.  
Pagina 21 van 72 
 

Vraag 69:  
Langer zelfstandig blijven wonen en meedoen is niet voor iedereen weggelegd. 
Ouderen met een lagere zorgvraag konden voorheen naar het verzorgingshuis, 
het beleid heeft voor sluiting van vele huizen gezorgd. Hoeveel verzorgingshuizen 
zijn er afgelopen jaar gesloten? 
 
Antwoord 69:  
Er wordt landelijk geen lijst bijgehouden van locaties die sluiten. De trend dat 
mensen langer thuis blijven wonen is al langer zichtbaar. Tussen 1980 en 2010 is 
het aantal verzorgingshuisplaatsen afgenomen van ongeveer 150.000 plaatsen 
naar 84.000 plaatsen, terwijl het aantal 80-plussers in dezelfde tijd meer dan 
verdubbeld is. Het aantal verpleeghuisplaatsen is in dezelfde periode wel 
toegenomen (voor een deel door het ombouwen van verzorgingshuisplaatsen) van 
46.000 naar 74.000 plaatsen.  
 
Vraag 70:  
Langer zelfstandig blijven wonen en meedoen is niet voor iedereen weggelegd. 
Ouderen met een lagere zorgvraag konden voorheen naar het verzorgingshuis, 
het beleid heeft voor sluiting van vele huizen gezorgd. Hoeveel kwetsbare ouderen 
moesten afgelopen jaar verhuizen door dit beleid? 
 
Antwoord 70:  
Er wordt geen landelijke lijst bijgehouden van locaties die sluiten en daarmee ook 
niet van verhuizingen die daarmee gepaard gaan.  
 
Vraag 71:  
Langer zelfstandig blijven wonen en meedoen kan in een aangepaste woning. De 
verwachting is dat in 2040 achter elke vijfde voordeur een 75-plusser woont. Hoe 
groot is het tekort aan deze woningen op dit moment, over respectievelijk 1, 2, 5, 
en 10 jaar? 
 
Antwoord 71:  
De ontwikkeling van het aantal voor ouderen gerealiseerde geschikte woningen en 
de verwachte tekorten of overschotten zijn te vinden in de Monitor Investeren 
voor de Toekomst (MIT), welke wordt uitgevoerd in opdracht van het Ministerie 
van Binnenlandse Zaken en Koninkrijksrelaties. Deze monitor verschijnt om de 
drie jaar. De meest recente monitor is verschenen in 2013 en is gebaseerd op 
gegevens van 2012. In 2016 ontvangt uw Kamer een nieuwe monitor. 
 
Uitgaande van de algemene definitie van voor ouderen geschikte woningen zoals 
gehanteerd in de MIT, bedroeg het tekort in 2012 landelijk gezien circa 84 duizend 
geschikte woningen. In dezelfde monitor is een raming gemaakt van de verwachte 
ontwikkeling van de vraag van ouderen naar geschikte woningen voor de periode 
tot 2021. Daarbij is rekening gehouden met de vergrijzing van de bevolking en de 
extramuralisering van ouderen met een (lichte) zorgvraag die voorheen op grond 
van een zorgindicatie naar een verzorgingshuis gingen (hierbij is uitgegaan van 
ZZP1 tot en met 3 en de helft van ZZP4). Indien de woningvoorraad in de periode 
van 2013 tot 2021 niet verder wordt uitgebreid of aangepast, zal het tekort aan 
geschikte woningen volgens deze monitor jaarlijks met gemiddeld 45 duizend 
toenemen. 
 
Het langer zelfstandig wonen heeft echter met meer dan enkel een geschikte 
woning te maken. Het gaat daarbij bijvoorbeeld ook over de voorzieningen in de 
buurt, de sociale contacten van mensen en veiligheid. Langer zelfstandig wonen is 
daarom een gezamenlijk opgave voor burgers, gemeenten, woningcorporaties, 
Pagina 23 van 72 
 

Antwoord 73:  
Het kabinet heeft € 100 miljoen beschikbaar gesteld voor de sectorplannen in de 
(langdurige) zorg. De sector en regio’s zelf dragen ook ten minste € 100 miljoen 
bij. In 2014 zijn de trajecten die vallen binnen de regionale sectorplannen in de 
zorg gestart. De regionale sectorplannen zijn gericht op scholing. In de regio’s zijn 
de zorginstellingen door de regionale werkverbanden uitgenodigd om aanvragen 
voor scholingstrajecten in te dienen. De regionale sectorplannen gericht op 
scholing voorzien in een duidelijke behoefte bij werkgevers, om mensen op te 
scholen en zo te behouden voor de sector. In totaal hebben inmiddels 417 
zorginstellingen afspraken gemaakt over ongeveer 80.000 scholingstrajecten die 
zullen worden ingezet. Het aantal werknemers dat hiermee geholpen wordt, ligt 
daarmee boven de verwachtte 70.000 scholingstrajecten waar deze 18 regionale 
plannen aanvankelijk op gericht waren (TK 34 104, nr. 25). Het aantal afspraken 
ligt dus hoger, maar dit wil nog niet zeggen dat de instroom ook zo hoog ligt. 
Bovendien vallen de kosten voor de trajecten tot nu toe vaak lager uit dan 
gepland, waardoor meer plaatsen gerealiseerd kunnen worden. Het uiteindelijke 
aantal plaatsen is afhankelijk van op welke manier deze ingezet worden. 
Daarnaast verschilt het aantal beschikbare plaatsen en het aantal dat nog 
gerealiseerd gaat worden per regio. Op dit moment kan hierover nog geen 
specifiek aantal genoemd worden. Na de zomer verwacht ik meer gegevens 
hierover te kunnen rapporteren uit een nieuwe monitor sectorplannen zorg. 
 
Vraag 74:  
Met ingang van 1 november 2014 is het mogelijk om mantelzorgwoningen 
vergunningvrij aan te bouwen. Hoeveel van deze mantelzorgwoningen zijn er tot 
op heden aangebouwd? 
 
Antwoord 74:  
Het aantal mantelzorgwoningen dat vergunningvrij wordt gebouwd of geplaatst, 
wordt niet centraal bijgehouden. Het vergunningvrij kunnen bouwen van 
mantelzorgwoningen maakt monitoren lastig. Er hoeft namelijk geen vergunning 
meer te worden aangevraagd.  
 
Vraag 75:  
Met ingang van 1 november 2014 is het mogelijk om mantelzorgwoningen 
vergunningvrij aan te bouwen. Hierdoor hoeven mensen minder snel 
noodgedwongen naar een verzorgingstehuis te verhuizen. Hoe komen mensen 
zonder indicatie het verzorginghuis nog in? 
 
Antwoord 75:  
Cliënten die behoefte hebben aan een geclusterde woonomgeving (bijvoorbeeld in 
de omgeving van andere ouderen en met zorg in de nabijheid), kunnen in 
verzorgingshuizen terecht op basis van “het scheiden van wonen en zorg”. Ze 
betalen dan zelf hun huur en kunnen ter plekke zorg en ondersteuning op maat 
ontvangen vanuit de Zvw en Wmo. 
 
Vraag 76:  
Door de trendmatige verschuiving van instellingszorg naar zorg thuis bij clienten 
met relatief lichte beperkingen neemt de vraag naar huidige verzorgingstehuizen 
af. Hoeveel mensen beschikken nog over een indicatie ZZP1, ZZP2, ZZP3 en 
ZZP4? Hoeveel hiervan wonen nog in een verzorgingshuis? 
 
Pagina 25 van 72 
 

Vraag 82:  
Met de huishoudelijke hulp toelage kunnen mensen die finacieel krap zitten een 
extra bijdrage krijgen zodat meer huishoudelijke hulp behouden kan blijven. 
Hoeveel mensen maken gebruik van deze regeling? 
 
Antwoord 82:  
Zie het antwoord op vraag 6. 
 
Vraag 83:  
Per 1 oktober is het interventieteam begonnen met zijn werkzaamheden. Welke 
werkzaamheden zijn er sindsdien verricht? 
 
Antwoord 83: 
Het interventieteam heeft verzoeken van partijen behandeld waarbij het proces 
rond de inkoop van zorg en ondersteuning in de regio stokte. Daarbij heeft het 
interventieteam met name een faciliterende rol gehad om het proces weer op 
gang te helpen. Daarnaast is het team enkele malen op verzoek van partijen 
ingeschakeld om dreigende ontslagen te voorkomen en/of na te gaan of er sprake 
is van mogelijke oneigenlijke alfahulpconstructies. In totaal is er tot op heden 25 
maal een beroep gedaan op het interventieteam. Partijen geven aan het alert 
reageren en de rol van het interventieteam te waarderen.  
 
Vraag 84:  
100 miljoen voor omscholingsprojecten. Wat zijn de behaalde resultaten in 2014? 
Hoeveel is er feitelijk uitgegeven en waaraan is het bedrag exact besteedt? 
Hoeveel mensen zijn er van werk naar werk doorgestroomd met behulp van deze 
middelen? Hoe effectief is de regeling in verhouding tot andere 
reïntegratiemiddelen? 
 
Antwoord 84:  
Het kabinet heeft € 100 miljoen beschikbaar gesteld voor een landelijk sectorplan 
en 18 regionale plannen in de (langdurige) zorg. De sector en regio’s zelf dragen 
ook ten minste € 100 miljoen bij. In 2014 zijn deze trajecten gestart.  
De sectorplannen hebben een projectperiode van 2 jaar, waarbinnen de 
scholingsmaatregelen uitgevoerd worden. Daarnaast is er sprake van een 
doorlooptijd waardoor er een verschil zit tussen het aantal afspraken over 
voorgenomen trajecten en daadwerkelijk gestarte of al gerealiseerde trajecten. 
Veel van de regio’s zijn nu bijna een jaar bezig met de uitvoering van het 
sectorplan en hebben dus nog een jaar voor de uitvoering van hun maatregelen, 
waarbij voor BBL-trajecten een uitzondering geldt, zodat deze nog na de 
projectperiode langer mogen doorlopen. Het is al met al te vroeg om iets te 
zeggen over de effectiviteit van de maatregelen.   
Hoeveel er op dit moment is uitgegeven, kan nog niet worden gezegd. De 
bedragen zijn toegekend, op basis van de afgegeven subsidiebeschikkingen. De 
definitieve betaling vindt plaats op basis van de gerealiseerde trajecten en 
gemaakte kosten. De voortgang hierin wordt voortdurend gemonitord en 
besproken met sectoren. De eindafrekening vindt achteraf plaats, na afloop van 
de projectperiode. 
 
In de regio’s zijn de zorginstellingen door de regionale werkverbanden uitgenodigd 
om aanvragen voor scholingstrajecten in te dienen. In totaal hebben inmiddels 
417 zorginstellingen afspraken gemaakt over ongeveer 80.000 scholingstrajecten 
die zullen worden ingezet.  
In mijn brief aan de Kamer van 14 april 2015 (TK 34 104, nr. 25) heb ik 
aangegeven dat het gebruik van het landelijke Sectorplan Zorg, gericht op van 
Pagina 27 van 72 
 

December 2015 verschijnt het kwantitatieve SCP-onderzoek betreffende de stand 
van zaken informele zorg (mantelzorg en vrijwilligerswerk), met daarin meer 
actuele cijfers omtrent aantallen mantelzorgers en vrijwilligers, inclusief de 
4
overbelasting van mantelzorgers.  
 
Vraag 87:  
Gemeenten zijn sinds 1 januari 2015 verantwoordelijk voor alle jeugdhulp. Is er 
bekend hoeveel kinderen er per gemeenten in zorg zijn? 
 
Antwoord 87:  
Op dit moment hebben we geen cijfers over het aantal kinderen in zorg. In juli 
2015 publiceert het CBS de cijfers van de eerste benchmark beleidsinformatie 
jeugdhulp op Statline, de site van de Jeugdmonitor en Waar staat je gemeente. 
Deze benchmark bevat cijfers van het aantal kinderen in hulp per gemeente over 
de periode januari tot en met maart 2015. De cijfers tot en met juli worden in 
oktober gepubliceerd. Vanaf dat moment worden halfjaarlijkse cijfers over het 
jeugdhulpgebruik gepubliceerd in de maanden april en oktober. 
 
Vraag 88:  
Hoeveel kinderen maakten het afgelopen jaar gebruik van specialistische 
jeugdhulp? 
 
Antwoord 88:  
Op dit moment is er geen volledig beeld van het gebruik van specialistische 
jeugdhulp in 2014.  
 
Vraag 89:  
Maatschappelijke ontwikkelingen werkt het medicijngebruik onder jongeren met 
ADHD in de hand. Het ZonMw-programma Goed Gebruik Geneesmiddelen gaat in 
op de langetermijneffecten van deze medicijnen. Is de uitkomst hiervan al 
bekend? Zo nee, wanneer wel? 
 
Antwoord 89:  
De uitkomsten van de twee desbetreffende onderzoeken zijn nog niet bekend. De 
resultaten hiervan worden in het najaar van 2016 en het najaar van 2017 
verwacht. 
 
Vraag 90:  
Kunnen de meevallende zorguitgaven over 2014 van circa 0,8 miljard uitgesplitst 
worden naar care en cure? 
 
Antwoord 90:  
De meevallende zorguitgaven over 2014 van circa € 0,8 miljard bij de cure en de 
e
care betreffen mutaties die na de 2 suppletoire wet 2014 hebben plaatsgevonden. 
Deze mutaties zijn in de verdiepingsparagraaf vanaf pagina 202 tot en met 227 
per deelsector gepresenteerd als nieuwe mutaties (mutaties jaarverslag 2014). 
Deze mutaties bij elkaar opgeteld en uitgesplitst naar cure en care zijn als volgt: 
- Cure circa € 0,6 miljard. 
- Care circa € 0,2 miljard. 
De belangrijkste mutaties zijn in de verdiepingsparagraaf verder per deelsector 
toegelicht. 
 
                                                 
4
 Aan het onderzoek ligt ten grondslag de motie van het lid Bergkamp C.S. van 11 december 
2012 waarin het SCP wordt verzocht onderzoek te verrichten naar de stand van zaken van 
Pagina 29 van 72 
de informele zorg. 
 

 
Vraag 94:  
Wat is de verklaring voor de lagere volumegroei op het genees- en 
hulpmiddelenkader? 
 
Antwoord 94:  
De volumegroei wordt onder andere beïnvloed door in- en uitstroom van 
middelen, beleid van zorgverzekeraars en -aanbieders, bevolkingsgroei en de 
vergrijzing van de bevolking. Het is daardoor niet mogelijk om een exacte 
verklaring te geven voor de lagere volumegroei ten opzichte van verleden en de 
verwachtingen. 
 
Vraag 95:  
Wat zijn de consequenties van het ontbreken van de cijfers voor de medisch-
specialistische zorg en de GGZ? 
 
Antwoord 95: 
Door het ontbreken van de cijfers 2014 voor de medisch-specialistische zorg en de 
curatieve ggz is er nog geen definitief totaalbeeld van de zorguitgaven over 2014. 
Voor beide sectoren geldt dat besluitvorming over het al dan niet inzetten van het 
mbi pas op een later moment kan worden genomen. Voor de medisch-
specialistische zorg wordt die besluitvorming verplaatst naar eind 2016. Voor de 
curatieve ggz is het streven erop gericht in 2016 te bepalen of en zo ja voor welk 
bedrag het mbi wordt ingezet. 
  
Vraag 96:  
Welke oorzaken liggen ten grondslag aan de forse onderschrijding bij de 
grensoverschrijdende zorg? 
 
Antwoord 96:  
De uitgaven grensoverschrijdende zorg zijn onderverdeeld in de uitgaven binnen 
en de uitgaven buiten het macroprestatiebedrag (mpb). 
 
Onderschrijding binnen het macroprestatiebedrag 
De onderschrijding binnen het macroprestatiebedrag betreft een bedrag van € 
83,6 miljoen. Het gaat om de lasten die zijn gemaakt door Zvw-verzekerden in 
het buitenland. Dit zijn bijvoorbeeld grensarbeiders of expats, mensen die in het 
buitenland tijdens vakantie (spoed-)zorg nodig hebben of mensen die speciaal 
voor een medische behandeling naar het buitenland gaan.  
Uitgaven voor grensoverschrijdende zorg binnen het macroprestatiebedrag laten 
zich moeilijk ramen en blijken jaarlijks te fluctueren. Dit is ook gebleken in het 
Interdepartementaal beleidsonderzoek (IBO) Grensoverschrijdende zorg dat in 
2014 is afgerond (TK 29 689, nr. 5). Het Zorginstituut Nederland (hierna: 
Zorginstituut) wijst de uitgaven gedeeltelijk toe aan het jaar waarin de zorg is 
betaald (rapportage op kasbasis) in plaats van naar het jaar waarin de zorg is 
verleend (rapportage op transactiebasis). Doordat het declaratieproces vanuit het 
buitenland lange termijnen kent en er soms sprake is van bulkindiening of 
bulkafhandeling kunnen de rapportages en daardoor de ramingen een vertekend 
beeld geven. Daarnaast kunnen fluctuaties binnen macroprestatiebedrag worden 
veroorzaakt door een toe- of afname van grensoverschrijdend personenverkeer, 
bijvoorbeeld het aantal vakanties in het buitenland of ontwikkelingen in de 
internationale arbeidsmobiliteit.   
 
Onderschrijding buiten macroprestatiebedrag 
De onderschrijding buiten het macroprestatiebedrag bedraagt € 180,5 miljoen. 
Pagina 31 van 72 
 

bij de MSZ-instellingen voor circa de helft om declaratiegegevens en verder om 
bijschattingen van verzekeraars. Voor de GGZ is de schadelast zelfs voor 90% 
gebaseerd op bijschattingen van verzekeraars. 
 
Daarom heb ik ervoor gekozen de voorlopige realisatiecijfers voor deze sectoren 
niet in het jaarverslag 2014 op te nemen, maar vooralsnog te blijven uitgaan van 
de ramingen waarop de mbi-bedragen voor deze deelsectoren zijn gebaseerd. Dat 
zal ook het geval zijn bij de begroting voor het jaar 2016. Naar verwachting 
beschik ik bij het jaarverslag 2015 over stabielere realisatiecijfers over 2014. De 
voorlopige schadelastgegevens van het Zorginstituut zijn overigens te raadplegen 
op www.zorgcijfersdatabank.nl. 
 
Vraag 99:  
Wat zijn de eerste inzichten over de cijfers met betrekking tot de instellingen voor 
de medisch-specialistische zorg en de GGZ over 2014? Wanneer wordt de Tweede 
Kamer hier wel over geïnformeerd? 
 
Antwoord 99:  
In mijn brief van 31 maart 2015 (TK 29 248, nr. 282) over de overschrijdingen bij 
de instellingen voor medisch-specialistische zorg 2012 en 2013 heb ik aangegeven 
dat de voorlopige cijfers voor 2014 laten zien dat de uitgaven in dat jaar 
nagenoeg overeenkomen met het beschikbare kader. Ook bij de GGZ zijn er 
vooralsnog geen aanwijzingen voor een overschrijding van het budgettaire kader 
in 2014. Dit sterkt het vertrouwen dat er, als er blijvend aandacht is voor 
kostenbeheersing, in komende jaren sprake zal zijn van een beheerste 
uitgavenontwikkeling.  
Zie verder het antwoord op vraag 98. 
 
Vraag 100:  
Waarom zijn in het jaarverslag nog niet de cijfers over 2014 met betrekking tot de 
instellingen voor de medisch specialistische zorg en de GGZ opgenomen? 
Is het mogelijk om op dit moment al wel een indicatie te geven van de cijfers over 
2014? 
Wanneer kunnen wel de definitieve cijfers worden geleverd zodat hier conclusies 
uit kunnen worden getrokken? 
 
Antwoord 100:  
Zie de antwoorden op de vragen 98 en 99. 
 
Vraag 101:  
Hoeveel ZBC's hebben gebruik gemaakt van de GO Cure-regeling? Om wat voor 
bedrag gaat het in totaal? 
 
Antwoord 101:  
Vijf ZBC’s hebben van de Go Cure-regeling gebruik gemaakt. Het oorspronkelijke 
garantiebedrag hiervan was € 7 miljoen. Dit garantiebedrag is inmiddels 
gehalveerd.  
 
Vraag 102 
Wat houdt de uitstaande lening aan het IJsselmeerziekenhuis in met een looptijd 
van drie jaar? Waarom is deze lening verstrekt? 
 
Antwoord 102 
De Stichting IJsselmeerziekenhuizen heeft in het voorjaar van 2009 twee 
leenovereenkomsten (van € 12,5 respectievelijk € 2 miljoen) gesloten met VWS 
Pagina 33 van 72 
 

Vraag 106:  
Wat is de gemiddelde levensverwachting en aantal jaren als in goed ervaren 
gezondheid uitgesplitst naar inkomensniveau? 
 
Antwoord 106:  
INKOMENSKLASSE* 
       
L evensverwachting (2007-2010)        
Man nen V rouwen      
 Laagste inkomensklasse 74,4 78,8      
     
Laag midden inkomensklasse 78,6 84,1 
     
Midden inkomensklasse 80,5 85,1 
     
Hoog midden inkomensklasse 81,8 85,4 
     
Hoogste inkomensklasse 82,5 85,6 
     
 Gezonde levensverwachting in als goed ervaren gezondheid (2007-2010 )       
Mannen Vrou wen       
      
Laagste inkomensklasse 53,7 52,8 
     
Laag midden inkomensklasse 60,9 60,6 
     
Midden inkomensklasse 65,1 65,1 
Hoog midden inkomensklasse 68,7 67,8      
     
Hoogste inkomensklasse 71,7 71,7 
     
Bron: 
http://statline.cbs.nl/Statweb/publication/?DM=SLNL&PA=80298ned&D1=1-
5&D2=a&D3=a&D4=a&D5=a&D6=(l-11)-l&HDR=T&STB=G1,G2,G3,G4,G5&VW=T 
       
*Het besteedbare huishoudensinkomen is het totaal aan loon, winst en inkomen uit 
vermogen, vermeerderd met uitkeringen en toelagen en verminderd met premies        
en belastingen. Gecorrigeerd voor omvang en samenstelling van het huishouden levert        
dat vervolgens het gestandaardiseerd besteedbare huishoudensinkomen. 
        
Vraag 107:  
In hoeverre maken de deelnemers aan het Nationaal Programma Preventie 
gebruik van bewezen effectieve interventies? 
 
Antwoord 107: 
Het is de bedoeling dat de partners van Alles is Gezondheid… zoveel en waar 
mogelijk gebruik maken van bewezen effectieve interventies. Echter voor een 
aantal doelstellingen van het programma, bijvoorbeeld het stabiliseren of 
verkleinen van de gezondheidsachterstanden, zijn nog maar weinig bewezen 
effectieve interventies voor handen. In deze gevallen wil het programma juist 
innovatie stimuleren en dat betekent dat de effectiviteit niet op voorhand 
vaststaat. In het preventieprogramma van ZonMw wordt de effectiviteit 
onderzocht van een aantal nieuwe interventies van partners van Alles is 
Gezondheid... Het is namelijk de bedoeling om in het derde programmajaar een 
krachtige aanzet te geven om de versnipperde incidentele preventieprojecten 
achter ons te laten en alleen de echt effectieve initiatieven breed in te voeren en 
structureel te verankeren.  
 
Vraag 108:  
Hoe duidt de regering het dat 100 van de 2000 scholen er in 2015 in geslaagd zijn 
om te zorgen voor een gezonde schoolkantine? Wat zijn de ambities en daaruit 
voortkomende inspanningen van de regering op dit punt? 
 
 
Pagina 35 van 72 
 

 
Vraag 110:  
Hoe verklaart de regering dat er circa 274 miljoen euro meer binnenkwam dan 
begroot aan rookaccijnzen terwijl de accijnzen gelijk zijn gebleven en er geen 
strake was van volumegroei? 
 
Antwoord 110:  
De hogere inkomsten in 2014 ten opzichte van 2013 worden veroorzaakt door een 
combinatie van effecten, waarbij de inkomsten in 2013 relatief laag en de 
inkomsten in 2014 relatief hoog uit zijn gevallen. In het eerste kwartaal van 2013 
waren de ontvangsten relatief laag met name vanwege anticipatiegedrag eind 
2012 door zowel consumenten als door de tabaksfabrikanten en groothandel met 
het oog op accijnsverhoging per 1 januari 2013. Naar verwachting hebben de 
consumenten, tabaksfabrikanten en groothandel eind 2014 wederom 
geanticipeerd op de verhoging van de accijns van sigaretten en rooktabak (per  
1 januari 2015) door een (grotere) voorraad tabaksproducten in te kopen. De 
combinatie van deze effecten leidt tot een relatief forse toename van de 
tabaksaccijnsontvangsten in 2014 ten opzichte van 2013. 
 
Vraag 111:  
Waarom heeft de regering circa 7,7 miljoen euro minder dan begroot uitgegeven 
aan het Nationaal Programma Preventie? Kan de regering na dit feit nog 
volhouden dat zij grootse ambities heeft om de sociaaleconomische 
gezondheidsverschillen te verkleinen en de achterblijvende gezondheid van 
inwoners van achterstandswijken en krimpgebieden te verbeteren? Hoe valt dit uit 
te leggen?  
 
Antwoord 111:  
Er is geen € 7,7 miljoen minder aan het Nationaal Programma Preventie ( NPP) 
uitgegeven dan begroot. Ten eerste is de begrotingspost breder dan het NPP. 
Ongeveer € 1,0 miljoen is minder uitgegeven aan ondersteuningsprogramma’s op 
het gebied van medische milieukunde, kennisplatforms en versterking van de 
publieke gezondheidszorg. Dit kwam vooral omdat betrokken veldpartijen meer 
tijd nodig hadden om tot een goede invulling van de programma’s te komen. 
Ten tweede zijn de middelen voor het NPP voor een deel bij andere 
begrotingsposten en programma’s ondergebracht. In het kader van de integrale 
aanpak van de sociaaleconomische gezondheidsverschillen is bijvoorbeeld  
€ 5,0 miljoen extra toegevoegd aan het Gemeentefonds (GIDS-gelden) en 0,9 
miljoen aan de subsidie aan Pharos. Om onze ambities met betrekking tot de 
gezondheidsachterstanden te onderstrepen heeft het kabinet in 2015 de GIDS-
gelden met € 10,0 miljoen uitgebreid zodat meer gemeenten dit probleem aan 
kunnen pakken. Het gaat daarbij ook om kleinere gemeenten in krimpgebieden. 
Verder zijn op verzoek van uw Kamer middelen beschikbaar gekomen voor de 
financiering van de aanpak van de gezondheidsverschillen in de Veenkoloniën  
(€ 1,25 miljoen per jaar voor een periode van 8 jaar). 
 
Vraag 112:  
Hoe komt het dat er minder is uitgegeven dan begroot voor 
infectieziektepreventie, terwijl de dreiging van infectieziekten juist groter werd?
  
Antwoord 112:  
Ik neem aan dat u hiermee de onderbesteding van € 460.000 bedoelt voor het 
RIVM: Infectieziektebestrijding en/of bevordering seksuele gezondheid. De 
onderbesteding is veroorzaakt doordat het Ministerie van Veiligheid en Justitie 
haar bijdrage van € 150.000 aan de stichting Arq heeft stopgezet. Verder zijn als 
Pagina 37 van 72 
 

Vraag 117:  
Hoe moet de onderschrijding van 2,1 miljoen euro op het budget voor schadelijk 
middelengebruik geïnterpreteerd worden als recentelijk uit CBS-cijfers nog bleek 
dat er geen daling is van bv het aantal rokers t.o.v. 2013? 
 
Antwoord 117:  
Dit betreft geen daadwerkelijk substantiële onderschrijding, zie het antwoord op 
vraag 114. 
 
Vraag 118:  
Waarom heeft er geen voedselconsumptiepeiling plaatsgevonden? 
 
Antwoord 118:  
De voedselconsumptiepeiling (VCP) biedt inzicht in de voedselconsumptie voor 
personen van 1-79 jaar (1 keer per 6 jaar). In oktober 2012 is gestart met het 
verzamelen van gegevens voor een volgende VCP. De gegevensverzameling kent 
een 6-jarige cyclus. Binnen de 6 jaar vindt 4 jaar gegevensverzameling plaats, dit 
wordt gevolgd door twee jaar voor analyses, rapportage van de voedingskundige 
beoordeling per subgroep en het voorbereiden van de volgende cyclus. Dit 
betekent dat eind 2018 de volgende volledige rapportage van de VCP wordt 
verwacht. In de huidige cyclus zal medio 2016 een tussenrapportage worden 
opgeleverd over de tot dan toe verzamelde gegevens. Deze is globaal van aard en 
richt zich niet op de aparte leeftijdsgroepen.  
 
Vraag 119:  
Waarom is er 1,5 miljoen minder besteed aan de centrale commissie 
mensgebonden onderzoek? Waarom is de realisatie 61.000 euro? 
 
Antwoord 119: 
De uitgaven van de Centrale Commissie Mensgebonden Onderzoek (CCMO) dienen 
in verband met het Verantwoord Begroten te worden geboekt op de 
Apparaatsuitgaven. Daartoe zijn de beschikbare middelen overgeheveld van 
Artikel 1 naar Artikel 10. De uitgaven voor de CCMO op artikel 10 bedroegen in 
2014 € 1,6 mliljoen.  
 
Vraag 120:  
Waarom waren de uitgaven voor de stichting Q-koorts lager dan verwacht? 
 
Antwoord 120:  
De stichting Q-koorts is in september 2013 van start gegaan met het opbouwen 
en inrichten van de organisatie, het opstellen van een meerjarenplan- en 
begroting. Begin april 2014 heeft de stichting subsidie aangevraagd voor de 
activiteiten waar zij toen al zicht op hadden. Hierdoor waren de uitgaven lager dan 
verwacht.  
Onlangs heeft de stichting voor de aanvullende activiteiten een aanvulling op de 
eerdere subsidieaanvraag aangevraagd. Deze zal binnenkort worden verleend. 
 
Vraag 121:  
Waarom is veel minder aan bevolkingsonderzoeken besteed? 
 
Antwoord 121:  
Zie het antwoord op vraag 113. 
 
Pagina 39 van 72 
 

echter nog lang niet. De komende tijd wordt met partijen bekeken hoe de monitor 
verder doorontwikkeld kan worden. 
 
Vraag 126:  
Wat is de reden waarom er weinig vooruitgang op het gebied van de GGZ is 
geboekt bij het verkrijgen van meer inzicht in de zwaarte van de zorgvraag en de 
uitkomst van behandelingen? 
Wat zijn de effecten hiervan op de ambitie om meer zicht te krijgen op de inkoop 
van goede en doelmatige GGZ zorg? 
Wat voor acties worden ondernomen om bij de GGZ meer zicht in de zwaarte van 
de zorgvraag en de uitkomst van behandelingen te krijgen? 
 
Antwoord 126: 
Reden dat er in 2014 weinig vooruitgang is geboekt bij het verkrijgen van meer 
inzicht in de factoren die de zorgvraagzwaarte van de ggz-cliënt verklaren, is dat 
de betreffende werkgroep (belast met de doorontwikkeling van de 
zorgvraagzwaarteindicator 1.0, die in het voorjaar van 2013 is gepubliceerd) niet 
eerder dan in juli 2014 van start kon gaan vanwege de discussie over de 
privacybelasting (zie de volgende alinea van dit antwoord). Aangezien het vinden 
van objectieve, verklarende factoren voor de zorgvraagzwaarte van ggz-
cliënten complex is en tijd vereist, was het daarmee niet meer mogelijk nog in 
2014 een nieuwe zorgvraagzwaarteindicator te ontwikkelen. De betreffende 
werkgroep heeft volgens zorgaanbieders en zorgverzekeraars inmiddels wel zeer 
goede vorderingen gemaakt. De ‘zorgvraagzwaarteindicator 2.0’ heeft een 
duidelijk grotere verklaringskracht dan de zorgvraagzwaarteindicator 1.0. In het 
begin van deze zomer rondt de werkgroep haar werkzaamheden af.  
 
De belangrijkste factor die heeft meegespeeld bij het vertraagde opstarten van de 
betreffende werkgroep is het feit dat partijen bezorgd waren over de 
privacybelasting die samenhing met de vermelding van de 
zorgvraagzwaarteindicator op de ggz-factuur. Partijen hebben mij daarover begin 
juni 2014 geschreven en aangegeven mogelijkheden te zien voor een minder 
privacybelastende manier om de zorgvraagzwaarteindicator aan verzekeraars te 
leveren dan door middel van vermelding op de ggz-factuur. Ik ben daarop het 
overleg hierover met deze partijen aangegaan, alsmede met Zorgverzekeraars 
Nederland (ZN) en de Nederlandse Zorgautoriteit (NZa). Dit heeft uiteindelijk 
geleid tot een conceptmodel voor een alternatieve aanlever- en bewerkingswijze 
van de zorgvraagzwaarteindicator, dat momenteel voor advies voorligt bij het 
College Bescherming Persoonsgegevens (CBP). Ik verwacht dat het CBP deze 
zomer advies uitbrengt. 
 
De reden dat er weinig zicht is op de uitkomst van behandelingen is dat nog niet 
alle aanbieders van ggz de uitkomsten van de behandelingen centraal aanleveren 
bij Stichting Benchmark GGZ. Dat komt deels door technische en organisatorische 
belemmeringen, maar ook omdat er bij sommige aanbieders weerstand zit om 
deze uitkomsten centraal te registreren. Om de inkoop van goede en doelmatige 
zorg te bevorderen heb ik in mijn brief “Kwaliteit loont” aangekondigd de 
aanlevering te verplichten. Ik ben met partijen in overleg om de technische en 
organisatorische belemmeringen weg te werken. 
 
Al deze initiatieven dragen eraan bij dat verzekeraars bij de inkoop van geestelijke 
gezondheidszorg beter rekening kunnen houden met de doelmatigheid en kwaliteit 
van zorg. 
 
Pagina 41 van 72 
 

bestuurders van ziekenhuizen concrete maatregelen op om vastgestelde 
tekortkomingen op te lossen. Naast de ziekenhuizen is de IGZ recent ook gestart 
met het onderzoeken van de mate van implementatie van het convenant bij 
revalidatieklinieken. 
 
Vraag 130:  
Zijn er beleidsconclusie te trekken uit de constatering dat een groot deel van de 
ziekenhuizen het veilig gebruik van medische technologie onvoldoende 
bestuurlijke aandacht heeft?  
Zo ja, welke en op welke wijze wordt dit opgepakt? 
 
Antwoord 130:  
Zoals ik in de Kamerbrief over Veiligheid medische hulpmiddelen (TK 32 805, nr. 
35) heb aangegeven, is er de afgelopen jaren het nodige in gang gezet om de 
veilige toepassing van medische technologie te stimuleren. Desondanks blijft het 
inderdaad nodig om de bestuurlijke aandacht te vergroten. 
De Inspectie voor de Gezondheidszorg (IGZ) heeft de ziekenhuiskoepels 
aangesproken op het verder bevorderen van de implementatie van het convenant 
onder de leden. Ook continueert de IGZ in 2015 het risico gestuurd toezicht op dit 
onderwerp. Daarnaast heeft de IGZ wederom een aantal ziekenhuizen op dit 
onderwerp bezocht. Dit sluit aan op één van de IGZ speerpunten “governance”. 
Om de implementatie van het convenant Veilige toepassing medische technologie 
in het ziekenhuis te bevorderen hebben de ziekenhuiskoepels NVZ en NFU de 
afgelopen tijd een aantal initiatieven ontplooid. Zo vindt er op 11 juni aanstaande 
een door hen georganiseerde themaconferentie plaats over de Veilige toepassing 
van medische technologie. Het doel van deze conferentie is het geven van 
praktische handvatten en tools voor een betere toepassing van het convenant 
Veilige toepassing van medische technologie in het ziekenhuis. 
  
Wanneer in de praktijk blijkt dat er onvoldoende vorderingen zijn geboekt dan 
spreekt de IGZ de bestuurders aan op hun verantwoordelijkheid om er voor te 
zorgen dat binnen een gegeven tijd het convenant volledig is geïmplementeerd. 
Nadien wordt zo nodig handhavend opgetreden. In aanvulling op deze genoemde 
initiatieven heb ik aan het EMGO/Nivel een subsidie verleend om als onderdeel 
van de vierde monitor zorggerelateerde schade die zij uitvoeren een derde meting 
voor de medische technologie uit te voeren. Tevens heb ik het EMGO/Nivel 
gevraagd om een verdiepingsstudie waarbij de nadruk wordt gelegd op het 
waarborgen van de bekwaamheid van de gebruiker van medische technologie. 
Waar mogelijk zal ik dit onderwerp de komende tijd blijven agenderen in het 
kader van de patiëntveiligheid. 
 
Vraag 131:  
Kunt u aangeven waarom er 719.000 euro minder is uitgegeven aan 
Patiëntveiligheid curatieve zorg? 
 
Antwoord 131:  
In het jaar 2014 is minder uitgegeven dan voorzien, omdat enkele meerjarige 
projecten die bijdragen aan patiëntveiligheid vanwege onvoorziene 
omstandigheden vertraging hebben opgelopen, waardoor het financiële beslag 
ervan in 2014 lager is. Het betreft ondermeer het TIPP project, gericht op 
transmuraal incident melden tussen de eerste en de tweede lijn en de VWS 
bijdrage aan de Europese Joint Action te weten Patiënt Safety and Qality of Care  
(PASQ) op het terrein van patiëntveiligheid. Het TIPP project had te maken met 
een pilotziekenhuis dat zich onverwacht terugtrok. De looptijd van het PASQ 
Pagina 43 van 72 
 

Vraag 136:  
Welke concreet gerealiseerde opbrengsten staan er momenteel tegenover de 
uitgegeven subsidie voor de bestrijding van zorgfraude? 
 
Antwoord 136:  
Zie het antwoord op vraag 128.  
 
Vraag 137:  
Hoe is het grote aantal onderschrijdingen bij "3. Bevorderen werking van het 
stelsel" te verklaren van in totaal ruim 24,5 miljoen euro? 
 
Antwoord 137:  
Een groot deel van de onderschrijdingen betreft overboekingen naar andere 
posten/artikelen. Op de pagina’s 50 t/m 53 van het Jaarverslag zijn alle 
verschillen tussen de oorspronkelijk vastgestelde begroting en de realisatie 
toegelicht. 
 
Vraag 138:  
Welk deel van de hogere uitgaven aan onverzekerbare vreemdelingen is het 
gevolg van een toename van het aantal personen en welk deel door toename van 
het zorggebruik per persoon? 
 
Antwoord 138:  
De zorgaanbieders verstrekken bij hun declaratie bij het Zorginstituut geen 
persoonsgegegevens. Daarom zijn er geen gegevens beschikbaar om deze vraag 
te beantwoorden.  
 
Vraag 139:  
Is het mogelijk om een uitgebreidere toelichting te geven op het feit dat voor zorg 
aan illegalen en andere onverzekerbare vreemdelingen circa 1 miljoen euro meer 
is uitgegeven dan begroot? 
Heeft dit een structureel karakter? 
Wat zijn op dit gebied de verwachtingen voor de komende jaren? 
 
Antwoord 139:  
Het aan het Zorginstituut betaalde bedrag voor uitgaven in het kader van de 
vergoeding voor zorg aan illegalen en andere onverzekerbare vreemdelingen is 
circa € 1 miljoen hoger dan oorspronkelijk begroot.  
Het bedrag dat is bevoorschot en in het jaarverslag is opgenomen, betreft het 
bedrag dat in de door VWS in november 2014 goedgekeurde herziene begroting 
van het Zorginstituut is opgenomen. Uit het Jaarverslag Verslag Uitvoeringstaken 
Zorginstituut 2014, dat in april 2015 is verschenen, blijkt echter een lagere 
realisatie dan begroot, waardoor er feitelijk geen overschrijding van € 1 miljoen is 
geweest, maar een onderschrijding van circa € 1,2 miljoen.  
VWS gaat er van uit dat het in de begroting opgenomen structurele bedrag voor 
deze uitgaven voldoende is.    
 
Vraag 140:  
Kan nader worden aangegeven hoeveel budget er beschikbaar is voor de 
programma's 'Nationaal Programma Ouderenzorg' en 'Meer tijd voor de client'? 
 
Antwoord 140:  
Voor het Nationaal Programma Ouderenzorg is voor de periode 2014–2016 een 
budget beschikbaar van in totaal € 9 miljoen. Voor 2014 is voor de uitvoering van 
Pagina 45 van 72 
 

Vraag 144:  
Hoeveel ouderen staan er op een wachtlijst, uitgesplits per provincie, inclusief 
wenswachtenden en de ouderen die korter dan 13 weken op een wachtlijst staan 
en geen (overbruggings)zorg ontvangen? 
 
Antwoord 144:  
De periode van 13 weken betreft de treeknorm voor opname binnen een instelling 
voor verpleging en verzorging zonder behandeling. De treeknorm voor andere 
trajecten kunnen hiervan afwijken en zijn in geval van afwijking korter.  
Het Zorginstituut publiceert overzichten van het aantal wachtenden langer dan de 
treeknorm. Ten behoeve van deze vraag heeft het Zorginstituut ook een analyse 
gedaan op wachtenden korter dan de treeknorm. Daarbij zijn de volgende 
treeknormen gehanteerd:  
 
- Extramurale zorg: 6 weken 
- Intramurale zorg: 
o V&V zonder behandeling: 13 weken 
o V&V met behandeling: 6 weken 
o GZ: 13 weken 
o GGZ zonder behandeling: 13 weken 
o GGZ met behandeling: 7 weken 
  
Dit leidt tot de overzichten in de bijlagen met de peildatum van 1 mei 2015.  
 
Vraag 145: 
Kunt u de Kamer een overzicht doen toekomen van de wachtlijsten in de 
ziekenhuiszorg, de geestelijke gezondheidszorg, de ouderenzorg, de 
gehandicaptenzorg, de jeugdzorg en de thuiszorg? 
 
Antwoord 145: 
Voor overzichten van de wachtlijsten in de ziekenhuiszorg en de 
gehandicaptenzorg verwijs ik u naar de betreffende onderdelen van de Zorgatlas, 
te vinden op: http://www.zorgatlas.nl/thema-s/wachtlijsten/. Voor wat betreft de 
ouderenzorg verwijs ik u naar het antwoord op vraag 144. 
 
Ten aanzien van de overzichten van de wachtlijsten in de overige gevraagde 
sectoren kan ik u het volgende melden: 
 
Geestelijke gezondheidszorg (ggz) 
Voor de ggz verwijs ik u naar de marktscan ggz van de NZa die op 1 december 
2014 aan uw Kamer is gestuurd (TK 31 765, nr. 111). In juli 2015 komt de NZa 
met een verdiepende analyse van deze cijfers en eind 2015 komt de NZa met 
nieuwe cijfers over wachttijden in de ggz. 
 
Jeugdzorg 
De provincies hebben in de tweede helft van vorig jaar informatie verstrekt over 
de toegankelijkheid van de jeugdzorg op peildatum 1 juli 2014. Daaruit blijkt dat 
het aantal kinderen op de wachtlijsten van het provinciale jeugdzorgaanbod een 
dalende trend vertoont. Op de peildatum bedroeg het aantal jeugdigen dat op een 
wachtlijst stond 784. In 2013 was dat aantal nog 1.163.   
 
Thuiszorg 
Er zijn geen landelijke gegevens bekend over eventuele wachtlijsten in de 
thuiszorg (huishoudelijke hulp en begeleiding), maar er zijn mij ook geen 
indicaties bekend dat deze er zijn.  
Pagina 47 van 72 
 

 De met de dwangtoepassingen gemoeide uitgaven in de GGZ vallen niet onder 
deze begrotingsuitgaven, maar worden verantwoord onder de premiegefinancierde 
Zvw-uitgaven.  
 
Vraag 150:  
Waardoor is er 10 miljoen euro minder uitgegeven aan het 
mantelzorgcompliment? Betreft de 6 miljoen euro die naar gemeenten is gegaan 
een technische mutatie, of gaat het hier om een alternatieve aanwending van een 
meevaller? Zo ja, waardoor wordt die meevaller dan veroorzaakt? 
 
Antwoord 150:  
Er is geen € 10 miljoen minder uitgegeven aan het mantelzorgcompliment. Van 
deze € 10 miljoen is € 6 miljoen overgeboekt naar het ministerie van 
Binnenlandse Zaken voor het Gemeente fonds en € 3,1 miljoen wordt 
meegenomen en is uitgegeven in 2015. 
De € 6 miljoen die via een decentralisatie-uitkering Mantelzorg is overgeboekt 
naar de gemeenten is geen technische mutatie. De gemeenten hebben dit bedrag 
ontvangen voor de ontwikkeling van activiteiten om de mantelzorgondersteuning 
naar een hoger niveau te tillen.   
De meevaller is veroorzaakt door binnen artikel 3 het budget voor projectsubsidies 
en opdrachten op het gebied van geweld in afhankelijkheidsrelaties, informele 
zorg, werking Wmo, toegankelijkheid en kwaliteit langdurige zorg te verminderen 
en te bestemmen voor mantelzorg. 
 
Vraag 151:  
Hoeveel bezwaren inzake het Valysvervoer zijn in 2014 ingediend en welke 
bezwaren waren dit voornamelijk? 
 
Antwoord 151:  
Ik ga er bij de beantwoording van deze vraag vanuit dat u met ‘bezwaren’ doelt 
op de klachten die over de uitvoering van het Valysvervoer zijn ingediend.  
In 2014 zijn in totaal 8.864 klachten ingediend bij de uitvoerder van Valys. 
Hiervan zijn 4.714 klachten gegrond verklaard. Het merendeel van de gegronde 
klachten betreft de ophaal- of aankomsttijd. Daarnaast betreffen de gegronde 
klachten voornamelijk de combinatie van ritten en de reistijd. Er worden jaarlijks 
zo’n 1 miljoen ritten uitgevoerd in het Valysvervoer. 
   
Vraag 152:  
Wat is de stand van zaken rondom de percentage indicatieaanvragen die binnen 
de wettelijke termijn is afgehandeld in 2014 en het eerste kwartaal van 2015? 
 
Antwoord 152:  
Gedurende 2014 zijn de AWBZ-besluiten per kwartaal in respectievelijk 97%, 
91%, 97% en 100% van de gevallen afgehandeld binnen de wettelijke termijn van 
6 weken. In het eerste kwartaal van 2015 zijn 98,42% van de Wlz-besluiten 
afgehandeld binnen de wettelijke termijn van 6 weken. Het gaat hier om de bruto 
doorlooptijd, het bruto aantal kalenderdagen tussen de aanvraagdatum en de 
datum dat de eindstatus is bereikt. De eindstatus is bereikt op het moment dat 
het besluit in de keten is geaccepteerd. De aantallen zijn voor de Wlz nog 
indicatief omdat data en gegevens Wlz nog niet gevalideerd zijn.  
 
Vraag 153:  
In welke mate wordt er bij 'In voor Zorg' gewerkt met het best practices systeem? 
Worden excellente instellingen gekoppeld aan minder goed functionerende 
instellingen? 
Pagina 49 van 72 
 

een nieuw contract en € 0,2 miljoen door lagere personeelskosten als gevolg van 
goedkopere inhuur van personeel. 
 
Vraag 158:  
Op welke termijn wordt het passende aanbod van zorg en jeugdzorg in Caribisch 
Nederland verwacht? 
 
Antwoord 158:  
Het streven is om binnen vijf jaar het aanbod van zorg en jeugdzorg zoveel 
mogelijk op de vraag aangesloten te laten zijn. 
 
Vraag 159:  
Hoe verklaart u de onderuitputting van 46,6 miljoen euro met betrekking tot de 
opleidingen in de zorg en bij welke opleidingen daalt de instroom? 
 
Antwoord 159:  
De onderuitputting van € 46,6 miljoen is opgebouwd uit verschillende posten, 
waaronder opleidingen in de zorg. Naast de onderuitputting op het Fonds 
Ziekenhuisopleidingen (FZO) (€ 6,1 miljoen) was er onder andere onderuitputting 
op de opleidingsplaatsen voor Nurse Practioner en Physician Assistant  
(€ 14,1 miljoen) en voor ziekenhuisartsen (€ 3,4 miljoen). Op pagina 70 van het 
jaarverslag staat een overzicht van alle posten waarop onderuitputting heeft 
plaatsgevonden. 
Samen met branchepartijen en het Capaciteitsorgaan monitor ik de huidige en 
toekomstige vraag naar personeel. De daling van de instroom bij het FZO deed 
zich voor bij alle opleidingen met een instroomvergoeding: de opleidingen tot 
anesthesiemedewerker, klinisch perfusionist, operatieassistent en 
radiodiagnostisch en radiotherapeutisch laborant.  
 
Vraag 160:  
Hoe zorgt de regering ervoor dat het aantal artsen publieke gezondheid op peil 
blijft? 
 
Antwoord 160:  
De Minister van VWS stelt jaarlijks subsidie beschikbaar voor het opleiden van 
artsen publieke gezondheidszorg. Het Capaciteitsorgaan brengt elke 3 jaar een 
ramingsadvies uit voor de gewenste instroom in de opleidingen die in aanmerking 
komen voor publieke financiering. De verantwoordelijkheid voor het daadwerkelijk 
opleiden ligt grotendeels bij GGD’en en thuiszorgorganisaties met 
opleidingsbevoegdheid. 
VWS is in overleg met de betrokken veldorganisaties (GGD GHOR Nederland, 
ActiZ, Koepel Artsen Maatschappij en Gezondheid en de VNG) om te stimuleren, 
dat er voldoende artsen publieke gezondheid worden opgeleid. Het streven is dat 
eind dit jaar afspraken zijn gemaakt over het plan van aanpak om de instroom te 
verhogen. 
 
Vraag 161:  
Wat is de salariëring van de personen die werkzaam zijn in het interventieteam 
Hlz en hoe hoog is het bedrag dat aan dit interventieteam wordt uitgekeerd? 
 
Antwoord 161: 
Het interventieteam HLZ heeft een externe voorzitter en wordt ambtelijk 
ondersteund door medewerkers van de Ministeries van VWS en SZW. De 
salariëring van betrokkenen is conform de daarvoor geldende regelgeving. In 
Pagina 51 van 72 
 

Vraag 164:  
Wat heeft de regering niet gedaan wat wel voorzien was gegeven dat er slechts 
€68.000 is uitgegeven aan de aanpak van kindermishandeling in plaats van de 
oorspronkelijk vastgestelde €443.000? 
 
Antwoord 164:  
Bij het opstellen van de begroting is niet altijd duidelijk op welke wijze bepaalde 
uitgaven gedaan worden; via een subsidie of opdrachtverstrekking. 
Over 2014 is voor de aanpak kindermishandeling € 68.000 gerealiseerd via 
opdrachtverstrekking. Het resterende bedrag van € 375.000 is via subsidies 
(bijvoorbeeld een subsidie aan het NJI voor de richtlijn kindermishandeling voor 
jeugdhulpwerkers) of door een overboeking naar andere begrotingsartikelen of 
begrotingshoofdstukken gerealiseerd. 
 
Vraag 165:  
Wat is er precies extra gedaan aan de verwijsindex risicojongeren, gegeven de 
overschrijding van het oorspronkelijk vastgestelde budget met 25%? 
Kan de regering uitgebreid uiteenzetten of, en zo ja, hoe de verwijsindex 
risicojongeren in de praktijk functioneert?  
Kan de regering een overzicht geven van de volgende zaken over de jaren 2012, 
2013 en 2014: 
- Wat is er gebeurd met jongeren die gemeld zijn bij het AMK?  
Is er hulpverlening ingezet waar zorgen waren over hun veiligheid? 
Welke maatregelen zijn genomen om hun veiligheid te borgen? 
Welke hulpverlening is voor de jongeren en ouders ingezet en met welk resultaat? 
- Wat is er gebeurd met jongeren die een delict hebben gepleegd? 
Kan de regering uitgebreid uiteenzetten of, en zo ja, hoe de verwijsindex 
risicojongeren in de praktijk functioneert? 
 
Antwoord 165:  
In 2014 is de wettelijk verplichte evaluatie van de Verwijsindex risicojongeren 
uitgevoerd. Deze wordt u binnenkort toegestuurd bij de voortgangsrapportage 
Geweld in afhankelijkheidsrelaties.  
De Verwijsindex risicojongeren wordt uitgevoerd door het CIBG. In 2013 en 2014 
bleken de middelen die voor de uitvoering van de Verwijsindex risicojongeren 
waren begroot, ontoereikend om dit instrument adequaat te laten werken. De 
overschrijdingen van het budget voor de Verwijsindex risicojongeren is in deze 
jaren opgevangen binnen artikel 5 van de VWS-begroting. In de begroting 2015 is 
het bedrag voor de Verwijsindex risicojongeren verhoogd naar € 1 miljoen. 
Verondersteld wordt dat er daardoor geen overschrijdingen meer zullen 
plaatsvinden op dit budget. 
 
Uit de door Jeugdzorg Nederland samengestelde jaarrapportages AMK 2012 en 
2013 is het volgende af te lezen over jongeren die gemeld zijn bij het AMK:  
 
 2012 2013 
Aantal meldingen bij het AMK 19.453 19.793 
Totaal aantal kinderen betrokken bij meldingen 32.886 33.507 
   
Aantal onderzochte kinderen van wie dossier is afgesloten  33.277 33.571 
 bij afsluiten dossier overgedragen (vrijwillige 19.972 20.159 
hulpverlening ingezet)  
 bij afsluiten dossier overgedragen aan Raad voor de 3.951 3.340 
Kinderbescherming 
 
Pagina 53 van 72 
 

Een aantal van de topsporters uit het Topsport Netwerk werkt momenteel aan een 
plan gericht op het stimuleren van beweeggedrag. Er wordt nog gekeken naar een 
gepast moment om dit plan daadwerkelijk te lanceren. 
Op 4 maart 2015 is een rondetafelbijeenkomst georganiseerd met een aantal 
topsporters om van hen zelf te horen tegen welke belemmeringen ze aanlopen in 
hun ontwikkeling van talent naar de top, wat beter zou kunnen en wat al goed 
geregeld is in Nederland. Dit heeft een lijst met wensen en behoeften opgeleverd. 
Met hen heb ik afgesproken om dit najaar eenzelfde overleg te organiseren om 
onder andere een planning met vervolgacties te bespreken in combinatie met de 
resultaten van de Topsportklimaatmeting. Dit levert belangrijke input voor het 
topsportbeleid van zowel VWS als NOC*NSF vanaf 2017 en verder. 
 
Vraag 169:  
Hoe verklaart u dat de uitgaven t.b.v. het Borgen van innovatie c.a. 1.2 miljoen 
euro lager uitvallen dan het in de vastgestelde begroting opgenomen bedrag van 
7,3 miljoen euro? 
 
Antwoord 169:  
De direct gerealiseerde uitgaven op het artikelonderdeel “Borgen van innovatie, 
kennisontwikkeling en kennisdeling” bedragen € 6,2 miljoen. Daarnaast heeft een 
aantal budgettaire mutaties (€ 1 miljoen) plaatsgevonden voor uitgaven aan 
opdrachten via het centrale accounthouderschap RIVM. De verantwoording van 
deze uitgaven vindt plaats op artikel 1. De feitelijke onderbesteding komt 
daarmee op € 0,2 miljoen.   
 
Vraag 170:  
Waarom is in de post opdrachten voor zorg- en dienstverlening (maatschappelijk 
werk) maar 114.000 van de 2.422.000 euro uitgegeven? 
 
Antwoord 170: 
In de begroting 2014 is abusievelijk een te hoge raming van € 2,4 miljoen 
opgenomen. Uiteindelijk is de realisatie € 114.000,- en per saldo is er € 2,3 
miljoen niet uitgegeven. De betaling van de zorg- en dienstverlening aan 
verzetsdeelnemers en oorlogsgetroffenen WO II en de herinnering aan WO II is in 
2014 bijna geheel (in totaal € 16.051.000) gefinancierd via het instrument 
subsidies. In begroting 2015 zal de raming van het instrument opdrachten worden 
verlaagd ten gunste van het instrument subsidies. 
 
Vraag 171:  
Waarom zijn de kosten van de Pensioen- en Uitkeringsraad van de geraamde 
1.581.000 gestegen naar 3.815.000? 
 
Antwoord 171: 
De kosten van de Pensioen en Uitkeringsraad zijn in 2014 niet gestegen naar 
€ 3.815.000. In de begroting van 2014 is de post Pensioen en Uitkeringsraad van 
het instrument Bijdragen aan ZBO’s/RWT’s te laag geraamd. De hogere uitgaven 
zijn gedekt uit de onderuitputting op de pensioenen en uitkeringen voor 
verzetsdeelnemers en oorlogsgetroffenen WOII. In de begroting 2015 is een 
correcte raming opgenomen.   
 
Vraag 172:  
Waardoor is er voor circa 2,3 miljoen minder aan opdrachten verstrekt voor zorg- 
en dienstverlening (maatschappelijk werk, sociale dienstverlening) en minder 
opdrachten ten behoeve van de herinnering aan WO II dan geraamd? 
 
Pagina 55 van 72 
 

 
Vraag 176:  
Wat zijn de veelal technische oorzaken waardoor de personele uitgaven van het 
kerndepartement 41,6 miljoen euro hoger waren dan voorzien in de begroting van 
2014? 
 
Antwoord 176:  
Dit betreffen mutaties waarvan de middelen oorspronkelijk niet stonden begroot 
op het apparaatsartikel (artikel 10), maar op de diverse programma-artikelen. 
Door middel van deze technische correctie zijn deze middelen op het juiste artikel 
geboekt. Dit zijn onder andere de middelen ten behoeve van de Projectdirectie 
Antonie van Leeuwenhoekterrein (€ 11,3 miljoen), de personele uitgaven in 
Caribisch Nederland ten behoeve van de Jeugdzorg (€ 3,6 miljoen), het aldaar 
gevestigde Zorgverzekeringskantoor (€ 5,1 miljoen) en uitgaven voor inbesteding 
van werkzaamheden in verband met de verbetering van de informatievoorziening 
die voorheen uit programmamiddelen werden gefinancierd (€ 1,4 miljoen). 
 
Vraag 177:  
Hoeveel mensen waren werkzaam bij de projectdirectie ALT en wat waren hun 
werkzaamheden? Van wanneer tot wanneer heeft de projectdirectie ALT 
gefunctioneerd? 
 
Antwoord 177:  
De projectdirectie Antonie van Leeuwenhoekterrein bestond in 2014 uit de 
onderdelen IntraVacc en het Facilitair Bedrijf Antonie van Leeuwenhoekterrein. 
Het Facilitair Bedrijf Antonie van Leeuwenhoekterrein is al per 1 januari 2015 
geprivatiseerd. Privatisering van IntraVacc zal later plaatsvinden. In 2014 waren 
er 141 mensen werkzaam voor IntraVacc en 30 mensen bij het Facilitair bedrijf 
Antonie van Leeuwenhoekterrein. De werkzaamheden bij IntraVacc betreffen 
research & development op het gebied van vaccins. De werkzaamheden van de 
medewerkers van het Facilitair Bedrijf Antonie van Leeuwenhoekterrein betreffen 
het onderhoud en beheer van het Antonie van Leeuwenhoekterrein.  
 
Vraag 178: 
Wat is de voorziening die getroffen is voor de overgebleven medewerkers van de 
geprivatiseerde instellingen voor gesloten jeugdzorg? 
 
Antwoord 178: 
Deze medewerkers volgen bij VWS het zogenaamde VanWerkNaarWerk(VWNW)-
traject. Dit houdt in dat zij voor de duur van anderhalf jaar (t/m 31 december 
2015) de status van VWS-ambtenaar behouden en het salaris dat zij tot het 
moment van privatisering ontvingen, doorbetaald krijgen. Binnen deze periode 
worden zij begeleid bij het vinden van een nieuwe baan. Wanneer de VWNW-
periode is verstreken worden de medewerkers overgedragen aan het UWV. 
 
Vraag 179:  
Welke materiële uitgaven zijn ten behoeve van de pd alt gedaan die niet in de 
begroting waren geraamd op artikel 10? Hoe groot was het totaalbedrag? Kunt u 
een nadere onderbouwing van de verschillende materiële uitgaven en de diverse 
deelbedragen doen? 
 
Antwoord 179:  
Voor de Projectdirectie Antonie van Leeuwenhoekterrein (PD ALT) is via 
verschillende mutaties circa € 37,5 miljoen toegevoegd aan het materiële budget 
van de projectdirectie dat onder artikel 10 (Apparaatsuitgaven) valt. Deze 
Pagina 57 van 72 
 

Antwoord 185: 
Het bedrag van € 50 miljoen komt voort uit de naijleffecten die voortvloeien uit 
eerder aangegane verplichtingen en vorderingen volgend uit bijvoorbeeld de 
uitvoering van de buitenlandtaak.  
 
Vraag 186:  
Kunt u de Kamer een overzicht doen toekomen van alle kortingen op de Zvw, Wlz, 
Wmo en jeugdzorg? 
 
Antwoord 186:  
Onderstaande tabel presenteert de financiële effecten van de maatregelen uit het 
Regeerakkoord Rutte-Asscher op de Zvw, uitgesplitst naar moment waarop deze 
zijn verwerkt in de budgettaire nota’s. 
 
Beleidsmatige kortingen binnen de Zvw sinds Regeerakkoord Rutte-Asscher             
Bedragen x €1 miljoen 2013 2014 2015 2016 2017 2018 
Begroting 2014             
Beperking groei medisch-specialistische zorg, ggz en huisartsen RA Rutte-Asscher           -355,0            -760,0        -1.175,0         -1.175,0  
  
Hoofdlijnenakkoord 2013          -250,0            -500,0            -750,0        -1.000,0         -1.000,0  
 
Stringent pakketbeheer RA Rutte-Asscher            -75,0           -225,0            -225,0  
   
Honoraria medisch specialisten           -100,0            -100,0           -100,0            -100,0  
  
Concentratie topreferente zorg            -70,0             -70,0             -70,0             -70,0  
  
Korting honoraria kaakchirurgie            -17,6             -17,6             -17,6             -17,6  
  
Afschaffen inkomensondersteunende regelingen          -200,0            -200,0            -200,0           -200,0            -200,0  
 
Doelmatig voorschrijven medisch specialisten          -6,7               -6,7    
   
Verlaging instroom medisch-specialistische vervolgopleidingen             12,0              25,0              38,0              51,0              64,0  
 
Verkorting opleidingsduur medisch-specialistische vervolgopleidingen             14,0  
     
Begroting 2015             
Plafond beschikbaarheidbijdrage academische zorg                -               -36,0             -57,0             -80,0             -73,0  
 
Tariefstelling hulpmiddelen                -              -145,0            -145,0           -145,0            -145,0  
 
Doelmatig voorschrijven medisch specialisten              -3,3             -10,0    
   
1e suppletoire wet 2015             
Tarieven tandheelkunde             -18,0             -18,0             -18,0             -18,0  
  
totaal  -7 -448 -1427 -2155 -2980 -2946 
 
Pagina 59 van 72 
 

Antwoord: 187 
Een uitsplitsing van de omvang van de reserves van zorgaanbieders uitgesplitst 
naar financieringsbron is niet te geven. Een uitsplitsing naar type zorginstelling is 
wel te maken. Dit wordt jaarlijks gedaan door het CBS, op basis van onder andere 
de databank DigiMV met de digitale jaardocumenten. De meest actuele CBS-
cijfers zijn die over 2013.   
 
Als maat voor de omvang van de reserve van een onderneming kan het eigen 
vermogen worden genomen. De omvang van reserve heeft echter vooral  
betekenis bij het bepalen in hoeverre een onderneming in staat is op een bepaald 
moment aan haar totale verplichtingen te voldoen. Dit wordt aangeduid met de 
solvabiliteit van een onderneming. De solvabiliteit wordt berekend door het eigen 
vermogen te delen door het vreemd vermogen.  
 
Totaal eigen vermogen 
Solvabiliteit [%], 2013 
[ miljoen euro], 2013 
 
Totaal ziekenhuizen 20 
5059 
Geestelijke gezondheidszorg 23 
1188 
Gehandicaptenzorg 31 
1995 
Verpleeg-, verzorgingshuizen, 
28 
thuiszorg 
4044 
Maatschappelijke opvang 121 35 
Jeugdzorg met overnachting 23 
205 
Ambulante jeugdzorg 18 
30 
Bron: CBS/financiële kengetallen Zorginstellingen 
 
Vraag 188:  
Wat is de omvang van de winsten van zorgaanbieders uitgesplitst naar de Zvw, 
Wlz, Wmo en de jeugdzorg? 
 
Antwoord 188:  
Een uitsplitsing van de omvang van de reserves van zorgaanbieders uitgesplitst 
naar financieringsbron is niet te geven. Een uitsplitsing naar type zorginstelling is 
wel te maken. Dit wordt jaarlijks gedaan door het CBS, op basis van onder andere 
de databank DigiMV met de digitale jaardocumenten. De meest actuele CBS-
cijfers zijn die over 2013.   
 
Als maat voor de winst van een zorgonderneming wordt meestal het resultaat 
vóór inhouding van belastingen genomen.  
 
Totaal resultaat voor belastingen 
[miljoen euro], 2013 
 
Totaal ziekenhuizen 
569 
Geestelijke gezondheidszorg 
68 
Gehandicaptenzorg 
134 
Verpleeg-, verzorgingshuizen, 
thuiszorg 
239 
Maatschappelijke opvang -1 
Jeugdzorg met overnachting 
25 
Ambulante jeugdzorg 
-17 
Bron: CBS/financiële kengetallen Zorginstellingen 
Pagina 61 van 72 
 

wordt gerealiseerd. Het is niet mogelijk om een exacte opbrengstrealisatie te 
geven van de behaalde besparingen en de inkoop van zorg op kwaliteit. 
Zorgverzekeraars kopen immers zorg in waarbij kwaliteit een onderdeel van de 
gehele zorginkoop is. 
 
Voorgaande neemt overigens niet weg dat er ook andere factoren zijn die bij 
kunnen dragen aan meer gematigde groei, zoals het remeffect van het eigen risico 
en meer autonome ontwikkelingen, zoals de economische crisis. 
 
De realisatiecijfers medisch-specialistische zorg over 2014 bevatten nog grote 
onzekerheden, maar duiden erop dat de uitgaven nagenoeg overeenkomen met 
het macrokader. Dit sterkt het vertrouwen dat in de komende jaren sprake zal zijn 
van een beheerste uitgavenontwikkeling als de focus daarop gericht blijft. De 
uitgaven in de huisartsenzorg en multidisciplinaire zorg blijven gezamenlijk binnen 
het in het akkoord eerste lijn afgesproken macrokader. Daarmee lijkt het akkoord 
een bijdrage te hebben geleverd aan de beheersing van de kosten in deze 
eerstelijnssectoren.  
Voor de ggz heeft VWS eerste voorlopige inzichten over de realisatiecijfers 2014 in 
bezit. Deze cijfers zijn echter gebaseerd op een zeer grove inschatting van 
verzekeraars en derhalve nog onbetrouwbaar. VWS verwacht dat de cijfers die in 
het najaar worden ontvangen een eerste redelijke inschatting geven over de 
realisatie 2014. 
  
Vraag 193: 
Is er een concreet verband te leggen tussen de behaalde besparingen en de 
inkoop van zorg op kwaliteit? 
 
Antwoord 193: 
Zie het antwoord op vraag 192. 
 
Vraag 194:  
Kan geconcludeerd worden dat de tariefsverhoging voor de logopedie teniet is 
gedaan door de zorgverzekeraars doordat deze tegen lagere tarieven 
contracteerden? 
 
Antwoord 194:  
In de sector logopedie gelden maximumtarieven. Het staat zorgverzekeraars vrij 
om in de onderhandelingen met zorgaanbieders lagere tarieven af te spreken dan 
het maximumtarief.  
 
Vraag 195:  
In welke mate hebben de Zorg-/Hoofdlijnenakkoorden bijgedragen aan de 
beheersing en de onderschrijding van de zorguitgaven van 2014? 
 
Antwoord 195:  
Zie het antwoord op vraag 192. 
 
Vraag 196:  
Wat kan de minister doen om ervoor te zorgen dat logopedisten wel de 
tariefsverhoging ontvangen die noodzakelijk is aangezien de oude rekennorm te 
krap was voor de huidige logopedische praktijkvoering? 
 
Antwoord 196:  
Het is aan verzekeraars, in het kader van hun zorgplicht, om voldoende en 
adequate zorgverlening in te kopen. Verzekeraars hebben zich hier te houden aan 
Pagina 63 van 72 
 

de genees- en hulpmiddelen, de grensoverschrijdende zorg en in de AWBZ bij de 
zorg in natura en het Rijksvaccinatieprogramma.  
 
Vraag 200:  
Wat betekent de forse onderschrijding van ruim 1,1 miljard euro voor de komende 
jaren? 
 
Antwoord 200:  
Voor zover de onderschrijding van ruim € 1,1 miljard structureel van karakter is, 
is deze ruimte betrokken bij de besluitvorming over de begroting 2016. In de  
e
1 suppletoire wet 2015 wordt gemeld dat de netto-BKZ-uitgaven ruim  
€ 0,9 miljard in 2015 oplopend tot € 1,2 miljard in 2020 lager uit komen dan 
geraamd in de ontwerpbegroting 2015. De onderschrijding wordt dus structureel 
van het BKZ afgehaald. 
 
Vraag 201:  
Hoeveel stijging van de zorguitgaven is te wijten aan de ruilvoetproblematiek? 
 
Antwoord 201:  
De ruilvoet betreft het verschil tussen de indexering van het Budgettair Kader 
Zorg (het kader) en de indexering van de uitgaven die behoren tot het BKZ. De 
zogenaamde ruilvoetproblematiek ontstaat wanneer de uitgaven binnen het BKZ 
als gevolg van indexering meer opwaarts worden bijgesteld dan het kader zelf en 
als gevolg daarvan niet meer binnen dat kader passen.  
De ontwerpbegroting is opgesteld in prijspeil 2013. Het jaarverslag 2014 is 
opgesteld in prijspeil 2014. De nominale bijstelling van de zorguitgaven in 2014 
betrof in totaal € 1,7 miljard.  
 
Vraag 202:  
Hoe is de onderschrijding op het gebied van geneesmiddelen te verklaren wanneer 
de gemelde redenen voor deze onderschrijding, danwel deels, danwel volledig 
waren te voorzien? 
 
Antwoord 202: 
De gemelde redenen voor de onderschrijding, onder andere het beleid van 
zorgverzekeraars en lagere groei, zijn vooraf niet geheel te voorspellen; er is altijd 
sprake van een ramingsonzekerheid. Voorgaande onderschrijdingen zijn 
structureel van het kader afgehaald. 
 
Vraag 203:  
Zijn de afgesloten zorgakkoorden de enige verklaring voor de gematigde groei bij 
de medisch-specialistische zorg en de curatieve GGZ of kunnen er nog andere 
oorzaken aangewezen worden? 
 
Antwoord 203:  
In de afgesloten zorgakkoorden is naast concrete afspraken over de maximale 
groeiruimte ook een inhoudelijke agenda opgenomen. Hierin staan afspraken om 
binnen de afgesproken groeiruimte te blijven, zoals verbeteringen in de 
contractering, het verhogen van kwaliteit en doelmatigheid en meer zorg thuis en 
in de buurt. Alle betrokken partijen werken gezamenlijk om de gemaakte 
afspraken te realiseren en dat werpt zijn vruchten af. Dat neemt niet weg dat er 
ook andere factoren zijn die bij kunnen dragen aan meer gematigde groei, zoals 
het remeffect van het eigen risico en meer autonome ontwikkelingen, zoals de 
economische crisis.  
 
Pagina 65 van 72 
 

 
Antwoord 209:  
Ja, de neerwaartse bijstelling van € 607 miljoen is structureel verwerkt. 
 
Vraag 210:  
Welk deel van de onderschrijding op de grensoverschrijdende zorg is structureel? 
 
Antwoord 210:  
De onderschrijding 2014 op de grensoverschrijdende zorg is niet structureel. Zoals 
vermeld in de antwoorden op vragen 96 en 97 blijken de kosten aan 
grensoverschrijdende zorg van jaar tot jaar (sterk) te fluctueren. Dit is ook een 
van de bevindingen uit het interdepartementaal beleidsonderzoek naar 
 
grensoverschrijdende zorg (TK 29 689, nr. 5). 
 
Vraag 211:  
Hoe verklaart u de onderschrijding van grensoverschrijdende zorg? 
 
Antwoord 211:  
Zie het antwoord op vraag 96. 
 
Vraag 212:  
Hoe verklaart u dat er in 2014 4.4 miljoen euro meer is gefinancierd dan 
geproduceerd? 
 
Antwoord 212:  
Financieringsmutaties ontstaan doordat er een zeker tijdsverloop bestaat tussen 
het moment dat de NZa de productieafspraken tussen zorgaanbieders en 
zorgverzekeraars ontvangt en verwerkt in de budgetten en de ontvangst van de 
bevoorschotting/declaraties door de instellingen. Als gevolg daarvan is het 
gebruikelijk dat de financiering binnen een jaargrens afwijkt van de 
daadwerkelijke zorguitgaven (budgetten) in dat jaar. Zo ontstaan er 
financieringsachterstanden of -voorsprongen. In 2014 is er € 4,4 miljoen meer 
gefinancierd dan geproduceerd. Meerjarig heffen financieringsvoorsprongen en  
-achterstanden elkaar op en volgt de financiering de zorguitgaven. 
 
Vraag 213:  
Hoe komt het dat nierinsufficiëntie zo hoog in de top 5 dbc-zorgproducten staat? 
 
Antwoord 213:  
De NZa heeft mij laten weten dat het hoge aantal DBC’s met diagnose 
nierinsufficiëntie wordt veroorzaakt doordat dialyse-DBC’s standaard na zeven 
dagen worden afgesloten. Dit in tegenstelling tot reguliere en vervolg DBC’s die in 
het algemeen na negentig dagen of honderdtwintig dagen worden afgesloten. 
 
Vraag 214:  
Kan er een toelichting worden gegeven op de cijfers ziekenvervoer/spoedeisende 
ambulance-inzetten? 
Wat is de verklaring waarom de kosten vanaf 2010 zo zijn opgelopen? 
 
Antwoord 214:  
In de tabel waar deze vraag naar verwijst is het aantal spoedeisende ambulance-
inzetten vermeld, dit betreft dus niet de ontwikkeling van de kosten van 
ambulancezorg. De totale kosten voor de ambulancezorg zijn in de periode 2010-
2014 met ongeveer 3% per jaar gestegen, inclusief loon- en prijsontwikkelingen. 
De kostengroei is daarmee lager geweest dan de gemiddelde jaarlijkse 
Pagina 67 van 72 
 

Vraag 217:  
In hoeverre is de onderschrijding van 47 miljoen euro structureel? Zo ja, is de 
ruimte die hiermee vrij komt voor de GGZ-zorg in te zetten voor het behandelen 
van de aanpassingsstoornissen waaronder die bij (familie van) kankerpatiënten 
dat nu buiten het pakket valt? 
 
Antwoord 217:  
Zie het antwoord op vraag 216. 
 
Vraag 218:  
Kan er een nadere toelichting gegeven worden op de lagere loonontwikkeling in de 
AWBZ? 
 
Antwoord 218:  
In september 2013 heeft het kabinet besloten tot een eenmalige korting op de 
afdrachten voor arbeidsongeschiktheid van de werkgevers (aof-premie) met als 
gevolg een eenmalig hogere loonindexatie. Om te voorkomen dat deze eenmalige 
korting structureel doorwerkte in de jaren daarna is de indexering in 2014 
hiervoor gecorrigeerd. 
 
Vraag 219:  
Kan een nadere toelichting worden gegeven op de ontvangstenmeevaller bij de 
eigen bijdragen in de AWBZ? 
 
Antwoord 219:  
De realisatie is voornamelijk hoger uitgevallen als gevolg van hogere ontvangsten 
in het kader van de intramurale eigen bijdrage. Het is niet verder uit te splitsen of 
de meevaller te danken is aan bijvoorbeeld de inkomensontwikkeling van cliënten, 
het aantal cliënten en/of de samenstelling van het aantal cliënten.  
 
Vraag 220:  
Klopt dat voor de risicoverevening voor 2016 gewerkt wordt met de cijfers uit 
2013? Zo nee, met welke cijfers wordt dan wel gewerkt? 
 
Antwoord 220: 
Voor het vaststellen van de relatie tussen zorgkosten en verzekerden- en 
gezondheidskenmerken in de risicoverevening wordt gebruik gemaakt van volledig 
uitgedeclareerde kostengegevens over 2013. De gegevens worden wel volledig 
representatief gemaakt voor het jaar 2016. Nieuw beleid en prijseffecten worden 
in de gegevens verwerkt. Voor het vaststellen van de uiteindelijke 
vereveningsbijdragen 2016 wordt uitgegaan van begrotingscijfers 2016 voor de 
verwachte zorgkosten en van de meest recente ramingen van de 
verzekerdenaantallen voor 2016. 
 
Vraag 221:  
Kunt u een uitgebreide verklaring geven waarom de uitgaven gefinancierd via de 
AWBZ 0,3 miljard euro lager zijn uitgekomen? 
 
Antwoord 221:  
Het saldo van € 0,3 miljard is uitgesplitst in tabel 10 op pagina 181 van het 
jaarverslag (totaal AWBZ). In tabel 10A (pagina 182) is een verder uitsplitsing van 
de actualisering van de AWBZ-uitgaven opgenomen. Uit deze tabellen blijkt dat de 
meevaller grotendeels wordt verklaard door enkele technische bijstellingen en 
verder een (beperkte) meevaller bij de zorg in natura en bij preventieve zorg (het 
rijksvaccinatieprogramma).  
Pagina 69 van 72 
 

Antwoord 224:  
In figuur 4 zijn de bijstellingen van de netto-BKZ-uitgaven Zvw en AWBZ na het 
verschijnen van de VWS-jaarverslagen weergegeven. Deze bijstellingen in 
procenten en bedragen zijn in de onderstaande tabel opgenomen: 
 
Procentuele bijstelling Bijstelling in miljarden 
  
2004 0,2% 0,1 
2005 0,8% 0,3 
2006 0,3% 0,1 
2007 -0,5% -0,3 
2008 1,5% 0,8 
2009 -0,1% -0,1 
2010 1,3% 0,8 
2011 -0,8% -0,5 
2012 0,4% 0,3 
2013 -0,1% -0,1 
2014 0,0% 0,0 
 
Vraag 225:  
Kunt u verklaren waarom er minder uitgaven zijn dan geraamd met betrekking tot 
geriatrische revalidatiezorg? 
 
Antwoord 225:  
Zie het antwoord op vraag 208. 
 
Vraag 226:  
Kunt u de onderschrijding van 82,8 miljoen euro in de hulpmiddelensector 
verklaren? 
 
Antwoord 226:  
Het komt voornamelijk doordat het inkoopbeleid van zorgverzekeraars bij 
hulpmiddelen vanuit financieel oogpunt succesvoller is dan werd verwacht; het 
beschikbaar gestelde bedrag voor hulpmiddelen is daardoor hoger dan benodigd. 
 
Vraag 227:  
Hoe moet de negatieve stand van 71 miljoen euro op het onderdeel nominaal en 
onvoorzien worden geïnterpreteerd? 
 
Antwoord 227:  
Het gaat hier om een zogenaamde financieringsmutatie. Bij financieringsmutaties 
is sprake van een zeker tijdsverloop tussen het moment waarop de NZa de 
productie-afspraken van partijen ontvangt en de verwerking daarvan in de 
budgetten en de bevoorschotting/declaraties van de instellingen. Als gevolg 
daarvan is het gebruikelijk dat de financiering binnen een jaargrens afwijkt van de 
productie (budgetten) in dat jaar. Zo ontstaan zogeheten 
financieringsachterstanden of -voorsprongen. Deze verschillen worden in het 
daaropvolgende jaar verrekend. Tussen de jaren doen zich daardoor incidentele 
financieringsschuiven voor. Meerjarig gezien volgt de financiering echter altijd de 
uitgaven. De negatieve financieringsmutatie van € 71 miljoen betekent dat er in 
2014 minder is gefinancierd dan geproduceerd. 
 
Pagina 71 van 72 
 

