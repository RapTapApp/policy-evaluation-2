Vraag 1:  
Op welke manier gaat de minister opvolging geven aan de conclusie van de Algemene Rekenkamer 
dat u geen inzicht heeft, op de mate waarin, uitgaven gedaan in de curatieve zorg, rechtmatig zijn 
geweest? 
 
Antwoord 1: 
De Zvw stelt dat in het zorgstelsel de beoordeling van de rechtmatigheid van de gedeclareerde 
zorg een taak is van de zorgverzekeraars. De NZa ziet er op toe dat de zorgverzekeraars deze 
controles in voldoende mate uitvoeren. Hierover brengt de NZa jaarlijks het zogenaamde 
‘Samenvattend rapport Rechtmatige uitvoering Zvw, onderdelen financiële verantwoording, 
controle declaratiestromen en Compensatie Eigen Risico’ uit. De Minister overlegt dit rapport aan 
de Tweede Kamer (TK 29 689, nr. 592). De NZa heeft de laatste jaren het toezicht op 
zorgverzekeraars geïntensiveerd. Dit heeft er in geresulteerd dat de zorgverzekeraars hoger scoren 
op dit toezichtonderdeel en de rechtmatigheidcontroles beter uitvoeren. 
 
Vraag 2:  
Op welke manier gaat de minister waarborgen dat er voldoende financiering is voor de transitie 
gelden, waarvan de Algemene Rekenkamer concludeert dat de grootte van het bedrag nog onzeker 
is? 
 
Antwoord 2: 
De financiering van de verrekenbedragen uit het transitiemodel vindt plaats via het 
Zorgverzekeringsfonds (Zvf). De omvang van deze verrekenbedragen is nog maar voor een 
beperkt deel onzeker. In de rapportage van de NZa van 5 maart 2015 over 'definitieve vaststelling 
transitiebedragen medisch specialistische zorg' (bijlage bij TK 29248, nr. 282) is te zien dat voor 
95% van de instellingen het transitiebedrag definitief is vastgesteld. In welke mate de 
gerapporteerde transitiebedragen nog ramingen bevatten is te zien in tabel 1 uit bovengenoemd 
rapport: 
 
  
Vraag 3:  
Wanneer verwacht de minister het onderzoek naar de DBC-omzet van 2013 in de curatieve GGZ te 
hebben afgerond en naar de Kamer te sturen, zodat duidelijk is om welke omzet het gaat? 
 
Antwoord 3: 
Zorgaanbieders voeren in het kader van het ‘Plan van aanpak jaarrekeningen ggz’ (op vrijwillige 
basis) ieder hun eigen onderzoek uit naar hun omzet (op basis van daartoe afgesproken normen en 
toetsingskaders). Deze onderzoeken zijn niet openbaar, maar de uitkomsten daarvan slaan neer in 
de jaarrekeningen van ggz-instellingen. Ik heb de ggz-sector tot uiterlijk 1 december 2015 uitstel 
gegeven om hun jaarrekening te deponeren (zie voor nadere toelichting TK 25 424, nr. 277). Over 
de voortgang van de uitvoering van het ‘Plan van aanpak jaarrekeningen ggz’ houd ik u steeds op 
de hoogte. 
 
1 
 

Vraag 6:  
Kan de minister transparant maken waar nog sprake is van resterende onzekerheid of onzekerheid 
in de onderliggende cijfers? Zo nee, waarom niet? 
 
Antwoord 6:  
De resterende onzekerheid houdt verband met de ouderbijdrage jeugdhulp. Momenteel wordt er 
een onderzoek uitgevoerd naar de uitvoerbaarheid van de ouderbijdrage. Dit onderzoek kijkt naar 
kosten en baten van de ouderbijdrage voor ouders maar ook voor gemeenten. Verder kijkt het 
onderzoek naar de gevolgen van de ouderbijdrage voor het zorggebruik. Naar verwachting zijn de 
resultaten van dit onderzoek vlak voor het zomerreces bekend. In de zomer zal de Tweede Kamer 
over de resultaten van het onderzoek worden geïnformeerd.    
 
Vraag 7:  
Welke consequenties hebben deze onzekerheden, die de Algemene Rekenkamer constateert? 
 
Antwoord 7: 
Zie het antwoord op vraag 6. 
 
Vraag 8: 
Zou de minister nader willen onderbouwen wat de oorzaken zijn van overschrijdingen en 
onderschrijdingen in de zorgakkoorden? 
 
Antwoord 8: 
De Algemene Rekenkamer doet de aanbeveling om mogelijke oorzaken van de overschrijdingen 
van het budgettair kader van de instellingen voor medisch-specialistische zorg 2013 te 
onderzoeken. VWS gaat de oorzaken van de overschrijdingen verder onderzoeken in overleg met 
betrokken veldpartijen. De overschrijdingen in 2012 en 2013 hangen voor een substantieel deel 
samen met de verrekenbedragen uit het transitiemodel. Naar aanleiding van overleg met de 
veldpartijen heb ik besloten dat na correctie van deze verrekenbedragen een te redresseren bedrag 
van € 70 miljoen over het jaar 2012 en € 252 miljoen over het jaar 2013 blijft staan. In verband 
met de geconstateerde overschrijding over 2012 zal eenmalig € 70 miljoen in mindering worden 
gebracht op het beschikbare macrokader 2016. Definitieve besluitvorming over het redresseren 
van de resterende overschrijding 2013 vindt uiterlijk 1 mei 2016 plaats. 
 
Bij de curatieve GGZ bedraagt de onderschrijding 1% hetgeen niet nader wordt onderzocht. 
 
Het bestuurlijk akkoord eerste lijn betreft de sectoren huisartsenzorg en multidisciplinaire zorg. In 
de huisartsenzorg is een onderschrijding zichtbaar, terwijl in de multidisciplinaire zorg een 
overschrijding is te zien. Er is geen verklaring voor deze ontwikkelingen te geven, anders dan die 
gegeven in het jaarverslag 2014.   
 
Vraag 9:  
Welke afweging heeft de minister gemaakt om de huishoudelijke hulp toelage (HHT) in strijd met 
de decentralisatiegedachte en de Financiële verhoudingswet vorm te geven? 
 
Antwoord 9: 
VWS onderkent dat de formulering in de brieven aan gemeenten zo kan worden uitgelegd dat is 
afgeweken van de systematiek van de decentralisatie-uitkering. Afwijking van de systematiek van 
de decentralisatie-uitkering was echter geenszins de bedoeling en is niet aan de orde. VWS heeft 
beoogd met de gehanteerde formulering aan te geven dat de decentralisatie-uitkering 
Huishoudelijke Hulp Toelage binnen bestaande wettelijke kaders en overeenkomstig de vaste 
werkverdeling tussen VWS en BZK en dus in lijn met de Financiële-verhoudingswet wordt 
toegekend. In de brief aan de gemeenten wordt de mededeling gedaan dat de desbetreffende 
gemeente deelneemt aan de decentralisatie-uitkering. Daarmee is geborgd dat sprake is van een 
transparante beoordeling van de aanvraag van de gemeente in de aanvraagprocedure en loopt de 
financiële toekenning zoals gebruikelijk bij een decentralisatie-uitkering via de systematiek conform 
de Financiële-verhoudingswet.  
 
3 
 

Antwoord 12: 
In 2014 constateerden accountants dat er vanwege sectorale, landelijke onzekerheden geen 
goedkeurende verklaringen mogelijk waren voor de jaarrekeningen 2013 van ziekenhuizen. Deze 
onzekerheden hadden betrekking op twee punten: 
 
- Declaratieregelgeving werd door veldpartijen als onduidelijk ervaren. 
- De hoogte van de transitiebedragen stond nog niet vast. 
 
Met het plan van aanpak jaarrekeningen, waarover ik uw Kamer met verschillende brieven heb 
geïnformeerd, zijn deze onzekerheden weggenomen. Voor de jaarrekeningen 2014 en verder 
worden de lessen uit het jaarrekeningentraject 2013 doorgetrokken. Hiertoe hebben veldpartijen 
gezamenlijk een convenant en een ‘handreiking rechtmatigheidcontroles 2014’ opgesteld. Ik heb 
geen concrete signalen dat er generieke, landelijke problemen zijn ten aanzien van de 
jaarrekeningen 2014 van ziekenhuizen. In een notitie van de NBA van 23 maart 2015, waarmee de 
NBA reageert op een concept handreiking rechtmatigheidscontroles 2014, wordt dit ook bevestigd: 
https://www.nba.nl/Documents/Vaktechnisch-thema/Publieke%20Sector/COZIEK15027B-
NotitieRechtmatigheidscontroles%20MSZ2014.pdf 
 
Vraag 13:  
Hoe is de minister voornemens de complexiteit van de financiering van de(ziekenhuis)zorg te 
reduceren? 
 
Antwoord 13: 
Met NZa en veldpartijen is in het najaar 2014 afgesproken dat de NZa een plan van aanpak maakt 
voor de doorontwikkeling en vereenvoudiging van de DOT-systematiek. Ik heb daarom de NZa op 
23 april 2015 per brief verzocht om in nauw overleg met veldpartijen een plan van aanpak te 
maken voor de middellange termijn. In het plan van aanpak neemt de NZa in ieder geval de 
volgende thema’s mee: 
 
- de patiënt meer centraal; 
- reële prijzen; 
- innovatieve vormen van bekostiging; 
- terugdringen administratieve lasten. 
 
De NZa houdt daarbij nadrukkelijk ook aandacht voor de behoefte aan rust en stabiliteit. De 
bedoeling is dat de NZa het Plan van Aanpak voor doorontwikkeling van de DOT-systematiek 
voorjaar 2016 oplevert. 
  
Vraag 14:  
Wat bedoelt de minister met het reguliere verantwoordingstraject dat voor 2014 en verder zal 
plaatsvinden? 
 
Antwoord 14: 
Met het genoemde ‘reguliere verantwoordingstraject’ wordt bedoeld dat er in tegenstelling tot het 
verantwoordingsjaar 2013 geen landelijk plan van aanpak zal worden doorlopen. Het is aan 
instellingen zelf om de lessen uit het jaarrekeningentraject 2012/2013 een plaats te geven in het 
verantwoordingsproces voor de jaren 2014 en verder. In dat kader is door veldpartijen onder 
andere een handreiking omzetverantwoording 2014 en een handreiking rechtmatigheidscontroles 
opgesteld. 
 
Vraag 15:  
Waarom geeft de minister aan dat ze geen signalen heeft dat de verantwoording over 2014 en 
2015 met dezelfde problemen omgeven zal zijn als in 2012 en 2013, terwijl accountants eind maart 
2015 hebben aangegeven dat zij geen zekerheid kunnen geven over de rechtmatigheid van de 
DBC-omzet in 2014 en 2015? 
 
5 
 

Antwoord 18: 
In het geval van het transitiemodel medisch-specialistische zorg is de uitvoering in de praktijk zeer 
complex gebleken. Zoals de NZa en de Algemene Rekenkamer hebben opgemerkt bestaat mede 
vanwege die complexiteit de mogelijkheid om - binnen de regelgeving - financieel voordeel na te 
streven. Deze ervaring zal VWS meenemen in het geval van eventuele toekomstige 
overgangsmodellen, door bij het ontwerp van dergelijke modellen nog nadrukkelijker oog te 
hebben voor onwenselijke gedragseffecten. Het transitiemodel dat voor de geestelijke 
gezondheidszorg is gebruikt bij de sectorbrede overstap naar prestatiebekostiging, is destijds al 
eenvoudiger vormgegeven. Het opleveren van een uitvoeringstoets, zoals de NZa dat tot op heden 
doet bij nieuwe (bekostigings)modellen, kan hierbij in de toekomst verder een uitkomst bieden. 
 
Vraag 19:  
Voor hoeveel instellingen geldt dat zij de door de NZa gevraagde informatie niet meer uit de 
administratie konden afleiden, zodat de NZa ambtshalve een besluit moet nemen over de hoogte 
van het transitiebedrag? Heeft de NZa in ieder van deze gevallen een transitiebedrag vastgesteld? 
 
Antwoord 19:  
Dit was het geval bij twee instellingen. Bij beide instellingen heeft de NZa inmiddels het 
transitiebedrag vastgesteld. 
  
Vraag 20:  
Hoe verhoudt de onzekerheid omtrent de DBC-omzetcijfers in de GGZ zich tot uitstel van 
vermelding van de zorgzwaarte indicator op declaraties 
 
Antwoord 20:  
De onzekerheid omtrent de DBC-cijfers 2013 in de ggz houdt geen verband met de tijdelijke 
opschorting van de verplichting voor zorgaanbieders om de zorgvraagzwaarteindicator aan 
verzekeraars aan te leveren. Ik heb ook geen signalen ontvangen dat het opschorten van deze 
verplichting tot onzekerheid zou leiden ten aanzien van de DBC-cijfers 2014. 
 
Vraag 21:  
De Algemene Rekenkamer stelt dat het plan van aanpak dat tussen veldpartijen en ministerie van 
VWS een stap in de goede richting is maar dat nog niet op alle onderdelen overeenstemming is 
bereikt. Kan de regering toelichten op welke punten nog overeenstemming moet worden bereikt en 
welke rol zij voor zichzelf hierbij ziet? 
 
Antwoord 21:  
De Algemene Rekenkamer heeft terecht opgemerkt dat in het ‘Plan van aanpak jaarrekeningen ggz’ 
partijen niet op alle punten overeenstemming hebben bereikt en dat volgens het plan van aanpak 
een aantal afspraken nog nader ingevuld moest worden. Zo zijn in het plan van aanpak 
jaarrekeningen ggz destijds geen bindende afspraken gemaakt over de vraag of en hoe 
verzekeraars bij de uitvoering van hun controles 2013 gebruik zullen maken van de 
zelfonderzoeken die ggz-aanbieders op basis van het plan van aanpak uitvoeren. Daarnaast 
moesten verzekeraars bij de publicatie van het plan van aanpak hun controlepunten 2013 nog 
bekend maken (in het plan van aanpak is afgesproken dat zij dat uiterlijk 31 maart 2015 zouden 
doen). In het plan van aanpak staat dat waar er hierbij nog resterende onzekerheden en 
onduidelijkheden zouden bestaan (bijvoorbeeld over normering en/of financiële impact voor de 
zorgaanbieder) verzekeraar en aanbieder hierover het overleg zouden aangaan.   
 
GGZ Nederland en zorgverzekeraars hebben (in nauwe samenwerking met Zorgverzekeraars 
Nederland (ZN)) begin 2015 constructief overleg gevoerd op deze punten. Op 2 april 2015 hebben 
zorgverzekeraars en GGZ Nederland in samenwerking met ZN overeenstemming bereikt over een 
uniforme lijst van controlepunten voor de verzekeraarscontroles 2013, inclusief per controlepunt 
een toetsings- en normenkader. Deze controlepunten zijn ook onverkort van toepassing op 2014. 
Hiermee is (ten opzichte van het plan van aanpak van december 2014) een verdere 
normverduidelijking bereikt. Daarnaast hebben zij op 2 april overeenstemming bereikt over de 
procesmatige inrichting van de verzekeraarscontroles over 2013 in de vorm van een gezamenlijk, 
uniform controleplan dat ook ingaat op de manier waarop binnen het controleproces gebruik zal 
7 
 

Antwoord 24: 
Ik heb de ggz-sector tot 1 december 2015 generiek uitstel verleend. Ik heb de Tweede Kamer 
daarover per brief van 28 mei 2015 geïnformeerd. 
 
Vraag 25:  
Op welke wijze kan een goed beeld van de GGZ-uitgaven verkregen worden als het plan van 
aanpak niet tot de beoogde resultaten leidt? 
 
Antwoord 25: 
Er zijn tot op heden geen signalen dat het plan van aanpak niet tot de beoogde resultaten leidt. In 
het onverhoopte geval dat het plan van aanpak toch niet tot de beoogde resultaten zou leiden, 
moet op dat moment worden geanalyseerd wat daar de oorzaak van is, zodat daar gerichte 
maatregelen op kunnen worden genomen. 
 
Vraag 26:  
Waarom heeft de minister besloten dat de overschrijdingen die 
voortkomen uit de transitiebedragen niet meetellen voor de inzet van de 
beheersmaatregelen? Hoe reageert zij op de kritiek van de Algemene Rekenkamer dat dit vanuit 
het oogpunt van beheersing van de ziekenhuisuitgaven niet logisch is? 
 
Antwoord 26: 
Conform de afspraken in het ‘Bestuurlijk hoofdlijnenakkoord 2012-2015’ heb ik met partijen 
constructief overleg gevoerd over de aard en oorzaak van de overschrijdingen en is naar 
verschillende manieren gekeken om de overschrijdingen te redresseren. Een groot deel van de 
overschrijdingen kan worden verklaard door de verrekenbedragen uit het transitiemodel. Hoewel 
transitiebedragen tot de omzet van ziekenhuizen behoren en ook onderdeel zijn van het kader en 
het mbi, heb ik met het oog op de complexe overgangsjaren besloten de overschrijding te 
corrigeren voor deze incidentele bedragen. Bij deze beslissing heeft onder andere een rol gespeeld 
dat het meenemen van de transitiebedragen in de overschrijding en te nemen maatregel er toe zou 
leiden dat ook zbc’s voor dit deel zouden worden aangeslagen, terwijl zbc’s niet onder het 
transitiemodel vielen. Overwegingen van gelijk speelveld hebben er derhalve aan bijgedragen de 
transitiebedragen buiten beschouwing te laten. 
 
Vraag 27:  
Wat zijn volgens de minister de oorzaken van over- en onderschrijdingen van de zorgakkoorden? 
Kan de minister vooral op de overschrijding van het zorgakkoord met de ziekenhuizen ingaan? 
 
Antwoord 27:  
Zie het antwoord op vraag 8. 
 
Vraag 28:  
Kan de minister tot een sluitende verklaring van de omvang van de transitiebedragen komen? Hoe 
luidt die verklaring? 
 
Antwoord 28: 
Het is inherent lastig om algemene uitspraken te doen over de hoogte van de transitiebedragen en 
verklaringen daarvoor. Het transitiemodel is immers een complex geheel en bovendien zullen 
eventuele verklaringen per ziekenhuis verschillen. Een voorbeeld van een mogelijke verklaring is 
de post ‘onderhanden werk ultimo 2011’, zoals benoemd door de NZa in haar rapportage over de 
vastgestelde transitiebedragen: een behoorlijk aantal ziekenhuizen heeft als gevolg van de 
wijziging van de waarderingsgrondslag onderhanden werk een hoger verrekenbedrag gekregen. 
Macro verklaart dit dat de definitieve transitiebedragen circa € 100 miljoen hoger zijn uitgevallen. 
Op individueel niveau zijn de verschillen echter groot: meer dan de helft van de ziekenhuizen heeft 
de eerder genoemde herwaardering niet gedaan óf heeft juist een lager verrekenbedrag gekregen 
als gevolg van de herwaardering. 
 
  
9 
 

dat in het afgesloten hoofdlijnenakkoord afspraken zijn gemaakt over de omgang met 
overschrijdingen. Concreet betekent dit dat overschrijdingen en te nemen maatregelen zorgvuldig 
met de veldpartijen worden besproken in het bestuurlijk overleg hoofdlijnenakkoord. Dit is ook de 
reden dat ik definitieve besluitvorming mbi over 2013 heb verschoven naar voorjaar 2016 en 
besluitvorming mbi 2014 ga verschuiven naar eind 2016.  
 
Afsluitend merk ik op dat acties worden ondernomen om de genoemde onzekerheid voor 
instellingen te verminderen. Zo worden de realisatiecijfers tussentijds gedeeld en besproken met 
veldpartijen zodat ook zij op de hoogte zijn van de (voorlopige) realisatie en of er eventueel een 
overschrijding zichtbaar is. Daarnaast is vanaf 2015 de doorlooptijd van dbc’s verkort naar 120 
dagen zodat er vanaf dit jaar eerder zicht zal zijn op de realisatie van de uitgaven. 
 
Vraag 33: 
Waarom heeft de minister besloten dat de definitieve beslissing over de inzet van het MBI over 
2014 pas uiterlijk in het voorjaar van 2017 zal plaatsvinden? 
 
Antwoord 33:  
Zie het antwoord op vraag 32. 
 
Vraag 34:  
Betekent het uitstel van de definitieve beslissing over de inzet van het MBI over 2014 tot het 
voorjaar van 2017 ook dat mogelijk pas in 2017 wordt besloten de beoogde groei over dat jaar te 
verlagen? Of kan dan ook worden besloten om overschrijdingen van 2014 naar een volgende 
kabinetsperiode door te schuiven? 
 
Antwoord 34: 
Voor het jaar 2014 zal de definitieve mbi-beslissing worden verschoven naar eind 2016, conform 
mijn voorhangbrief van 7 mei 2015 inzake verdaging toepassing mbi. Als in het geval van een 
overschrijding zou worden besloten het beschikbare macrokader te verlagen, dan kan dat alleen 
voor een toekomstig jaar: het beschikbare mbi-kader moet immers voorafgaande aan het jaar 
worden vastgelegd middels een brief aan de NZa en kan niet neerwaarts worden bijgesteld. 
  
Vraag 35:  
Wat is op dit moment de status van het bestuurlijk akkoord GGZ? Is dit akkoord definitief 
opgezegd, wordt er gewerkt aan een nieuw akkoord of is de regering niet meer 'on speaking terms' 
met de GGZ-sector? 
 
Antwoord 35:  
Het bestuurlijk akkoord voor de ggz bestaat op dit moment niet meer. Ik ben met partijen in 
constructief overleg over de agenda voor de ggz. Dit overleg hoeft niet in een nieuw akkoord te 
resulteren. Ik zal u in het najaar over de resultaten van het overleg informeren. 
 
Vraag 36:  
Wat is de reactie van de regering op het advies van de Rekenkamer dat de scheiding tussen de 
verschillende rollen tussen betrokken departementen en de daarmee gepaard gaande 
verantwoordelijkheden nader uitgewerkt dient te worden?  
 
Antwoord 36:  
Rijksbreed is er een ontwikkeling gaande waarbij steeds intensiever wordt samengewerkt tussen de 
departementen in ketens. Daarbij wordt in toenemende mate gebruik gemaakt van 
uitvoeringsdiensten die niet bij het eigen kerndepartement behoren. Dat brengt verdieping met 
zich mee in de invulling van de rol van opdrachtgever, uitvoerder of eigenaar en vereist aanpassing 
van de bestaande kaders. De nieuwe Comptabiliteitswet, die nu aanhangig is bij de Raad van 
State, biedt meer helderheid voor de verantwoordelijkheidsverdeling. De wet schrijft voor dat 
ministers verantwoordelijk zijn voor het beleid dat aan hun begroting ten grondslag ligt. Ook indien 
een minister niet zelf het beleid uitvoert, daarop toezicht houdt of de bedrijfsvoering verzorgt die 
aan zijn begroting ten grondslag ligt, dient hij daarover verantwoording in zijn jaarverslag af te 
leggen. Niet bepalend is welke minister de financiële verplichtingen feitelijk aangaat of de 
11 
 

de gemeente de uitvoering van de ouderbijdrage en dat is in strijd met de wet. Het risico van het 
niet innen van de ouderbijdrage is voor rekening van de betreffende gemeente. 
 
Vraag 42:  
Is het dan niet opmerkelijk dat de Algemene Rekenkamer dit niet constateert in plaats van te 
stellen dat er tot 1 juli onduidelijkheid is over de ouderbijdrage? 
 
Antwoord 42:  
Over de constateringen van de Algemene Rekenkamer kan ik geen uitspraken doen. 
 
Vraag 43:  
Kan worden aangeven of de Algemene Rekenkamer in het algemeen altijd constateert dat er 
sprake is van onduidelijkheid in plaats van onrechtmatigheid in het geval van het niet naleven van 
een wettelijke regeling door gemeenten of provincies wanneer de regering onderzoek doet naar de 
desbetreffende wettelijke regeling? 
 
Antwoord 43:  
VWS is niet in de positie om op deze vraag antwoord te geven en verwijst naar de Algemene 
Rekenkamer. 
 
Vraag 44:  
Op welke wijze zal worden ingaan op de aanbeveling om de ouderbijdrage jeugdhulp te zien in het 
integrale verband van alle bijdragen in het sociaal domein? 
 
Antwoord 44:  
Momenteel wordt een onderzoek uitgevoerd naar de ouderbijdragen in de jeugdwet. De uitkomsten 
van dit onderzoek worden vlak voor het zomerreces verwacht. In de zomer zal de Tweede Kamer 
over de resultaten van het onderzoek worden geïnformeerd. Bij de besluitvorming over de 
ouderbijdrage heeft het kabinet het verband met de kinderbijslag en het kindgebonden budget 
betrokken. Dat zal, indien de uitkomsten van het onderzoek daar aanleiding voor geeft, opnieuw 
gebeuren.  
 
Vraag 45:  
Wanneer zal de minister in overleg treden met de VNG, de SVB en het CAK over de wijze waarop 
de sturing en het toezicht van de gemeenten ten aanzien van de SVB en het CAK zich verhouden 
tot de sturing en het toezicht door het Rijk op grond van de Kaderwet zbo's? Wordt de minister van 
SZW hierbij betrokken? Wordt de Kamer geïnformeerd over de uitkomsten van dit overleg? 
 
Antwoord 45:  
In mijn reactie op het rapport van de Algemene Rekenkamer heb ik reeds toegezegd dat ik 
hierover in overleg zal treden met de betrokken partijen. Bij het overleg met de SVB zal ook het 
Ministerie van SZW worden betrokken. Dit zal op korte termijn worden ingepland. Zodra dit heeft 
geresulteerd in afspraken zal ik uw Kamer hierover informeren. Wat betreft het CAK heb ik 
afgesproken dat naast de verschillende werkgroepen met gemeenten, minimaal eenmaal per jaar 
bestuurlijk overleg plaatsvindt met de VNG, het CAK en VWS.  
 
Vraag 46:  
Wat is de reactie van de regering over het oordeel van de Algemene Rekenkamer dat er bij de 
huishoudelijke hulp toeslag (HHT) ten onrechte afgeweken wordt van de systematiek van een 
decentralisatie-uitkering zoals de Financiële verhoudingswet voorschrijft? Hoe gaat de regering dit 
in het vervolg voorkomen? 
 
Antwoord 46: 
Zie het antwoord op vraag 9. 
 
Vraag 47:  
Wat is de reactie van de regering dat de verplichtingen van de Huishoudelijke Hulp Toeslag op 
13 
 

Vraag 53:  
Met welke reden is de minister niet ingegaan op de aanbeveling van de Algemene Rekenkamer om 
de consequenties voor de rechtmatigheid transparant te maken? 
 
Antwoord 53:  
Zie het antwoord op vraag 9. 
 
Vraag 54  
Welke maatregelen gaat de regering treffen om gemeenten te informeren over de onrechtmatige 
besteding van de huishoudelijke hulp toelage? Zo nee, waarom niet? 
 
Antwoord 54:  
Zie het antwoord op vraag 52. 
 
Vraag 55:  
Wat is de omvang van de regeldruk, uitgedrukt in geld, in 2014? Wat is de prognose voor 2015? 
 
Antwoord 55:  
Dit is niet bekend. Er bestaat geen meting van de omvang van de regeldruk, ook niet voor het jaar 
2014. Wel rapporteert het kabinet tweemaal per jaar over de voortgang van het kabinetsbrede 
regeldrukprogramma "Goed Geregeld: een verantwoorde vermindering van regeldruk 2012-2017". 
Eén van de hierin opgenomen ambities is om de regeldruk in de periode 2012-2017 netto met  
€ 2,5 miljard te verminderen. Voor het zomerreces zal ik uw Kamer de voorjaarsrapportage 
regeldruk sturen, waarin een overzicht is bijgesloten met de bijdrage van de verschillende 
departementen aan het behalen van die doelstelling.  
 
Vraag 56:  
Welk gedeelte van de 986 miljoen euro die de aanpak van regeldruk op VWS heeft opgeleverd, is 
opgeleverd door de aanpak van regeldruk in respectievelijk de ouderenzorg en de 
gehandicaptenzorg? 
 
Antwoord 56:  
Het in de vraag genoemde bedrag is het saldo van alle plussen en minnen van de aanpak door de 
kabinetten vanaf 2003. De inzet hierbij is steeds geweest om de regeldruk vanuit geldende 
generieke wetgeving te verminderen (bijvoorbeeld het Jaardocument Maatschappelijke 
Verantwoording). De inzet is niet gericht geweest op de regeldruk in een specifieke sector. De 
maatregelen hebben weliswaar geleid tot een positief effect op de administratieve lasten, 
waaronder ook die in de ouderen- en de gehandicaptenzorg, maar is niet naar de onderscheidende 
sectoren herleidbaar. 
 
Vraag 57:  
Zijn er financiële middelen nodig om het Experiment Regelarme Instellingen (ERAI) verder uit te 
rollen en meerdere deelnemers te betrekken bij het experiment in respectievelijk de ouderenzorg 
en de gehandicaptenzorg? Zo ja, welke middelen en waar moet dit dan aan besteed worden? 
 
Antwoord 57:  
Uit de tussenevaluatie van ERAI is gebleken dat de reductie van administratieve lasten voor een 
belangrijk deel ontstond omdat zorgaanbieders zelf ingesleten patronen binnen hun instellingen 
doorbraken. Interne regels werden ter discussie gesteld en werden waar mogelijk geschrapt of 
kregen een practische aansluiting bij het dagelijks werk. Ook is duidelijk geworden dat binnen de 
lijnen van de wet- en regelgeving vaak meer ruimte bestaat dan aanvankelijk werd gedacht. Door 
zorgaanbieders zijn bewezen positieve uitkomsten geïmplementeerd. Deze zijn op de site 
“Invoorzorg!” verspreid zodat ook andere zorgaanbieders daarmee hun voordeel kunnen doen. 
Financiële middelen voor het uitrollen van het ERAI zijn niet nodig en daarom ook niet in voorzien. 
Overigens is bij de opzet van het ERAI gekozen voor een budgetneutrale aanpak en is dat ook zo 
gecommuniceerd aan de (aspirant-)deelnemers. Er zijn dan ook geen financiële middelen aan de 
deelnemers beschikbaar gesteld. 
 
15 
 

voor de Zorg, binnen welk gremium gesproken wordt over de aanpak van de regeldruk en 
administratieve lasten. Daarnaast zal de gehandicaptenzorg ook worden meegenomen in de 
vervolgaanpak in het kader van de zorgvernieuwingsagenda. 
 
Vraag 62:  
Kan de regering aangeven hoe er verder onderzocht gaat worden of het vermoeden van 7% fraude 
met PGB klopt? 
 
Antwoord 62:  
Op basis van een risicoprofiel zijn in 2013 en 2014 budgethouders geselecteerd voor een 
huisbezoek. In bijna 7% van de onderzochte budgethouders is door de huisbezoekers een 
vermoeden van fraude geconstateerd. Hierbij heb ik steeds benadrukt dat het gaat om een 
vermoeden van fraude, de conclusie of sprake is van fraude kan pas worden getrokken na verder 
onderzoek en rechterlijke veroordeling.  
 
Ik heb structureel middelen beschikbaar gesteld opdat zorgkantoren huisbezoeken kunnen blijven 
doen. Met zorgkantoren heb ik afspraken gemaakt over een meer eenduidige uitvoering van het 
huisbezoek en monitoring van uitkomsten. Ik zal uw Kamer te zijner tijd weer informeren over de 
uitkomsten.   
 
Vraag 63:  
Kan de regering aangeven hoe zij de Kamer meer inzicht gaat geven in de financiële effecten van 
de maatregelen om fraude tegen te gaan? 
 
Antwoord 63:  
Ik heb met zorgkantoren afspraken gemaakt om de volgende ronde huisbezoeken pgb meer 
eenduidig uit te voeren en beter en op meer onderdelen te monitoren. Longitudinaal kunnen dan 
vergelijkingen worden gemaakt, bijvoorbeeld hoe het aantal vermoedens van fraude zich 
ontwikkelt. Ook ben ik nog met zorgkantoren en andere partijen in overleg of de follow-up van 
hetgeen bij de huisbezoeken of via andere weg wordt geconstateerd, beter in beeld is te brengen.  
 
Het is echter complex om de baten van genomen fraudemaatregelen sec te kwantificeren, van 
individuele maatregelen als ook van het collectief van maatregelen. Door de aanpak van fraude 
wordt de pakkans bij fraude verhoogd en wordt voorkomen dat onrechtmatigheden zich voordoen. 
Dit kan gepaard gaan met lagere zorgkosten met meerjarige doorwerking. 
 
Vraag 64:  
Hoe gaat de regering de besparing van 20 miljoen euro naar de Kamer toe onderbouwen, de 
Algemene Rekenkamer stelt immers dat deze besparing is gebaseerd op onzekere aannames? 
 
Antwoord 64:  
Medio 2013 heb ik uw Kamer een alternatief pakket aan pgb-maatregelen gestuurd om de 
invoering van de 10-uursgrens voor bestaande budgethouders niet door te hoeven laten gaan op  
1 januari 2014. Een onderdeel van dat pakket was een opbrengst van twee maatregelen van 
meerdere maatregelen uit de pgb-fraude-aanpak. Dit betreft de volgende maatregelen: 
- Dat meer mensen het pgb niet aanvragen of niet wordt toegekend doordat een aanvrager in 
persoon wordt gezien, daar waar dat in het verleden niet het geval was.  
- Dat de huisbezoeken zouden resulteren in het verzoek van het zorgkantoor aan het CIZ om 
indicaties te verlagen. Het sterke vermoeden was dat voor een aanzienlijk aantal budgethouders 
te hoge indicaties zijn aangevraagd daar ze in het verleden niet in persoon werden geïndiceerd.  
 
Van beide effecten zijn medio 2013 op basis van de eerste ervaringen voorzichtige inschattingen 
gemaakt. Andere maatregelen of effecten zijn toen niet meegenomen. Het is, zoals bij andere 
antwoorden aangegeven, complex om de baten van individuele maatregelen daadwerkelijk te 
kwantificeren. We kunnen niet meten wie zich door het in persoon zien van aanvragers heeft laten 
afschrikken en op welke omvang dat betrekking heeft. Met zorgkantoren heb ik inmiddels 
afspraken gemaakt over de monitoring van huisbezoeken en ben ik in gesprek hoe de follow-up 
van huisbezoeken beter kan worden bijgehouden.  
17 
 

Vraag 68:  
Waarvoor is in 2014 door het ministerie 7,6 miljoen euro voor een regeling met private 
ambulancediensten vanwege de afschaffing van de VUT betaald, wat door de Algemene 
Rekenkamer mogelijk als staatssteun wordt geclassificeerd? Is de Kamer hierover geïnformeerd? 
Zo ja, wanneer en zo nee, waarom niet? 
 
Antwoord 68:  
Met de verschillende ambulancediensten zijn eerder afspraken gemaakt over de vergoeding van het 
overgangsrecht ouderenregelingen. Bij de afschaffing van de regelingen rond Functioneel 
Leeftijdsontslag/Vervoegde uittreding (FLO/VUT) rond 2006 heeft de rechter destijds bepaald dat 
de kosten van het overgangsrecht in de tarieven voor de publieke ambulancediensten dienden te 
worden verwerkt. Om te voorkomen dat hierdoor een ongelijk speelveld voor ambulancediensten 
zou ontstaan is destijds besloten tot compensatie van dit nadeel voor de private diensten. Hierover 
zijn in december 2008 meerjarige afspraken gemaakt met de private ambulancediensten. Mijn 
ambtsvoorganger heeft uw Kamer hierover per brief geïnformeerd op 18 mei 2009 (2009D23294). 
De uitgaven voor het overgangsrecht ouderenregelingen voor ambulancepersoneel worden jaarlijks 
in de begroting van VWS toegelicht. 
 
Vraag 69:  
Neemt de minister de aanbeveling van de Algemene Rekenkamer over om in overleg met de 
coördinerende minister van EZ te bezien of het voor Nederland zinvol is de processen rond de 
staatssteun aan te passen aan de gemoderniseerde 
staatssteunregels en daarbij te bezien of de staatssteunmaatregelen 
onder de algemene groepsvrijstellingsverordening kunnen worden 
gebracht? 
 
Antwoord 69:  
Ja. In interdepartementaal verband wordt reeds uitgebreid gesproken over de aanpassing van de 
processen rond staatssteun en daar waar mogelijk worden staatssteunmaatregelen onder de 
algemene groepsvrijstellingsverordening gebracht. 
19 
 

