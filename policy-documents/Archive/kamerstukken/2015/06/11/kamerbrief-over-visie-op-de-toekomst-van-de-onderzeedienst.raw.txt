 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2015011777 
Datum 11 juni 2015 
Afschrift aan 
de Voorzitter van de Eerste  
Betreft Visie op de toekomst van de onderzeedienst 
Kamer der Staten-Generaal 
 
Binnenhof 22 
2513 AA Den Haag 
 
Bij beantwoording datum, 
onze referentie en betreft 
vermelden. 
 
 
Inleiding 
Hierbij bied ik u de brief aan over de toekomst van de Nederlandse 
onderzeedienst. Daarmee geef ik uitvoering aan de motie-Knops (Kamerstuk 33 
763, nr. 18 van 6 november 2013) en licht ik het, reeds in de nota In het belang 
van Nederland vastgestelde, belang van de vervanging van de Walrusklasse 
nader toe. Het ontwerp van de Walrusklasse markeerde in de jaren zeventig van 
de vorige eeuw een ingrijpende omwenteling op het vlak van de bouw, de 
bedrijfsvoering en de inzet van onderzeeboten. Sinds de invoering begin jaren 
negentig van de vorige eeuw heeft dit concept zijn toegevoegde waarde bewezen. 
Om de huidige onderzeeboten vanaf 2025 te kunnen vervangen, moet in 2015 
worden begonnen met de voorbereiding daarvan (zie ook antwoorden op de 
vragenlijst inzake de vaststelling van de begrotingsstaten van het ministerie van 
Defensie (X) voor het jaar 2015, brief van 23 oktober 2014). De komende jaren 
zijn nodig om op zorgvuldige wijze de vervanging van dit complexe 
wapensysteem gestalte te geven. Vanzelfsprekend kan op de goede ervaringen 
met de Walrusklasse worden voortgebouwd, maar ook andere vervangingsopties 
zullen worden overwogen. Optimale benutting van de 
samenwerkingsmogelijkheden met partnerlanden vormt het uitgangspunt. Ook de 
nationale kennisinstituten en de defensie- en veiligheidgerelateerde industrie 
worden in een vroeg stadium bij de vervanging betrokken. 
 
Belang voor Nederland 
Voor Nederland, met zijn grote zeehavens en maritieme belangen in Europa, het 
Caribisch gebied en andere delen van de wereld, is een militaire capaciteit om 
onder water te kunnen optreden van belang. Vanwege hun specifieke 
eigenschappen zijn de Nederlandse onderzeeboten een relevante nichecapaciteit 
voor de Navo en de EU. De internationale machtsverhoudingen verschuiven en 
een toenemend aantal spelers wil de zee in strategische zin en voor eigen gewin 
benutten. Alleen de onderzeeboot kan gedurende langere tijd onopgemerkt 
blijven, ook in een omgeving waar de dreiging groot is en geen militair overwicht 
bestaat. De onderzeeboot is zeer geschikt voor de bescherming van scheepvaart 
 Pagina 1 van 12  
 
 

 
 
 
Het maritieme domein 
 
 
Naar verwachting zal er, in de komende decennia, bij veel bedreigingen, 
 
spanningen en conflicten sprake zijn van een maritieme dimensie. De 
Nederlandse maritieme strategie 2015-2025 (Kamerstuk 31 409, nr. 70 van 16 
 
januari 2015), de maritieme strategie van de Navo en de maritieme 
veiligheidsstrategie van de EU geven hiervan blijk. De afgelopen jaren is er 
sprake van een toenemend bewustzijn over het feit dat zeetransportroutes, 
zeestraten en maritieme knooppunten overal ter wereld kwetsbaar zijn. Steeds 
meer staten en niet-statelijke actoren beconcurreren elkaar over het gebruik van 
- en de controle over - dergelijke zeegebieden. Ook nieuwe routes en gebieden 
die in economische zin belangrijker worden, zoals de Arctische regio, zullen de 
komende decennia extra aandacht vergen. Het vrije gebruik van de zee is 
gereguleerd door het internationale zeerecht, maar niet alle staten hanteren 
dezelfde interpretatie daarvan. Disputen kunnen ertoe leiden dat staten 
diplomatieke en economische machtsmiddelen kracht bijzetten met maritieme 
presentie en militaire inzet.  
 
Beperking of ontwrichting van het internationale scheepvaartverkeer, ook op 
grote afstand van Nederland, kan onze veiligheid en welvaart onmiddellijk treffen. 
De maritieme militaire machtsopbouw in Rusland en Azië, inclusief de proliferatie 
van moderne onderzeeboten, fregatten en raketsystemen, baart zorgen. Ook in 
Latijns-Amerika is sprake van een toenemende inzet van moderne marines 
waarvan onderzeeboten deel uitmaken. In de steeds diffusere 
veiligheidsomgeving zijn surveillance, beeldopbouw en goede inlichtingen cruciaal 
om te kunnen anticiperen op mogelijke dreigingen en conflicten, en zo ook om 
expeditionaire militaire operaties veilig en doelgericht te kunnen uitvoeren. 
Bovendien moeten de Navo-lidstaten, ook in het maritieme domein, beschikken 
over voldoende escalatiedominantie en het vermogen om vitale belangen 
mondiaal te beschermen.   
 
Het wapensysteem 
De onderzeeboot is een van de belangrijke grote wapensystemen waaraan de 
krijgsmacht zijn slagkracht ontleent. In het militaire optreden is het een van de 
weinige mogelijkheden om langdurig onopgemerkt te blijven. In tegenstelling tot 
oppervlakteschepen kunnen onderzeeboten kustgebieden of vijandelijke 
eenheden zeer dicht naderen zonder te worden opgemerkt. Dat geldt ook voor 
gebieden waar de tegenstander beschikt over het vermogen om anderen de 
toegang te ontzeggen (Anti Access, Area Denial). Voor de politieke en militaire 
besluitvorming kan de onderzeeboot cruciale informatie opleveren die niet op een 
andere manier kan worden verkregen. Verder kan de onderzeeboot niet alleen de 
situatie op zee, maar ook op land beïnvloeden. Zelfs in ondiep water waar de 
manoeuvreerruimte voor de onderzeeboot beperkt is, vergt het immers een 
relatief grote militaire inspanning om onderzeeboten op te sporen en te volgen. 
Conventionele onderzeeboten, zoals de huidige Walrusklasse, zijn beter geschikt 
voor operaties in ondiepe wateren dan de, over het algemeen grotere, nucleaire 
onderzeeboten. De voordelen van nucleair aangedreven onderzeeboten, 
waaronder de zeer grote actieradius en het vermogen om langdurig hogere 
snelheden vol te houden, gelden vooral in diepere wateren. De verschillende 
typen onderzeeboten zijn in internationaal verband complementair.  
 
 Pagina 3 van 12  
 
 

 
 
 
 Speciale operaties – het vermogen om als uitvalsbasis te dienen voor de 
 
 
heimelijke inzet van special forces nabij en op het grondgebied van een 
 
(potentiële) tegenstander om inlichtingen te verzamelen, strategische 
doelen of infrastructuur uit te schakelen, of voorbereidingen te treffen 
 
voor vervolgoperaties. Dergelijke acties kunnen onder meer betrekking 
hebben op de voorbereiding van een amfibische operatie, een 
doelgerichte aanval, bevrijding van gijzelaars, of de evacuatie van 
Nederlandse staatsburgers onder bedreigende omstandigheden. 
 
 Strategische beïnvloeding – het vermogen om met een relatief beperkte 
militaire inzet het gedrag van tegenstanders doelgericht te beïnvloeden. 
Dit vermogen vormt eigenlijk de optelsom van de hiervoor genoemde 
kenmerken. De dreiging die van de aangekondigde of vermoede 
aanwezigheid van onderzeeboten uitgaat, kan de tegenstander dwingen 
tot ingrijpende voorzorgsmaatregelen en aanpassing van zijn strategie en 
operatiepatroon.  
 
De nieuwe onderzeebootcapaciteit 
De uitgangspunten zoals verwoord in de nota In het belang van Nederland zijn 
leidend voor de vervanging en daarmee voor de vaststelling van de behoefte en 
de functionele eisen voor de opvolger van de Walrusklasse. De huidige 
inzetbaarheidsdoelstelling is: het onafgebroken beschikbaar hebben van één 
onderzeeboot voor langdurige inzet, of twee onderzeeboten voor een kortere 
periode. De inzetbaarheid van onderzeeboten valt of staat ook in de toekomst 
met de robuustheid van de ondersteunende organisatie en de personele 
beschikbaarheid.  
 
Veelzijdigheid en aanpassingsvermogen 
De Nederlandse onderzeeboot is door de bundeling van specifieke vermogens 
voor verschillende taken inzetbaar. De bescherming van de belangen van het 
Koninkrijk, ook in het Caribisch gebied, is daarbij een belangrijk uitgangspunt. 
Daarnaast moet rekening worden gehouden met de inzet in nieuwe maritieme 
aandachtsgebieden. Met het oog op de veranderlijke aard van de 
veiligheidsomgeving moeten militaire capaciteiten over ‘groeipotentieel’ 
beschikken. Het aanpassingsvermogen gedurende de (relatief lange) levensduur 
van de onderzeeboot wordt onder meer bereikt door reserves en flexibiliteit in te 
bouwen met het oog op modificaties, modulaire aanpassing van bemensing en 
functionaliteit, instandhoudingsprogramma’s en de toekomstige toevoeging van 
externe sensoren zoals Unmanned Underwater Vehicles (UUV’s). De toepassing 
van nieuwe technologie maakt het waarschijnlijk mogelijk om op nieuwe 
onderzeeboten kleinere bemanningen in te zetten zonder daarmee afbreuk te 
doen aan de prestaties. Het is onwaarschijnlijk dat de komende decennia 
onbemande systemen beschikbaar komen die de beoogde combinatie van taken 
langdurig autonoom kunnen uitvoeren. 
 
 Pagina 5 van 12  
 
 

 
 
 
Nauwe samenwerking met partnerlanden bij het ontwerp, de bouw, de 
 
 
instandhouding en de inzet van onderzeeboten biedt voordelen. Ook vergroot het 
 
de mogelijkheden om de inzetbaarheid en het voortzettingsvermogen te 
versterken. De voordelen bij onderzeebootsamenwerking worden niet zozeer 
 
bereikt door operationele inzet vanuit een gezamenlijke pool of een gedeelde 
capaciteit. De reden hiervoor is dat de meeste landen hun onderzeeboten op 
grond van nationale veiligheidsoverwegingen zelfstandig willen kunnen inzetten. 
De voordelen worden eerder gevonden op het terrein van de operationele 
gereedheid (opleiding en training) en de materiële gereedheid (onderhoud, 
reservedelen, programma’s voor levensduurverlenging). De onderzeedienst werkt 
op dergelijke terreinen ook nu al samen met verschillende landen (zie het 
overzicht in de bijlage bij deze brief). 
 
Voor de vervanging van de Walrusklasse wordt onderzocht hoe de doelmatigheid, 
met het oog op de total cost of ownership, verder kan worden vergroot. 
Nederland streeft daarom naar vergaande samenwerking gedurende de gehele 
levenscyclus van het materieel en stelt geen harde grens aan de reikwijdte van 
de samenwerking. Zelfs de inzet van multinationale bemanningen bij oefeningen 
of operaties moet worden overwogen. Nederland draagt deze ambitie uit in de 
internationale contacten, maar is tegelijk afhankelijk van de bereidheid van 
partners om stappen te zetten. Om maximaal voordeel uit samenwerking te 
kunnen behalen, moeten de Nederlandse onderzeeboten waar mogelijk over 
dezelfde eigenschappen, systemen en gebruiksfilosofieën beschikken als die van 
de partnerlanden. Bij een complex technisch geïntegreerd systeem zoals een 
onderzeeboot kan een beperkte afwijking al van invloed zijn op de diepgang van 
de samenwerking.   
 
De samenwerking met partnerlanden 
Nederland volgt de ontwikkelingen betreffende de vervanging van onderzeeboten 
in een aantal landen op de voet. Waar mogelijk zal Nederland kansen benutten 
om partners te betrekken bij het eigen vervangingstraject. Hiermee kunnen de 
voordelen van samenwerking worden vergroot en is de beoogde verdieping niet 
afhankelijk van de bereidheid van één partner. De ontwikkelingen in Australië, 
Canada, Duitsland, Noorwegen en Zweden bieden hiervoor op dit moment de 
meeste aanknopingspunten:  
 
 Australië hanteert een min of meer gelijke termijn voor de vervanging van 
zes conventionele Collinsklasse onderzeeboten. De behoefte gaat momenteel 
uit naar een veel grotere, duurdere onderzeeboot. Afhankelijk van het 
ontwerp kan samenwerking nader worden onderzocht, al is de geografische 
afstand een beperkende factor. Australië hanteert een met Nederland 
vergelijkbaar concept van opereren. Het land heeft op 20 februari jl. 
aangekondigd werven in Duitsland, Frankrijk en Japan voorstellen te laten 
doen voor een nieuw ontwerp; 
 
 Pagina 7 van 12  
 
 

 
 
 
Industriële participatie 
 
 
De samenwerking met de nationale industrie en de kennisinstituten zal zoveel 
 
mogelijk geschieden in het kader van de Defensie Industrie Strategie (DIS) en 
 1
het Convenant kennisgroep Nederlandse marinebouw. De vijf prioritaire 
 
technologiegebieden uit de DIS komen allemaal in beeld bij de vervanging. 
Defensie onderkent dat de betrokkenheid van de industrie en kennisinstituten 
nodig is om voldoende kennis op te bouwen en te waarborgen, en om de 
technische risico’s beheersbaar te houden. Een volgende generatie onderzeeboten 
vergt de toepassing van hoogwaardige technologische kennis over 
signatuurreductie, systeemintegratie, bewapening en zelfbescherming. Defensie 
zal de beschikbare kennis hierover verder moeten vergroten om als smart buyer 
en smart specifier realistische en kosteneffectieve eisen te kunnen stellen aan het 
ontwerp, de bouw en de exploitatie.  
 
De Nederlandse industrie met specifieke maritieme en onderzeebootkennis heeft 
zich verenigd in het Dutch Underwater Knowledge Center (DUKC), een 
samenwerkingsplatform onder de NIDV. De kennisinstituten TNO en MARIN 
beschikken eveneens over specifieke onderzeebootkennis. De kennisinstituten en 
het DUKC vervullen reeds een belangrijke rol in het instandhoudingsprogramma 
voor de Walrusklasse. Daarmee is belangrijke kennis opgedaan, behouden en 
uitgebreid. Het DUKC is betrokken bij de voorbereidende studies voor de 
vervangende onderzeebootcapaciteit en ondersteunt de contacten tussen 
Defensie en de nationale maritieme industrie. Het DUKC heeft de 
onderzeebootkennis in Nederland geïnventariseerd. Denk daarbij aan het 
ontwerpen van de drukhuid, platformautomatisering, weerstand en voortstuwing, 
Combat Management System (CMS), Sensoren, Wapens en Communicatie 
(SEWACO), functioneel ontwerp en signaturen. Tegelijk stelt het DUKC vast dat 
specifieke kennis en ervaring voor de bouw van onderzeeboten in Nederland 
ontbreken. Het DUKC heeft de ambitie om deel te nemen aan de totstandkoming 
2
en exploitatie van de nieuwe capaciteit. Daarnaast hebben Damen Shipyards en 
het Zweedse SAAB-Kockums, zoals gezegd, strategische samenwerking op het 
gebied van onderzeebootbouw aangekondigd. Defensie zal voorstellen van de 
industrie betrekken bij de voorbereiding van de besluitvorming en zowel de baten 
als de kosten van industriële participatie in kaart brengen. 
 
                                                
1
 Op 17 september 2012 hebben de minister van Defensie en het Nederlands Marinebouw 
Cluster een convenant gesloten, om gezamenlijk de benodigde kennis voor de ontwikkeling 
en bouw van militaire oppervlakteschepen te waarborgen, deze kennis onderling 
beschikbaar te stellen en de inspanningen voor onderzoek en ontwikkeling ten behoeve van 
nieuwe generaties schepen op elkaar af te stemmen en te synchroniseren. 
2
 DUKC rapport ‘The Capabilities and Participation Objectives of Industries in the 
Netherlands – The Industrial Submarine Knowledge Base’ (2014). 
 Pagina 9 van 12  
 
 

 
 
 
Bijlage: overzicht huidige internationale onderzeebootsamenwerking  
 
 
 
 
De Nederlandse onderzeedienst heeft momenteel sterke internationale banden. 
De bilaterale samenwerking spitst zich toe op: 
 
 
Land Operationeel, Technisch, onderzoek 
training, oefening 
Australië Operationele opleidingen Informele samenwerking op het gebied 
 (zoals NLSMCC), van signatuurmanagement en target 
 ontwikkeling van echo strength. 
 tactieken. R&D op gebied van onderzeeboot 
 hydrodynamisch conceptontwerp. 
Canada Operationele opleidingen R&D op het gebied van scheepsbouw 
 (zoals NLSMCC), en signaturen. 
 ontwikkeling van 
 tactieken. 
Duitsland Operationele opleidingen Partners in geruismeetbaan in Noors 
 (zoals NLSMCC), fjord (samen met Noorwegen en 
 ontwikkeling van Nederland). 
 tactieken. Magnetische meetbaan in aanbouw 
 (samen met Nederland).  
 R&D op het gebied van schoknormen. 
Frankrijk  R&D op het gebied van 
 manoeuvreereigenschappen. 
Noorwegen Operationele opleidingen Partners in geruismeetbaan in Noors 
 (zoals NLSMCC), fjord (samen met Duitsland en 
 ontwikkeling van Nederland). 
 tactieken. 
Verenigd Operaties, Samenwerking op het gebied van 
Koninkrijk gereedstelling, onderzeebootcommunicatiesystemen. 
operationele opleidingen R&D op het gebied van 
3
(zoals NLSMCC ), scheepssignaturen, electronic warfare. 
ontwikkeling van 
tactieken. 
Verenigde Operaties, operationele Kennisuitwisseling 
Staten  opleidingen (zoals onderzeebootcommunicatiesystemen. 
NLSMCC), ontwikkeling R&D op het gebied van underwater 
van tactieken. noise, ASW torpedoes, sonar 
technology, electronic warfare, electro-
magnetic effects, explosive effects on 
hull and equipment. 
Zweden  R&D op het gebied van platform, 
scheepsbouw en signaturen. 
 
                                                
3
 NLSMCC: Netherlands Submarine Command Course 
 Pagina 11 van 12  
 
 

