 
 
 
> Retouradres Postbus 20401 2500 EK Den Haag 
 
Directie Financieel 
 
Economische Zaken 
De Voorzitter van de Tweede Kamer 
 
der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  ’s-GRAVENHAGE 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 22 juni 2015 www.rijksoverheid.nl/ez 
Betreft Beantwoording vragen over de 1e suppletoire begroting 2015 van het 
 
Ministerie van Economische Zaken 
Ons kenmerk  
 FEZ / 15083678  
 
Bijlage(n) 
1 
 
Geachte Voorzitter, 
 
Bijgaand ontvangt u de antwoorden op de schriftelijke vragen van de leden van de 
e
vaste commissie voor Economische Zaken bij de 1 suppletoire begroting 2015 
(Kamerstukken 34 210 XIII, nr. 1 en 2) van het Ministerie van Economische 
Zaken. 
 
 
 
 
 
 
(w.g.)     (w.g.) 
 
 
H.G.J. Kamp    Sharon A.M. Dijksma 
Minister van Economische Zaken Staatssecretaris van Economische Zaken 
  
 Pagina 1 van 27 
 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
 
Vraag 2: 
Waarom wordt er ineens 18.6 miljoen euro extra aan apparaatskosten uitgegeven 
op artikel 40? Waarom was dit bedrag niet beschikbaar voor "Vierkant voor werk" 
voor Drenthe? 
 
Antwoord: 
De € 18,6 mln betreft de toevoeging van een deel van de eindejaarsmarge over 
2014. Deze € 18,6 mln wordt in de Ontwerpbegroting 2016 van EZ ingezet voor 
apparaatsproblematiek specifiek in 2015. Dit betreft onder meer: 
 aanvullend benodigde middelen voor Sociaal Flankerend Beleid € 5,6 mln;  
 projecten van de Dienst ICT Uitvoering (DICTU) in het kader van de 
omschakeling naar het nieuwe Windows platform (€ 4,5 mln), tijdelijke 
huisvesting tot inhuizing op het kernministerie (€ 1,1 mln) en aanvulling eigen 
vermogen van DICTU (€ 0,9 mln); 
 aanvulling van het budget voor het Staatstoezicht op de Mijnen (SodM) ad 
€ 1,1 mln voor de nieuwe taken in Groningen; 
 huisvesting en ICT-omschakeling bij het Centraal Planbureau (CPB) ad 
€ 1,8 mln;  
 maatschappelijk verantwoord ondernemen (MVO), transforce, topconsult en 
het project “Tijd-, Plaats- en Apparaatonafhankelijk Werken” (TPAW) 
€ 1,97 mln. 
Voor het antwoord op de tweede vraag verwijs ik u naar het antwoord op vraag 1. 
 
Vraag 3: 
Kunt u toelichten of door de wijziging van de TKI-structuur en het verschuiven van 
de stichting Institute for Sustainable Process Technology (ISPT) er middelen van 
de topsector Chemie naar de topsector Energie worden geschoven? 
 
Antwoord: 
Er worden met het vervullen van taken door ISPT voor de topsector Energie geen 
middelen verschoven tussen topsectoren. In de begroting 2015 is alleen nog 
kasbudget (€ 1,5 mln) voor ISPT beschikbaar voor de uitfinanciering van eerder 
aangegane verplichtingen. 
 
Vraag 4: 
Kunt u aangeven in welke mate er door de jaren heen verschuivingen van 
budgetten hebben plaatsgevonden tussen de verschillende topsectoren? Kunt u 
voor de afgelopen jaren per jaar in een taartdiagram aangeven hoeveel middelen 
er per topsector zijn besteed in dat jaar, en wat de omvang was van die middelen 
als percentage van het totale topsectorenbudget? 
 
Antwoord: 
In de topsectorenaanpak werken ondernemers, onderzoekers, 
onderwijsinstellingen en overheden samen aan de ontwikkeling en uitvoering van 
innovatieagenda’s die bijdragen aan het versterken van het lange termijn 
verdienvermogen van Nederland en aan het oplossen van maatschappelijke 
 
 Pagina 3 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
  
 
 Pagina 5 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
 
Bovenstaande is samengevat in onderstaande tabel, conform de budgettaire 
e
verwerking in de 1 suppletoire EZ-begroting 2015. Onder de tabel worden de 
worden de regels uit de tabel toegelicht. 
 
Tabel : Overzicht mutaties in de periode 2015-2026 (bedragen x € 1 mln) 
Mutaties (–  = ontlasting uitgavenkader) A: periode B: periode C: Totaal 
2015-2020 2021-2026 over periode 
2015-2026 
1: Mutatie uitgaven duurzame energie 398 -398 0 
door onttrekking/storting interne 
begrotingsreserve 
2: Mutatie uitgavenraming duurzame -398 398 0 
energie 
3: Effect op uitgavenraming duurzame 0 0 0 
energie  
    
4: Mutatie ontvangsten door onttrekking/ -398 398 0 
storting interne begrotingsreserve 
    
5: Per saldo effect op het uitgavenkader -398 398 0 
 
e
In de 1 suppletoire EZ-begroting wordt een aantal intensiveringen voorgesteld, 
waaronder de extra uitgaven voor de Overheidsdienst Groningen en de daarmee 
samenhangende intensivering voor het SodM en de energiedirecties van EZ, en 
voor de financiering van bodemonderzoeken. Deze uitgavenverhogingen komen 
voort uit de besluiten zoals vermeld in de brief van 9 februari 2015 (TK, 33 529, 
nr. 96) over de instelling van de Nationaal Coördinator Groningen. Ter dekking 
van deze intensiveringen, heeft het kabinet tot het volgende besloten:  
 Een gedeelte (€ 20 mln in 2015; € 398 mln over de gehele periode 2015-2020) 
van de ruimte uit de IR Duurzame Energie wordt vervroegd ingezet voor de 
uitbetaling van subsidies voor duurzame energie (regel 1, kolom A in tabel). 
Dit in lijn met de afspraak dat middelen uit begrotingsreserves besteed moeten 
worden aan het doel waarvoor de reserve is ingesteld. 
 Deze financiering uit de IR vervangt een deel van de reeds in de 
meerjarencijfers van EZ geraamde uitgaven voor de MEP en de SDE 
(‘voorfinancieren’ uit de IR; regel 2, kolom A in tabel). Het betreft dus geen 
middelen die afkomstig zijn van de heffing ‘Opslag Duurzame Energie (ODE)’. 
 Per saldo treedt als gevolg van deze substitutie van financiering geen wijziging 
op in de uitgavenraming voor duurzame energie (regel 3, kolom A in tabel), 
terwijl er meerjarig, als gevolg van de onttrekking van € 398 mln uit de IR 
(leidend tot een gelijktijdige verhoging van de uitgaven- en ontvangstenraming 
voor duurzame energie; regel 1 resp. regel 4, kolom A in tabel), wel een 
 
 Pagina 7 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Tweede Kamer met deze begrotingswet, vast. Het kabinet zal zich 
vanzelfsprekend aan deze afspraken houden.  
Een garantie van 100% dat de nu gemaakte afspraken, die ook doorwerken ná 
deze regeringsperiode, door een volgend kabinet zullen worden gehandhaafd en 
uitgevoerd, is ten principale niet te geven.  
 
Vraag 8: 
Waarom zet u de begrotingsreserve duurzame energie niet in voor het behalen 
van de doelen voor duurzame energie gezien het doel voor duurzame energie in 
2020 van 14% volgens de Rekenkamer en de nationale energieverkenning 2014 
niet worden gehaald? 
 
Antwoord: 
Kasmiddelen die beschikbaar zijn voor duurzame energieproductie en die in het 
uitvoeringsjaar niet tot uitbetaling zijn gekomen, worden in de interne 
begrotingsreserve duurzame energie gestort. Op die manier blijven deze middelen 
beschikbaar voor uitgaven aan duurzame energie in latere jaren.  
Voor een belangrijk deel zijn dit middelen voor het honoreren van lopende 
verplichtingen, die later tot uitbetaling komen dan geraamd. Deze middelen 
kunnen dus niet worden ingezet als dekking voor nieuwe verplichtingen. Dit 
betreft voor het grootste deel projecten waarbij vertraging is opgetreden, 
waardoor de subsidieperiode later aanvangt. Voorbeelden van omvangrijke 
projecten die later in productie komen dat eerder geraamd, zijn de wind op zee 
projecten op basis van de “Regeling windenergie op zee 2009” en de wind op land 
en in meer projecten in de Noordoostpolder. Voor deze projecten wordt de 
uitbetaling van de middelen op de begrotingsreserve voorzien in de periode 2028-
2035. 
Voor een ander deel gaat het om lopende projecten waarvan de productie lager is 
geweest dan de maximale subsidiabele productie. Die lagere productie mag in 
latere jaren worden ingehaald (“banking”) – desnoods in een extra subsidiejaar – 
hetgeen in latere jaren kan leiden tot hogere uitgaven. 
Middelen waar geen lopende verplichtingen meer tegenover staan omdat de 
beschikking is ingetrokken, worden in de bestaande praktijk wel ingezet voor 
nieuwe, vervangende projecten, maar hiervoor waren ter grootte van het 
vervallen project al verplichtingen en kasmiddelen aangehouden. Ook in dat geval 
zullen de kasmiddelen in de interne begrotingsreserve pas op termijn tot 
uitbetaling komen. 
 
Vraag 9: 
Waar gaat u de 398 miljoen uit de begrotingsreserve duurzame energie concreet 
voor inzetten? Welke posten bedoelt u met tegenvallers in het generale beeld van 
de Rijksbegroting? 
 
Antwoord: 
e
Zoals ik in de 1 suppletoire EZ-begroting heb toegelicht, onttrek ik in de periode 
2015-2020 middelen aan de interne begrotingsreserve duurzame energie en zet ik 
deze middelen vervroegd in voor de betaling van subsidies voor duurzame 
 
 Pagina 9 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Antwoord: 
Zie het antwoord op vraag 5. 
 
Vraag 12: 
Welke afwegingen maakt u bij het storten dan wel onttrekken van middelen uit de 
interne begrotingsreserve duurzame energie? 
 
Antwoord: 
Alle middelen voor duurzame energieproductie die volgens de laatste stand van de 
e
begroting (stand 2 suppletoire begroting) beschikbaar zijn en niet in het 
uitvoeringsjaar tot uitbetaling zijn gekomen, worden in de interne 
begrotingsreserve duurzame energie gestort. Dat betreft niet alleen de middelen 
bestemd voor de SDE+, maar ook de middelen van de voorgangers MEP en SDE. 
Onttrekking aan de begrotingsreserve (anders dan tijdelijke onttrekking als 
bedoeld in de vragen 5, 6 en 7) vindt plaats als in enig jaar blijkt dat het totaal 
aan te realiseren uitgaven duurzame energie de in dat jaar beschikbare 
kasmiddelen te boven gaat. 
 
Vraag 13: 
Waarom verhoogt u de uitgavenraming voor de Compensatieregeling Energie-
intensieve bedrijven (ETS) netto met € 4 miljoen naar € 81 miljoen, terwijl het 
niveau van de CO2 prijs aanleiding is om het budget de komende jaren juist te 
verlagen met € 16 miljoen in 2015, oplopend tot € 78 miljoen in 2024? 
 
Antwoord: 
In de (toelichting) bij de compensatieregeling (art 2.5) is opgenomen “Indien het 
beschikbare bedrag in een jaar niet wordt uitgeput, wordt het resterende bedrag 
naar latere jaren doorgeschoven”.  
Om hieraan gevolg te geven is de € 20 mln die resteerde uit 2014 door het lagere 
beroep op de regeling, toegevoegd aan het budget voor 2015. 
Daarnaast is op grond van het niveau van de CO2-prijs besloten tot de structurele 
korting op de voor ETS beschikbare middelen. Voor 2015 is daarom per saldo nog 
sprake van een verhoging van de raming (€ +20 mln en -/- € 16 mln). 
 
Vraag 14: 
Kunt u een overzicht van de regels geven om middelen te onttrekken aan de 
begrotingsreserve duurzame energie? 
 
Antwoord: 
Zie het antwoord op vraag 12. 
 
Vraag 15: 
Klopt het dat in 2015 20 miljoen wordt onttrokken aan de begrotingsreserve 
duurzame energie ten behoeve van zaken die niets met duurzame 
energievoorziening te maken hebben? 
 
 
 
 Pagina 11 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Antwoord: 
Ondernemingen ontvangen subsidie in het jaar volgend op het jaar waarin de 
kosten worden gemaakt. In 2015 wordt subsidie aangevraagd over 2014, in 2016 
over 2015 en zo verder.  
Voor 2015 en 2016 heb ik dus al een redelijke inschatting kunnen maken van het 
beroep op de regeling. Voor de benodigde middelen in de periode 2017-2023 ben 
ik uitgegaan van de huidige verwachtingen over de ontwikkeling van de CO2-prijs. 
Ik verwacht dat een gemiddeld budget van ruim € 60 mln per jaar voldoende zal 
zijn voor de huidige ETS-periode die loopt t/m 2020. De nu bijgestelde raming 
voor de ETS is hiervoor toereikend. 
 
Vraag 19: 
Kunt u aangeven waarom het budget van de Overheidsdienst Groningen voor het 
inschakelen van gespecialiseerde onderzoeksbureau’s eerst oploopt van 6 naar 10 
miljoen euro, en daarna weer afloopt naar 6 miljoen euro? 
 
Antwoord: 
Voorzien wordt dat bij de start en de uitwerking van het programma 
Aardbevingsbestendig en Kansrijk Groningen de nodige externe kennis 
gemobiliseerd moet worden om de huidige kennishiaten rondom de gevolgen van 
geïnduceerde bevingen op te vullen. Daarom is een budget voorzien dat oploopt 
en vervolgens verlaagd kan worden.  
 
Vraag 20: 
Kunt u aangeven aan welke projecten de investeringen in duurzame energie op 
Caribisch Nederland precies worden gedaan? 
 
Antwoord: 
De hogere uitgaven voor Caribisch Nederland betreffen projecten die reeds in 
2014 op de begroting stonden, maar die toen door verschillende omstandigheden 
niet of slechts gedeeltelijk gestart konden worden.  
Specifiek gaat het om de volgende projecten: 
 Op Saba: het verplaatsen van de elektriciteitscentrale van de huidige onveilige 
locatie aan de kust naar een nabij gelegen hoger terrein. Tegelijkertijd zal de 
centrale, die reeds 40 jaar oud is, drastisch gemoderniseerd worden, waardoor 
deze op een efficiëntere wijze elektriciteit zal produceren. 
 Op Saba: het installeren van een centrale voor PV zonne-energie, met 
bijbehorend balanceringssysteem en opslagfaciliteit. De aanbesteding voor een 
systeem van één megawatt is thans gaande. Op termijn is uitbreiding met nog 
één megawatt voorzien. Afhankelijk van de ervaring met de eerste investering 
wordt bezien of die uitbreiding met zonne-energie of windenergie zal 
plaatsvinden.  
 Op St. Eustatius: het installeren van een centrale voor PV zonne-energie, met 
bijbehorend balanceringssysteem en opslagfaciliteit. De aanbesteding voor een 
systeem van twee megawatt is thans gaande. Op termijn is uitbreiding met 
nog twee megawatt voorzien. Afhankelijk van de ervaring met de eerste 
 
 Pagina 13 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
onderwerp (TK 33 529, nr. 125) heeft de uitspraak tot gevolg dat de gasproductie 
over 2015 niet hoger zal komen dan 36,4 mld Nm3, aangevuld met de 
hoeveelheid gas die nodig is om de clusters rond Loppersum open te houden en 
hetgeen mogelijk extra is benodigd uit deze clusters om de leveringszekerheid te 
kunnen garanderen. 
 
Vraag 26: 
Kunt u in 1 tabel aangeven wat de meerjarige ontwikkeling van de aardgasbaten 
ten opzichte van de Miljoenennota zouden zijn van 2015 t/m 2019 bij: 39,4 mld 
Nm3 per jaar, 36,4 mld Nm3 per jaar, 35 mld Nm3 per jaar, 33 mld Nm3 per jaar 
en 30 mld Nm3 per jaar? 
 
Antwoord: 
In de tabel zijn de budgettaire effecten in miljarden euro’s opgenomen op 
transactiebasis (exclusief vennootschapsbelasting)  
 
Jaar Huidige Scenario Scenario Scenario Scenario Scenario 
raming 1: elk 2: elk jaar 3: elk 4: elk 5: elk 
Groningen jaar naar naar 36,4  jaar naar  jaar naar jaar 30 
gas in mld 39,4 mld mld Nm3 35 in mld 33 mld naar mld 
Nm3 Nm3 Nm3 Nm3 Nm3 
2015 39,4 0 -0,5  -0,8  -1,1 -1,6 
2016 39,4 0 -0,5 -0,8  -1,1  -1,6 
2017 39,4 0 -0,5  -0,8  -1,1 -1,7 
2018 37,5 + 0,3 -0,2  -0,5  -0,8 -1,4 
2019 35 + 0,8 + 0,3  0 -0,4 -0,9 
 
Vraag 27: 
Wat is de ontwikkeling van de aardgasbaten ten opzichte van de Miljoenennota 
van 2015 t/m 2019 wanneer wordt uitgegegaan van 36,4 mrd Nm3 per jaar? 
 
Antwoord: 
Zie het antwoord op vraag 26. 
 
Vraag 28: 
Hoe verhoudt de opmerking dat "de gasbaten (exclusief vennootschapsbelasting) 
bij een productieplafond van 35 miljard m3 in 2015 circa € 800 mln lager uitvallen 
dan bij een productieplafond van 39,4 miljard m3", zich tot de aangegeven stand 
van de gasbaten 2015 in de Voorjaarsnota (kasbasis) van 7.800 mln en de tabel 
met de meerjarige gasbatenraming in het “scenario 35 mld m3” met 7.300 mln 
(kasbasis) in 2015, waarvan het verschil in 2015 dus op €500 mln uitkomt? 
 
  
 
 Pagina 15 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
 
Antwoord: 
Zie het antwoord op vraag 8. 
 
Vraag 32: 
Is het mogelijk dat er vóór 2020 alsnog een beroep moet worden gedaan op de 
interne begrotingsreserve om hogere uitgaven met betrekking tot duurzame 
energie, bijvoorbeeld bij de SDE, te financieren? 
 
Antwoord: 
Een beperkt deel van de kasmiddelen op de interne begrotingsreserve is bestemd 
voor toekomstige uitbetalingen voor lopende projecten waarvan de productie tot 
nu toe lager is geweest dan de maximale subsidiabele productie. Die lagere 
productie mag in de komende jaren worden ingehaald (“banking”), desnoods in 
een extra subsidiejaar. Het is mogelijk dat op dit deel van de begrotingsreserve al 
vóór 2020 een beroep gedaan moet worden. Het overgrote deel van de 
begrotingsreserve is bestemd voor vertraagde of vervangende projecten. Op dit 
deel zal pas op langere termijn een beroep gedaan worden. 
Ik wil nogmaals benadrukken dat ook ECN heeft aangegeven dat de 
beschikbaarheid van middelen naar de huidige inzichten geen beperkende factor is 
om de doelen voor duurzame energie 2020 en 2023 te bereiken. Dit betekent dat 
het inzetten van de middelen in de interne begrotingsreserve die bestemd zijn 
voor lopende verplichtingen niet zal leiden tot extra doelbereik. 
 
Vraag 33: 
Is het vaker voorgekomen dat een begrotingsreserve wordt gebruikt om tekorten 
op de algemene middelen te dekken, en zo ja, kunt u daar voorbeelden van 
geven? 
 
Antwoord: 
Nee, mij zijn geen gevallen bekend. Alle begrotingsreserves zijn bestemd voor een 
concreet doel en kunnen alleen voor dat doel worden gebruikt. Dit geldt ook voor 
de interne begrotingsreserve duurzame energie. Zoals toegelicht in de suppletoire 
begroting wordt een deel van de middelen uit de interne reserve in de jaren 2015-
2020 vervroegd ingezet voor de uitbetaling van subsidies duurzame energie. 
Vanwege deze vervroegde inzet van de begrotingsreserve kan een 
overeenkomstig bedrag aan reeds in de begroting voor deze periode geraamde 
uitgaven aangehouden worden. Dit creëert een meevaller in het uitgavenkader 
van de rijksbegroting omdat, overeenkomstig de begrotingsregels van het 
kabinet, de inzet van een gevormde begrotingsreserve neutraal is voor het 
uitgavenkader.  
De vervroegde inzet van de interne begrotingsreserve duurzame energie heeft per 
saldo geen effect op de uitgavenramingen voor duurzame energie en levert 
daarom geen complicatie op voor het doelbereik duurzame energie. 
 
 
 
 
 Pagina 17 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Vraag 38:  
Wat was het doel van de extra uitgaven (€350.000) aan ‘Overige (uitfinanciering 
regelingen onder Europees Visserij Fonds)’ bij visserij? 
 
Antwoord: 
De extra uitgaven zijn het gevolg van vertragingen in eerdere subsidieverleningen 
in het kader van het Europees Visserij Fonds 2007-2013 voor as 1, maatregelen 
voor de aanpassing van de visserijvloot, die dit jaar tot betaling komen. 
 
Vraag 39:  
Kunt u aangeven waarom de begrotingsreserve apurement wordt aangevuld? 
 
Antwoord: 
De interne begrotingsreserve is bestemd voor het betalen van financiële correcties 
van de Europese Commissie. Het Europese Gerecht heeft het besluit waarmee de 
correctie inzake de uitvoering van de EU-regeling aardappelzetmeel was opgelegd, 
met arrest van 3 juli 2014 nietig verklaard en het bedrag wordt door de Europese 
Commissie aan Nederland terugbetaald. De middelen zijn beschikbaar voor 
eventueel nieuw opgelegde correcties. 
 
Vraag 40:  
Waarom zijn de uitgaven aan opdrachten voor duurzame veehouderij verlaagd 
met € 860.000? 
 
Antwoord: 
De verlaging heeft te maken met vertragingen in de uitvoering van projecten op 
het gebied van intensieve en biologische landbouw en voer- en 
managementmaatregelen, waardoor er dit jaar minder middelen nodig zijn 
(€ 0,6 mln). Daarnaast is er sprake van overheveling van budgetten (€ 0,2 mln) 
voor activiteiten die uitgevoerd worden door Dienst Landbouwkundig Onderzoek. 
 
Vraag 41:  
Waarom zijn de uitgaven aan de Nederlandse Voedsel- en Warenautoriteit met 
€530.000 verlaagd? 
 
Antwoord: 
Het bedrag van € 530.000 is een saldo van een verhoging (€ 0,6 mln bijdrage van 
Veiligheid en Justitie voor de uitvoering van het project ‘afpakken’) en van 
verlagingen (het doorvoeren van een versoberingstaakstelling, verlaging van het 
budget als gevolg van de centralisatie van de inkoopfunctie en een interne 
herschikking ten gunste van een ander agentschap (RVO.nl) om enkele 
tegenvallers op te lossen, totaal € 1,1 mln). De herschikking heeft voornamelijk 
betrekking op de verplaatsing van de uitvoering visserijtaken van het 
kerndepartement naar RVO.nl. 
 
Vraag 42:  
Waarom zijn de ontvangsten op mestbeleid met €700.000 verlaagd? 
 
 Pagina 19 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Antwoord: 
e
De 1 suppletoire begroting bevat een sluitend pakket aan mee- en tegenvallers, 
zoals toegelicht in onder andere het antwoord op vraag 9. Er is geen inhoudelijk 
relatie tussen de betreffende mee- en tegenvallers en evenmin is er een één op 
één relatie te leggen tussen specifieke tegenvallers enerzijds en specifieke 
tegenvallers anderzijds. Wel kan worden gesteld dat circa 40% van het totaal aan 
meevallers in de periode 2015-2020, zoals toegelicht in het antwoord op de 
vragen 5 en 9, wordt besteed aan tegenvallers in het generale beeld.  
De in de periode 2015-2020 aangebrachte verlaging van de bestaande 
uitgavenraming voor duurzame energie en doorgevoerde onttrekking aan de IR, 
worden in de jaren 2021-2026 gecompenseerd met een spiegelbeeldige verhoging 
van de uitgavenraming en een storting in de IR van een gelijke omvang 
(€ 398 mln). Derhalve wordt over de gehele periode 2015 t/m 2026 bezien, het 
uitgavenbudget voor duurzame energie noch middelen uit de interne reserve (IR) 
Duurzame Energie ingezet om tegenvallers of intensiveringen te financieren.  
 
Vraag 48: 
Waar komen, naast de korting op de subsidie Compensatie Energie-intensieve 
bedrijven (ETS), de middelen vandaan om in 2012-2016 de begrotingsreserve 
weer aan te vullen met € 398 miljoen? 
 
Antwoord: 
Ik neem aan dat vragensteller niet “2012-2016”, maar 2021-2026 bedoelt. Zoals 
in het antwoord op vraag 5 aangegeven, wordt in de periode 2021-2026 de 
uitgavenraming voor duurzame energie verhoogd met € 398 mln en wordt 
tegelijkertijd eenzelfde bedrag weer toegevoegd aan de interne reserve voor 
e
duurzame energie. Dit betekent, zoals is toegelicht in de 1 suppletoire begroting, 
dat het uitgavenkader in deze periode in totaal met € 398 mln wordt belast. Hier 
tegenover staat de bezuiniging met ingang van 2015 op, en vanaf 2024 volledig 
inleveren van de ETS-compensatiemiddelen. 
 
Vraag 49: 
Welke afwegingen maakt u bij het storten dan wel onttrekken van middelen uit de 
interne begrotingsreserve duurzame energie? 
 
Antwoord: 
Zie het antwoord op vraag 12. 
 
Vraag 50: 
Wat is de beoogde bestemming in 2015 van de extra middelen voor overige 
personele uitgaven van € 27,9 miljoen die wordt voorgesteld? 
 
Antwoord: 
De verhoging bij het subonderdeel “waarvan overige personele uitgaven” wordt 
veroorzaakt door de toevoeging van een deel van de eindejaarsmarge 2014 
(€ 18,6 mln) en het resultaat van de structureel lagere huren van de 
Rijksgebouwendienst (RGD) (€ 9,4 mln) aan artikel 40. In de Ontwerpbegroting 
 
 Pagina 21 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Vraag 54: 
Hoe is de € 23 miljoen voor van Werk naar Werk kandidaten bij DLG berekend? 
Hoeveel van Werk Naar Werk kandidaten betreft het? Wat zijn de geschatte 
uitgaven per kandidaat? 
 
Antwoord: 
Sinds 1 maart 2015 is de opsplitsing van DLG een feit. Zie de brief voor nadere 
informatie over de opsplitsing (TK 33 576 XIII, nr. 8). Op 1 maart jl. waren er 109 
‘Van Werk Naar Werk’-kandidaten. De € 23 mln betreft de totaal geraamde kosten 
t/m 2019 als gevolg van de opsplitsing van DLG. Dit bedrag bestaat onder andere 
uit kosten voor ‘Van Werk Naar Werk’-kandidaten (€ 9 mln). De geschatte kosten 
per kandidaat bedragen € 82.500 per jaar, inclusief kosten voor begeleiding naar 
ander werk. Verder gaat het om kosten voor overdracht van ICT-systemen 
(€ 7 mln), beëindiging van huurcontracten (€ 2 mln) en kosten wegens andere 
arbeidsvoorwaarden van de DLG-medewerkers die op 1 maart 2015 zijn 
overgegaan naar de provincies (€ 5 mln). 
 
Vraag 55:  
In hoeverre zal de nieuwe financieringsstructuur bij Groen Onderwijs 
daadwerkelijk per 2016 ingaan? Kunt u hiervan de stand van zaken weergeven? 
 
Antwoord: 
In het Regeerakkoord Rutte II zijn de zogenaamde ‘groene 
onderwijsvernieuwingssubsidies’ per 2016 komen te vervallen. Via de 
‘MeerjarenInvesteringsProgramma’s 2013-2015’ zijn de nog beschikbare middelen 
meerjarig ingezet voor de kennis- en innovatieopdracht: school als regionaal 
kenniscentrum. Na afloop van deze periode vervallen de groene 
onderwijsvernieuwingssubsidies en  moeten de groene onderwijsinstellingen een 
kennisbasisinfrastructuur gerealiseerd hebben om met alternatieve 
verdienmodellen de kennis en innovatie opdracht duurzaam te borgen. De eerste 
tussentijdse bevindingen geven aanleiding om voorzichtig positief te zijn over de 
realisatie hiervan. 
Momenteel werkt het Groen onderwijs aan een meerjarige strategische 
ontwikkelagenda Groen onderwijs, waarbij naast alternatieve verdienmodellen ook 
structuurverbeteringen worden nagestreefd. Deze structuurverbeteringen zijn 
onderdeel van het vernieuwen van het Groen onderwijsmodel, waarbij ook een 
relatie wordt gelegd met de duurzame borging van de kennisbasisinfrastructuur. 
Hierbij is het vergroten van de samenwerking met het overig onderwijs, 
kennisinstellingen en het bedrijfsleven van belang om te komen tot vernieuwend 
en innoverend Groen onderwijs. De eerste resultaten zullen in 2016 vorm moeten 
krijgen. 
 
Vraag 56: 
Kan er een overzicht worden gegeven van de bijdrage aan de begrotingsreserve 
apurement in verband met een terugontvangst van de Europese Commissie voor 
een onterecht opgelegde correctie inzake de uitvoering van de EU-regeling 
aardappelzetmeel? 
 
 Pagina 23 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Antwoord: 
Een bedrag van € 0,15 mln uit het budget voor Technische Bijstand betreft 
projectkosten van het Regiebureau POP gericht op de ondersteuning van 
initiatieven, activiteiten en evenementen rond het Nationaal Plattelandsnetwerk en 
het European Innovation Partnership (EIP) Landbouw.  
 
Vraag 61: 
Wat is de betekenis van ‘begrotingsreserve apurement’? 
 
Antwoord: 
De interne begrotingsreserve Apurement is een reserve die specifiek bestemd is 
voor het terugbetalen van financiële correcties van de Europese Commissie. 
Indien de Europese Commissie van oordeel is dat de lidstaat Nederland ten 
onrechte bedragen bij de Europese landbouwfondsen gedeclareerd heeft, kan zij 
besluiten de ten onrechte gedeclareerde bedragen terug te vorderen. Omdat deze 
financiële correcties moeilijk te begroten zijn, is hiervoor een aparte 
begrotingsreserve in het leven geroepen.  
 
Vraag 62:  
Is er rente uitgekeerd over door de EU teruggestorte €28,9 miljoen in verband 
met de uitspraak betreffende de EU-regeling aardappelzetmeel? Zo ja, hoeveel en 
waar is deze op de begroting geplaatst? Zo nee, waarom niet? 
 
Antwoord: 
Nee. Het is niet gebruikelijk dat er in het verkeer tussen de EU en de lidstaten 
wettelijke rente wordt vergoed. 
 
Vraag 63: 
Wat is de reden dat de subsidies voor de ‘School als Kenniscentrum’ in 2016 
worden verhoogd? 
 
Antwoord: 
In het Regeerakkoord Rutte II zijn de zogenaamde ‘groene 
onderwijsvernieuwingssubsidies’ per 2016 komen te vervallen. Het budget ‘School 
als Kenniscentrum’ werd daarom in 2012 voor het jaar 2016 en verder op € 0 
gezet. Echter, er waren eerdere verplichtingen aangegaan die nog leiden tot 
uitgaven in 2016. Het uitgavenbudget voor ‘School als Kenniscentrum’ is daarom 
voor 2016 deels gecorrigeerd om deze uitgaven te kunnen doen. Het betreft hier 
dus uitfinanciering van al eerder dan in 2015 aangegane verplichtingen. 
 
Vraag 64: 
Hoe verhoudt deze subsidieverhoging zich met de afspraken in het Regeerakkoord 
dat de subsidie voor groene onderwijsvernieuwing na 2015 worden beëindigd? 
 
Antwoord: 
Zie het antwoord op vraag 63. 
 
 
 Pagina 25 van 27 
 

 
 
Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Antwoord: 
De mutatie van € 16,31 mln betreft de door de inspectieorganisatie 
Kwaliteitskeuring Dierlijke Sector (KDS) gerealiseerde retributieomzet. Als gevolg 
van een aanpassing van de verslaggevingsregels moet deze omzet worden 
meegenomen in de omzet derden van de NVWA. In voorgaande jaren werd deze 
omzet niet meegeteld in de omzet van de NVWA. Dit betreft een louter 
boekhoudkundige wijziging. Aan de lastenkant is een zelfde bedrag opgenomen, 
waarmee deze aanpassing resultaatneutraal is.  
 
Vraag 71: 
Kunt u aangeven of de lasten van de NVWA structureel hoger zijn? Is het 
realistisch dat in volgende jaren de lasten bijna 30 miljoen euro lager worden 
ingeschat? 
 
Antwoord: 
Een deel van de lastenmutaties is structureel. Dit betreft de hogere materiële 
kosten als gevolg van de verwerking van de door de inspectieorganisatie 
Kwaliteitskeuring Dierlijke Sector (KDS) gerealiseerde retributieomzet (zie ook het 
antwoord op vraag 70). Deze boekhoudkundige mutatie, die in 2015 € 16,31 mln 
bedraagt, zal ook in volgende jaren tot hogere lasten leiden, waar even hoge 
baten (omzet derden) tegenover staan. De verhoging van de lasten (personele en 
materiële kosten) als gevolg van het doorschuiven van budget voor uitvoering van 
het plan van aanpak NVWA van 2014 naar 2015 (bijna € 7 mln) is niet structureel.  
 
Vraag 72:  
Klopt het dat alle kosten voor de bestrijding van de Hoog Pathogene Aviaire 
Influenza uitbraak door de sector worden gedragen? 
 
Antwoord: 
Ja, conform het convenant Financiering bestrijding besmettelijke dierziekten 
tussen de overheid en de veehouderijsectoren (rund, varken, schapen & geiten en 
pluimvee) worden alle bestrijdingskosten geheel gefinancierd uit de bijdragen van 
de sectoren tot een maximum plafondbedrag. Het plafondbedrag geldt voor de 
duur van het convenant. De nog te ontvangen co-financiering van de EU wordt op 
de bijdrage van het bedrijfsleven voor de bestrijdingskosten in mindering 
gebracht. 
 
 
 
 
 Pagina 27 van 27 
 

