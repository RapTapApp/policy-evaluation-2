 
TWEEDE KAMER DER STATEN-GENERAAL 
 
Vergaderjaar 2014/15 
 
 
34 160 Wijziging van onder meer de Wet educatie en beroepsonderwijs in verband met het 
regelen van keuzedelen waarop beroepsopleidingen mede worden gebaseerd. 
 
 
Nr.  Nota naar aanleiding van het verslag 
 
 
Ontvangen 
 
Deze nota naar aanleiding van het verslag wordt gegeven mede namens de 
Staatssecretaris van Economische Zaken. 
 
Graag dank ik de leden van de verschillende fracties voor hun bijdrage aan het 
voorliggende wetsvoorstel. Alvorens in te gaan op de vragen van de leden wil ik graag 
enkele inleidende opmerkingen maken.  
 
De centrale opgave is: het middelbaar beroepsonderwijs (mbo) goed ‘bij de tijd te 
houden’ en ‘mee te laten ademen’ met ontwikkelingen en innovaties op de arbeidsmarkt, 
in het vervolgonderwijs en in de samenleving. 
Inmiddels hebben de kenniscentra beroepsonderwijs bedrijfsleven op basis van het 
gehanteerde nieuwe model 168 herziene kwalificatiedossiers met in totaal 465 
kwalificaties opgeleverd. Dat is een reductie van respectievelijk circa 25% en circa 20% 
ten opzichte van de bestaande kwalificatiestructuur. Tevens zijn inmiddels 458 
keuzedelen in ontwikkeling.  
Van de herziening van de kwalificatiestructuur mbo is de invoering van keuzedelen het 
meest opvallende element. Het onderhavige wetsvoorstel legt de formele grondslag voor 
de verplichte invoering van keuzedelen in het mbo. 
Ongeveer de helft van de instellingen wil al op vrijwillige basis met één of meer nieuwe 
opleidingen starten in het studiejaar 2015-2016. De keuzedelen kunnen dan alleen in de 
vrije ruimte worden aangeboden. De beoogde invoeringsdatum van de verplichte start 
van de nieuwe opleidingen inclusief keuzedelen is 1 augustus 2016. De instellingen 
worden ondersteund bij de voorbereiding van de invoering. 
 
Uit de door u ingediende vragen blijken zorgen omtrent:  
 de beleidsruimte die instellingen hebben voor de (inhoudelijke) inrichting van 
opleidingsprogramma’s, maatwerk, profilering en levensbeschouwelijke aspecten;  
 de noodzaak van koppeling van keuzedelen aan kwalificaties; 
 de verwachte inzet die instellingen en deelnemers voor de keuzedelen zullen 
leveren vanwege het niet meetellen van het behalen van keuzedelen voor het 
diploma. 
 W10455.NAV 
1 
 

plaats van een meer regionale invulling, zo vragen zij. Ook vragen de leden de regering 
om binnen het wetsvoorstel experimenteerruimte te creëren voor pilots waarbij 
keuzedelen niet via het SBB door de minister worden vastgesteld, maar op basis van 
regionale accreditatie. Een regionale onafhankelijke commissie met in ieder geval 
deelnemers uit het bedrijfsleven zou zo – aan de hand van de landelijke kwaliteitscriteria 
– maatwerk kunnen bieden bij de vormgeving van een keuzedeel. Zo kan direct recht 
gedaan worden aan de lokale wensen. Graag ontvangen de genoemde leden een reactie 
van de regering. 
Bij de totstandkoming en vormgeving van de keuzedelen is veel ruimte om te voldoen 
aan lokale wensen en betrokkenheid van de instellingen. Met de VVD fractie ben ik van 
mening dat dergelijke ruimte een belangrijke bijdrage levert aan het realiseren van het 
potentieel van de keuzedelen en daarmee aan het succes van de herziene 
kwalificatiestructuur. Dergelijke ruimte behoeft omwille van effectiviteit en efficiency ook 
kaders. Om deze reden is er bewust voor gekozen om de keuzedelen onderdeel te laten 
zijn van de kwalificatiestructuur, met bijbehorende kwaliteitswaarborgen, in lijn met het 
advies van de adviescommissie Kwalificeren en Examineren (c.q. de commissie 
Hermans/van Zijl). Daarmee zijn de keuzedelen onderdeel van het diplomagerichte 
onderwijs. Op deze wijze is de betrokkenheid van zowel bedrijfsleven als het 
onderwijsveld hierbij goed geborgd. Iedereen (een deelnemer, docent, instelling, bedrijf 
enz.) kan het initiatief nemen om een keuzedeel te ontwikkelen. Tijdens het 
ontwikkelproces kan al afstemming plaatsvinden met de Samenwerkingsorganisatie 
Beroepsonderwijs Bedrijfsleven. Deze afstemming zorgt ervoor dat direct feedback kan 
worden gegeven op een initiatief. Deze feedback  maakt het ontwikkelproces effectiever 
en sneller: er kan worden aangegeven dat gelijksoortige ontwikkelingen reeds zijn 
gestart, dubbelingen (en daarmee onnodig werk) kunnen worden voorkomen en het 
toetsingsproces kan adequaat worden voorbereid. 
Om de doelmatige inzet van de keuzedelen te bewerkstelligen hebben initiatieven waarbij 
er sprake is van een directe samenwerking tussen bedrijfsleven en onderwijs de 
voorkeur. Zo wordt er geborgd dat de keuzedelen het gewenste civiel effect hebben, dat 
instellingen dergelijke keuzedelen in het onderwijsprogramma opnemen, dat het 
bedrijfsleven stageplekken beschikbaar stelt en dat de student bij het betreden van de 
arbeidsmarkt een streepje voor heeft indien hij een keuzedeel heeft behaald. 
Op basis van het toetsingsproces worden vier keer per jaar de nieuwe keuzedelen 
vastgesteld en waar relevant worden bestaande keuzedelen beëindigd. Zo kan snel 
worden ingespeeld op actuele ontwikkelingen, innovaties en regionale behoeften. 
 
Bij de kwalificatiestructuur toetst de Toetsingskamer SBB de kwaliteit van ontwikkelde 
keuzedelen en van de koppeling van keuzedelen aan kwalificaties, aan de hand van de 
kwaliteitscriteria uit het Toetsingskader. Dat is analoog aan de toetsing van de kwaliteit 
van kwalificatiedossiers en de indeling van kwalificatiedossiers in opleidingsdomeinen.  
In het antwoord op de vraag van de leden van de SGP-fractie over het proces van 
totstandkoming van keuzedelen in paragraaf 3 is een nadere toelichting gegeven op de  
gehele procedure van ontwikkeling, toetsing en vaststelling van keuzedelen en 
kwalificatiedossiers, inclusief enkele voorbeelden. 
 
 W10455.NAV 
3 
 

De deelnemer kan kiezen uit het actuele aanbod van keuzedelen van de instelling. Om te 
voldoen aan de keuzedeelverplichting - voor de betreffende soort beroepsopleiding 
waarvoor de deelnemer is ingeschreven - betreft dat de keuzedelen die gekoppeld zijn 
aan de kwalificatie waarop de opleiding is gebaseerd. Dat betekent inderdaad dat 
deelnemers niet vrijuit kunnen kiezen uit het totale centrale register van keuzedelen. Het 
totale aantal keuzedelen is voor deelnemers niet te overzien en het is voor instellingen 
niet mogelijk en evenmin wenselijk om deze allemaal aan te bieden. Bovendien zitten 
daar keuzedelen tussen die overlappen met de kwalificatie waarop de opleiding is 
gebaseerd die ze al volgen. Die overlap is niet toegestaan; keuzedelen moeten immers 
een verrijking leveren ten opzichte van de kwalificatie. Het verwijderen van overlap 
tussen kwalificaties  en daarmee de vereenvoudiging van de kwalificatiestructuur is een 
hoofddoel van de herziening. 
Er kan bij individuele deelnemers soms ook behoefte zijn aan het volgen van een 
keuzedeel dat niet aan de kwalificatie van de opleiding is gekoppeld, bijvoorbeeld als een 
deelnemer dat vanwege de beoogde verdere loopbaan wenselijk acht. In de nota van 
wijziging van het onderhavige wetsvoorstel is daarom een afwijkingsmogelijkheid van de 
keuzedeelverplichting opgenomen die inhoudt dat de instelling op verzoek van een 
deelnemer ook keuzedelen die niet zijn gekoppeld aan de kwalificatie van de opleiding 
kan opnemen in de opleiding. Dat kan alleen als een bij de kwalificatie aangeboden niet-
gekoppeld keuzedeel niet samenvalt met een of meer onderdelen van de kwalificatie. Zo 
kan sneller en beter worden ingespeeld op de behoefte van de individuele deelnemer en 
van bedrijven. 
Voorbeeld: In het kwalificatiedossier Pedagogisch Werk is opgenomen de kwalificatie 
Gespecialiseerd Pedagogisch Medewerker op niveau 4. Aan deze kwalificatie zijn (op dit 
moment) gekoppeld de keuzedelen: 
 Diversiteit 
 Combifunctionaris IKC / Brede School 
 Expressief talent  
 Duits in de beroepscontext A2 
 Jeugd- en opvoedhulp 
 Ondernemerschap mbo 
 Instroom pabo aardrijkskunde 
 Instroom pabo geschiedenis 
 Instroom pabo natuur & techniek 
Een deelnemer aan deze opleiding zou, gebruik makend van de afwijkingsmogelijkheid, 
bijvoorbeeld een keuzedeel Mode en textiel kunnen kiezen dat gekoppeld is aan een 
andere kwalificatie. Dit kan de deelnemer bijvoorbeeld gebruiken bij 
handvaardigheidsactiviteiten in de kinderopvang of bij haar verdere loopbaan. 
 
Als een niet gekoppeld keuzedeel relatief veel wordt gevolgd bij een kwalificatie, kan 
besloten worden om het keuzedeel alsnog te koppelen aan die kwalificatie. Voor het 
volgen van dat keuzedeel bij die kwalificatie hoeft dan niet meer gebruik te worden 
gemaakt van de afwijkingsmogelijkheid. De verwachting is dat met het verstrijken van de 
tijd zal blijken dat bepaalde keuzedelen relevant zijn voor steeds meer kwalificaties.  
 
 W10455.NAV 
5 
 

zitting hebben) over de herziening van de kwalificatiestructuur. Het doel van keuzedelen 
is aan deelnemers een verrijking te leveren bovenop van de kwalificaties waaraan ze zijn 
gekoppeld. Het gaat dan om een verbreding of verdieping ten opzichte van de kwalificatie 
(bijvoorbeeld het verbredende keuzedeel Assisteren bij facilitaire diensten bij de 
kwalificatie Helpende zorg en welzijn en het verdiepende keuzedeel Gevelonderhoud bij 
de kwalificatie Schoonmaak en glazenwassen) of een extra toerusting voor een 
vervolgopleiding (bijvoorbeeld het keuzedeel Instroom pabo aardrijkskunde bij de 
kwalificatie Gespecialiseerd pedagogisch medewerker). Deelnemers worden met 
keuzedelen beter voorbereid voor de arbeidsmarkt en voor vervolgonderwijs. Voor een 
nadere toelichting van het belang van keuzedelen vanuit het perspectief van de 
deelnemers, met de aanduiding van de te verwachten effecten voor deelnemers, verwijs 
ik u naar het antwoord op de vraag van de leden van de PvdA-fractie hierover in deze 
paragraaf.  
Een goede inhoudelijke aansluiting onderwijs-arbeidsmarkt dat uitvoerbaar is voor 
instellingen bij de inrichting van opleidingen is voor beide partijen het oogmerk. De 
flexibiliteit bij het traject van totstandkoming van keuzedelen is eveneens een belangrijk 
aandachtspunt in het overleg tussen onderwijs en bedrijfsleven. Om houvast te hebben 
bij de kwaliteitsbewaking van keuzedelen zijn kwaliteitscriteria opgesteld en vastgelegd in 
het Toetsingskader, op grond waarvan een paritaire commissie (straks sectorkamer van 
SBB) tot een afgewogen oordeel kan komen over koppelingen. De Toetsingskamer 
beoordeelt de koppeling en geeft daarover advies aan SBB en de minister van OCW. 
Keuzedelen worden gekoppeld aan kwalificaties, niet aan kwalificatiedossiers.  
Het koppelen van keuzedelen aan kwalificaties is ingegeven door het feit dat deze 
procedure onder andere de nodige waarborgen biedt voor de kwaliteit en voor 
betrokkenheid van het bedrijfsleven en voorkomt dat er een wildgroei aan keuzedelen 
kan ontstaan. 
 
Voorbeelden van afgewezen koppelingen:  
 Voorgesteld werd om aan de kwalificatie Grimeur het keuzedeel Engels A2 te 
koppelen. Omdat het hier om een kwalificatie op mbo niveau 4 gaat is Engels al 
een generieke eis. Deze koppeling heeft geen meerwaarde en het verzoek is 
daarom afgewezen.  
 Voorgesteld werd om aan de kwalificatie Ondernemend meubelmaker / 
(scheeps)interieurbouwer het keuzedeel Oriëntatie op ondernemerschap te 
koppelen. In deze kwalificatie komt ondernemerschap echter al uitgebreid aan de 
orde. De koppeling heeft geen meerwaarde en het verzoek  is daarom afgewezen.  
 
Om het proces van toevoeging van keuzedelen aan de kwalificatiestructuur via de 
paritaire commissie snel én zorgvuldig te organiseren, zijn de kwaliteitscriteria voor 
ontwikkeling en koppeling openbaar en ziet de Toetsingskamer SBB erop toe dat 
keuzedelen aan de kwaliteitscriteria voldoen en van meerwaarde zijn in relatie tot de 
kwalificatie en daarmee voor de deelnemer. Het traject tussen ingangstoets en 
vaststelling van een keuzedeel duurt maximaal drie maanden. 
Met de nota van wijziging van het onderhavige wetsvoorstel introduceer ik een 
afwijkingsmogelijkheid van de keuzedeelverplichting, waarmee de instelling op verzoek 
van een deelnemer ook keuzedelen die niet zijn gekoppeld aan de kwalificatie van de 
 W10455.NAV 
7 
 

Uit de voorbeelden blijkt dat de invoering van keuzedelen een prima kans biedt om in 
samenwerking tussen mbo- en hbo-instellingen te werken aan keuzedelen die de 
doorstroom bevorderen.   
 
Voor de leden van de PvdA-fractie staan de deelnemers in het mbo centraal en hun 
toekomst op de arbeidsmarkt. In dit verband moet de inhoudelijke aansluiting van het 
beroepsonderwijs op de arbeidsmarkt en op het vervolgonderwijs de toetssteen vormen 
voor de inrichting van het beroepsonderwijs. Deze leden vragen in hoeverre de verplichte 
invoering van één of meer keuzedelen recht doet aan deze overweging.  
De kwalificatiestructuur in het mbo dient voor de inhoudelijke aansluiting van het 
beroepsonderwijs op de arbeidsmarkt en op het vervolgonderwijs. Dat geldt zowel voor 
de kwalificaties/-dossiers als de keuzedelen. Met het oog op het civiel effect van 
keuzedelen is er bewust voor gekozen dat de keuzedelen onderdeel zijn van de (herziene) 
kwalificatiestructuur met bijbehorende kwaliteitswaarborgen (zie ook het antwoord op 
eerste vraag van de leden van de VVD-fractie in de paragraaf Algemeen). De invoering 
van keuzedelen en de herziene kwalificatiedossiers maken betere, meer flexibele en 
doelmatiger opleidingen mogelijk die deelnemers beter toerusten voor de (steeds 
dynamischer wordende) arbeidsmarkt en voor vervolgonderwijs. Met keuzedelen kan 
sneller en beter worden ingespeeld op actuele ontwikkelingen en innovaties in het 
beroepenveld en in de regio. Keuzedelen hebben tot doel om bovenop de kwalificatie een 
verdieping of verbreding te leveren voor de arbeidsmarkt of een extra voorbereiding voor 
een vervolgopleiding. 
  
Voorbeelden van innovatieve keuzedelen zijn: 
 Keuzedeel 'Zorginnovaties en technologie' is zowel verdiepend als verbredend. In 
dit keuzedeel komen onderwerpen aan bod zoals E-health en domotica, 
technologische ontwikkelingen die de zorgtaak ondersteunen, zowel in een 
verplegende omgeving (bijv. ziekenhuis) als ook in de thuissituatie (thuiszorg).   
 'Geavanceerde technische installaties Tuinbouw' is een keuzedeel dat in 
samenwerking met het Centrum voor innovatief vakmanschap is ontwikkeld. Het 
richt zich op het werken in moderne kassen waarbij met hightech 
teelttoepassingen gewerkt moet worden. De student leert over de toepassing van 
de meest recente innovatieve technieken in het kader van de kassenteelt. Het is 
een verdiepend keuzedeel t.o.v. de technische toepassingen in de moderne 
glasteelt. 
 'Inspelen op innovaties geschikt voor niveau 2' gaat over het onderkennen van 
innovaties (binnen het beroep dan wel de werkcontext) en deze verwerken in de 
beroepsuitoefening. Dit is een verbredend keuzedeel.  
 'Geo ICT' is een keuzedeel dat handelt over de nieuwste technologische 
ontwikkelingen in het verzamelen, analyseren en het omzetten van data naar 
informatie welke past bij de vraag van de klant. Het gaat om zowel 
administratieve data en locatiedata (infrastructuur zoals wegen en gebouwen). De 
toenemende vraag naar het beschikbaar stellen van dit soort (meta) data is de 
aanzet tot een innovatieve werkwijze om de beschikbare data te verzamelen, te 
bewerken en beschikbaar te stellen. Dit is een verdiepend keuzedeel. 
 W10455.NAV 
9 
 

verplichte invoering van keuzedelen biedt op een andere manier ruimte voor instellingen 
dan in de huidige situatie zonder verplichte keuzedelen.  
Deze ruimte voor de keuzedelen betreft: 
 de mogelijkheid een initiatief te nemen om keuzedelen te ontwikkelen; 
 de afweging welke keuzedelen op te nemen in het aanbod van de instelling aan 
de studenten (met de selectie van aan te bieden keuzedelen kan de instelling zich 
beter profileren); 
 de afweging studenten de mogelijkheid te geven extra keuzedelen te volgen; 
 de mogelijkheid studenten te laten kiezen uit niet aan de kwalificatie van de 
opleiding gekoppelde keuzedelen; 
 de eigen invulling van het onderwijs voor elk keuzedeel dat de instelling verzorgt 
(c.q. de vertaalslag van de globaal geformuleerde keuzedeel-eisen naar het 
concrete onderwijsprogramma) en de wijze waarop dat wordt uitgevoerd. 
 
De leden van de D66-fractie constateren dat een deelnemer kan slagen voor het diploma 
ook als er een onvoldoende wordt behaald voor het keuzedeel. De genoemde leden 
vragen de regering de reden hiervan toe te lichten.  
Net als bij de bestaande beroepsopleidingen is ook bij de nieuwe opleidingen het behalen 
van het diploma afhankelijk van het behalen van de betreffende kwalificatie. Om de 
volgende redenen is ervoor gekozen dat het diploma kan worden behaald zonder dat het 
keuzedeel of de keuzedelen van de opleiding na examinering met ten minste een 
voldoende zijn afgesloten:  
 Het doel van een keuzedeel is het leveren van een verrijking ten opzichte van de 
kwalificatie. De kwalificatie is nodig om het betreffende beroep te kunnen 
uitoefenen op het niveau van beginnend beroepsbeoefenaar; en het keuzedeel 
niet. Het niet behalen van een keuzedeel mag het behalen van de kwalificatie, en 
daarmee het behalen van het diploma – niet in de weg zitten. Het keuzedeel 
heeft immers een andere positie, functie en status dan de kwalificatie.  
Het is niet wenselijk dat bijvoorbeeld een bekwame beginnend beroepsbeoefenaar 
niet het mbo-diploma kan behalen, omdat hij een keuzedeel niet heeft behaald. 
Bijvoorbeeld dat een goede aankomend kapper zakt op het keuzedeel 
Nagelstyling, of een goede aankomend timmerman in Nijmegen zakt op het 
keuzedeel Duits, of een goede aankomend autohersteller zakt op het keuzedeel 
Technische restauratie oldtimers. Want zonder diploma wordt de toegang tot 
geschoolde beroepen op mbo-niveau op de arbeidsmarkt namelijk moeilijk tot 
onmogelijk en dat geldt ook voor de doorstroom naar een vervolgopleiding op een 
hoger mbo- of hbo-niveau. Genoemde keuzedelen kunnen echter wel voordelen 
op de arbeidsmarkt opleveren voor die opgeleide kapper en timmerman.  
 De ‘lat’ en de uitdaging voor deelnemers gaat met de invoering van keuzedelen 
omhoog. Na inwerkingtreding van het onderhavige wetsvoorstel is een nieuwe 
opleiding namelijk niet alleen gericht op het behalen van een kwalificatie, maar 
ook op het behalen van één of meer keuzedelen. Door er voor te zorgen dat het 
behalen van het keuzedeel niet voorwaardelijk is voor het behalen van het 
diploma, wordt extra ongediplomeerde uitval en voortijdig schoolverlaten 
voorkomen als gevolg van de invoering van keuzedelen. Als het behalen van het 
keuzedeel wel voorwaardelijk zou zijn, dan zou bij het behalen van de kwalificatie 
 W10455.NAV 
11 
 

Keuzedelen leveren een verrijking ten opzichte van de kwalificatie om deelnemers beter 
toe te rusten voor de arbeidsmarkt of voor het vervolgonderwijs. Met de verplichte 
invoering van keuzedelen wordt de lat dus hoger gelegd ten opzichte van de bestaande 
situatie, waarbij opleidingen alleen gericht zijn op een kwalificatie en waarbij sprake kan 
zijn van invulling van de vrije ruimte en de gerealiseerde invulling van de vrije ruimte 
vaak vrijblijvendheid en weinig transparant is en weinig kwaliteitswaarborgen kent.  
Om het diploma te behalen, moet de deelnemer met goed gevolg examen hebben 
afgelegd in de kwalificatie (dat is net zoals op dit moment), examen hebben afgelegd in 
het keuzedeel of de keuzedelen van de opleiding en de beroepspraktijkvorming met een 
positieve beoordeling hebben voltooid. Er moet voor het keuzedelen of de keuzedelen dus 
wel examen zijn afgelegd, maar dat examen hoeft niet met goed gevolg te zijn afgelegd. 
In de bestaande situatie geldt eveneens dat extra zaken, die de instelling in de vrije 
ruimte aanbiedt naast de kwalificatie, niet behaald hoeven te worden om het diploma te 
behalen. In de nieuwe situatie geldt daarenboven dat de deelnemer wel examen moet 
doen voor het keuzedeel. Ook moet de instelling behaalde keuzedelen vermelden op het 
diploma en de examenresultaten van zowel behaalde als gevolgde maar niet behaalde 
keuzedelen vermelden op de resultatenlijst bij het diploma. Ook op het punt van de 
examinering en diplomering wordt de lat dus niet lager, maar hoger gelegd. 
 
De leden van de CDA-fractie vragen de regering nader toe te lichten of zij van mening is 
dat dit wetsvoorstel de ruimte voor opleidingen om een eigen invulling te geven aan het 
programma verruimt of beperkt. Wil de regering daarbij de kritiek van de Raad van State 
op dit punt meenemen in haar uitleg, zo vragen zij. 
Met de verplichte invoering van keuzedelen wordt de ruimte voor instellingen om zelf 
invulling te geven aan het programma niet verruimd, maar meer ingekaderd, omdat de 
instelling naast de kwalificatie ook keuzedelen moet aanbieden bij een mbo-opleiding. Dat 
dient deelnemers met keuzedelen een toegevoegde waarde te leveren voor de 
arbeidsmarkt en vervolgonderwijs. Met de keuzedeelverplichting behouden instellingen 
overigens ruimte voor maatwerk, voor profilering en voor de vertaalslag naar 
opleidingsprogramma’s. Instellingen bepalen zelf welke opleidingen ze aanbieden c.q. op 
welke keuzedelen en welke kwalificaties die zijn gebaseerd en hoe die opleidingen worden 
ingericht, zowel wat betreft de kwalificatie als de keuzedelen. 
De Afdeling Wetgeving van de Raad van State heeft in dit verband gewezen op het belang 
voor een onderwijsinstelling om de eigen identiteit en het eigen onderwijsleerproces te 
waarborgen. Naar aanleiding hiervan is in het nader rapport aangegeven dat instellingen 
voldoende mogelijkheden houden om zich bij de opleidingen te profileren en invulling te 
geven aan de eigen identiteit, zowel op het vlak van de leerdoelen en onderwijsinhoud als 
op het vlak van het leerproces en de werkwijze, waaronder bijvoorbeeld de pedagogisch 
didactische aanpak. Verder is vermeld dat de instellingen zelf de vertaalslag maken van 
de globaal geformuleerde kwalificatie- en keuzedeeleisen naar de concrete 
opleidingsprogramma's en zelf de gewenste inkleuring kunnen geven aan deze 
programma's.  
 
Voorbeeld:  
Een instelling kan zich profileren met het aanbieden van het keuzedeel Diversiteit bij 
zorgopleidingen of  het keuzedeel Duurzaamheid in het beroep bij techniekopleidingen, 
 W10455.NAV 
13 
 

macrodoelmatigheid. Als de commissie oordeelt dat de opleiding behouden moet blijven, 
onderzoekt de commissie de mogelijkheden daarvoor. De commissie adviseert mij over 
de meest geschikte oplossing, bijvoorbeeld dat een licentie aan één of meer instellingen 
wordt toegekend of de prijsfactor van de opleiding verhogen. Met de bovengenoemde 
maatregelen ga ik er vanuit voldoende waarborgen voor het behoud van kleinschalige 
specialistische opleidingen te hebben getroffen. 
 
De leden van de SGP-fractie vragen om een nadere onderbouwing van de aangevoerde 
problematiek, waaronder aantallen instellingen die tekort zouden schieten en de criteria 
die hiervoor worden gehanteerd.  
De adviescommissie Kwalificeren en Examineren (c.q. de commissie Hermans/Van Zijl) 
heeft in haar advies ‘Naar meer doelmatigheid in het mbo’ kritische kanttekeningen 
geplaatst bij de benutting van de vrije ruimte door instellingen en geadviseerd om aan de 
vrije ruimte een heldere doelbestemming te geven, zoals onder andere nadere 
specialisatie bovenop de branchegerichte uitstroom, verdieping gerelateerd aan regionale 
arbeidsmarktbehoefte of extra hbo-voorbereiding. 
De problematiek ten aanzien van de vrije ruimte is niet kwantitatief te onderbouwen. Een 
van de kenmerken van de problematiek van de vrije ruimte is namelijk de geringe 
transparantie. Een instelling hoeft de vrije ruimte niet te benutten en kan de vrije ruimte 
geheel of gedeeltelijk invullen met extra zaken of met onderdelen van de kwalificatie. Er 
gelden ook geen verplichtingen betreffende gegevenslevering aan DUO over de invulling 
van de vrije ruimte en evenmin over de bereikte resultaten van extra aangeboden zaken 
en er vindt dus ook geen registratie van plaats in het Basisregister Onderwijs (BRON) en 
in het diplomaregister. Instellingen moeten evenmin informatie over extra zaken 
verstrekken op diploma’s en resultatenlijsten bij diploma’s. De geringe transparantie en 
het gebrek aan kwaliteitswaarborgen hebben hun weerslag op de civiele waarde van 
extra onderdelen die in de vrije ruimte zijn gevolgd. De voordelen van de vrije ruimte 
hebben dus ook een keerzijde (geringe transparantie, weinig kwaliteitswaarborgen en 
mate van vrijblijvendheid). 
 
Deze leden vragen eveneens hoe de regering zich rekenschap heeft gegeven van het feit 
dat bepaalde instellingen wel op goede wijze gebruik maken van de vrije ruimte en welke 
ruimte hun geboden wordt om hun werkwijze voort te zetten. 
Zoals in het antwoord op bovenstaande vraag is aangegeven is er geen transparant beeld 
van welke invullingen instellingen geven aan de vrije ruimte, wat de resultaten daarvan 
zijn. Dat geldt ook voor de kwaliteit ervan.  
Instellingen kunnen extra onderdelen die zij momenteel in de vrije ruimte aanbieden bij 
bestaande opleidingen (gebaseerd op de bestaande kwalificatiestructuur) desgewenst ook 
opnemen in nieuwe opleidingen (gebaseerd op de herziene kwalificatiestructuur).  
 Dat kan bijvoorbeeld in de vorm van extra elementen die geen onderdeel 
uitmaken van de landelijke kwalificatiestructuur.  
 Ook kan de instelling die extra onderdelen voordragen als keuzedeel en na 
vaststelling door de Minister aanbieden als keuzedeel of extra keuzedeel in de 
opleiding. Een instelling kan niet zelf een keuzedeel vaststellen. 
Het is dus niet zo dat met de invoering van de herziene kwalificatiestructuur (met basis-, 
profiel- en keuzedelen) instellingen niet meer de ruimte hebben om extra inhoudelijke 
 W10455.NAV 
15 
 

Een deelnemer kiest voor zijn opleiding dus niet uit alle in de landelijke 
kwalificatiestructuur opgenomen keuzedelen, want dat zijn er honderden en dat is voor 
deelnemers niet te overzien. 
Een instelling hoeft niet alle aan een kwalificatie gekoppelde keuzedelen aan te bieden, 
maar alleen die waaraan daadwerkelijk behoefte is en die de instelling ook naar behoren 
kan uitvoeren. Deelnemers en andere bovengenoemde betrokkenen in de regio kunnen 
dus hun behoeften kenbaar maken om het aanbod van instellingen te beïnvloeden. Door 
zo goed mogelijk aan te sluiten op de behoeften aan keuzedelen bij de selectie van 
daadwerkelijk aan te bieden keuzedelen bevordert de instelling het civiel effect van 
keuzedelen. De deelnemer kan ook in staat worden gesteld om bij een andere instelling 
een gewenst keuzedeel te volgen, op basis van onderlinge afspraken tussen betrokkenen. 
Op verzoek van een deelnemer kan bij het voldoen aan de keuzedeelverplichting bij de 
opleiding ook sprake zijn van niet aan de kwalificatie van de opleiding gekoppelde 
keuzedelen. Dat kan door gebruik te maken van de desbetreffende 
afwijkingsmogelijkheid van de koppelingsvereiste. Een niet gekoppeld keuzedeel mag niet 
overlappen met een of meer onderdelen van de kwalificatie van de opleiding. 
 
Kan de regering ook toelichten in hoeverre sectorale, regionale of landelijke afspraken 
eraan kunnen bijdragen dat de keuzes die deelnemers maken, aansluiten op de 
ontwikkelingen in sector of branches en zo het effect van de kwalificatie extra versterken, 
zo vragen deze leden. 
Onderwijsinstellingen en het bedrijfsleven kunnen het initiatief nemen voor keuzedelen 
als zich ontwikkelingen voordoen op het desbetreffende vakgebied. Dat kunnen landelijke 
ontwikkelingen zijn, zoals digitale technieken in de grafische industrie, die tot 
verschillende keuzedelen, zoals Digital painting, hebben geleid. Maar ook regionale 
ontwikkelingen dan wel sectorale ontwikkelingen zoals in de Noord-Hollandse Seed 
Valley, waaruit keuzedelen over Veredeling zijn ontstaan.  
Het is vervolgens de taak van de studiebegeleiders om samen met de deelnemers ervoor 
te zorgen dat de deelnemers de best mogelijke keuze maken. 
 
Voor het behalen van het diploma wordt het niet noodzakelijk dat het examen met 
betrekking tot het keuzedeel is afgelegd met goed gevolg. De leden van de PvdA-fractie 
vragen de regering uit te leggen op welke wijze zij gaat stimuleren dat instellingen en 
mbo’ers de keuzedelen serieus zullen en moeten nemen nu zij deze ook kunnen afsluiten 
met een onvoldoende.  
Dat het behalen van een keuzedeel niet noodzakelijk is voor het behalen van het diploma 
voorkomt enerzijds een aantal risico’s (zoals aangegeven in het antwoord op de 
eerstgenoemde vraag van de leden van de D66-fractie in paragraaf 1.1), maar levert 
anderzijds ook een ander risico op, namelijk dat deelnemers en instellingen zich mogelijk 
onvoldoende inspannen voor het behalen van keuzedelen. Om dat risico te voorkomen, is 
voorzien in onder andere de volgende stimulansen en beheersmaatregelen:  
 
 Er wordt gestuurd op een zodanig breed aanbod van keuzedelen dat de student 
een keuze kan maken die past bij zijn ambitie. Dat kan een ambitie zijn die direct 
gerelateerd is aan het vinden van een baan, daarvoor zijn beroepsspecifieke 
keuzedelen beschikbaar. En het kan ook gaan over een ambitie verder te 
 W10455.NAV 
17 
 

1.3.  Het doel van de herziening van de kwalificatiestructuur 
 
De leden van de VVD-fractie vragen of de regering de mening deelt dat de responsiviteit - 
het vermogen om snel te veranderen als de steeds sneller veranderende arbeidsmarkt 
daarom vraagt - niet alleen van belang is voor de keuzedelen, maar ook voor de 
kwalificaties van de basis- en profieldelen en in de kwalificatiedossiers.  
De leden van de VVD-fractie zijn van mening dat de kwalificatiedossiers responsiever 
moeten worden. Zij vragen of de regering daartoe bereid is.  
De regering deelt deze mening. De eis van responsiviteit geldt ook voor kwalificaties. 
Voorwaarde is namelijk dat de kwalificatie-eisen aansluiten op de actuele vraag van 
werkgevers en van instellingen voor vervolgonderwijs en anticiperen op hun toekomstige 
vraag. Elk kwalificatiedossier geeft een actuele en relevante beschrijving van de 
beroepshandelingen van een beginnend beroepsbeoefenaar, rekening houdend met te 
verwachten ontwikkelingen op de arbeidsmarkt. De nu voorliggende afspraken en 
procedures maken het mogelijk om de kwalificaties jaarlijks bij te stellen. Ontwikkelingen 
en innovaties op de arbeidsmarkt en het gezamenlijk oordeel van onderwijs en 
bedrijfsleven bepalen in welke frequentie aanpassingen worden doorgevoerd. Het is de 
verwachting dat jaarlijks circa 20% van de kwalificatiedossiers geactualiseerd wordt op 
basis van ontwikkelingen in het onderwijs en/of de arbeidsmarkt. 
Met de invoering van keuzedelen wordt de responsiviteit van het onderwijs op 
ontwikkelingen en innovaties op de arbeidsmarkt nog meer vergroot. Als dergelijke 
innovaties na enige tijd succesvol zijn en steeds brede toepassing krijgen in de 
beroepsuitoefening kunnen ze vervolgens - in plaats van als keuzedeel (dus aanvullend 
op een kwalificatie) – worden ingebouwd in bestaande kwalificaties. 
  
De leden van de VVD-fractie vragen voorts op welke wijze de inhoud van de keuzedelen 
wordt getoetst aan de regionale behoeftes. De keuzedelen worden namelijk landelijk 
vastgesteld door de minister na advisering door de SBB, maar hoe stelt de SBB zich op de 
hoogte van de wensen bij het regionale bedrijfsleven? 
Het initiatief voor ontwikkeling of koppeling kan voortkomen uit regionaal overleg tussen 
onderwijsinstellingen en/of het regionale dan wel sectorale bedrijfsleven. Voorbeelden 
daarvan zijn de wens vanuit de Euregio ten aanzien van een keuzedeel Duits, het West-
Brabantse samenwerkingsinitiatief op het gebied van keuzedelen Duurzaamheid en de 
ontwikkeling van een keuzedeel in Friesland gericht op regionaal toerisme. Voorwaarde 
voor regionale initiatieven is een gedeeld draagvlak bij onderwijs en bedrijfsleven in die 
regio. Het voorstel wordt daarop getoetst. Voor de toelichting van de gehele procedure 
van ontwikkeling, toetsing en vaststelling van keuzedelen zie het antwoord op de vraag 
van de leden van de VVD-fractie in de paragraaf Algemeen. 
 
De leden van de CDA-fractie vragen de regering nader te motiveren wat de toegevoegde 
waarde is van dit wetsvoorstel. Instellingen hebben immers al ruimte voor een eigen 
invulling om zo aan te sluiten bij de wensen van de arbeidsmarkt. Wat zijn de knelpunten 
bij het huidige beleid? Wat kan straks wel wat nu niet kan? 
Op de knelpunten bij de invulling van de zogenoemde vrije ruimte is in paragraaf 1.1. al 
ingegaan naar aanleiding van vragen van de leden van de SGP-fractie.  
 W10455.NAV 
19 
 

antwoord op de vraag van de leden van de SGP-fractie over het thema burgerschap bij 
paragraaf 2. 
 
Het wetsvoorstel voert de verplichting in dat bij mbo-opleidingen keuzedelen worden 
ingevoerd om daarmee deelnemers een betere toerusting te geven voor de arbeidsmarkt 
en vervolgonderwijs. Met keuzedelen houden we mbo-opleidingen nog beter ‘bij de tijd’ 
en laten ze meer ‘mee ademen’ met actuele ontwikkelingen en innovaties op de 
arbeidsmarkt en in het vervolgonderwijs. De invoering van keuzedelen is een oplossing 
voor het probleem dat instellingen op dit moment weinig gebruik maken van de vrije 
ruimte binnen opleidingen voor (regionale) verbreding en/of verdieping van de opleiding. 
En waar dat wel gebeurt, is de invulling vaak vrijblijvend, weinig transparant en kent 
weinig kwaliteitswaarborgen. 
 
De leden van de SGP-fractie vragen een reactie op de constatering dat sommige 
instellingen door het wetsvoorstel juist belemmerd worden om leerlingen die 
keuzemogelijkheden te bieden waaraan zij behoefte hebben. Deze leden wijzen 
bijvoorbeeld op de positie van levensbeschouwelijk onderwijs en vragen of de regering 
hierover overleg heeft gevoerd met het onderwijsveld. Zij vragen of de regering bereid is 
te zoeken naar oplossingen die de keuzedelen voor alle instellingen en leerlingen tot 
maatwerkoplossing maken. 
De door het Ministerie van OCW aangestelde regisseur voor de implementatie van de 
herziene kwalificatiestructuur bewaakt de voortgang van alle onderdelen van het 
invoeringstraject, draagt zorg voor de informatievoorziening en houdt de vinger aan de 
pols bij de voorbereiding van nieuwe opleidingen door de instellingen. De regisseur heeft, 
mede naar aanleiding van het advies van de Afdeling Wetgeving van de Raad van State, 
overleg gevoerd met vertegenwoordigers van bestuur en directie van ROC Hoornbeeck en 
ROC Menso Alting. Tijdens dit overleg is bevestigd dat de instellingen nog altijd alle 
ruimte hebben om een eigen "kleur" te geven aan het onderwijs dat zij aan hun 
deelnemers aanbieden. Door het bestuur van ROC Hoornbeeck is aangegeven dat zij 
graag een wettelijke borging zien van de mogelijkheid om het levensbeschouwelijke deel 
van het onderwijs te kunnen voortzetten. De regering is van mening dat extra wetgeving 
niet nodig is, omdat het huidige wetsvoorstel  de instellingen voldoende ruimte biedt om 
onderwijs op levensbeschouwelijke basis aan te bieden. Ik verwijs hierbij tevens naar 
mijn antwoord op de vraag van de leden van de CDA-fractie over de eigen invulling van 
opleidingsprogramma’s in paragraaf 1.1. 
Keuzedelen zijn onderdelen van de kwalificatiestructuur die bij uitstek geschikt zijn om 
verschillende vormen van flexibiliteit en daarmee ook maatwerk te realiseren. In de 
opmaat naar de verplichte implementatie van de herziene kwalificatiestructuur vanaf de 
beoogde datum van 1 augustus 2016 zal door de regisseur de beschikbaarheid van 
voldoende keuzedelen worden gemonitord. Dergelijke beschikbaarheid levert een 
belangrijke bijdrage aan het mogelijk maken van maatwerkoplossingen. 
 
 
 
 
 W10455.NAV 
21 
 

al zullen worden geprogrammeerd. Het is de intentie om voor de zomer van 2015 de 
betrokken instellingen te bevragen over hun intenties inzake de inzet van keuzedelen. 
Wel is uit recente contacten met de instellingen gebleken dat een aantal instellingen 
inderdaad voornemens is keuzedelen te programmeren. Van belang is dat de ict-
systemen binnen de betreffende instellingen de inzet van keuzedelen met ingang van 
augustus 2015 kunnen faciliteren. 
 
2. Herziene kwalificatiestructuur 
 
De leden van de SGP-fractie vragen of de regering het verdwijnen van de vrije ruimte 
acceptabel acht, mede in het licht van de door de regering gewenste profilering van 
instellingen. Zij vragen waarom wettelijke waarborgen en uitzonderingen achterwege 
blijven, nu de 20% vrije ruimte in de praktijk verdwijnt.  
Door de verplichte invoering van keuzedelen wordt de ruimte voor instellingen om zelf 
invulling te geven aan een deel van het programma meer ingekaderd om meer civiel 
effect, meer kwaliteit en meer transparantie te realiseren. De invoering van keuzedelen 
heeft niet tot gevolg dat de instelling geen ruimte meer heeft voor eigen profilering of om 
extra zaken aan te bieden. De ‘vrije ruimte’ betreft maximaal 20% van de totale 
studielast van de gehele opleiding. De verplichte keuzedelen omvatten circa 15% van de 
totale studielast van de gehele opleiding. Bovendien moet de instelling zelf de vertaalslag 
maken van globaal geformuleerde leerdoelen (die in de kwalificatiedossiers en de 
keuzedeeldocumenten staan) naar concrete opleidingsprogramma’s. De instelling kan 
meerdere mogelijkheden benutten om zich te profileren en maatwerk te leveren. Extra 
wettelijke waarborgen of uitzonderingen zijn daarbij niet nodig. 
 
Instellingen hebben en houden voldoende mogelijkheden om zich bij de opleidingen te 
profileren en invulling te geven aan de eigen identiteit, bijvoorbeeld op 
levensbeschouwelijk vlak.  
Dat kan bij:  
 het opleidingenaanbod 
De keuze van de kwalificaties en de keuzedelen die de instelling wil aanbieden (zo 
kan een instelling in de grensstreek zich bijvoorbeeld profileren met het aanbieden 
van het keuzedeel Duits en kan een instelling de eigen identiteit en 
levensbeschouwelijke visie tot uiting laten komen bij het keuzedeel Diversiteit).  
 de vertaalslag naar opleidingsprogramma’s 
Bij de inhoudelijke inrichting van de opleiding maakt de instelling een vertaalslag van 
de kwalificatie(-eisen) en keuzedeel(eisen) naar het opleidingsprogramma, inclusief 
de beroepspraktijkvorming (bpv), en het examen. Dat is de vertaalslag van 
leerdoelen naar onderwijsinhoud, resulterend in bijvoorbeeld leerplannen, 
leermiddelen, bpv-opdrachten en examens. Bij deze vertaalslag kan de instelling zelf 
de gewenste inkleuring geven. Dat kan temeer omdat kwalificatie- en keuzedeeleisen 
niet gedetailleerd maar op een meer of minder geabstraheerde wijze beschreven zijn 
(de mate is afhankelijk van de aard van de branche en het niveau van de 
beroepsuitoefening), waardoor de instelling zelf de gewenste nadere invulling kan 
geven. Dat kan voor elke kwalificatie en elk keuzedeel.  
 W10455.NAV 
23 
 

desgewenst ook opnemen in nieuwe opleidingen (gebaseerd op de herziene 
kwalificatiestructuur). Dat kan bijvoorbeeld in de vorm van extra elementen die geen 
onderdeel uitmaken van de landelijke kwalificatiestructuur. Ook kan de instelling die extra 
onderdelen voordragen als keuzedeel en na vaststelling door de Minister opnemen als 
keuzedeel of extra keuzedeel in de opleiding. Een instelling kan niet zelf een keuzedeel 
vaststellen.  
 
De leden van de SGP-fractie vragen in hoeverre ook algemeen vormende vakken een 
zelfstandig keuzedeel kunnen vormen.  
Beroepsonderwijs is primair gericht op de toerusting voor de beroepsuitoefening als 
beginnend beroepsbeoefenaar, maar er is altijd sprake van een drievoudige kwalificering 
voor respectievelijk het beroep, vervolgonderwijs en burgerschap. 
Keuzedelen leveren een verrijking ten opzichte van de kwalificatie: ze leveren een 
verdieping, of een verbreding, of een extra voorbereiding voor vervolgonderwijs. 
Algemeen vormende ‘vakken’ kunnen ook een keuzedeel zijn. Bijvoorbeeld keuzedelen 
Duits, Engels, Spaans, aardrijkskunde en keuzedelen gericht op een hogere beheersing 
van de Nederlandse taal- of rekeneisen. 
 
Eveneens vragen zij hoe de regering waarborgt dat voor het mbo belangrijke thema’s als 
burgerschap en levensbeschouwing niet alleen een wezenlijke plaats kunnen innemen 
binnen de kwalificaties, maar ook binnen de keuzedelen.  
Het generieke onderdeel loopbaan en burgerschap is een verplicht onderdeel van alle 
kwalificaties en moet dus in alle mbo-opleidingen voorkomen. De kwalificatie-eisen 
betreffende loopbaan en burgerschap zijn aangegeven in bijlage 1 van het Examen- en 
kwalificatiebesluit beroepsopleidingen WEB. In elk kwalificatiedossier staat bij elke 
kwalificatie een verwijzing naar deze kwalificatie-eisen. Voor versterking van burgerschap 
verwijs ik naar het antwoord op de vraag van de leden van de CDA-fractie over de 
vormende taak in paragraaf 1.3.. 
Er kan geen sprake zijn van een keuzedeel burgerschap. Keuzedelen mogen niet 
overlappen met de kwalificatie waarop de opleiding is gebaseerd.  
Levensbeschouwing is niet een voorgeschreven kwalificatieonderdeel. Instellingen kunnen 
het thema levensbeschouwing aan de orde laten komen bij het generieke onderdeel 
loopbaan en burgerschap evenals bij andere kwalificatieonderdelen, keuzedelen of in een 
extra onderdeel van de opleiding. 
 
De leden vragen waarom het, volgens de regering, noodzakelijk is om de keuzedelen 
naast de kwalificaties te positioneren in plaats van als onderdeel van de kwalificaties. 
Deze leden vragen hierbij in te gaan op de overwegingen dat het bij keuzedelen ook om 
kwalificerende elementen gaat, dat de keuzedelen vaak nauw verband zullen houden met 
de kwalificaties en dat keuzedelen als onderdeel van kwalificaties ook eenvoudig bij 
ministeriële regeling te wijzigen zouden zijn. Zij vragen bovendien in hoeverre het risico 
bestaat dat de status van het diploma als geheel onder druk kan komen te staan wanneer 
het keuzedeel niet langer integraal onderdeel vormt van de kwalificatie, maar als 
afzonderlijke, verrijkende bonus beschouwd wordt. 
Keuzedelen staan inderdaad naast kwalificaties, zijn gekoppeld aan een of meer 
kwalificaties en leveren een verrijking ten opzichte van de kwalificatie. Keuzedelen 
 W10455.NAV 
25 
 

De in de memorie van toelichting genoemde voorbeelden van keuzedelen bij het 
toekomstige kwalificatiedossier Haarverzorging vormen geen limitatieve lijst. Op dit 
moment zijn aan de kwalificaties in dit dossier zeventien keuzedelen gekoppeld, zowel 
gericht op verdieping (bijvoorbeeld Black en Mixed Hair) of verbreding (bijvoorbeeld 
Nagelstyling) als op doorstroom (bijvoorbeeld Voorbereiding hbo). Daarnaast zijn nog 
enkele keuzedelen in ontwikkeling, zoals het keuzedeel Barbier, en ook in de toekomst 
kunnen nieuwe keuzedelen worden toegevoegd. 
Mogelijkheden worden verkend om keuzedelen verbonden met de horecasector te 
koppelen aan de opleiding tot kapper om in de beroepsuitoefening meer aandacht te 
geven aan het optreden als gastheer/-vrouw. Er zijn momenteel geen horeca-keuzedelen 
ontwikkeld voor de opleiding tot kapper. Om een keuzedeel uit een andere sector, zoals 
horeca, te koppelen aan kwalificaties in de haarverzorging, is het een voorwaarde dat de 
betreffende sectoroverstijging een relevante meerwaarde biedt voor de kwalificatie, die 
erkend wordt door de paritaire commissie van het betreffende kenniscentrum (straks de 
betreffende sectorkamer van SBB).  
Op verzoek van een deelnemer kan bij het voldoen aan de keuzedeelverplichting bij de 
opleiding ook sprake zijn van niet aan de kwalificatie van de opleiding gekoppelde 
keuzedelen. Dat kan door gebruik te maken van de desbetreffende 
afwijkingsmogelijkheid van de koppelingsvereiste, die in de nota van wijziging is 
opgenomen. Een niet gekoppeld keuzedeel mag niet overlappen met een of meer 
onderdelen van de kwalificatie van de opleiding. 
 
Het met goed gevolg afronden van een keuzedeel is niet noodzakelijk om een diploma te 
behalen. Daar hebben de leden hun ernstige bedenkingen bij. In het bijzonder in het 
geval van remediërende keuzedelen bedoeld voor deelnemers aan entreeopleidingen. 
Deze keuzedelen zijn bedoeld om achterstanden weg te werken en derhalve achten de 
leden dat de achterstanden na het volgen van het keuzedeel ook daadwerkelijk zijn 
weggewerkt, juist in het belang van de deelnemer. Deze leden vragen of de regering 
nader kan ingaan op dit standpunt en haar redenering kan toelichten. 
Het met goed gevolg afronden van een keuzedeel is niet noodzakelijk om een diploma te 
behalen, maar het examen afleggen (en daarmee het beschikbaar hebben van een 
examenresultaat) voor een keuzedeel is wel een aanvullende diplomavoorwaarde. In 
paragraaf 1.1 is naar aanleiding van een vraag van de leden van de D66-fractie 
uitgebreid ingegaan op de redenen voor deze keuze en de maatregelen die moeten 
voorkomen dat deelnemers zich onvoldoende inspannen. Op de stimulansen en 
beheersmaatregelen is vervolgens in paragraaf 1.2. uitgebreider ingegaan naar aanleiding 
van de vraag van de PvdA-fractie hierover.  
Uitsluitend voor entreeopleidingen is - naast de drie typen keuzedelen - ook sprake van 
remediërende keuzedelen. Voor sommige deelnemers aan de entreeopleidingen is het 
nodig om deze keuzedeeltijd te gebruiken om bijvoorbeeld op taal en rekenen 
achterstanden te kunnen inhalen. Voor remediërende keuzedelen geldt – in tegenstelling 
tot de overige keuzedelen – dat ze overlap vertonen met de kwalificatie. Voor het behalen 
van de kwalificatie is het uiteraard wel nodig dat de vereiste kwalificatie-onderdelen met 
ten minste een voldoende zijn afgesloten. Achterstanden bij de kwalificatie moeten dus 
daadwerkelijk zijn weggewerkt (ongeacht of daar remediërende keuzedelen voor worden 
 W10455.NAV 
27 
 

Het wetsvoorstel leidt in principe niet tot minder ruimte voor het curriculum voor het 
behalen van de kwalificatie. De instelling bepaalt zelf de inrichting van de opleiding, 
waaronder het curriculum en de tijd die aan onderdelen van de kwalificatie en aan 
keuzedelen wordt besteed, met inachtneming van de formele kaders zoals bijvoorbeeld 
de kwalificatie- en keuzedeel-eisen en voorschriften betreffende de studieduur voor 
onderscheiden soorten beroepsopleidingen, de urennormen voor het 
opleidingsprogramma en de examinering. De urennormen zijn minimumnormen.  
De instelling bepaalt ook of binnen de opleiding - naast de kwalificatie en keuzedelen om 
te voldoen aan de keuzedeelverplichting - nog extra zaken (zoals extra keuzedelen of 
andere zaken) worden aangeboden en hoeveel tijd daarvoor wordt ingeruimd wat betreft 
begeleide onderwijstijd, bpv-tijd en huiswerk.  
Het verschil in curriculum van een bestaande en nieuwe opleiding bij een instelling is 
onder andere afhankelijk van:  
 de mate van herziening van het kwalificatiedossier,  
 de verplichte invoering van keuzedelen, de eventuele invulling van de vrije ruimte 
binnen bestaande opleidingen,  
 de eventuele extra zaken die de instelling aanbiedt bij nieuwe opleidingen  
 en de mogelijkheid voor instellingen om extra zaken bij bestaande opleidingen 
(die in de vrije ruimte worden aangeboden) voor te dragen bij kenniscentra 
(straks SBB) als keuzedeel; na vaststelling van het keuzedeel en de koppeling 
aan de kwalificatie door de minister kan de instelling die dan aanbieden als 
keuzedeel binnen de opleiding.  
 
De leden van de CDA-fractie verzoeken de regering te motiveren waarom zij niet het 
voorstel wil overnemen van de Raad van State om gemotiveerd te kunnen afwijken van 
de verplichte keuze-onderdelen. Immers, ook als de regering van mening is dat er ruimte 
overblijft voor de instelling voor een eigen invulling, is het mogelijk dat de instelling een 
goede reden heeft om af te wijken van het verplichte keuze-onderdeel. 
Naar aanleiding van het advies van de Raad van State is in de paragrafen 2.1 en 4 van de 
memorie van toelichting van het wetsvoorstel en in het nader rapport uitgelegd dat de 
ruimte voor onderwijsinstellingen om anders dan via keuzedelen elementen aan te bieden 
die het onderwijsprogramma ondersteunen, niet vervalt. Dit is ook toegelicht aan het 
begin van paragraaf 2 naar aanleiding van een vraag van de leden van de SGP-fractie 
over de vrije ruimte. 
Op grond van de in deze paragraaf gegeven redenen is het advies van de Raad van State 
- om het mogelijk te maken dat gemotiveerd wordt afgeweken van de verplichte 
keuzedelen - niet opgevolgd. 
 
Voorts vragen deze leden of de regering kan aangeven of bij aanname van dit 
wetsvoorstel de verwachting is dat veel opleidingen hiernaast nog eigen aanbod zullen 
creëren, zeker gezien het feit dat hier geen extra bekostiging voor wordt gegeven. 
De herziene kwalificatiestructuur biedt instellingen alle ruimte voor het aanbieden van 
extra aanbod. We verwachten dat een deel van de instellingen hier gebruik van zal 
maken. In combinatie met de kwaliteitsafspraken (en de daarbij beschikbaar gestelde 
financiële middelen) is de verwachting dat er bovenop de keuzedeelverplichting ook extra 
keuzedelen zullen worden aangeboden aan deelnemers. In de uitwerking van de excellent 
 W10455.NAV 
29 
 

voor keuzedelen en de keuzedeelverplichting - in een wijzigingsbesluit van het Examen- 
en kwalificatiebesluit beroepsopleidingen WEB (EKB WEB) de omvang van de 
keuzedeelverplichting worden vastgelegd. De verplichte omvang zal verschillen per soort 
beroepsopleiding. Dit betreft een ander soort norm dan de bestaande minimum 
urennormen die voor het totale onderwijsprogramma gelden (die zijn aangegeven in 
artikel 7.2.7, derde, vierde, zevende en achtste lid, van de WEB). De urennormen 
betreffen begeleide onderwijsuren en uren beroepspraktijkvorming. De in het 
wijzigingsbesluit van het Examen- en kwalificatiebesluit beroepsopleidingen WEB op te 
nemen normen over de omvang van de keuzedeelverplichting betreffen de totale 
studielast van de keuzedelen die deel moeten uitmaken van de betreffende soort 
beroepsopleiding. Bij het inrichten van een beroepsopleiding gebruiken de instellingen de 
keuzedelen die samen aan de betreffende norm voldoen.  
De hierboven genoemde minimum urennormen betreffen de totale opleiding, inclusief de 
keuzedelen. De afwijkingsmogelijkheid voor de urennormen geldt ook voor de nieuwe 
opleidingen, waarbij sprake is van keuzedelen. Het onderwijs dat gebaseerd is op 
keuzedelen maakt op dezelfde manier deel uit van het onderwijsprogramma als het 
onderwijs gebaseerd op de kwalificatie en telt dus mee voor het voldoen aan de 
urennormen die voor het totale onderwijsprogramma gelden. 
 
Is het bij de keuzedelen ook mogelijk af te wijken van de strikt voorgeschreven norm, 
mits de opleiding van aantoonbaar voldoende kwaliteit is, zoals ook nu staat in de Wet 
Educatie en Beroepsonderwijs, artikel 7.2.7, derde en vierde lid, zo vragen de leden van 
de D66-fractie.  
Voor de bestaande minimum urennormen die voor het onderwijsprogramma gelden (die 
zijn aangegeven in artikel 7.2.7, derde, vierde, zevende en achtste lid, van de WEB) geldt 
wel een afwijkingsmogelijkheid. Dat betreft een ander soort norm; zie het bovenstaande 
antwoord op de vorige vraag van deze leden. 
In het wijzigingsbesluit van het Examen- en kwalificatiebesluit beroepsopleidingen WEB 
zal geen mogelijkheid worden opgenomen om af te wijken van de omvang van de 
keuzedeelverplichting voor de betreffende soort beroepsopleiding. De omvang van de 
keuzedeelverplichting wordt namelijk gereguleerd om te grote verschillen te voorkomen. 
Indien de omvang van het keuzedeel of de keuzedelen van een opleiding te klein is ten 
opzichte van het deel van de opleiding dat gebaseerd is op de kwalificatie, dan is sprake 
van te weinig verrijking c.q. te weinig aansluiting op (regionale) arbeidsmarktontwik-
kelingen en biedt het ook minder ruimte om opleidingen flexibel in te richten.  
Indien – omgekeerd – de omvang van het keuzedeel/de keuzedelen in de opleiding te 
groot is ten opzichte van het deel dat gebaseerd is op de kwalificatie, dan bestaat de 
kans dat dit ten koste gaat van het behalen van de kwalificatie en de toetreding als 
gediplomeerd beginnend beroepsbeoefenaar tot de arbeidsmarkt, en daarmee ten koste 
van het civiel effect van de opleiding.  
Te grote verschillen in omvang dragen tevens risico’s met zich mee op het vlak van de 
mogelijkheden voor deelnemers om keuzedelen te volgen, de transparantie van 
opleidingen en daarmee ook voor het civiel effect van opleidingen. Daarom is het 
belangrijk dat er een goede balans is tussen het deel van de beroepsopleiding dat 
gebaseerd is op de kwalificatie en het deel dat gebaseerd is op het keuzedeel of de 
keuzedelen van de opleiding en dat de instellingen daar op dezelfde manier mee omgaan. 
 W10455.NAV 
31 
 

In de herziene kwalificatiestructuur is geen sprake van een ‘vrij keuzedeel’. Wel kan de 
instelling met de deelnemer afspraken maken over het opnemen van extra keuzedelen in 
de opleiding bovenop de keuzedelen van de keuzedeelverplichting. 
Instellingen kunnen op diverse manieren de regionale component van het mbo versterken 
en de regionale aansluiting wil ik ook bevorderen. Dat kan een instelling bijvoorbeeld 
realiseren door het voordragen van op de regio afgestemde keuzedelen, de wijze van 
vormgeving van het beroepspraktijkvormende deel van de opleiding (zowel wat betreft de 
kwalificatie als de keuzedelen), de wijze van betrokkenheid van bedrijven en van 
instellingen voor vervolgonderwijs bij de inrichting, uitvoering en evaluatie van de 
opleiding en de afspraken die daarover onderling worden gemaakt. 
 
Deze leden vragen waarom de regering kiest voor het volledig vullen van de vrije ruimte 
van instellingen met landelijk vastgestelde keuzedelen, aangezien er goede voorbeelden 
zijn van instellingen die de vrije ruimte goed benutten. De genoemde leden wijzen op de 
suggestie van de Raad van State om instellingen de ruimte te bieden gemotiveerd af te 
wijken van het wettelijke stramien.  
Voor een reactie verwijs ik naar de antwoorden op een vraag van de leden van de SGP-
fractie over de vrije ruimte in paragraaf 2 en een vraag van de leden van de CDA-fractie 
over de toegevoegde waarde van het wetsvoorstel in paragraaf 1.3. 
 
Deze leden informeren voorts naar de noodzaak om de Toetsingskamer de zelf 
vormgegeven keuzedelen van instellingen te laten toetsen. Waarom kiest de regering 
voor deze inmenging in de vrijheid van instellingen om de onderwijsinhoud vorm te 
geven, zo vragen zij.  
Keuzedelen krijgen een formele positie in het mbo, zodat de toegevoegde waarde die zij 
bieden op de arbeidsmarkt of in het vervolgonderwijs ook formeel kan worden 
vastgesteld. Keuzedelen maken verplicht onderdeel uit van opleidingen en wanneer ze 
worden behaald, komen ze op het mbo-diploma te staan. Daarom is het belangrijk dat 
alle keuzedelen, ook wanneer ze door een onderwijsinstelling ontwikkeld zijn, aan 
dezelfde kwaliteitseisen voldoen en landelijk getoetst wordt of een keuzedeel daaraan 
voldoet.  
De vormgeving van het onderwijs op basis van een keuzedeel is uiteraard de 
verantwoordelijkheid van de instelling. 
 
 
3. Procedure totstandkoming kwalificatiedossiers en keuzedelen 
 
De leden van de VVD-fractie vragen of de regering kan aangeven hoe de keuzedelen zich 
2
verhouden tot de deelnemers die kiezen voor een bbl -traject. Welke gevolgen heeft de 
invoering van de keuzedelen voor leerwerkbedrijven en bestaat er flexibiliteit om 
keuzedelen zo in te richting dat er rekening gehouden kan worden met seizoensarbeid of 
werktijden, zo vragen zij.  
De verplichte invoering van keuzedelen geldt voor alle opleidingen, ongeacht leerweg. Die 
verplichting geldt dus ook voor opleidingen in de beroepsbegeleidende leerweg (bbl).  
                                           
2
 bbl: beroepsbegeleidende leerweg 
 W10455.NAV 
33 
 

Elke instelling bepaalt zelf hoe zij zich met keuzedelen wil profileren en welke en hoeveel 
keuzedelen ze aanbiedt bij de aangeboden opleidingen, met inachtneming van de formele 
kaders. De verwachting is dat kleine instellingen een kleiner aantal keuzedelen aanbieden 
dan grote instellingen en/of samenwerking met andere instellingen zullen organiseren om 
tot een breder aanbod van keuzedelen te komen. Een dergelijke samenwerking juich ik 
toe. 
 
De leden van de PvdA-fractie vragen of de regering nader kan verhelderen hoe zij 
3
voorkomt dat de registratieprocedure van eenmaal bestaande keuzedelen bij DUO in het 
4
Crebo star wordt door teveel bureaucratie.  
Keuzedelen worden evenals kwalificaties en kwalificatiedossiers, na vaststelling door de 
minister, geregistreerd door DUO in het Centraal register beroepsonderwijs (Crebo), met 
elk een unieke identificatiecode. Het wetsvoorstel legt de grondslag hiervoor in de 
wijziging van artikel 6.4.1. De registratie door DUO veroorzaakt geen administratieve 
lasten voor instellingen. De instellingen hebben verzocht om deze unieke 
identificatiecode, omdat deze de administratieve afhandeling van keuzedelen 
vergemakkelijkt. 
Instellingen moeten de identificatiecode van een keuzedeel hanteren voor de 
gegevenslevering betreffende keuzedelen aan DUO ten behoeve van de registratie in 
BRON en het Diplomaregister. 
 
Hoe snel kan men keuzedelen actualiseren op grond van wijzigingen op de arbeidsmarkt 
en in de techniek, zo vragen zij. 
Het proces van indiening tot vaststelling van een keuzedeel is flexibel en laagdrempelig 
ingericht. Tijdens het ontwikkelproces kan al afstemming plaatsvinden met  kenniscentra 
(straks SBB). Deze afstemming zorgt ervoor dat direct feedback kan worden gegeven op 
een initiatief. Deze feedback  maakt het ontwikkelproces effectiever en efficiënter: er kan 
worden aangegeven dat gelijksoortige ontwikkelingen reeds zijn gestart, dubbelingen (en 
daarmee onnodig werk) kunnen worden voorkomen en het toetsingsproces kan adequaat 
worden voorbereid. Het toetsingsproces (van start tot vaststelling door de minister) duurt 
maximaal drie maanden. Vaststelling van keuzedelen (bij ministeriële regeling) kanvier 
keer per jaar plaatsvinden: op 1 januari, 1 april, 1 juli en 1 oktober. 
Dankzij keuzedelen kan het mbo snel aansluiten op ontwikkelingen en zijn innovaties snel 
op te nemen in het beroepsonderwijs. Als zo'n ontwikkeling zich bestendigt, dan kan het 
opgenomen worden als vast onderdeel van een kwalificatie. 
 
De leden van de D66-fractie constateren dat de regering van mening is dat ‘alle 
betrokkenen’, te weten mbo-instellingen, hbo-instellingen, bedrijven in de regio en 
brancheorganisaties, suggesties kunnen aandragen voor keuzedelen. De genoemde leden 
vragen een nadere toelichting van de regering op welke wijze dit in het wetsvoorstel, of 
in lagere regelgeving hieruit voortvloeiende, officieel wordt vastgelegd, teneinde te 
bewerkstelligen dat de suggesties van ‘alle betrokkenen’ ook daadwerkelijk kunnen 
worden omgezet in keuzedelen.  
                                           
3
 DUO: Dienst Uitvoering Onderwijs 
4
 Crebo: Centraal Register Beroepsopleidingen 
 W10455.NAV 
35 
 

ondernemingsraad met elkaar bijeen binnen twee weken nadat één van de partijen 
daarom onder opgaven van redenen heeft verzocht (artikel 23 van deze wet). Daarnaast 
bevat het professioneel statuut mbo een bijzondere adviesbevoegdheid voor de 
ondernemingsraad inzake het aanbod van opleidingen van de instelling. Hoewel invulling 
van deze adviesbevoegdheid een zaak is van werkgever en werknemer, gaat 
ondergetekende er van uit dat het aanbod van keuzedelen tot onderdeel maakt van deze 
bevoegdheid. Door inwerkingtreding van dit wetsvoorstel gaan keuzedelen immers 
onderdeel  vormen van de beroepsopleiding. 
 
De leden van de SGP-fractie lezen dat alle betrokken suggesties kunnen aanleveren ten 
aanzien van keuzedelen. Zij ontvangen graag een concreter toelichting op dit proces. In 
hoeverre kunnen instellingen bijvoorbeeld zelf een opzet voor een keuzedeel voordragen 
en in hoeverre is de Toetsingskamer dan gehouden hier een oordeel over te geven, zo 
vragen zij. 
In de bovenstaande antwoorden op de vragen van de leden van de fractie van D66 in 
deze paragraaf is aangegeven dat alle betrokkenen - waaronder deelnemers, mbo- en 
hbo-instellingen, docenten en scholen voor voorgezet onderwijs – voorstellen kunnen 
aandragen voor keuzedelen. 
Instellingen kunnen niet alleen een suggestie doen voor een te ontwikkelen nieuw 
keuzedeel, maar desgewenst ook op eigen initiatief een geheel ontwikkeld nieuw 
keuzedeel aandragen bij kenniscentra (straks SBB). 
Tijdens het ontwikkelproces kan al afstemming plaatsvinden met SBB. Deze afstemming 
zorgt ervoor dat direct feedback kan worden gegeven op een initiatief. Deze feedback 
maakt het ontwikkelproces effectiever en sneller; er kan worden aangegeven dat 
gelijksoortige ontwikkelingen reeds zijn gestart, dubbelingen (en daarmee onnodig werk) 
kunnen worden voorkomen en het toetsingsproces adequaat kan worden voorbereid. Om 
ook het administratieve proces te stroomlijnen is voor alle betrokkenen is op de website 
www.kwalificatiesmbo.nl een meldformulier met bijbehorende handleiding beschikbaar. 
Door deze werkwijze wordt geborgd dat keuzedelen voldoen aan de kwaliteitscriteria die 
zijn opgenomen in het Toetsingskader.. 
De Toetsingskamer is gehouden de aangedragen keuzedelen (inclusief de koppeling van 
keuzedelen aan kwalificaties) op deze kwaliteitscriteria te toetsen. 
 
Het gehele proces van totstandkoming van keuzedelen en kwalificatiedossiers ziet er als 
volgt uit. 
 
Ontwikkeling van kwalificatiedossiers en keuzedelen  
Kwalificatiedossiers (met kwalificaties) en keuzedelen worden ontwikkeld door de 
kenniscentra (naar verwachting per 1 augustus 2015  SBB, indien deze wordt 
aangewezen als Samenwerkingsorganisatie beroepsonderwijs bedrijfsleven na 
inwerkingtreding van de wet van 16 april 2015 tot wijziging van onder meer de Wet 
educatie en beroepsonderwijs inzake overgang van de wettelijke taken van kenniscentra 
beroepsonderwijs bedrijfsleven naar de Samenwerkingsorganisatie beroepsonderwijs 
bedrijfsleven). Binnen kenniscentra opereren paritaire commissies die bestaan uit 
vertegenwoordigers van enerzijds het bedrijfsleven in een bepaalde sector of branche en 
anderzijds van de onderwijsinstellingen (straks is binnen SBB sprake van sectorkamers). 
 W10455.NAV 
37 
 

van de Toetsingskamer om een kwalificatiedossier of keuzedeel al dan niet aan te bieden 
aan de Minister ter formele vaststelling.  
 
De Minister van OCW - en de Minister van EZ voor beroepsonderwijs op het gebied van 
landbouw, natuurlijke omgeving en voedsel - stelt de kwalificatiedossiers en de 
keuzedelen bij ministeriële regeling vast. Een kwalificatiedossier wordt vastgesteld 
inclusief de daarin opgenomen kwalificaties, de kwalificatie-eisen en de koppeling aan een 
opleidingsdomein. De keuzedelen worden vastgesteld inclusief de daarbij aangegeven 
keuzedeel-eisen en de koppeling aan de vastgestelde kwalificatie(s).  
Om beter in te spelen op de ontwikkelingen en behoeften van de (regionale) 
arbeidsmarkt of van het vervolgonderwijs, kunnen keuzedelen meerdere keren per jaar 
worden ingediend, getoetst en vastgesteld. De toets- en vaststellingsprocedure van 
nieuwe keuzedelen duurt maximaal 3 maanden.  
 
Na vaststelling door de minister maakt het kwalificatiedossier (met de daarin beschreven 
kwalificaties), of het keuzedeel (inclusief de daarin opgenomen koppeling aan 
kwalificaties), onderdeel uit van de kwalificatiestructuur en wordt het door DUO 
geregistreerd in het Centraal register beroepsopleidingen (Crebo). Vanaf de datum van 
inwerkingtreding kunnen instellingen vervolgens een nieuwe opleiding daarop baseren.  
 
 
4. Vormgeving van een nieuwe opleiding 
 
De leden van de D66-fractie vragen de regering toe te lichten waarom zij voornemens is 
onderwijsinstellingen een minimaal aantal uren en aantal keuzedelen per soort opleiding 
voor te schrijven. Wat is daarvan de beweegreden en meerwaarde, zo vragen deze leden. 
Waarom wordt dit niet aan onderwijsinstellingen zelf overgelaten? 
Voorgeschreven wordt niet het aantal keuzedelen, maar het aantal uren van het totaal 
van de keuzedelen om te voldoen aan de minimaal vereiste omvang van de 
keuzedeelverplichting van de soort beroepsopleiding. In het antwoord dat in paragraaf 
2.1. is gegeven op een vraag van de leden van de D66-fractie over artikel 7.2.7, derde en 
vierde lid, zijn de beweegredenen aangegeven waarom dat wordt voorgeschreven en niet 
wordt overgelaten aan onderwijsinstellingen en is ook de meerwaarde aangegeven.  
De omvang van de keuzedeelverplichting betreft niet een voorschrift voor de 
onderwijstijd die instellingen aan keuzedelen moeten besteden. Naast de in te voeren 
keuzedeelverplichting is sprake van de reeds bestaande minimum urennormen voor het 
onderwijsprogramma van de gehele beroepsopleiding (inclusief de keuzedelen 
betreffenden de keuzedeelverplichting en eventuele extra zaken, waaronder extra 
keuzedelen binnen de opleiding). 
 
Deze leden ontvangen graag een toelichting op het feit dat er ten aanzien van het aantal 
aan te bieden extra keuzedelen een onderscheid wordt gemaakt tussen bekostigde en 
niet-bekostigde instellingen. 
Bekostigde instellingen mogen alle keuzedelen als extra keuzedelen aanbieden. Voor een 
niet-bekostigde instelling geldt, dat zij slechts die keuzedelen als extra keuzedelen mag 
aanbieden voor zover deze behoren bij een opleiding waarvoor zij een diploma-erkenning 
 W10455.NAV 
39 
 

van de regering op de vormende functie van mbo-opleidingen. Keuzedelen zijn niet per 
definitie gericht op de arbeidsmarkt. Er kan ook sprake zijn van doorstroomgerichte 
keuzedelen ten behoeve van het vervolgonderwijs, zoals bijvoorbeeld algemeen 
vormende verdiepende vakken. Tevens verwijs ik naar het antwoord op de vraag van de 
leden van de SGP-fractie over algemeen vormende vakken in paragraaf 2. 
De rijksbekostiging is niet één op één gekoppeld aan de wettelijke onderwijstijd (dat zijn 
immers slechts minimumnormen), maar is bestemd voor het ordentelijk verzorgen van 
beroepsopleidingen, met alles wat daar naar het oordeel van de instelling voor nodig is. 
Daarbij is veel mogelijk. Zie ook artikel 7.2.7, vijfde lid, van de WEB, waarin onder meer 
is aangegeven dat het onderwijsprogramma alle onderwijsactiviteiten omvat, gericht op 
het bereiken van de onderwijs- en vormingsdoelen van de opleiding. 
 
Deze leden vragen waarom de regering kiest voor het uniformeren van opleidingen in het 
mbo, terwijl het beroepsonderwijs zich ook zou moeten profileren en divers zou moeten 
zijn. Leidt voorliggend wetsvoorstel niet juist tot een minder divers aanbod, minder 
profilering en meer uniformering, zo vragen zij.  
De regering kiest niet voor uniformeren, maar voor profileren. Zie het antwoord op de 
vraag van de leden van de SGP-fractie over profilering in paragraaf 2. Door invoering van 
keuzedelen bovenop kwalificaties zal het aanbod van opleidingen in het mbo gevarieerder 
worden in plaats van uniformer. Er valt immers wat te kiezen, zowel door de instelling als 
de deelnemer. Per kwalificatie zal namelijk sprake zijn van een meer of minder breed 
scala aan gekoppelde keuzedelen en instellingen kunnen zich profileren met het aanbod 
van keuzedelen en kwalificaties. 
Een vergelijking van de beschikbare set keuzedelen met de bestaande invullingen van de 
vrije ruimte is niet mogelijk. Enerzijds is er nog volop sprake van ontwikkeling van 
keuzedelen en anderzijds is het bestaande aanbod van invullingen van de vrije ruimte 
niet transparant.  
 
De leden van de SGP-fractie vragen waarom de regering instellingen in het mbo minder 
ruimte voor invulling van de eigen beleidsruimte wil bieden dan scholen in het voortgezet 
onderwijs. Deze leden vragen een toelichting op de opmerking in het nader rapport dat 
de eigen beleidsruimte ten aanzien van de onderwijsinhoud in het mbo zou verschillen 
van het funderend onderwijs en dat het voorstel recht doet aan het specifieke karakter 
van het mbo. Zij vragen welk specifiek karakter en welk wezenlijk onderscheid ten 
aanzien van dit punt bedoeld is.  
Mbo instellingen hebben in vergelijking met scholen voor voortgezet onderwijs niet 
minder beleidsruimte voor het inrichten van opleidingsprogramma’s. De mogelijkheden 
voor invulling van de eigen beleidsruimte betreffende de onderwijsinhoud doen recht aan 
de specifieke context van het mbo en verschillen van de mogelijkheden van scholen voor 
voortgezet onderwijs.  
 In het voortgezet onderwijs (wetsvoorstel invoering profielen in het 
voorbereidend beroepsonderwijs en het middelbaar algemeen voortgezet 
onderwijs, Kamerstukken II 2014/15, 34 1840) is gekozen voor een regeling 
waarbij de scholen expliciet de ruimte hebben om in het vrije deel van elk profiel 
naast de beroepsgerichte keuzevakken door de school zelf vast te stellen vakken 
en programmaonderdelen op te nemen.  
 W10455.NAV 
41 
 

bijvoorbeeld de indeling in groepen, de didactische aanpak, de pedagogische benadering, 
de begeleiding, het lesmateriaal, de lesuren, de inrichting van de beroepspraktijkvorming, 
het huiswerk.  
Instellingen behouden ook mogelijkheden om extra zaken aan te bieden wat betreft de 
inhoud van opleidingsprogramma’s. 
 
 
5. Afronding beroepsopleiding 
 
5.1. Examinering en diplomering 
 
De leden van de VVD-fractie zijn nog niet overtuigd door de argumentatie van de 
regering dat voor het behalen van het diploma het keuzedeel niet met een voldoende 
hoeft te worden afgesloten. De vrijblijvendheid van de “vrije ruimte” was nu juist de 
reden om de keuzedelen in te voeren. Dit valt, volgens de leden, echter niet te rijmen 
met het voorstel om de keuzedelen niet mee te laten tellen bij de beslissing of een 
student zijn mbo-diploma haalt. Graag ontvangen zij een reactie van de regering.  
In het bovenstaande antwoord in paragraaf 1.1. op een vraag van de leden van de D66-
fractie over het behalen van een onvoldoende voor een keuzedeel zijn de redenen 
aangegeven waarom het behalen van een keuzedeel niet meetelt voor het diploma, maar 
wel de beschikbaarheid van het examenresultaat van een keuzedeel. Samengevat zijn de 
redenen:  
Het is niet wenselijk is dat een bekwame beginnend beroepsbeoefenaar (bijvoorbeeld een 
aankomend timmerman) zou zakken en geen diploma zou krijgen, omdat hij een 
keuzedeel (bijvoorbeeld het keuzedeel Duits) niet heeft gehaald. Want zonder diploma 
wordt de toegang tot geschoolde beroepen op mbo-niveau op de arbeidsmarkt moeilijk 
tot onmogelijk en dat geldt ook voor de doorstroom naar een vervolgopleiding op een 
hoger mbo- of hbo-niveau. De genoemde bepaling voorkomt toename van het aantal 
voortijdige uitvallers en voortijdig schoolverlaters.  
En in het daarvoor opgenomen antwoord op een vraag van de leden van de PvdA-fractie 
is aangegeven welke stimulansen en beheersmaatregelen worden getroffen om het risico 
op te weinig inspanning van instellingen en deelnemers voor keuzedelen te voorkomen. 
Onder andere de maatregelen dat de beschikbaarheid van het examenresultaat voor een 
keuzedeel wel een voorwaarde is voor het behalen van diploma en dat op het diploma 
behaalde keuzedelen moeten worden vermeld en op de resultatenlijst bij het diploma de 
examenresultaten van alle keuzedelen van de opleiding (ook als een keuzedeel wel 
gevolgd maar niet behaald is, waarmee ook onvoldoende resultaten zichtbaar worden). 
 
De invoering van keuzedelen in beroepsopleidingen betekent een hele opgave voor 
instellingen en deelnemers. Daarmee gaat de lat omhoog en wordt een opleiding 
zwaarder. Ik sluit overigens niet uit dat te zijner tijd op basis van de inzichten over het 
feitelijke functioneren van keuzedelen een volgende stap gezet kan worden in de 
ontwikkeling van het mbo door op termijn ook het behalen van keuzedelen 
voorwaardelijk te maken aan het behalen van een mbo-diploma. 
 
 W10455.NAV 
43 
 

een keuzedeel mee te laten tellen voor het diploma. Keuzedelen zijn bedoeld om de 
beroepsuitoefening of de doorstroom naar vervolgonderwijs te verbeteren en de 
uitwerking van de invoering van keuzedelen moet niet zodanig zijn dat die de 
beroepsuitoefening of de doorstroom in de weg staat. 
 
 
6. Administratieve lasten 
 
De leden van de D66-fractie zijn benieuwd of er ook is onderzocht of de invoering van 
keuzedelen in het beroepsonderwijs eventueel leidt tot extra werkdruk voor de Inspectie 
van het Onderwijs. Zo niet, is de regering alsnog bereid te inventariseren dan wel een 
schatting te geven van de extra werkdruk voor de Inspectie van het Onderwijs als gevolg 
van de invoering van keuzedelen, zo vragen deze leden.  
Toezicht op keuzedelen wordt ingepast in het reguliere onderzoek naar de staat van de 
instelling en is daarmee voor de inspectie uitvoerbaar. 
 
 
7. Draagvlak en gevoerd overleg met de mbo-sector 
 
De leden van de PvdA-fractie merken op dat inzake het draagvlak melding wordt gemaakt 
van overleg met het ministerie van Economische Zaken, DUO, Inspectie van het 
6 7
Onderwijs, MBO-Raad, NRTO , SBB en saMBO-ICT . De leden vragen om een toelichting 
8
waarom in dit rijtje de organisatie van mbo’ers JOB ontbreekt. Wat kan de regering 
melden over het draagvlak onder de deelnemers, zo vragen de leden. 
Het ontbreken van de Jongeren Organisatie Beroepsonderwijs (JOB) in genoemde rij van 
organisaties is een omissie. Over de herziening van de kwalificatiestructuur in het 
algemeen en de impact van deze herziening op de studenten vindt regelmatig overleg 
plaats met JOB. Gemeld kan worden dat JOB positief is over de mogelijkheden die de 
herziene kwalificatiestructuur biedt voor de studenten. Het feit dat de student nu op basis 
van eigen belangstelling en motivatie een keuze kan maken uit de keuzedelen bij een 
opleiding is een belangrijke stap vooruit. Daarbij is onderkend dat de mogelijkheid van 
het volgen van extra keuzedelen wellicht een interessante invulling is van de 
voorgenomen excellentieprogramma’s. 
 
De leden van de D66-fractie constateren dat met een groot aantal partijen is gesproken 
over het voorliggende wetsvoorstel, de herziening van de kwalificatiestructuur en de 
introductie van de keuzedelen. De genoemde leden zijn benieuwd of er ook is gevraagd 
naar de mening van docenten en studenten, bijvoorbeeld via de medezeggenschapsraden 
(ondernemingsraden en deelnemersraden).  
Door de regisseur herziening kwalificatiestructuur wordt aan iedere instelling een 
zogenoemd ‘werkatelier’ aangeboden. Gedurende 2 dagen worden vertegenwoordigers 
van de instelling gedetailleerd op de hoogte gebracht van alle wetenswaardigheden van 
de herziene kwalificatiestructuur. Tevens wordt de impact van de herziening op de 
                                           
6
 NRTO: Nederlandse Raad voor Training en Opleiding 
7
 saMBO-ICT: een zelfstandige organisatie van en voor alle MBO-instellingen 
8
 JOB: Jongeren Organisatie Beroepsonderwijs 
 W10455.NAV 
45 
 

Deze leden vragen waarom ongelijksoortige grondslagen ten aanzien van keuzedelen en 
kwalificatiedossiers nodig zijn en waarom de nadere voorschriften voor keuzedelen op een 
lager niveau kunnen worden vastgesteld dan die voor kwalificatiedossiers.  
Het is niet nodig om bij AMvB inhoudelijke eisen vast te stellen voor keuzedelen.  
 
Wel kan het nodig zijn om nadere eisen te stellen aan het aanbod of de omvang van 
keuzedelen (voorgesteld artikel 7.2.9, negende lid, WEB). Deze eisen kunnen op een 
lager niveau worden vastgesteld dan de voorschriften voor de inhoud van 
kwalificatiedossiers, omdat het een uitwerking op een beperkt gebied betreft. 
 
 
De Minister van Onderwijs, 
Cultuur en Wetenschap, 
 
 
 
 
 
dr. Jet Bussemaker  
 W10455.NAV 
47 
 

