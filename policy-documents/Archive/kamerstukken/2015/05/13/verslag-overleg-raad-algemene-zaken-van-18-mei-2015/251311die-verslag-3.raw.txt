VERSLAG VAN EEN SCHRIFTELIJK OVERLEG
Vastgesteld …..
Binnen de vaste commissie voor Buitenlandse Zaken bestond bij … fracties de behoefte de
minister van Buitenlandse Zaken enkele vragen en opmerkingen voor te leggen inzake de
geannoteerde agenda van de Raad Buitenlandse Zaken van 18 mei 2015 (2015Z08543).
Tevens zijn voor dit Schriftelijke Overleg geagendeerd: het verslag van de Raad Buitenlandse
Zaken van 20 april 2015 (21501-02-1496); de brief van de minister van Buitenlandse Zaken
d.d. 17 april 2015 over de stand van zaken met betrekking tot de onderhandelingen over het
commissievoorstel inzake consulaire bescherming niet-vertegenwoordigde burgers in derde
landen en de brief van de minister van Buitenlandse Zaken d.d. 17 april 2015 inzake de
kabinetsappreciatie van het EU Nabuurschapsbeleid (22112-1961).
De minister heeft op de vragen en opmerkingen geantwoord bij brief van ... De vragen en
opmerkingen van de fracties en de antwoorden van de minister zijn hieronder afgedrukt.
De voorzitter van de commissie,
Eijsink
De adjunct-griffier van de commissie,
Wiskerke
Algemeen
De leden van de VVD-fractie hebben met belangstelling kennis genomen van de toegezonden
stukken betreffende de Raad Buitenlandse Zaken van 20 april en 18 mei en de
Kabinetsappreciatie EU Nabuurschapsbeleid. De leden van de VVD-fractie hebben hierover
nog enkele vragen en opmerkingen.
De leden van de PvdA-fractie danken de minister voor de geannoteerde agenda en
kabinetsappreciatie van het EU Nabuurschapsbeleid. Zij hebben enkele opmerkingen en
vragen.
De leden van de SP-fractie hebben kennis genomen van de geannoteerde agenda van de Raad
Buitenlandse Zaken van 18 mei 2015. Zij hebben daarover enkele vragen en opmerkingen.
De leden van de fractie van D66 hebben met belangstelling kennis genomen van de
geannoteerde agenda voor de Raad Buitenlandse Zaken van 18 mei 2015. Zij hebben enkele
vragen en opmerkingen.
EU strategic review
De leden van de fractie van D66 lezen dat het kabinet wil aandringen op een geïntegreerde
samenwerking op verschillende beleidsterreinen, en dat de samenwerking tussen de Europese
Commissie en de EU Dienst voor Extern Optreden (EDEO) moet worden versterkt. Wat zijn
hierbij de kritieke punten? Welke praktische en institutionele barrières ten aanzien van het
1

Reactie van het kabinet:
Naar verwachting zal de Hoge Vertegenwoordiger, indien de Europese Raad van juni
a.s. de opdracht verleent om een strategie op te stellen, beginnen met een
consultatieperiode. Tijdens dit proces zal zij met verschillende spelers, waaronder het
brede maatschappelijk middenveld, NGO’s, denktanks, academici, parlementen, het
gesprek aan willen gaan over deze nieuwe strategie. Nederland zou de HV daarin graag
ondersteunen op basis van de behoeften die zij formuleert. Daarbij kan gedacht worden
aan het geven van impulsen op voor de strategie belangrijke communautaire terreinen,
waar Nederland het voorzitterschap op vervult, of door het organiseren van
bijvoorbeeld publieksbijeenkomsten.
Midden-Oosten Vredesproces (MOVP)
Aangaande het Israëlisch-Palestijnse conflict staat in de geannoteerde agenda dat Nederland
en andere EU-lidstaten Hoge Vertegenwoordiger Mogherini hebben gevraagd haar visie op
een grotere EU-rol vorm te geven, voortbouwend op de kaders die de Raad in diverse
Raadsconclusies heeft vastgelegd. De leden van de SP-fractie vragen de minister naar de
stand van zaken van deze visie. Wanneer is de verwachting dat die wordt gepresenteerd? Wat
is de inzet van Nederland in deze discussie?
Net als HV Mogherini vinden de leden van de PvdA-fractie dat de EU een meer proactieve rol
moet spelen bij het weer op gang brengen van het vredesproces. Zij vragen wanneer de
nieuwe EU-strategie betreffende het MOVP, die HV Mogherini momenteel opstelt, naar
verwachting in de Raad gepresenteerd en besproken zal worden.
Reactie van het kabinet:
De bespreking tijdens de Raad Buitenlandse Zaken op 18 mei a.s. zal zich toespitsen op
recente ontwikkelingen zoals de nieuwe Israëlische regering en de toestand in Gaza.
Naar verwachting zal het MOVP vóór de zomer opnieuw geagendeerd worden in de
Raad Buitenlandse Zaken waarbij verder zal worden gesproken over de EU-inzet.
Zoals bekend is het kabinet van mening dat de EU een grotere rol zou moeten spelen (zie
Kamerbrief van 5 december 2014, kenmerk 2014.56152). Mede op aandringen van
Nederland heeft HV Mogherini in april een Speciale Vertegenwoordiger voor het MOVP
benoemd. Het kabinet verwelkomt deze stap en kijkt uit naar een proactieve rol van
EUSV Gentilini, waarbij hij nu eerst ruimte moet krijgen om, in samenwerking met de
HV, een grotere EU-inzet vorm te geven, voortbouwend op de kaders die de Raad in
diverse Raadsconclusies heeft vastgelegd. De HV en EUSV zijn voornemens om na de
beëdiging van het Israëlische kabinet op korte termijn naar de regio te reizen.
Eensgezind EU-optreden is van belang om Europese - en daarmee Nederlandse - invloed
te maximaliseren om uit de huidige impasse te komen. In de EU-inzet dienen het behoud
van de twee-statenoplossing en toewerken naar gunstig klimaat voor
vredesonderhandelingen centraal te staan. Bij een effectief en strategisch EU-optreden
dienen de zorgen en belangen van zowel Israël als de Palestijnen zorgvuldig in acht te
worden genomen.
Het kabinet is van mening dat EU zou moeten inzetten op een aantal parallelle sporen.
In de eerste plaats zou de EU een voortrekkersrol moeten spelen in de opzet van een
3

Reactie van het kabinet:
De Israëlische parlementsverkiezingen op 17 maart 2015 werden gewonnen door de
Likoed-partij onder leiding van premier Netanyahu. Netanyahu heeft op 6 mei jl.
overeenstemming bereikt over een nieuwe regering met deelname van Likoed, Shas,
United Torah Judaism, Kulanu en Jewish Home. Deze partijen hebben samen de kleinst
mogelijke meerderheid van 61 zetels van de in totaal 120 zetels in de Knesset.
Het kabinet verwacht van de nieuwe Israëlische regering dat zij de twee-statenoplossing
onderschrijft en daar actief naar zal streven in woord en daad. Dat wil zeggen concrete
stappen die het vertrouwen tussen partijen doen vergroten en een terugkeer naar de
onderhandelingstafel mogelijk maken. Het nastreven van standpunten van de partij
Jewish Home met betrekking tot het nederzettingenbeleid zou daar haaks op staan. Het
kabinet zal de nieuwe Israëlische regering beoordelen op zijn daden.
Het kabinet is van mening dat het inbouwen van conditionaliteit niet verstandig is.
Dankzij de goede toegang die Nederland tot beide partijen heeft als gevolg van de
investering in de bilaterale relaties, is Nederland op vele terreinen een partner waar
serieus naar wordt geluisterd. Dat heeft het kabinet in staat gesteld een kritische
beleidsdialoog te voeren ten aanzien van het Midden-Oosten Vredesproces. Op die wijze
probeert Nederland, ook nu er geen sprake is van voortgang in het vredesproces, een
bijdrage te leveren aan het scheppen van een klimaat waarin een hervatting van
onderhandelingen mogelijk is.
Zie voor wat betreft de EU-rol het antwoord op voorgaande vraag.
De leden van de PvdA-fractie zijn bezorgd over de toetreding van mevrouw Ayalet Shaked tot
het kabinet als minister van Justitie. Zo citeerde zij een uitspraak van een adviseur van
Netanyahu waarin staat dat het conflict een ‘oorlog is tussen twee volken’, dat het Palestijnse
volk de vijand is en Palestijnse kinderen ‘kleine slangen’ zijn. Verder zette ze zich als
parlementariër in voor het beperken van de macht van het Hooggerechtshof. De leden van de
PvdA-fractie vragen de minister of hij de zorgen over het aantreden van mevrouw Shaked
deelt en welke invloed haar positie kan hebben op zowel de perspectieven voor
vredesbesprekingen, waar haar ambtsvoorganger als hoofdonderhandelaar optrad, en voor
specifieke justitiedossiers, zoals de zorgelijke behandeling van Palestijnse minderjarigen in
Israëlische detentie.
Klopt het dat de nieuwe staatssecretaris voor Defensie Eli Ben-Dahan de Palestijnen “dieren”
heeft genoemd? Welk signaal gaat volgens het kabinet uit van zijn benoeming?
Reactie van het kabinet:
Het kabinet kan niet vooruitlopen op benoemingen, zolang de nieuwe Israëlische
regering niet is ingezworen. Overigens keurt het kabinet omstreden uitspraken die
Ayelet Shaked en Eli Ben Dahan in het verleden hebben gedaan over Palestijnen af.
Heeft de Hoge Vertegenwoordiger haar visie op een grotere EU-rol in het MOVP al vorm
gegeven? Wanneer wordt dit verwacht? Welke toegevoegde waarde zal de EU Speciaal
Vertegenwoordiger Gentilini hebben in het vredesproces en hoe zullen de taken verdeeld zijn
tussen de HV en de EU Speciaal Vertegenwoordiger? Welke verdere acties is de EU van plan
te ondernemen? Op welke manier bevorderen Nederland en de EU een versnelling van de
(trage) wederopbouw in Gaza?
5

een akkoord zal worden bereikt en welke rol speelt Nederland precies bij het faciliteren
daarvan?
Reactie van het kabinet:
Het grootste knelpunt is de legitimiteit die de verschillende partijen elkaar toekennen en
de vraag welke rol zij bij in een toekomstige eenheidsregering zullen krijgen toebedeeld.
De verschillende inzichten die hierover bestaan maken het ingewikkeld om alle partijen
aan tafel te houden. Op basis van contact met VN Speciaal Gezant Leon is bekend dat er
hard gewerkt wordt aan het bereiken van een akkoord. EU Hoge Vertegenwoordiger
Mogherini heeft de partijen op 30 april tijdens een bezoek aan Tunis opgeroepen
akkoord te gaan met de hun gepresenteerde ontwerpverklaring. De kans dat dit op korte
termijn gaat gebeuren lijkt evenwel niet groot. Nederland waakt er binnen de EU voor
dat onze gezamenlijke inspanningen ondersteunend zijn aan het VN-geleide
vredesproces. Daarnaast steunt Nederland verschillende initiatieven gericht op
capaciteitsopbouw voor lokaal bestuur in Libië en op het versterken van
vrouwenrechten.
Ten slotte vragen de leden van de VVD-fractie zich – naar aanleiding van het laatste AIV-
rapport ‘Instabiliteit rondom Europa: confrontatie met de nieuwe werkelijkheid’ – af of de
verantwoordelijkheid voor de stabilisatie niet meer aan omliggende landen gegeven moet
worden, met een toezichthoudende rol voor de EU. Hoe denkt de minister hierover?
Reactie van het kabinet:
Landen in de regio hebben een belangrijke rol bij het creëren van randvoorwaarden om
het vredesproces in Libië te laten slagen. Vanwege de banden met de verschillende
partijen kunnen zij erop aandringen dat deze gecommitteerd blijven aan de politieke
dialoog. In contacten met deze landen benadrukt het kabinet het belang van het nemen
van die verantwoordelijkheid. De door de VN geleide besprekingen tussen de
verschillende partijen vinden overigens (afhankelijk van het onderwerp) plaats in
Marokko, Egypte, Algerije en Tunesië. Indien een politiek akkoord bereikt wordt, is het
nodig dat de EU een eenheidsregering steunt in haar vervolgstappen. Desgevraagd zou
de EU ook bereid moeten zijn om bij te dragen aan een missie die een staakt-het-vuren
monitort en verifieert.
De leden van de VVD-fractie hebben nog enkele specifieke vragen over de aanpak van
vluchtelingenstromen. Deze komen aan de orde in de paragraaf over Nabuurschapsbeleid.
De leden van de SP-fractie merken op dat over Libië in de brief van de minister staat dat het
van belang is dat VN Speciaal Gezant Léon maximaal gesteund wordt in zijn pogingen de
strijdende partijen in het land aan tafel te houden om te komen tot een politiek akkoord, een
staakt-het-vuren en een regering van nationale eenheid. De leden van de SP-fractie vragen de
minister een laatste update te geven van deze politieke dialoog. Zijn er vorderingen gemaakt?
Is de minister het met de leden van de SP-fractie eens dat het van groot belang is dat de EU
zich neutraal opstelt met betrekking tot de verschillende strijdende partijen in Libië en dat een
politiek akkoord een voorwaarde is voor het intensiveren van de betrekkingen met de regering
van het land?
Reactie van het kabinet:
Zie ook het antwoord op de vraag van de VVD met vergelijkbare strekking. Het kabinet
acht het van groot belang dat VN Speciaal Gezant Léon maximaal gesteund wordt in
7

Zo heeft het kabinet het Kustwachtvliegtuig reeds aangeboden en op basis van de
behoeftebepaling van Frontex wordt bezien welke extra concrete bijdragen mogelijk
zijn. Nederland zal bovendien de leiding nemen van het zogenaamde EU ‘Regional
Development and Protection Programme’ in de Hoorn van Afrika. Nederland ziet dat
als een kans om een geïntegreerde benadering van de migratieproblematiek te realiseren
en beoogt een breed partnerschap op migratieterrein, waar zowel de EU, de landen in
Hoorn van Afrika als migranten en vluchtelingen in de regio voordeel van hebben
(“triple win”). Hierbij kan onder meer gedacht worden aan aanpak van grondoorzaken
van illegale migratie, informatiecampagnes, verminderen van de spanningen tussen
gastgemeenschappen en vluchtelingen en gezamenlijke aanpak van mensensmokkel en -
handel. Hiertoe is betere coördinatie en meer coherentie van de vele EU betrekkingen
met de Hoorn van Afrika van belang.
Het kabinet zet in op een eerlijker en rechtvaardiger verdeling van
verantwoordelijkheden met betrekking tot de migratieproblematiek. Een betere
verdeling van de migrantenstroom is daar onderdeel van en kan in algemene zin daarom
rekenen op de steun van het kabinet. Op dit moment is nog niet duidelijk hoe de
Europese Commissie de verschillende voorstellen in dit kader concreet zal uitwerken.
Deze voorstellen richten zich op hervestiging van erkende vluchtelingen van buiten de
Unie, een tijdelijk noodmechanisme voor relocatie van migranten in gevallen waarin
lidstaten te maken krijgen met hoge toestroom van migranten, en een meer permanent
noodmechanisme voor verdeling van verantwoordelijkheid voor vluchtelingen en
asielzoekers tussen de lidstaten in gevallen van hoge instroom. Zodra de Europese
Commissie haar ideeën hierover heeft uitgewerkt tot concrete plannen, zal het kabinet
de Kamer informeren over zijn standpunt.
Strategische discussie Latijns-Amerika en de Cariben (LAC)
De leden van de VVD-fractie merken op dat de minister over de strategische discussie
Latijns-Amerika en de Cariben stelt dat in de ogen van de Raad het accent moet liggen op het
afronden en moderniseren van lopende onderhandelingen, voordat de EU inzet op het aangaan
van nieuwe overeenkomsten. Kan de minister uitweiden over hoe het met de afronding en
modernisering van deze lopende onderhandelingen gaat? Wat zijn de belangrijkste zaken
waarover op dit moment nog wordt onderhandeld en is op welke termijn verwacht de minister
resultaten op die terreinen?
Reactie van het kabinet:
De Europese Commissie onderhandelt op dit moment over de totstandkoming van een
nieuw associatieakkoord met vrijhandelscomponent (MERCOSUR); is begonnen aan de
onderhandelingen ten aanzien van de modernisering van een associatieakkoord
(Mexico); verkent de mogelijkheden voor de modernisering van een associatieakkoord
(Chili) en is in de implementatiefase van de akkoorden met Colombia, Peru en Ecuador
(Andean gemeenschap), Midden-Amerika en het Caribisch gebied (EPA Cariforum).
De onderhandelingen met MERCOSUR lopen al geruime tijd moeizaam. Sinds het
opnieuw lanceren van de onderhandelingen in 2010 zijn er 9 onderhandelingsrondes
geweest waarin veel vooruitgang is geboekt op het normatieve deel van het akkoord. De
laatste overlegronde dateert van oktober 2012. Beide partijen zouden nu een
markttoegangsaanbod moeten doen om het overleg inhoudelijk verder op weg te helpen.
9

De leden van de PvdA-fractie verwelkomen nogmaals de toenadering en normalisering van de
banden tussen de VS/EU enerzijds en Cuba anderzijds. Zij constateren dat de Cubaanse
minister van Buitenlandse Zaken recent Nederland bezocht heeft en minister Koenders
vervolgens in Cuba op bezoek is geweest. Zij vragen de minister wat er tijdens deze
gesprekken naar voren is gekomen en welke afspraken er zijn gemaakt.
Reactie van het kabinet:
Gesproken is over de recente ontwikkelingen in Cuba. Cuba heeft de eerste stappen
gezet op het pad van hervorming. Het gaat om een lastig maar belangrijk proces. Het is
van belang Cuba hierin te ondersteunen door hen te betrekken in plaats van te isoleren.
Dit biedt een kans om de economische en politieke veranderingen te helpen versnellen en
verdiepen. Een goede relatie en het voeren van een dialoog biedt ook de mogelijkheid om
gevoelige onderwerpen te bespreken, zoals mensenrechten. Tijdens de gesprekken is
tevens de wens uitgesproken de bilaterale betrekkingen verder te verdiepen.
Afgesproken is op een aantal gebieden nauwer samen te gaan werken, te denken aan
kennisuitwisseling over de verhoging van landbouwproductie, het aanbieden van
deskundigheid op het gebied van watermanagement en luchthavenveiligheid, en
informatieoverdracht op het gebied van preventieve gezondheidszorg.
Ook op economisch terrein liggen er kansen voor meer samenwerking tussen Cuba en
het Koninkrijk. Daarom is de inzet erop gericht begin 2016 een handelsmissie naar
Cuba te laten afreizen. In de gesprekken met de Cubaanse autoriteiten zijn de EU-Cuba
onderhandelingen ook aan de orde gekomen. Nederland heeft een belangrijke
voortrekkersrol gespeeld bij het op gang brengen van de onderhandelingen en blijft
inzetten op nauwere samenwerking tussen de EU en Cuba. De gesprekken met
vertegenwoordigers van het maatschappelijk middenveld, onder wie kardinaal Ortega,
schrijvers en economen bevestigden dat Cuba langzaam aan het veranderen is, maar dat
nog veel stappen gezet zullen moeten worden. Dezerzijds is benadrukt dat verbetering
van de mensenrechtensituatie in Cuba een cruciaal onderdeel van het
hervormingsproces dient te zijn.
De leden van de PvdA-fractie benadrukken wederom dat het belangrijk is om een onderscheid
te maken tussen economische hervormingen enerzijds en politieke hervormingen, of het
gebrek daaraan, anderzijds. Want hoewel er economisch inderdaad vooruitgang lijkt te zijn
moet er politiek gezien nog veel gebeuren bijvoorbeeld op het gebied van democratische
hervormingen, mensenrechten, en vrijheden. Daarom vragen zij de minister of de regering
nog steeds het standpunt heeft dat het Europees gemeenschappelijk standpunt leidend moet
zijn en dat een akkoord over meer samenwerking met Cuba dus afhangt van de verbeteringen
op het gebied van mensenrechten en politieke vrijheden. Voor de leden van de PvdA-fractie
blijft dit gelden als harde voorwaarde voor toenadering en een mogelijk toekomstig akkoord
tussen de EU en Cuba. Ook vragen zij de minister of hij dit Nederlandse en EU-standpunt
tijdens zijn gesprekken naar voren heeft gebracht.
Reactie van het kabinet:
Het Gemeenschappelijk Standpunt is van kracht sinds 1996. Het Gemeenschappelijk
Standpunt beoogt een vreedzame overgang naar een pluralistische democratie en het
eerbiedigen van mensenrechten door het voeren van een dialoog met de Cubaanse
autoriteiten en met het Cubaanse maatschappelijk middenveld. Het EU-mandaat van
februari 2014 voor de onderhandelingen met Cuba over een politiek akkoord bepaalt
dat het Gemeenschappelijk Standpunt van kracht blijft zolang de onderhandelingen
11

meermaals schuldig hebben gemaakt aan schending van zowel humanitair als internationaal
oorlogsrecht en dat “ook civiele installaties, burgers en kampen van ontheemden doelwit zijn
geweest van bombardementen en gevechten."
Reactie van het kabinet:
De recente luchtaanvallen zijn desastreus voor de bevolking. Niet alleen vallen er veel
slachtoffers, maar ook voelen velen zich genoodzaakt te vluchten en huis en haard
achter te laten. De humanitaire noden worden op deze manier almaar groter. Er is op
dit moment onvoldoende informatie beschikbaar om een afgewogen oordeel te geven of
de luchtaanvallen in overeenstemming met het toepasselijk humanitair oorlogsrecht zijn
uitgevoerd. De EU heeft in haar Raadsconclusies over Jemen van 20 april jl. wel
opgeroepen tot een onafhankelijk onderzoek naar alle vermeende schendingen van
mensenrechten en oorlogsrecht en dat alle maatregelen genomen moeten worden om
ervoor te zorgen dat het oorlogsrecht en mensenrechten worden gerespecteerd.
De leden van de PvdA-fractie vragen de minister of de EU-inzet nog steeds gericht is op een
politieke oplossing en hoe er volgens hem om moet worden gegaan met de discrepantie van
dit standpunt met het Amerikaanse standpunt dat vooral gericht is op militaire interventie. Zij
vragen op welke wijze beide benaderingen op elkaar worden afgestemd en hoe de regering
aankijkt tegen de Amerikaanse inmenging en steun aan de coalitie geleid door Saoedi-Arabië.
Tenslotte vragen zij of het wapenembargo aan de Houthi rebellen standhoudt
Reactie van het kabinet:
Zowel westerse landen als de landen in de Golf streven uiteindelijk naar een politieke
oplossing. Dat is in de afgelopen weken alleen nog maar duidelijker geworden. Ik zou
daarom niet willen spreken van een discrepantie tussen de Amerikaanse en de Europese
aanpak. De beste manier om dat te bereiken is onderwerp van besprekingen. Het VN-
wapenembargo lijkt intussen stand te houden.
De leden van de SP-fractie merken op dat volgens de VN de Arabische coalitie onder leiding
van Saudi-Arabië het internationaal recht schendt door bombardementen uit te voeren op
bewoonde gebieden als Sa’dah. Dat heeft de VN-coördinator voor humanitaire zaken voor
Jemen, Johannes van der Klaauw, onlangs gezegd. Kan de minister hierop reageren, vragen de
leden van de SP-fractie. Deelt de minister de opvatting dat het oorlogsrecht is geschonden?
Hoe beoordeelt de minister meer in het algemeen de aanvallen van de coalitielanden op
Jemen, waarbij veel burgerslachtoffers zijn gevallen? Heeft de minister zich tegen de militaire
campagne uitgesproken?
Reactie van het kabinet:
De inspanningen zouden zichtbaar gericht moeten zijn op het bereiken van een politieke
oplossing. In dit kader verwelkomt het kabinet het tijdige bezoek van de nieuwe VN-
gezant Ould Cheikh Ahmed aan Sana’a. De berichten over de schendingen van
oorlogsrecht zijn zeer zorgwekkend als ook de beelden van de aanvallen op Sa’dah. Er is
op dit moment echter onvoldoende informatie beschikbaar om een afgewogen oordeel te
geven of de luchtaanvallen in overeenstemming met het toepasselijk humanitair
oorlogsrecht zijn uitgevoerd. De EU heeft in haar Raadsconclusies over Jemen van 20
april jl. wel opgeroepen tot een onafhankelijk onderzoek naar alle vermeende
schendingen van mensenrechten en oorlogsrecht en dat alle maatregelen genomen
moeten worden om ervoor te zorgen dat het oorlogsrecht en mensenrechten worden
gerespecteerd.
13

Reactie van het kabinet:
Sinds 2 april jl. onderhandelen de E3+3 en Iran over de nadere uitwerking van de
parameters voor een alomvattend akkoord over het nucleaire programma van Iran. Dit
betekent dat er oplossingen moeten worden gevonden voor complexe vraagstukken,
waaronder de invulling van de sanctieverlichting en de transparantiemaatregelen. Het
kabinet heeft sinds lange tijd de positie – en draagt dit ook uit – dat Iran het additioneel
protocol dient te ratificeren en volledig dient te implementeren. De partijen zijn
begonnen met het bespreken van deze onderwerpen en met het schrijven van een
uitgewerkt alomvattend akkoord. Het is daarom nog te vroeg om hierop vooruit te
lopen.
Oostelijk Partnerschap
De leden van de fractie van D66 zouden voor deze aanstaande Raad graag een opmerking
maken over de Top van het Oostelijk Partnerschap in Riga, aangezien dit onlosmakelijk
verbonden is met de actualiteit waar de Raad zich over zal buigen. Binnen het hoofdthema’s
van het Partnerschap, de politieke associatie en economische integratie met de Europese Unie,
vragen de genoemde leden graag aandacht voor flexibiliteit in de relatie met ‘de zes.’ Ten
aanzien van democratie, rechtsstaat, mensenrechten, fundamentele vrijheden en de
geopolitieke context vragen de leden aandacht voor flexibele instrumenten van de EU, en
actieve terughoudendheid ten aanzien van een ‘one size fits all’ model. Deelt het kabinet die
mening? Hoe zal hiervoor aandacht worden gevraagd bij onze EU-partners? Is dit inderdaad
het moment om het partnerschap in die zin te flexibiliseren en moderniseren ?
Reactie van het kabinet:
Het kabinet pleit actief voor een meer flexibele inzet van instrumenten en het minder
strak hanteren van het ‘one size fits all’ model. De huidige herziening van het EU
Nabuurschapsbeleid is het juiste moment om deze omslag te maken (zie ook
kabinetsappreciatie herziening EU Nabuurschapbeleid, d.d. 17 april 2015,
kamerstuknummer 22112 Nr. 1961). Het kabinet zal dit, evenals andere punten ten
aanzien van de herziening, op verschillende niveaus actief onder de aandacht brengen
van Commissie en EDEO. Ook tijdens de Top van het Oostelijk Partnerschap zal dit
met de partnerlanden worden besproken (zie ook Kamerbrief Top Oostelijk
Partnerschap, d.d. 8 mei 2015, referentie Minbuza-2015.228279).
EU Nabuurschapsbeleid
De leden van de VVD-fractie staan positief tegenover een kritische beschouwing en herijking
van het EU-nabuurschapsbeleid en ondersteunen de notie dat in de huidige situatie meer focus
moet komen te liggen op de veiligheidscomponent.
Wat betreft grote vluchtelingenstromen en irreguliere migratie stelt de minister dat er
positieve resultaten zijn behaald in Marokko, Tunesië, Algerije en Egypte. Libië wordt niet
genoemd in het rijtje, omdat dat één van de landen is waarmee geen actieplan is vastgelegd.
Betekent dat dan ook dat samen met dat land momenteel geen adequate maatregelen worden
genomen binnen het nabuurschapsbeleid om de irreguliere migratiestromen in te dammen?
Indien wel, om welke maatregelen gaat het? Zo nee, waarom niet en zijn er concrete plannen
om daar verandering in aan te brengen? Kan de minister daarbij in beide gevallen specifiek
15

Reactie van het kabinet:
In het kader van het nabuurschapsbeleid steunt de EU derde landen actief bij opvang in
de regio. Zo worden de buurlanden van Syrië intensief ondersteund bij de opvang van
vluchtelingen. Het gaat daarbij onder andere om het opschalen van basisvoorzieningen,
zoals onderwijs en gezondheidszorg, voor vluchtelingen en gastgemeenschappen.
De aanpak van smokkelroutes, zeker wanneer het gaat om een gemilitariseerde aanpak
in bijvoorbeeld Mali, valt zowel qua instrumentarium als geografisch niet volledig
binnen het bereik van het nabuurschapsbeleid. Migratie is een belangrijk onderwerp
binnen dit kader, maar is niet het enige of sturende principe. Wel pleit het kabinet voor
geïntegreerd beleid, waarbij de inzet van verschillende instrumenten, bijvoorbeeld
GVDB-missies en thematische, op specifieke landen gerichte inzet vanuit het
nabuurschapsinstrument, geïntegreerd worden bezien. Ook zal het kabinet
mogelijkheden meewegen die andere internationale organisaties te bieden hebben. Het
kabinet ziet tevens uit naar de Agenda voor Migratie van de Commissie en zal in de
besprekingen daarover een geïntegreerde beleidsinzet bij de aanpak van de
migratieproblematiek bepleiten.
Hoewel het kabinet van mening is dat de geografische focus van het nabuurschapsbeleid
niet dient te worden opgerekt, moet er meer aandacht komen voor de regio’s van de
nabuurschapslanden. In dat kader pleit het kabinet voor een regionale strategie voor
Noord-Afrika ten aanzien van de grote irreguliere migratiestromen en de aanpak van
mensensmokkel, waarin zowel herkomst- als transitlanden worden meegenomen.
Armenië heeft in 2014 besloten toe te treden tot de Euraziatische Economische Unie. De
leden van de VVD-fractie vragen wat daar destijds de voornaamste redenen voor waren. De
minister schrijft dat de EU nu de mogelijkheden onderzoekt om tot een andere vorm van
afspraken op economisch terrein te komen. Kan de minister een overzicht geven van de
bestaande mogelijkheden? Is de Nederlandse regering van mening dat de Europese
Commissie beschikt over een mandaat om te zoeken naar een vorm van samenwerking of
arrangementen – bijvoorbeeld handelspreferenties – zonder dat sprake is van een associatie-
akkoord? En ziet de minister Armenië ook als een voorbeeld van een land dat deel uitmaakt
van de Euraziatische Unie, maar tegelijkertijd ook nog banden aan kan en wil gaan met de
Europese Unie?
Reactie van het kabinet:
Het besluit van Armenië om de associatieovereenkomst inclusief DCFTA met de EU niet
te paraferen, maar zich in plaats daarvan aan te sluiten bij de Euraziatische
Economische Unie is een soevereine keuze die Nederland respecteert. Het is aan Yerevan
om nadere toelichting te geven op de achtergrond van deze beslissing. Dit besluit
betekende echter geenszins een einde van de relaties tussen de EU en Armenië. De EU en
Armenië hebben de handels- en politieke dialoog voortgezet, voor zover compatibel met
de nieuwe internationale verplichtingen van Armenië als onderdeel van de EEU. Het
lidmaatschap van de EEU is dus geen factor die goede betrekkingen met de EU
belemmert of uitsluit. Armenië en de EU zijn gecommitteerd om tot een nieuwe
contractuele basis te komen voor de betrekkingen. Hoe een dergelijke overeenkomst zal
heten is daarbij secundair aan de inhoud. Het wederzijdse streven is in ieder geval om
zoveel mogelijk elementen uit de associatieovereenkomst te behouden, waarbij vooral de
samenwerking op handelsterrein beperkter zal zijn dan in de reeds eerder
uitonderhandelde DCFTA. Lidmaatschap van een douane-unie, zoals de Euraziatische
Economische Unie (EEU), is juridisch niet verenigbaar met een DCFTA. Om de
bepalingen van het vrijhandelsdeel in de associatieovereenkomst te kunnen uitvoeren,
17

en de Oostelijk Partnerschappen geen valse verwachtingen wekken. Dat lezen zij ook naar
tevredenheid terug in de kabinetsinzet voor de Top Oostelijk Partnerschap (OP) in Riga.
De leden van de PvdA-fractie zien echter ook een spanningsveld tussen aan de ene kant de
wens om via het nabuurschapsbeleid Europese waarden uit te dragen, inclusief via een
'incentive-based approach' en conditionaliteit, en aan de andere kant ook de noodzaak
realistisch te zijn over onze invloed in de (na)buurlanden. Zij vragen de minister hier nader op
in te gaan. De kabinetsopvatting dat, als landen niet ontvankelijk zijn voor steun voor de
opbouw van democratische instituties en rechtsstaat , EU hulp 'via het spoor van economische
hervormingen … een stuk gemakkelijker en effectiever [kan] zijn om de rechtsstaat te
versterken' roept in deze context vragen op. Zij vragen de minister hier nader op in te gaan,
met name in het geval dat een overheid niet ontvankelijk is voor steun voor democratie en
opbouw van de rechtstaat juist omdat ze Europese kernwaarden als democratie en een vrije
rechtsstaat afwijst. Zij vragen daarom of vooruitgang van landen kernwaarden als
mensenrechten, democratie en rechtstaat harde voorwaarden blijven voor het ontvangen van
EU-hulp als onderdeel van het Nabuurschapsbeleid.
Reactie van het kabinet:
Het kabinet is van mening dat de Europese uitgangspunten op het gebied van
mensenrechten en democratie een ankerpunt moeten blijven van het
nabuurschapsbeleid (zie ook kabinetsappreciatie herziening EU Nabuurschapbeleid,
d.d. 17 april 2015, kamerstuknummer 22112 Nr. 1961). Volgens het kabinet moet het
uitgangspunt blijven dat de relatie met landen waar meer overeenstemming is over onze
centrale waarden (democratie, de rechtsstaat en mensenrechten) intensiever moet zijn
dan met landen waarmee minder overeenstemming is. Binnen dit kader zal de EU veel
specifieker per land moeten bezien hoe de Europese waarden zo effectief mogelijk
uitgedragen kunnen worden. In sommige landen werkt een steuntje in de rug via extra
financiële steun in het kader van de ‘incentive based approach’ – of juist het uitblijven
daarvan – goed als politiek signaal. In andere landen of situaties is de ‘leverage’ die de
EU heeft om via deze weg haar waarden uit te dragen minder groot. Dit kan
verschillende oorzaken hebben, zoals het feit dat de regering in kwestie te weinig grip
heeft op de situatie in het land om effectief de mensenrechtensituatie en democratie te
bevorderen. In dat kader is het kabinet van mening dat voor het uitdragen van de
Europese waarden ook naar andere instrumenten gekeken moet worden.
De ‘leverage’ die de EU heeft, kan – naast de ‘incentive based approach’ – ook vergroot
worden door de samenwerking te richten op onderwerpen waar de partnerlanden noden
hebben. Door hierin te voorzien, vergroot de EU haar invloed. Dit leidt ook tot een
betere uitgangspositie bij het uitdragen van de EU-waarden. Bovendien kan de EU in
landen waar een minder vruchtbare bodem is voor democratische hervormingen, via
deze weg ingangen creëren om op een minder zichtbare, maar wellicht meer effectieve,
manier de EU-waarden uit te dragen. Bijvoorbeeld door via de weg van economische
hervormingen aan te dringen op rechtszekerheid en vanuit die invalshoek de
samenwerking langzaam te verbreden naar hervorming van de rechtsstaat. Dit neemt
echter niet weg dat er ook in dergelijke situaties ruimte blijft om uiting te geven aan
zorgen over de situatie o.g.v. democratie en mensenrechten.
Tenslotte vragen de leden van de PvdA-fractie de minister om in te gaan op het politieke
speelveld en de inzet en onderhandelingsposities van andere EU-lidstaten in Riga. Met name
wat betreft de eventuele inzet van sommige lidstaten voor additionele steun voor Oekraïne,
19

nieuwe akkoord moet uiteraard compatibel zijn met de nieuwe verplichtingen van
Armenië als lid van de EEU. Dit betekent dat een deel van de handelsonderdelen uit het
associatieakkoord niet in een nieuwe overeenkomst terug kunnen komen. Terreinen
waar wel ruimte is om de samenwerking op uit te breiden zijn bijvoorbeeld
rechtsstaatsontwikkeling, afspraken over investeringsbescherming en het bevorderen
van ‘people-to-people’ contacten.
21

