 
Wijziging van de Wet op het financieel toezicht en enige andere wetten 
op het terrein van de financiële markten (Wijzigingswet financiële 
markten 2016) 
 
 
 
 
MEMORIE VAN TOELICHTING 
 
Inhoud 
 
§1. Inleiding ................................................................................................ 2 
§2. Bescherming derivatenbezitters tegen faillissement van tussenpersonen ....... 2 
a. aanleiding ................................................................................................ 2 
b. afscheiding derivatenvermogen voor cliëntposities ........................................ 4 
c. gevolgen van de regeling ........................................................................... 5 
§3. Uitvoering aanbevelingen evaluatie Interventiewet ..................................... 7 
a. aanleiding ................................................................................................ 7 
b. uitbreiding reikwijdte overdrachtsregeling ................................................... 7 
c. verhouding tot de Faillissementswet ............................................................ 9 
d. onteigening van vorderingsrechten ........................................................... 10 
§4. Overige wijzigingen ............................................................................... 10 
a. intrekking vergunning wegens niet voldoen aan betalingsverplichtingen onder 
de Wbft ..................................................................................................... 10 
b. voeren van een adequate administratie van het derivatenvermogen ............. 12 
c. aanbieden van deelnemingsrechten in beleggingsinstellingen ....................... 12 
d. afbakening betrokkenheid vrije beroepsbeoefenaren in de Wwft ................... 13 
e. doorberekening kosten Wwft-toezicht op kansspelaanbieders ....................... 13 
f. mogelijkheid tot aanhouden girodepots voor alle in Nederland gevestigde 
centrale effectenbewaarinstellingen .............................................................. 16 
g. wijzigingen voorschriften afwikkelondernemingen ....................................... 16 
h. aanpassing roulatieplicht in de Wet toezicht accountantsorganisaties ............ 17 
§5. Administratieve lasten, nalevingskosten en toezichtlasten .......................... 17 
a. bescherming derivatenbezitters tegen faillissement van tussenpersonen ....... 17 
b. wijziging Wet ter voorkoming van witwassen en financieren van terrorisme ... 18 
c. wijziging Wet op de kansspelen ................................................................ 18 
§6. Consultatie .......................................................................................... 19 
a. bescherming derivatenbezitters tegen faillissement van tussenpersonen ....... 19 
b. overige wijzigingen Wge .......................................................................... 21 
c. uitvoering aanbevelingen evaluatie Interventiewet ...................................... 21 
d. aanbieden van deelnemingsrechten in beleggingsinstellingen ....................... 23 
e. aanwijzing bij waarschijnlijk niet voldoen aan eisen geschiktheid of 
betrouwbaarheid ........................................................................................ 23 
ARTIKELSGEWIJS ....................................................................................... 23 
 
 
1 
 

 
bank: de vorderingen die zij op hun bank hadden uit hoofde van hun 
derivatenposities vielen in de faillissementsboedel. Zij konden slechts als 
concurrente crediteur een vordering indienen bij de curator, terwijl 
effectenbezitters onverminderd hun aanspraken te gelde konden maken, omdat 
hun effecten op grond van de Wge deel uitmaakten van de door Van der Hoop 
beheerde verzameldepot, en dus buiten de boedel vielen. Om in die situatie 
verandering te brengen, werd in 2009 gewerkt aan een wetsvoorstel waarmee bij 
faillissement de overdracht van derivatenposities aan een andere bank of 
beleggingsonderneming mogelijk gemaakt moest worden. Het 
conceptwetsvoorstel werd echter kritisch ontvangen door marktpartijen en 
rechtswetenschappers, waarna werd besloten om het niet in te dienen bij de 
Tweede Kamer. 
 
Mede op verzoek van de AFM en DNB, maar ook op basis van geluiden uit de 
markt, is in 2012 besloten om opnieuw te trachten tot een regeling te komen om 
derivatenbezitters te beschermen tegen het faillissement van hun bank, 
beleggingsonderneming of clearinginstelling. In hetzelfde jaar kwam de European 
2
Market Infrastructure Regulation (EMIR) tot stand. EMIR schrijft onder meer voor 
dat centrale tegenpartijen ervoor dienen te zorgen dat, wanneer een bij haar 
aangesloten instelling (ook wel clearing member genoemd) in gebreke blijft, zij 
bevoegd is om de derivatenposities van het betreffende clearing member over te 
dragen aan een ander clearing member. Indien het in gebreke blijven het gevolg 
is van een faillissement, is op grond van het huidige Nederlandse insolventierecht, 
een dergelijke overdracht echter niet zonder meer mogelijk, althans niet zonder 
medewerking van de curator. Het gevolg is dat sommige centrale tegenpartijen 
terughoudend zijn met het aangaan van een relatie met Nederlandse clearing 
members, omdat zij vrezen niet aan de eisen van EMIR te kunnen voldoen. 
Bovendien ziet de verplichting van een centrale tegenpartij om ervoor te zorgen 
dat derivatenposities kunnen worden overgedragen aan een ander clearing 
member niet op de relatie tussen de clearing member en zijn cliënten. EMIR biedt 
daarom onvoldoende instrumenten om cliënten te beschermen tegen het 
faillissement van hun tussenpersoon, zodat een aanvullende regeling gewenst is. 
Nu de voorgestelde regeling slechts ter aanvulling op Europees recht is, en zij 
geen beperking voor het vrije verkeer van kapitaal of dienstverlening met zich 
meebrengt, doet zich geen strijd met hoger recht voor. 
 
Gelet op bovenstaande is het doel van de voorgestelde regeling om enerzijds de 
derivatenposities die ten behoeve van cliënten worden aangegaan buiten het 
faillissement van hun bank, beleggingsonderneming of clearinginstelling te houden 
– en de cliënten zodoende te beschermen tegen faillissement – en anderzijds om 
ervoor te zorgen dat de derivatenposities die voor een cliënt worden gehouden, en 
het daarbij behorende onderpand, zonder al te veel complicaties kunnen worden 
overgedragen aan een andere tussenpersoon. Het belangrijkste instrument 
daartoe is het afscheiden van een deel van het vermogen van de betreffende 
instelling. Daarvoor is, gezien de goederenrechtelijke aspecten, een wetswijziging 
noodzakelijk, waarbij het meest voor de hand ligt om de kern van de regeling op 
te nemen in de Wge, omdat er een aantal parallellen is te trekken tussen de rol 
van een intermediair bij effecten en die van een tussenpersoon bij derivaten. Zo 
vormen beiden slechts een tussenschakel in de keten van een effect 
respectievelijk derivaat en treden zij beiden op voor rekening en risico van hun 
cliënten. Weliswaar draagt de naam Wet giraal effectenverkeer in zich dat deze 
                                                 
2
 Verordening (EU) Nr. 648/2012 van het Europees Parlement en de Raad van 4 juli 2012 betreffende otc-
derivaten, centrale tegenpartijen en transactieregisters. 
3 
 

 
bij artikel 49h van de Wet giraal effectenverkeer. 
 
Het aangaan van een corresponderende positie kan gebaseerd zijn op 
verschillende rechtsfiguren. Voor beursverhandelde derivaten is het in Nederland 
gebruikelijk dat dit gebeurt op basis van een lastgevingsverhouding, waarbij de 
tussenpersoon (de lasthebber) op eigen naam, maar voor rekening en risico van 
zijn cliënt (de lastgever) een overeenkomst met betrekking tot een derivaat 
aangaat met een derde. Ook kan er sprake zijn van novatie van contracten, 
waarbij de cliënt in eerste instantie een derivatenpositie aangaat met een 
bepaalde tegenpartij. Vervolgens komt, ten behoeve van de clearing via een 
centrale tegenpartij, een keten van contracten tot stand, via de tussenpersoon 
van de cliënt naar de centrale tegenpartij, en daarvandaan naar de volgende 
schakel in de keten van het derivatencontract, totdat men terecht komt bij de 
aanvankelijke (en uiteindelijke) tegenpartij. Verder kan er sprake zijn van back-
to-back-posities, waarbij de tussenpersoon eerst een derivatenpositie aangaat met 
zijn cliënt, om vervolgens een corresponderende positie aan te gaan met een 
derde, zodanig dat de rechten en verplichtingen die de kern van beide 
derivatenposities uitmaken precies tegen elkaar wegvallen. Ongeacht de 
verschillende mogelijke rechtsgrondslagen vallen de corresponderende posities 
van de instelling in het derivatenvermogen als en zolang die corresponderende 
positie samenhangt met en is aangegaan ten behoeve van een cliëntpositie. Welke 
corresponderende positie hoort bij iedere door een cliënt aangegane 
derivatenpositie moet blijken uit de administratie van de tussenpersoon. 
 
Deze regeling is tevens een aanvulling op hetgeen in artikel 212e van de 
Faillissementswet is bepaald. Op grond van dat artikel worden, indien een bank, 
beleggingsonderneming of clearinginstelling failleert, “de rechten en de 
verplichtingen die zij uit of in verband met deelname aan het [clearing]systeem 
heeft, bepaald door het recht waardoor dat systeem wordt beheerst”. De 
aanvulling is vooral gelegen in de goederenrechtelijke aspecten van deze regeling, 
die ervoor zorgen dat de betreffende rechten en verplichtingen worden 
afgescheiden van het vermogen van de faillerende instelling. De eventuele 
afwikkeling of overdacht van posities zal – op grond van artikel 212e van de 
Faillissementswet – geschieden conform het recht dat de betrokken 
clearingsystemen beheert. De curator heeft daar rekening mee te houden.  
 
Dat de regeling ook buiten faillissement werking dient te hebben, heeft te maken 
met het korte tijdsbestek waarbinnen gehandeld moet worden op het moment dat 
het derivatenvermogen dient te worden overgedragen aan een andere 
tussenpersoon. In de regel stellen centrale tegenpartijen namelijk dat een 
dergelijke overdracht binnen 48 uur dient plaats te vinden. Om dat mogelijk te 
maken, dient op ieder moment de inhoud van het derivatenvermogen en de 
daarmee samenhangende cliëntposities kenbaar te zijn. 
 
c. gevolgen van de regeling 
 
De voorgestelde regeling is tot stand gekomen in nauwe samenwerking met de 
AFM en DNB, die tevens de beoogde toezichthouders zijn voor wat betreft de 
naleving door beleggingsondernemingen respectievelijk banken en 
clearinginstellingen. Bij het ontwerp van de voorliggende regeling is tevens een 
aantal marktpartijen betrokken die in de praktijk met de regeling worden 
geconfronteerd, zoals banken, de Amsterdamse beurs, een centrale tegenpartij en 
een van de grootste gebruikers van derivaten. Daarnaast hebben in verschillende 
5 
 

 
de inrichting van het verdienmodel van tussenpersonen, heeft deze regeling geen 
negatieve invloed op de concurrentiepositie van Nederlandse tussenpersonen ten 
opzichten van buitenlandse instellingen. Mogelijk is er zelfs sprake van een 
positieve invloed, omdat de voorgestelde regeling een betere bescherming biedt 
voor cliënten van tussenpersonen dan het rechtsregime in Duitsland, Engeland en 
Frankrijk. Deze drie landen hebben zich namelijk beperkt tot het bepalen dat het 
faillissementsrecht niet in de weg staat aan de overdracht van een 
derivatenportefeuille op grond van artikel 48 EMIR. Zij hebben echter geen 
aanvullende bescherming gerealiseerd in de vorm van vermogensscheiding, zodat 
– mocht een dergelijke overdracht niet slagen – cliënten zouden worden 
geconfronteerd met een concurrente vordering op hun tussenpersoon. Het zou dus 
kunnen dat buitenlandse cliënten de voorkeur zullen geven aan een Nederlandse 
tussenpersoon vanwege de goederenrechtelijke bescherming die zij op grond van 
deze regeling genieten. 
 
 
§3. Uitvoering aanbevelingen evaluatie Interventiewet 
 
a. aanleiding 
 
De Minister van Financiën heeft in het belang van de stabiliteit van het financiële 
stelsel op 1 februari 2013 besloten tot onteigening van bepaalde effecten en 
vermogensbestanddelen van SNS REAAL en SNS Bank (hierna gezamenlijk 
aangeduid als SNS REAAL). Dit was de eerste keer dat de Interventiewet werd 
toegepast. Zoals toegezegd tijdens het debat in de Tweede Kamer over de 
nationalisatie van SNS REAAL is een evaluatie van de Interventiewet uitgevoerd. 
Ook in het onderzoek dat is uitgevoerd door de Evaluatiecommissie Nationalisatie 
SNS REAAL (ENS) is de toepassing van de Interventiewet op SNS REAAL 
betrokken. Uit voornoemde evaluaties blijkt dat de interventiebevoegdheden van 
DNB en de Minister van Financiën op bepaalde punten kunnen worden verbeterd. 
Het onderhavige wetsvoorstel beoogt onder andere de effectiviteit van de 
interventiebevoegdheden van DNB en de Minister van Financiën op die punten te 
versterken. Dit wetsvoorstel bevat, naar aanleiding van de hiervoor genoemde 
evaluaties, voorstellen tot wijziging van enkele bepalingen van de Wft en de Fw. 
Ten eerste wordt erin voorzien dat DNB de mogelijkheid krijgt om onder 
voorwaarden het overdrachtsinstrument ook in te zetten jegens de 
moedermaatschappij van een verzekeraar. Ten tweede wordt een wettelijke 
grondslag gecreëerd voor de Minister van Financiën voor de rechtstreekse 
onteigening van vorderingsrechten die derden hebben op de probleeminstelling. 
Op basis van de Interventiewet kunnen deze nu alleen als passief 
vermogensbestanddeel van de probleeminstelling zelf worden onteigend. Op deze 
wijzigingen zal in de volgende onderdelen van deze paragraaf nader worden 
ingegaan. 
 
b. uitbreiding reikwijdte overdrachtsregeling 
 
De bevoegdheden van DNB uit de Interventiewet, die zijn opgenomen in deel 3 
van de Wft, zien op een tijdige en ordentelijke afwikkeling van individuele banken 
en verzekeraars die in problemen verkeren. DNB kan op grond hiervan 
interveniëren bij een vergunninghoudende bank of verzekeraar met zetel in 
Nederland indien zij van oordeel is dat er tekenen zijn van een gevaarlijke 
ontwikkeling met betrekking tot het eigen vermogen, de solvabiliteit of de 
liquiditeit onderscheidenlijk de technische voorzieningen, en redelijkerwijs te 
7 
 

 
moedermaatschappij omvat niet alleen de directe moeder van een verzekeraar 
5
maar kan tevens een indirecte moeder van een verzekeraar omvatten. Het is de 
verantwoordelijkheid van DNB, afhankelijk van de omstandigheden van het geval 
en rekening houdend met de algemene beginsel van behoorlijk bestuur, om te 
beoordelen op welk niveau moet worden ingegrepen.  
 
DNB kan een overdrachtsplan voorbereiden ten aanzien van de 
moedermaatschappij van een verzekeraar indien aan bepaalde voorwaarden is 
voldaan. De eerste voorwaarde is dat er ten aanzien van de verzekeringsdochter 
tekenen zijn van een gevaarlijke financiële ontwikkeling, die naar verwachting niet 
voldoende of niet tijdig ongedaan kan worden gemaakt. De tweede voorwaarde is 
dat óf de moedermaatschappij zelf voldoet aan het hiervoor bedoelde criterium óf 
de situatie waarin de verzekeringsdochter verkeert een bedreiging vormt voor de 
groep. De derde voorwaarde is dat de overdracht van activa of passiva van de 
moedermaatschappij of door de moedermaatschappij uitgegeven aandelen nodig 
moet zijn voor de afwikkeling van haar verzekeringsdochter of de groep als 
geheel. De systematiek komt in grote lijnen overeen met de systematiek die geldt 
voor het toepassen van het afwikkelingsinstrumentarium op holdings van 
6
kredietinstellingen en bepaalde beleggingsondernemingen uit de BRRD . Deze 
systematiek houdt in dat de moedermaatschappij in dezelfde soort financiële 
problemen verkeert als de verzekeringsdochter of dat de situatie van de 
verzekeringsdochter een bedreiging vormt voor de groep. 
 
c. verhouding tot de Faillissementswet 
 
In dit wetsvoorstel wordt voorgesteld dat DNB ook een overdrachtsplan kan 
voorbereiden ten aanzien van een moedermaatschappij van een verzekeraar. De 
Interventiewet heeft met het oog op de introductie van de overdrachtsregeling 
ook de Fw aangepast. Op grond van de huidige regeling kan enkel DNB het 
faillissement van een verzekeraar aanvragen, waarbij zij de mogelijkheid heeft 
een door haar voorbereid overdrachtsplan ter goedkeuring voor te leggen aan de 
rechtbank. Tevens is het criterium om het faillissement van een verzekeraar aan 
te vragen, gelijkgetrokken met het criterium voor de overdrachtsregeling. Gelet 
op de voorgestelde uitbreiding van de overdrachtsregeling is het wenselijk de Fw 
eveneens aan te passen. Voorgesteld wordt dat DNB het faillissement van de 
moedermaatschappij van een verzekeraar kan verzoeken indien zij van oordeel is 
dat zowel de verzekeraar als diens moedermaatschappij in de problemen verkeert 
zonder dat er voldoende of tijdig kans op herstel is en dat het faillissement van de 
moedermaatschappij voor de afwikkeling van de verzekeraar of de groep waartoe 
deze behoort nodig is. DNB heeft dan de mogelijkheid om op het moment van de 
faillissementsaanvraag of op een later moment een overdrachtsplan ten aanzien 
van de verzekeraar en/of de moedermaatschappij aan de rechtbank te overleggen 
met het verzoek deze goed te keuren. 
 
Ook de titel over de surseance van betaling van de Fw behoeft enige aanpassing. 
In deze titel wordt geregeld dat een schuldenaar op diens verzoek surseance van 
betaling kan worden verleend en wat de gevolgen daarvan zijn. Enkele 
categorieën schuldenaren zijn uitgesloten van de mogelijkheid van surseance van 
betaling. Het gaat daarbij om natuurlijke personen die geen zelfstandig beroep of 
bedrijf uitoefenen, banken en verzekeraars. Moedermaatschappijen van 
verzekeraars zijn niet uitgezonderd en kan dientengevolge surseance van betaling 
                                                 
5
 Kamerstukken II 1986/87, 19 813, nr. 3, p. 10. 
6
 Vgl. artikel 33, tweede en vierde lid, van de BRRD. 
9 
 

 
betalingsproblematiek aan te pakken, onder andere door het aanscherpen van de 
betalings- en incassoprocedures. Alhoewel deze maatregelen hebben geleid tot 
een verkleining van de groep vergunninghouders die niet aan de 
betalingsverplichtingen voldoet, is er geen sprake van het volledig verdwijnen of 
marginaliseren van deze groep.  
 
Het wetsvoorstel tot wijziging van de Wbft dat is ingediend bij de Tweede Kamer 
behelst de afschaffing van de overheidsbijdrage aan de toezichtkosten, alsmede 
de noodzakelijke aanpassing in procentuele aandelen dat iedere toezichtcategorie 
7
bijdraagt aan de financiering van de kosten. Voor de afschaffing van de 
overheidsbijdrage en de doorberekening van de toezichtkosten is van belang dat 
de onder toezichtstaande ondernemingen als groep gebaat zijn bij een effectief 
toezicht en dat instellingen zich niet makkelijk kunnen onttrekken aan de groep. 
Wanneer een onderneming niet voldoet aan zijn verplichte bijdrage in de 
toezichtkosten, zal dit uiteindelijk neerslaan bij de andere onder toezichtstaande 
ondernemingen. 
 
Om te borgen dat alle onder toezichtstaande ondernemingen bijdragen aan de 
financiering van het toezicht, is overwogen welk instrument het meest geschikt is 
om de betalingsproblematiek aan te pakken. Zo is de mogelijkheid tot een 
wettelijk vereist vergunningsvoorschrift, dat strekt tot een betalingsverplichting 
inzake de heffingen voor het doorlopend toezicht als bedoeld in de Wbft, bezien. 
Een dergelijk wettelijk voorschrift is bijvoorbeeld van toepassing op 
omgevingsvergunningen als bedoeld in artikel 6.17, eerste lid, van de Wet 
ruimtelijke ordening. Om voldoende effect te sorteren, zou een dergelijk nieuw te 
introduceren wettelijk gesteld vergunningvoorschrift met terugwerkende kracht 
van toepassing moeten worden verklaard op bestaande vergunninghouders, 
hetgeen onwenselijk wordt geacht. Ook is de mogelijkheid overwogen tot het 
introduceren van de bevoegdheid om de verschuldigde heffingen bij dwangbevel in 
te vorderen, zoals bijvoorbeeld vervat in artikel 33f, zevende lid, van de Wet op 
de kansspelen en artikel 50a van de Handelsregisterwet 2007. Een introductie van 
een dergelijke bevoegdheid wordt echter niet effectief geacht: waar een 
vergunninghouder niet door aanmaningen en incassoprocedure en uiteindelijk een 
gerechtelijke uitspraak kan worden bewogen tot het voldoen van de 
betalingsverplichtingen, zal een dwangbevel evenmin effect sorteren. 
 
Voorgesteld wordt een wijziging van artikel 1:104, eerste lid, van de Wft tot het 
voorzien in de mogelijkheid van intrekking van een vergunning indien een 
onderneming niet aan de betalingsverplichting van de heffingen voor het 
doorlopend toezicht als bedoeld in artikel 13, eerste lid, van de Wbft wordt 
voldaan. Hierbij is van belang dat de voorgestelde intrekkingsgrond als “stok 
achter de deur” fungeert: gezien de verstrekkende consequenties van de 
intrekkingsgrond, zal de toezichthouder terughoudend gebruik dienen te maken 
van deze maatregel. Pas wanneer de toezichthouder alle acties heeft ondernomen 
die redelijkerwijs van haar verwacht mogen worden om de instelling tot betaling 
te bewegen, en deze acties geen soelaas bieden, mag de toezichthouder overgaan 
tot het intrekken van de vergunning. Wat redelijkerwijs verwacht mag worden, is 
afhankelijk van de specifieke omstandigheden per geval, maar behelst in ieder 
geval het doorlopen van de reguliere betaling-, aanmaning- en incassoprocedures. 
Ook het aanbieden van een betalingsregeling indien de instelling daarom verzoekt 
                                                 
7
 Wijziging van de Wet bekostiging financieel toezicht in verband met de afschaffing van de 
overheidsbijdrage, de invoering van Europees bankentoezicht en de bestemming van door de Autoriteit 
Financiële Markten en de Nederlandsche Bank opgelegde dwangsommen en boetes, Tweede Kamer 2013-
2014, 33957, nr. 2. 
11 
 

 
 
Ook wordt in artikel 4:37p Wft geregeld dat de aanvullende eisen die op grond 
van dit artikel gelden voor het in Nederland aanbieden van deelnemingsrechten 
aan niet-professionele beleggers, niet gelden voor beheerders van 
beleggingsinstellingen die alleen rechten van deelneming aanbieden die slechts 
kunnen worden verworven tegen een tegenwaarde van ten minste € 100 000 per 
deelnemer, of een nominale waarde per recht hebben van ten minste € 100 000. 
Dergelijke deelnemingsrechten zullen immers in het algemeen slechts worden 
gekocht door beleggers waarvan mag worden verondersteld dat zij voldoende 
deskundig en professioneel zijn en geen baat hebben bij en behoefte hebben aan 
het van toepassing zijn van de aanvullende beleggersbeschermingsbepalingen. 
Daarnaast worden er een aantal fouten bij de implementatie van de richtlijn 
9
beheerders van alternatieve beleggingsinstellingen gecorrigeerd.  
 
d. afbakening betrokkenheid vrije beroepsbeoefenaren in de Wwft 
 
De wijziging van artikel 1, eerste lid, onderdeel a, subonderdeel 12, onder d, van 
10
de Wwft die per 1 januari 2013 in werking trad, had het onbedoelde effect dat 
advocaten, notarissen en andere vrije beroepsbeoefenaren bij advies en bijstand 
bij bepaalde substantiële aan- of verkopen, ten onrechte niet werden gezien als 
instelling in de zin van de Wwft, alleen omdat bij die aan- of verkoop geen nieuwe 
uiteindelijk belanghebbende in beeld kwam. Met het voorgestelde nieuwe sub d in 
artikel 1, eerste lid, onderdeel a, subonderdeel 12 wordt dat rechtgezet. Ook 
wordt voorgesteld om naast aan- of verkopen ook de aandelenoverdracht expliciet 
te benoemen en om niet meer alleen te verwijzen naar een onderneming, maar 
om een uitgebreidere beschrijving te gebruiken, geënt op de beschrijving die ook 
in artikel 1, eerste lid, onderdeel a, subonderdeel 12, onder c wordt gebruikt: 
ondernemingen, vennootschappen, rechtspersonen of soortgelijke lichamen als 
bedoeld in artikel 2, eerste lid, onderdeel b, van de Algemene wet inzake 
rijksbelastingen. Het al dan niet drijven van een onderneming is daardoor niet 
meer in alle gevallen een bepalend element. Dat is bijvoorbeeld relevant bij 
vastgoedvennootschappen, die vaak als belegging worden gehouden en die niet 
altijd zelfstandig een onderneming drijven.  
 
e. doorberekening kosten Wwft-toezicht op kansspelaanbieders 
 
Dit wetsvoorstel bevat ook een regeling voor de doorberekening van de kosten 
van het Wwft-toezicht op kansspelaanbieders. Het toezicht op naleving van de 
Wwft door de onder Wwft-toezicht gestelde kansspelaanbieders wordt momenteel 
uitgeoefend door DNB en bepaalde categorieën medewerkers van DNB. De 
desbetreffende kansspelaanbieders staan daarnaast ook onder toezicht van de 
kansspelautoriteit, die belast is met het toezicht op naleving van de Wet op de 
kansspelen (Wok). De regering is voornemens het Wwft-toezicht op grond van 
artikel 24, eerste lid, Wwft op te dragen aan de kansspelautoriteit en haar 
toezichthouders door wijziging van artikel 1 van het Besluit aanwijzing 
toezichthouders Wet ter voorkoming van witwassen en financieren van terrorisme. 
Daarbij zullen ook de bevoegdheden van de Minister op grond van hoofdstuk 4 
Wwft door aanpassing van artikel 5 van het Uitvoeringsbesluit Wet ter voorkoming 
                                                 
9
 Wet tot wijziging van de Wet op het financieel toezicht, het Burgerlijk Wetboek, de Wet op de 
economische delicten en enige fiscale wetten ter implementatie van richtlijn nr. 2011/61/EU van het 
Europees Parlement en de Raad van de Europese Unie van 8 juni 2011 inzake beheerders van alternatieve 
beleggingsinstellingen en tot wijziging van de Richtlijnen 2003/41/EG en 2009/65/EG en van de 
Verordeningen (EG) Nr. 1060/2009 en (EU) Nr. 1095/2010 (PbEU L 174) (Stb. 2013, 228). 
10
 Wijzigingswet financiële markten 2013 (Stb. 2012, 678). 
13 
 

 
vertrouwen van de spelers in de door hen aangeboden kansspelen. Indien de 
legaal aangeboden kansspelen worden misbruikt voor witwassen of andere 
criminele activiteiten, leidt dat tot minder vraag naar die kansspelen. Dit inzicht 
wordt in de internationale praktijk van kansspelen op afstand breed gedragen. 
Veel kansspelaanbieders hebben daarom eigener beweging al passende 
maatregelen getroffen om witwassen en fraude te onderkennen en waar mogelijk 
te voorkomen. Zo beschikken kansspelaanbieders over uitgebreide 
detectiesystemen om ongebruikelijke transacties te monitoren.  
 
Voorgesteld wordt bij de doorberekening van de Wwft-toezichtskosten volledig aan 
te sluiten bij de systematiek van de kansspelheffing waarmee de Wok-
toezichtskosten reeds op de betrokken marktpartijen worden omgeslagen. 
Hierdoor worden onnodige administratieve lasten voor de betrokken onder Wwft-
toezicht gestelde kansspelaanbieders en onnodige uitvoeringslasten voor de 
kansspelautoriteit voorkomen.  
 
De grondslagen waarop de Wwft-toezichtkosten aan de onder Wwft- toezicht 
gestelde kansspelaanbieders in rekening worden gebracht, zijn hierdoor dezelfde 
als die van de kansspelheffing (artikel 33e Wok). Voor de houder van een 
vergunning tot het organiseren van een speelcasino gaat het hierbij om het aantal 
speeltafels, het aantal daaraan gekoppelde spelersterminals en het aantal 
kansspelautomaten. Na de inwerkingtreding van de Wet kansspelen op afstand zal 
het voor de houder van een vergunning tot het organiseren van kansspelen op 
afstand gaan om een percentage van het brutospelresultaat. Wel worden de 
tarieven van de kansspelheffing (artikel 33f Wok) voor de onder Wwft-
toezichtgestelde kansspelvergunninghouders aangepast. Uit deze systematiek 
volgt verder dat de bestaande regelingen van de informatieverstrekking door de 
betrokken kansspelaanbieders, van de schatting ingeval juiste en volledige 
gegevens uitblijven, van de voorlopige heffing en de verrekening daarvan met de 
definitieve heffing (artikel 33f Wok) van toepassing zijn. 
 
De kansspelautoriteit heeft een uitvoeringstoets uitgevoerd om de kosten voor het 
toezicht te berekenen. Daarbij is gekeken naar het verwacht aantal benodigde 
mensen, instrumenten en middelen voor uitvoering van het Wwft toezicht op 
landgebonden speelcasino’s en voor het toezicht op aanbieders van kansspelen op 
afstand na inwerkingtreding van het wetsvoorstel kansspelen op afstand. Op basis 
hiervan is een inschatting gemaakt van de totale kosten voor het toezicht, die 
vervolgens zijn omgerekend naar de verschillende grondslagen.  
 
Bij de berekening van de totale kosten voor het Wwft-toezicht op landgebonden 
speelcasino’s is rekening gehouden met de taken die DNB (nu belast met het 
toezicht op naleving van de Wwft door deze sector) op dit moment uitvoert in het 
kader van het toezicht. De totale kosten voor het toezicht worden geschat op zo’n 
€30.000. Dit komt neer op €4 per speeltafel, en €3 per gekoppelde 
spelersterminal en per kansspelautomaat. Deze Wwft-toezichtkosten worden 
opgeteld bij de bedragen van de reeds bestaande kansspelheffing ter financiering 
van toezicht op de Wok.  
 
Het Wwft-toezicht op aanbieders van kansspelen op afstand is nieuw, hetgeen 
implicaties heeft voor de totale kosten van het Wwft-toezicht. Zo zullen 
bijvoorbeeld risicoprofielen moeten worden ontwikkeld en zal de kansspelautoriteit 
meer capaciteit moeten inzetten voor generieke toezichtstaken zoals het opstellen 
van een leidraad ter verduidelijking van de wijze waarop die vergunninghouders 
15 
 

 
worden enkele technische wijzigingen aangebracht. Hierdoor sluiten de bepalingen 
met betrekking tot markttoetreding beter aan op de bepalingen met betrekking tot 
lopend toezicht. Tevens worden de voorschriften voor afwikkelondernemingen met 
zetel in Nederland en de voorschriften voor afwikkelondernemingen met zetel in 
een niet-aangewezen staat beter op elkaar afgestemd. 
 
h. aanpassing roulatieplicht in de Wet toezicht accountantsorganisaties 
 
In dit wetsvoorstel wordt de roulatieplicht voor accountantsorganisaties bij 
wettelijke controles van organisaties van openbaar belang aangepast van acht 
naar tien jaar in combinatie met een afkoelingsperiode van vier jaar. Hiertoe 
wordt het nog niet in werking getreden artikel 68, onderdeel Ba, van de Wet op 
het accountantsberoep aangepast, dat een wijziging bevat van artikel 23 van de 
Wet toezicht accountantsorganisaties. Daarnaast wordt de termijn voor interne 
roulatie van de externe accountant die verantwoordelijk is voor de wettelijke 
controle gewijzigd naar vijf jaar, zodat op de helft van de termijn voor 
kantoorroulatie gewisseld wordt van verantwoordelijke externe accountant. 
Hiertoe wordt artikel 24 van de Wet toezicht accountantsorganisaties aangepast. 
Met deze wijzigingen wordt opvolging gegeven aan de motie van het lid De Vries 
die de regering verzoekt de termijn voor verplichte kantoorroulatie zo snel 
mogelijk in de Nederlandse wetgeving vast te stellen op tien jaar (in combinatie 
met een termijn voor partnerroulatie na vijf jaar en een afkoelingsperiode van vier 
13
jaar). Artikel 68, onderdeel Ba, van de Wet op het accountantsberoep zal in 
14
werking treden per 1 januari 2016. Op deze datum zal ook het in dit 
wetsvoorstel gewijzigde artikel 24 van de Wet toezicht accountantsorganisaties in 
werking treden. 
 
 
§5. Administratieve lasten, nalevingskosten en toezichtlasten  
 
a. bescherming derivatenbezitters tegen faillissement van 
tussenpersonen 
 
Hieronder zal worden ingegaan op de administratieve lasten en inhoudelijke 
nalevingskosten die voortvloeien uit de beschermingsregeling voor 
derivatenbezitters tegen het faillissement van hun tussenpersoon. De 
verplichtingen die voortvloeien uit deze beschermingsregeling zullen gelden voor 
banken, beleggingsondernemingen en clearinginstellingen die als tussenpersoon 
optreden bij derivatencontracten. Deze financiële instellingen zullen een deel van 
hun vermogen moeten afscheiden. Specifiek gaat het om dat deel van het 
vermogen dat uit de derivatenposities bestaat die de instelling aangaat in verband 
met de derivatenposities van haar cliënten (en waar zij dus niet als uiteindelijke 
tegenpartij optreedt). Het betreft zowel de rechten en verplichtingen die 
voortvloeien uit de positie zelf als de rechten en verplichtingen met betrekking tot 
de uitwisseling van onderpand. De instelling zal hiertoe een administratie moeten 
bijhouden waaruit blijkt welke corresponderende positie bij welke cliëntpositie 
behoort. Dit valt onder de noemer van inhoudelijke nalevingskosten. 
 
Zoals eerder gezegd zullen met name banken de gevolgen van de voorliggende 
regeling ondervinden. Om de gevolgen voor banken adequaat in beeld te brengen, 
is de Dutch Advisory Committee for the Securities Industry (kortweg DACSI) 
                                                 
13
 Kamerstukken II 2013-2014, 32681, nr. 5. 
14
 Stb. 2012, 681. 
17 
 

 
procedures zijn niet afhankelijk van de vraag of sprake is van grensoverschrijdend 
kansspelaanbod.  
 
De door te berekenen bedragen zijn evenals dat bij de doorberekening van het 
Wok-toezicht het geval is, gebaseerd op de kostprijs van het Wwft-toezicht die 
door de kansspelautoriteit op jaarbasis zullen worden geprognosticeerd. Deze 
worden zo laag mogelijk gehouden als een effectief Wwft-toezicht toezicht 
toestaat. 
 
Het Wwft-toezicht is evenals het Wok-toezicht, risicogestuurd. Het vindt plaats op 
basis van een risicoanalyse door de kansspelautoriteit die daarbij waar mogelijk 
rekening houdt met gegevens die haar uit het Wok-toezicht bekend zijn geworden 
en met signalen van onder meer andere toezichthouders als DNB, AFM en 
buitenlandse kansspel- en witwastoezichthouders. Hierdoor wordt de schaarse 
toezichtcapaciteit gericht ingezet op die plaatsen waar de risico’s het grootst zijn 
en kunnen de kosten voor de betrokken vergunninghouders worden beperkt. Ook 
de kansspelautoriteit is gebaat bij zo laag mogelijke Wwft-toezichtkosten; te hoge 
kosten kunnen leiden tot een zodanig ongunstige concurrentiepositie van de 
vergunninghouders ten opzichte van illegale kansspelaanbieders dat de exploitatie 
van een vergunning niet langer rendabel is, waardoor de kosten van het Wok-
toezicht ter bestrijding van het illegale aanbod stijgen en ook de kanalisatie naar 
een veilig en betrouwbaar kansspelaanbod in gevaar komt. 
 
Voorgesteld wordt bij de doorberekening van de Wwft-toezichtskosten volledig aan 
te sluiten bij de systematiek van de kansspelheffing waarmee de Wok-
toezichtskosten al over de betrokken marktpartijen worden omgeslagen. De 
voorgestelde wijzigingen ter bekostiging van het Wwft-toezicht zijn voor de 
kansspelautoriteit uitvoerbaar en handhaafbaar. De aanpassing van de wet heeft 
geen implicaties voor de uitvoeringskosten van de kansspelautoriteit, omdat reeds 
kansspelheffing ter bekostiging van het toezicht op de Wok over dezelfde 
grondslag wordt geïnd. Het bestaande invorderingssysteem behoeft derhalve geen 
aanpassing. Ook levert de voorgestelde wijziging geen extra administratieve 
lasten voor vergunninghouders op. Zij moeten de door de Kansspelautoriteit 
benodigde gegevens immers reeds voor de vordering van de kansspelheffing 
aanleveren. 
 
 
§6. Consultatie 
 
Zoals reeds in de inleiding aangegeven, is het wetsvoorstel ter consultatie 
voorgelegd op www.internetconsultatie.nl. In deze paragraaf worden ten aanzien 
van diverse wijzigingen de consultatiereacties beschreven, alsmede de wijze 
waarop deze al dan niet tot aanpassing van het wetsvoorstel of de toelichting 
hebben geleid. 
 
a. bescherming derivatenbezitters tegen faillissement van 
tussenpersonen 
 
De consultatiereacties met betrekking tot de beschermingsregeling voor 
derivatenbezitters waren overwegend positief. Evenwel werden er op onderdelen 
een aantal kritische kanttekeningen geplaatst die hebben geleid tot enige 
aanpassingen in de voorgestelde wetstekst. In een aantal reacties werd de vraag 
opgeworpen of de Wge wel de juiste plaats zou zijn voor deze regeling. Vanwege 
19 
 

 
15
Finaliteitsrichtlijn en artikel 3:267f van de Wft.  
 
b. overige wijzigingen Wge 
 
Er is één consultatiereactie ontvangen ten aanzien van overige wijzigingen van de 
Wge, naast de invoering van de regeling voor bescherming van derivatenbezitters 
tegen faillissement van tussenpersonen.  
 
Voorgesteld werd onder meer om een nieuw soort effect naast effecten op naam 
en aan toonder te introduceren: een gedematerialiseerd effect. Dit voorstel is niet 
overgenomen omdat dit een ingrijpende aanpassingen zou zijn, die buiten het 
bestek van deze wetswijziging valt en aangezien de toegevoegde waarde daarvan 
ten opzichte van de bestaande effectensoorten niet duidelijk is.  
 
Ook is de suggestie in de Wge enkel te spreken over “levering van effecten” niet 
overgenomen. Opname in het Wge-systeem van effecten op naam geschiedt door 
levering van die effecten ter opname in een verzamel- of girodepot. Effecten aan 
toonder worden opgenomen in het Wge-systeem door deze middels een 
verzamelbewijs in bewaring te geven bij een intermediair of een centraal instituut. 
De verschillende wijzen van opname in het Wge-systeem vloeien voort uit het 
onderscheid dat het Burgerlijk Wetboek maakt tussen aandelen op naam en 
aandelen aan toonder (zie artikel 2:82 BW).  
 
Daarnaast werd voorgesteld de mogelijkheden voor uitlevering van effecten uit 
een verzamel- of girodepot te verruimen teneinde volledige uitlevering 
(degiralisering) mogelijk te maken indien slechts een aandeelhouder resteert 
(bijvoorbeeld na een uitkoop- of uitstootprocedure). Deze suggestie is niet 
overgenomen, omdat verruiming van de uitlevermogelijkheden in strijd is met het 
uitgangspunt van volledige immobilisatie en dematerialisatie dat aan de Wge ten 
grondslag ligt.  
 
Overige opmerkingen hebben aanleiding geven tot een enkele redactionele 
aanpassing van de voorgestelde wettekst en uitbreiding van de toelichting. 
 
c. uitvoering aanbevelingen evaluatie Interventiewet 
 
In de consultatiereacties zijn vragen gesteld over het voorstel om DNB de 
bevoegdheid te geven in te grijpen ten aanzien van de moedermaatschappij van 
een verzekeraar. Een aantal van deze vragen had betrekking op het voorgestelde 
criterium om bij een moedermaatschappij te kunnen ingrijpen. Naar aanleiding 
hiervan is het criterium zodanig aangepast dat de technische voorzieningen hier 
geen onderdeel meer van uitmaken, omdat een moedermaatschappij geen 
technische voorzieningen heeft. Anders dan in een consultatiereactie 
gesuggereerd werd, conflicteert de voorgestelde bevoegdheid niet met de 
bevoegdheid van DNB om een onder voorwaarden door haar verleende verklaring 
van geen bezwaar te wijzigen of in te trekken als niet meer aan de voorwaarden 
wordt voldaan. Deze bevoegdheden kunnen naast elkaar bestaan en het zal aan 
DNB zijn om in het specifieke geval te beslissen welk ingrijpen het meest geëigend 
is. Voor wat betreft de terminologie van het criterium is zo veel als mogelijk 
aangesloten bij de terminologie van de BRRD. Met de frase ‘afwikkeling van de 
verzekeraar of de groep’ in artikel 3:159c, tweede lid, onder b, Wft en in artikel 
                                                 
15
 Richtlijn 98/26/EG van het Europees Parlement en de Raad van 19 mei 1998 betreffende het definitieve 
karakter van de afwikkeling van betalingen en effectentransacties in betalings- en afwikkelingssystemen. 
21 
 

 
d. aanbieden van deelnemingsrechten in beleggingsinstellingen 
 
Er is één consultatiereactie ontvangen ten aanzien van de aanpassing van artikel 
2:67 Wft. Aangegeven is dat de voorgestelde bepaling tot verwarring leidt omdat 
beheerders al een vergunning kunnen hebben voor het beheren en aanbieden van 
beleggingsinstellingen. Naar aanleiding hiervan zijn de betreffende voorwaarden 
verplaatst naar een nieuw artikel 2:121ca, aangezien de voorwaarden dienen te 
gelden voor iedere niet-Europese beleggingsinstelling waarin de Nederlandse 
beheerder van een beleggingsinstelling voornemens is rechten van deelneming 
aan te bieden. Ook is de vraag gesteld of de reikwijdte van het nieuwe lid niet 
beperkt zou moeten worden tot het aanbieden van rechten van deelneming aan 
professionele beleggers. Dit is niet het geval. Het is immers ook mogelijk aan niet-
professionele beleggers aan te bieden, in dat geval zal de beheerder wel dienen te 
voldoen aan de aanvullende vereisten die ingevolge artikel 4:37p Wft gelden.  
 
e. aanwijzing bij waarschijnlijk niet voldoen aan eisen geschiktheid of 
betrouwbaarheid 
 
In de consultatieversie van dit wetsvoorstel was ook een aanwijzingsbevoegdheid 
tot schorsing van beleidsbepalers en commissarissen opgenomen. Naar aanleiding 
van het advies van de Afdeling advisering van de Raad van State is besloten om 
de wenselijkheid en eventuele wettelijke vormgeving van een dergelijke 
bevoegdheid te heroverwegen. De voorgestelde aanwijzingsbevoegdheid maakt 
daarom geen deel meer uit van dit wetsvoorstel. Om die reden zullen ook de 
consultatiereacties met betrekking tot dat voorstel thans niet worden besproken. 
Hetzelfde geldt voor het in de consultatieversie opgenomen voorstel tot aanvulling 
van de Wwft met een hoofdstuk over ongebruikelijk vervoer van liquide middelen, 
edele metalen of edelstenen. Ook dat onderdeel uit de consultatieversie van het 
wetsvoorstel is niet in het voorliggende wetsvoorstel overgenomen. 
 
 
ARTIKELSGEWIJS 
 
 
ARTIKEL I  
 
A 
 
Met dit onderdeel worden drie definities in artikel 1:1 gewijzigd. Allereerst de 
definitie van ‘afwikkeldiensten’. Na de invoering van wettelijk toezicht op 
afwikkelondernemingen is er in de praktijk een discussie ontstaan over de vraag 
wat er valt onder onderdeel a van de definitie van “afwikkeldiensten”, dus onder 
het “doorzenden (…) van verzoeken die betrekking hebben op de goedkeuring van 
betaalopdrachten”. In het bijzonder is in de praktijk de vraag gerezen of 
daaronder ook valt het loutere doorzenden van betaalopdrachten, zonder dat 
daarbij de behoefte bestaat om onmiddellijk een bevestiging van de 
betaalinstelling te ontvangen dat de transactie zal worden verwerkt. Het is niet de 
bedoeling dat ook deze diensten onder de vergunningplicht vallen; het niet-
beschikbaar zijn van deze diensten leidt niet tot maatschappelijke ontwrichting. 
De definitie is aangepast zodat duidelijk is dat deze diensten niet daaronder 
vallen. 
 
Verder wordt de definitie van ‘financieel instrument’ gewijzigd: in onderdeel f van 
23 
 

 
geschikt zijn. In artikel 3:13 wordt artikel 3:8 van overeenkomstige toepassing 
verklaard op het in Nederland gelegen bijkantoor van een afwikkelonderneming 
met zetel in een niet-aangewezen staat. In artikel 2:3.0i wordt echter slechts 
verwezen naar de personen in artikel 3:8, zodat deze vergunningeis ten onrechte 
niet geldt ten aanzien van de personen die het dagelijks beleid van het in 
Nederland gelegen bijkantoor bepalen. Bedoelde eis wordt thans uitgebreid tot de 
laatstgenoemde categorie. 
 
Hetgeen met betrekking tot onderdeel a is opgemerkt, geldt mutatis mutandis 
voor onderdeel b, met betrekking tot de betrouwbaarheid van personen die het 
beleid van een afwikkelonderneming bepalen.  
 
In onderdeel c wordt verduidelijkt dat de vergunningeis met betrekking tot 
integere bedrijfsuitvoering geldt voor zowel afwikkelondernemingen als geheel als 
voor hun in Nederland gelegen bijkantoren. 
 
In de onderdelen d en e (nieuw) zijn de voorschriften met betrekking tot het 
minimum aantal personen dat het dagelijks beleid van de afwikkelonderneming en 
de zeggenschapsstructuur opgenomen. Deze eisen gelden ook in het lopend 
toezicht maar waren ten onrechte niet tevens opgenomen in het kader van de 
markttoetreding. Met betrekking tot het voorschrift betreffende het minimum 
aantal personen die het dagelijks beleid bepalen, wordt erop gewezen dat in dit 
onderdeel dit voorschrift wordt gegeven voor afwikkelondernemingen als geheel 
en in onderdeel g voor hun in Nederland gelegen bijkantoren. De bepaling voor 
het lopende toezicht inzake het minimum aantal personen dat het dagelijks beleid 
van het bijkantoor bepaalt is verplaatst van artikel 3:21 naar artikel 3:24aa. 
Daarom wordt in onderdeel g niet langer verwezen naar artikel 3:21 maar naar 
artikel 3:24aa. 
 
In onderdeel h is als vergunningvereiste inzake de solvabiliteit opgenomen. 
Tijdens het lopend toezicht zijn reeds solvabiliteitseisen voorgeschreven; ten 
onrechte was dit niet als een voorschrift in het kader van de markttoetreding 
opgenomen. 
 
F 
 
Deze wijziging heeft betrekking op afwikkelondernemingen. In onderdeel g is 
abusievelijk verwezen naar artikel 3:21, dat bepaalt dat het dagelijks beleid van 
een in Nederland gelegen bijkantoor van een bank met zetel in een staat die geen 
lidstaat is moet worden bepaald door ten minste twee personen. Aangezien artikel 
3:21 betrekking heeft op afwikkelondernemingen met zetel in Nederland, is deze 
vergunningeis niet aan de orde ten aanzien van afwikkelondernemingen die hun 
bedrijf uitoefenen door middel van dienstverrichting naar Nederland. De inhoud 
van het huidige onderdeel g vervalt. 
 
Voorts wordt ten onrechte niet als vergunningeis gesteld dat de 
afwikkelonderneming zal voldoen aan solvabiliteitseisen. Deze vergunningeis 
wordt toegevoegd, en genoemd in het onderdeel g dat is opengevallen door het 
vervallen van de verwijzing naar artikel 3:21. 
 
G, H en J 
 
In deze onderdelen wordt toegevoegd dat een tussenpersoon moet aantonen te 
25 
 

 
regime aangewezen staten ingevolge artikel 2:66 Wft en artikel 34 Besluit 
Markttoegang financiële ondernemingen Wft, waarin voorwaarden zijn opgenomen 
ten aanzien van de staten waarin de beheerders van beleggingsinstellingen 
gevestigd zijn. Ingevolge artikel 36, eerste lid, onderdelen b en c, van de richtlijn 
dienen echter ook voorwaarden gesteld te worden ten aanzien van de staten 
waarin niet-Europese beleggingsinstellingen gevestigd zijn.  
 
Een Nederlandse beheerder van een beleggingsinstelling mag enkel rechten van 
deelneming in een niet-Europese beleggingsinstelling aanbieden als de betreffende 
beleggingsinstelling gevestigd is in een staat die niet op de lijst van niet-
coöperatieve landen en gebieden van de Financial Action Task Force of diens 
opvolger staat en de AFM een samenwerkingsovereenkomst heeft met de 
toezichthoudende instantie van de staat waar de niet-Europese 
beleggingsinstelling is gevestigd die ten minste een efficiënte informatie-
uitwisseling waarborgt en die de Autoriteit Financiële Markten in staat stelt haar 
toezichthoudende taken op grond van de Wft uit te voeren. De betreffende 
voorwaarden worden hierbij alsnog geïmplementeerd. Ten aanzien van deze 
samenwerkingsovereenkomsten kunnen ingevolge het tweede lid regels gesteld 
worden bij of krachtens algemene maatregel van bestuur. 
 
Artikel 2:121ca is van toepassing op zowel aanbieden aan professionele beleggers 
als op aanbieden aan niet-professionele beleggers. Artikel 36, eerste lid, 
onderdelen b en c, van de richtlijn beheerders van alternatieve 
beleggingsinstellingen is beperkt tot alleen aanbieden aan professionele beleggers. 
Bij de implementatie van deze richtlijn is er echter voor gekozen in de Wft de 
normen uit de richtlijn ook van toepassing te verklaren op aanbieden aan niet-
professionele beleggers. Ook bij deze implementatie van artikel 36 van genoemde 
richtlijn is deze keuze daarom gemaakt. Volledigheidshalve wordt wel opgemerkt 
dat bij aanbieden aan niet-professionele beleggers eveneens moet worden voldaan 
aan de normen die krachtens artikel 4:37p van de Wft worden gesteld. 
 
L en M 
 
Deze wijzigingen hebben betrekking op afwikkelondernemingen. Met betrekking 
tot het toepassingsbereik van de voorschriften inzake geschiktheid van de 
dagelijkse beleidsbepalers wordt aangesloten bij de regeling inzake 
clearinginstellingen. Deze voorschriften worden van toepassing op het bijkantoor 
maar niet op de afwikkelingsonderneming als geheel. Het voorschrift inzake de 
integere bedrijfsvoering wordt van toepassing op de afwikkelingsondernemingen 
als geheel en niet op hun bijkantoren omdat dat het weinig zin heeft de 
bedrijfsvoering van het bijkantoor te beoordelen zonder daarbij de bedrijfsvoering 
van de afwikkelingsonderneming als geheel te betrekken. 
 
N 
 
Artikel 3:24.0b heeft betrekking op afwikkelondernemingen met zetel in een niet-
aangewezen staat, maar is thans nog opgenomen in de paragraaf die betrekking 
heeft op financiële ondernemingen met zetel in een aangewezen staat. De inhoud 
van artikel 3:24.0b wordt daarom verplaatst naar een nieuw artikel, genummerd 
artikel 3:24aa, eerste lid, dat deel uitmaakt van een paragraaf die betrekking 
heeft op financiële ondernemingen met zetel in een niet-aangewezen staat. 
 
O 
27 
 

 
 
U 
 
Het invoegen van artikel 3:84a heeft betrekking op afwikkelondernemingen. De 
artikelen 3:71, 3:72, 3:73a en 3:73b hebben betrekking op de verstrekking van 
de jaarrekening en het jaarverslag onderscheidenlijk staten, op het melden van 
gebeurtenissen die de ordelijke uitoefening van het bedrijf van 
afwikkelonderneming bedreigen en op het effectief verlenen van afwikkeldiensten. 
Deze artikelen waren ten onrechte niet van overeenkomstige toepassing verklaard 
op afwikkelondernemingen met zetel in een niet-aangewezen staat, noch op hun 
in Nederland gelegen bijkantoren. Deze omissie wordt thans geredresseerd. 
 
V 
 
De wijziging van artikel 3:86 heeft betrekking op afwikkelondernemingen en houdt 
verband met het invoegen van artikel 3:84a, zoals is toegelicht in onderdeel M. In 
artikel 3:86 is bepaald dat artikel 3:72 van overeenkomstige toepassing is op 
onder andere afwikkelondernemingen met zetel in een niet-aangewezen staat. Dit 
resultaat wordt echter al bereikt door het invoegen van artikel 3:84a. De 
verwijzing naar afwikkelondernemingen met zetel in een niet-aangewezen staat 
dient daarom in artikel 3:86 vervallen. 
 
W 
 
Het vervallen van artikel 3:87b, het enige artikel van paragraaf 3.3.9.5, heeft 
betrekking op afwikkelondernemingen en houdt verband met het invoegen van 
artikel 3:84a. In artikel 3:87b wordt nu nog bepaald dat de artikelen 3:73a en 
3:73b van overeenkomstige toepassing zijn op in Nederland gelegen bijkantoren 
van afwikkelondernemingen met zetel in een andere staat en op 
afwikkelondernemingen met zetel in een andere staat. Met betrekking tot 
afwikkelondernemingen met zetel in een andere staat wordt dit resultaat echter al 
bereikt door het invoegen van artikel 3:84a terwijl dit resultaat ongewenst is met 
betrekking tot de bijkantoren van die afwikkelondernemingen. Artikel 3:87b dient 
daarom te vervallen. 
 
X 
 
Artikel 3:95 betreft de verklaring van geen bezwaar. Door middel van de wijziging 
van het eerste lid, onderdeel a, wordt verduidelijkt dat het 
afwikkelondernemingen betreft die hun zetel in Nederland hebben. 
 
Y 
 
Het moeten aantonen dat aan de eisen van het nieuwe artikel 4:87a wordt 
voldaan, geldt mutatis mutandis ook voor het verkrijgen van een verklaring van 
ondertoezichtstelling. Dit onderdeel voorziet in de daartoe benodigde wijziging van 
artikel 3:110.  
 
Z 
Voor banken die bij een centrale kredietinstelling zijn aangesloten kan DNB 
besluiten dat een aantal vergunningsvereisten buiten toepassing blijft. Het ligt in 
de rede dat op centraal niveau wordt voldaan aan het vereiste van het voeren van 
een adequate administratie van het derivatenvermogen. Dit onderdeel maakt het 
29 
 

 
De Wft bepaalt welke soorten overdrachtsplannen er zijn. Met betrekking tot 
verzekeraars wordt reeds de overdracht van activa of passiva genoemd. Het 
voornoemde gaat in het vervolg ook gelden ten aanzien van de 
moedermaatschappij van een verzekeraar. 
 
DD tot en met JJ en NN 
 
De voorgestelde uitbreiding van de reikwijdte van de overdrachtsregeling naar 
moedermaatschappijen van verzekeraars werkt door in enige andere artikelen in 
afdeling 3.5.4A van de Wft. Dit is het artikel dat het hoorrecht voor 
aandeelhouders regelt (3:159w), het artikel dat bepaalt waartegen de 
probleeminstelling zich kan verweren (3:159x) en het artikel dat ziet op de 
rechterlijke toetsing (3:159ij).  
 
De Interventiewet bevat een regeling met betrekking tot de zogeheten trigger 
events. Uitgangspunt is dat een gebeurtenis geen grond oplevert voor de 
opschorting of beëindiging van een rechtshandeling of het verlangen van al dan 
niet vroegtijdige nakoming van daaruit voortvloeiende verplichtingen. De 
voorbereiding van een overdrachtsplan ten aanzien van de moedermaatschappij 
van een verzekeraar wordt toegevoegd aan de opsomming van hetgeen onder 
“gebeurtenis” moet worden verstaan (artikel 3:267e). Ten overvloede wordt 
opgemerkt dat de moedermaatschappijen van verzekeraars reeds vallen onder de 
formulering “of tot dezelfde groep behorende onderneming”. De artikelen 3:267d, 
3:267f en 3:267g hoeven daarom niet te worden aangepast.  
 
De artikelen 3:159ag, 3:161, 3:162c en 3:174b worden technisch aangepast in 
verband met de vernummering van de leden van artikel 3:159c. 
 
KK 
 
Met dit onderdeel wordt geregeld dat het derivatenvermogen voor de toepassing 
van de noodregeling wordt voorkomen. Een nadere toelichting is opgenomen in 
paragraaf 2 en onderdeel b van paragraaf 4. 
 
LL en MM 
 
Deze wijzigingen hebben betrekking op afwikkelondernemingen. In een nieuw 
artikel 3:267.0b wordt de bepaling dat activa moeten worden aangehouden op 
basis van een prudent beleggingsbeleid wordt van overeenkomstige toepassing 
verklaard op afwikkelondernemingen met zetel in een niet-aangewezen staat. 
Conform de structuur van de Wft zijn de artikelen 3:267.0a en 3:267.0b in twee 
aparte paragrafen opgenomen. 
 
OO 
 
In artikel 4:37f, derde lid, Wft staat vermeld dat bij algemene maatregel van 
bestuur onder meer regels gesteld kunnen worden ten aanzien van de taken van 
de beheerder. Het is echter de bedoeling dat regels gesteld kunnen worden ten 
aanzien van het eerste lid, derhalve ten aanzien van de taken van de bewaarder. 
Dit blijkt ook uit de memorie van toelichting bij het wetsvoorstel ter implementatie 
van de richtlijn beheerders van alternatieve beleggingsinstellingen, waarin ten 
aanzien van artikel 4:37f, derde lid, is aangegeven dat in de nieuwe bepalingen in 
het Bgfo ook de taken van de bewaarder, zoals opgenomen in artikel 21, zevende, 
31 
 

 
De beperking van de werkzaamheden van een maatschappij voor collectieve 
belegging in effecten die geen aparte beheerder heeft, wordt opgenomen in artikel 
2:69c, eerste lid. Daarom kan artikel 4:60, derde lid, vervallen. 
 
TT 
 
Dit onderdeel voorziet in de verplichting voor een tussenpersoon om zorg te 
dragen voor een adequate administratie. Tevens wordt in dit onderdeel geregeld 
op welke wijze een adequate administratie dient te worden gevoerd. Voor een 
toelichting zij verwezen naar paragraaf 4, onderdeel b, van het algemeen deel. 
 
UU 
 
Artikel 5:29, eerste lid, bevat de geschiktheidstoetsing van degenen die het 
dagelijks beleid bepalen van de marktexploitant. De AFM toetst deze geschiktheid. 
Aan artikel 5:29 wordt toegevoegd dat wanneer een marktexploitant beschikt over 
een orgaan dat belast is met het toezicht op het beleid en de algemene gang van 
zaken van de marktexploitant, de leden van dit orgaan tevens geschikt moeten 
zijn. Dit orgaan zal doorgaans een raad van commissarissen zijn, maar het kan 
bijvoorbeeld ook een raad van toezicht betreffen. 
 
VV 
 
Aan artikel 5:30 wordt een lid toegevoegd zodat bij of krachtens algemene 
maatregel van bestuur onder andere regels kunnen worden gesteld met 
betrekking tot de minimumomvang en samenstelling van het eigen vermogen en 
de solvabiliteit. 
 
WW 
 
De verordening ratingbureaus bepaalt dat elke lidstaat een toezichthouder aan 
dient te wijzen die toezicht houdt op de naleving van de verordening 
18
ratingbureaus. Door de verwijzing in artikel 5:89, eerste lid naar artikel 22 van 
de verordening ratingbureaus kunnen alleen tot 7 juni 2010 toezichthouders 
worden aangewezen die toezicht houden op de naleving van de verordening 
ratingbureaus. Aangezien het ook in de toekomst mogelijk moet zijn om 
toezichthouders aan te wijzen, wordt voorgesteld om artikel 5:89 los te koppelen 
van artikel 22 van de verordening. 
 
XX 
 
In dit onderdeel wordt artikel 6:2, dat de onteigeningsbevoegdheid voor de 
Minister van Financiën regelt, aangepast. Zoals uiteengezet in paragraaf 3 van het 
algemeen deel van deze memorie van toelichting wordt erin voorzien dat de 
Minister van Financiën - naast effecten en vermogensbestanddelen - ook de 
vorderingen die derden hebben op de probleeminstelling rechtstreeks kan 
onteigenen. Met de gehanteerde terminologie “vorderingen” wordt aangesloten bij 
de in boek 3 van het Burgerlijk Wetboek gehanteerde terminologie.  
 
Deze wijziging werkt door in het derde, vierde en zesde lid van artikel 6:2. 
Voornoemde artikelleden worden daarom technisch aangepast. 
                                                 
18
 Verordening (EG) nr. 1060/2009 van het Europees Parlement en de Raad van 16 september 2009 
inzake ratingbureaus (PbEU 2009, L 302). 
33 
 

 
uitgeoefend. Met deze wijziging wordt dit hiaat weggenomen. Bovendien spreekt 
het huidige artikel 7 alleen over intrekking van een vergunning, terwijl deze 
bepaling ook zou moeten gelden als de tussenpersoon niet op basis van een 
vergunning maar op basis van een andere in de Wft genoemde grondslag (niet 
langer) bevoegd is zijn beroep of bedrijf uit te oefenen. 
 
D 
 
Als gevolg van de totstandkoming van de bij onderdeel B genoemde verordening 
moet rekening worden gehouden met de mogelijkheid dat effecten aan toonder bij 
een buitenlandse centrale effectenbewaarinstelling in bewaring worden gegeven. 
Hiertoe is in het eerste lid van artikel 8 onderdeel d geïntroduceerd. Daarnaast is 
onderdeel b verduidelijkt door aparte onderdelen op te nemen voor de situatie 
waarin effecten worden bewaard door een instelling in het buitenland ten name 
van een intermediair (onderdeel b) dan wel ten name van een centraal instituut 
(onderdeel c). Deze onderdelen zijn consistent gemaakt met de overige 
onderdelen van de Wge, door te spreken van “administreren of aan te houden” in 
relatie tot rekeningen in effecten, in plaats van enkel van “administreren”. 
 
Het huidige tweede lid is uitgewerkt per 1 januari 2013 en kan daarom komen te 
vervallen. 
 
E 
 
In paragraaf 4, onderdeel f, is toegelicht dat de Wge dient te worden gewijzigd 
zodat centrale effectenbewaarinstellingen girodepots in de zin van deze wet aan 
kunnen houden. Dit komt in dit (en een aantal andere) onderdelen tot uitdrukking 
door bepalingen die “het centraal instituut” wijzigen in “een centraal instituut”. 
 
F 
 
De zinsnede “die berusten onder of bewaard worden voor instellingen” zou kunnen 
suggereren dat het dit onderdeel slechts op effecten aan toonder ziet, terwijl 
andere effecten die een intermediair bij een buitenlandse instelling aanhoudt in 
het verzameldepot behoren te vallen. Met deze wijziging wordt duidelijk gemaakt 
dat dit onderdeel ook op effecten anders dan aan toonder betrekking heeft, 
waarmee een betere aansluiting wordt gezocht bij onderdeel a van dit artikel. 
 
G 
 
Het huidige tweede lid sluit niet goed aan op het eerste lid: het eerste lid spreekt 
van “bewaargeving van effecten aan toonder aan een intermediair of levering van 
effecten op naam aan een intermediair” terwijl het huidige tweede lid het slechts 
over “levering van effecten” heeft. Daar zou uit afgeleid kunnen worden dat het 
huidige tweede lid niet van toepassing is op effecten aan toonder. Om duidelijk te 
maken dat het tweede lid ook op effecten aan toonder ziet, wordt deze wijziging 
van artikel 12 voorgesteld. 
 
H 
 
Met de wijziging van de Wge die in 2011 in werking is getreden werden ook 
fracties van aandelen onder het systeem van de Wge gebracht. De formulering 
van het toen gewijzigde tweede lid suggereert echter dat een cliënt slechts met 
35 
 

 
dat het tweede lid ook op effecten aan toonder ziet, wordt deze wijziging van 
artikel 38 voorgesteld. 
 
Q 
 
Het woord “andere” vervult geen functie in deze bepaling en dient daarom te 
vervallen. 
 
R 
 
Voor een toelichting op dit onderdeel wordt verwezen naar onderdeel E. 
 
T 
 
De huidige formulering van onderdeel a van het eerste lid kan suggereren dat 
deze bepaling is beperkt tot aandelen die in fysieke vorm worden bewaard en 
heeft daarmee ten onrechte geen betrekking op aandelen op naam en aandelen 
die in girale vorm bij een buitenlandse instelling worden aangehouden. Op grond 
van artikel 35 kunnen ook die aandelen immers deel uitmaken van een girodepot. 
De voorgestelde redactie sluit beter aan op artikel 35 en (de terminologie van) 
artikel 38. Het huidige onderdeel b spreekt van ‘aanhoudt’, terwijl artikel 9 bepaalt 
dat een intermediair een verzameldepot ‘houdt’. De onderdelen c en d zoals zij 
momenteel luiden spreken slechts van ‘administreert of aanhoudt’. Aldus wordt 
geïmpliceerd dat een instelling in het buitenland, onderscheidenlijk een bewaarder 
van een beleggingsinstelling slechts girale tegoeden kan houden, terwijl die 
instellingen ook fysieke aandelen kan bewaren. De bewaring van (fysieke) effecten 
door een buitenlandse centrale effectenbewaarinstelling wordt bovendien 
gefaciliteerd door de Europese verordening die deze instellingen reguleert. Tot slot 
spreekt het huidige onderdeel d van een tegoed dat wordt “bewaard”, terwijl 
onderdeel d de terminologie “aanhoudt” hanteert. Met de voorgestelde wijziging 
hanteren deze twee bepalingen dezelfde terminologie. 
 
U 
 
Artikel 49f 
Dit artikel bevat de definities die voor een goede werking van de regeling nodig 
zijn. Bij de definitie van cliënt dient te worden aangetekend dat niet alleen de 
derivatenbezitter als zodanig moet worden aangemerkt, maar – voor zover 
aanwezig – ook de lagergelegen tussenpersoon in de keten van het derivaat (ook 
wel een ‘indirect clearing member’). Deze lagergelegen tussenpersoon is zelf niet 
aangesloten bij een centrale tegenpartij, en is voor de clearing van de 
derivatenposities die ten behoeve van zijn cliënten worden aangegaan 
aangewezen op de diensten van een andere tussenpersoon – een clearing member 
– die wel is aangesloten bij een centrale tegenpartij. Aldus ontstaat tussen de 
derivatenbezitter en de centrale tegenpartij de volgende keten van relaties: 
 
 
37 
 

 
iedere positie die een bank of beleggingsonderneming sluit met een derde naar 
aanleiding van het tot stand komen van een cliëntpositie moet worden 
aangemerkt als corresponderende positie: als een cliënt een positie bij een bank 
aangaat, kan die bank dat voor eigen rekening en risico doen. De cliënt gaat er 
dan ook van uit dat zijn bank optreedt als uiteindelijke tegenpartij. Evenwel kan 
de bank ervoor kiezen om het risico van die positie één op één af te dekken in de 
markt met een spiegelbeeldige transactie (het zogenaamde riskless principal 
model). Deze laatste positie is dan niet aan te merken als corresponderende 
positie, omdat de bank jegens zijn cliënt niet als tussenpersoon, maar als 
wederpartij optreedt. In die situatie geniet de cliënt geen bescherming op grond 
20
van deze regeling. Om ervoor te zorgen dat de cliënt weet of hij al dan niet 
wordt beschermd door deze regeling, zal een (bank-)beleggingsonderneming op 
voet van artikel 4:20 Wft verplicht worden om op voorhand duidelijkheid te 
verschaffen aan haar cliënten over of zij al dan niet als tussenpersoon optreedt en 
wat daarvan de goederenrechtelijke consequenties zijn. 
 
Een karakteristiek aspect van de regeling is dat het aangaan van derivatenposities 
door een bank, beleggingsonderneming of clearinginstelling die optreedt in de 
hoedanigheid tussenpersoon resulteert in een afgescheiden vermogen. Aangezien 
dit vermogen uitsluitend bestemd is voor het voldoen van de daarmee 
samenhangende vorderingen van cliënten bij de betreffende derivatenposities, 
hebben derden er geen verhaal op. Omdat veel derivaten niet alleen rechten, 
maar ook verplichtingen inhouden voor de partijen bij het derivaat, behoren niet 
alleen de rechten van de corresponderende posities tot het derivatenvermogen, 
maar ook de daaraan verbonden verplichtingen. Dit is van belang voor het 
verrekenen van openstaande vorderingen bij de beëindiging van een of meer 
derivatenposities en voor de overdracht van de derivatenportefeuille in geval van 
faillissement van de tussenpersoon. 
Er is voor gekozen om ook de rechten en verplichtingen in verband met het stellen 
van zekerheid uit hoofde van corresponderende posities tot het 
derivatenvermogen te laten behoren. De reden hiervoor is dat het uitwisselen van 
onderpand nauw verbonden is met het aangaan van een derivatenpositie. 
Bovendien moet, in geval van faillissement van een tussenpersoon, bij de 
overdracht van diens derivatenportefeuille aan een andere tussenpersoon ook het 
bijbehorende onderpand (kunnen) worden overgedragen. Rechten en 
verplichtingen die niet tot het derivatenvermogen behoren vloeien bijvoorbeeld 
voort uit afspraken met betrekking tot vergoedingen voor het aangaan en beheren 
van de derivatenposities. 
 
Uit de definitie van tussenpersoon volgt dat een bank, beleggingsonderneming of 
clearinginstelling slechts als tussenpersoon wordt aangemerkt als zij “voor 
rekening en risico van haar cliënten corresponderende posities aangaat” met 
derden. Dit heeft tot gevolg dat een bank, beleggingsonderneming of 
clearinginstelling slechts als tussenpersoon optreedt indien zij bij het aangaan van 
een derivatenpositie door een cliënt tevens een corresponderende positie aangaat 
(met een andere tussenpersoon of een centrale tegenpartij). Indien geen 
corresponderende positie wordt aangegaan, handelt zij tevens voor eigen rekening 
en risico, en treedt zij dus niet op als tussenpersoon. Het gevolg is dat de rechten 
en verplichtingen van cliëntposities waarvoor geen corresponderende positie wordt 
aangegaan geen bescherming ontlenen aan deze regeling. Overigens is het 
mogelijk dat een bank of beleggingsonderneming bij dezelfde derivatentransactie 
                                                 
20
 Veelal zal de cliënt het tegenpartijrisico op zijn bank afdekken door middel van het uitwisselen van 
onderpand. EMIR stelt dit zelfs verplicht voor niet-geclearde OTC-derivaten. 
39 
 

 
Tot slot is de definitie van zekerheid van belang voor de gangbare praktijk dat het 
onderpand dat een cliënt stort niet altijd precies hetzelfde is als het onderpand dat 
hij terugkrijgt. Met name bij in onderpand gegeven effecten komt dit voor. Het 
begrip zekerheid heeft daarom niet alleen betrekking op de goederen die de 
zekerheidsgever bij wijze van onderpand heeft verstrekt, maar ook alles wat 
daarvoor, al dan niet op basis van contractuele afspraken, in de plaats moet 
worden geacht te zijn gekomen. 
 
Artikel 49g 
Voor een effectieve bescherming van de rechten die cliënten hebben jegens hun 
tussenpersoon is het nodig dat de daarmee corresponderende rechten van de 
tussenpersoon jegens een centrale tegenpartij (of in voorkomende gevallen een 
andere tussenpersoon) uitsluitend dienen ter voldoening van de vorderingen die 
de cliënten hebben uit hoofde van de daarmee samenhangende cliëntposities. Om 
die reden wordt het derivatenvermogen dan ook gekwalificeerd als een wettelijke 
uitzondering op het feit dat een schuldeiser zijn vordering kan verhalen op het 
gehele vermogen van de tussenpersoon, zoals artikel 276 van boek 3 van het 
Burgerlijk Wetboek bepaalt. Andere vorderingen, uit welke hoofde dan ook, 
kunnen dus niet op het derivatenvermogen worden verhaald. Dat volgt ook uit de 
leden 3 tot en met 6 van het voorgestelde artikel 49g. Dientengevolge is bij 
insolventie van de tussenpersoon hetgeen is bepaald in de Faillissementswet niet 
van toepassing op de rechten en verplichtingen die behoren tot het 
derivatenvermogen, evenals de rechten en verplichtingen die voortvloeien uit de 
daarmee samenhangende cliëntposities. De vorderingen van cliënten uit hoofde 
van laatstgenoemde posities worden immers (in eerste instantie) niet voldaan uit 
het eigen vermogen van de tussenpersoon, maar uit het speciaal daarvoor 
bestemde derivatenvermogen. Voor zover het derivatenvermogen ontoereikend is 
om de vorderingen van cliënten te voldoen, resteert een vordering op de 
tussenpersoon, waarop de Faillissementswet onverkort van kracht is. Cruciaal voor 
een goede werking van de regeling is dat uit de administratie van de 
tussenpersoon blijkt van welke derivatenposities de rechten en verplichtingen tot 
het derivatenvermogen behoren. Bovendien is voor de overdraagbaarheid van 
posities van belang dat voor iedere positie met een cliënt eenduidig is vast te 
stellen welke corresponderende positie de tussenpersoon is aangegaan met de 
volgende schakel in de keten van het derivaat. Omdat, in geval van faillissement 
van de tussenpersoon, de overdracht van de derivatenportefeuille van de 
tussenpersoon op zeer korte termijn moet kunnen plaatsvinden, is deze verplicht 
om op voorhand te administreren welke posities ‘bij elkaar horen’, oftewel met 
elkaar samenhangen. Op ieder gewenst moment moet dus kunnen worden 
vastgesteld met welke corresponderende posities de posities van cliënten verband 
houden. 
 
Het derde lid maakt duidelijk dat, indien een cliëntpositie en de daarmee 
corresponderende positie gelijktijdig worden beëindigd – bijvoorbeeld omdat het 
betreffende derivaat het einde van zijn looptijd heeft bereikt – de restvordering uit 
hoofde van de corresponderende positie (doorgaans de vordering tot teruggave 
van onderpand, maar het kan bijvoorbeeld ook gaan om te leveren effecten of 
21
grondstoffen) beschikbaar blijven om de restvordering van de cliënt te voldoen. 
Zonder deze bepaling zou de cliënt namelijk na beëindiging van de positie een 
vordering op de tussenpersoon hebben die niet uit het derivatenvermogen kan 
                                                 
21
 Wat de omvang van de restvordering is, moet worden bepaald op basis van de contractuele afspraken 
tussen cliënt en tussenpersoon, waarbij – voor zover bedongen – eventueel eerst openstaande 
vorderingen en verplichtingen uit hoofde van de cliëntpositie met elkaar kunnen worden verrekend. 
41 
 

 
 
Het zesde lid bepaalt dat er onder een centrale tegenpartij of tussenpersoon geen 
beslag kan worden gelegd op derivatenposities die ten behoeve van een 
derivatenbezitter door tussenpersoon worden aangehouden, maar waarbij de 
derivatenbezitter zelf niet direct partij is. Indien een crediteur van een 
derivatenbezitter beslag wil leggen op cliëntenposities, kan dat gebeuren onder 
diens ‘eigen’ tussenpersoon, dus op het niveau van de laagstgelegen 
tussenpersoon in de keten van het derivaat, maar niet in de rest van de keten. Dit 
is van belang voor zowel de goede werking van deze regeling als voor de 
kenbaarheid van het beslag voor de derivatenbezitter. Crediteuren van de 
tussenpersoon kunnen sowieso geen beslag leggen op vermogensbestanddelen die 
onderdeel uitmaken van een derivatenvermogen, omdat het derivatenvermogen 
uitsluitend dient ter voldoening van vorderingen die voortvloeien uit de daarmee 
samenhangende cliëntposities (zie de toelichting op het eerste lid van dit artikel). 
 
Omdat de vergunning van een tussenpersoon in de regel zal worden ingetrokken 
in geval van faillissement van de betreffende instelling, bepaalt het zevende lid 
dat het derivatenvermogen in stand blijft voor de corresponderende posities 
waarvan de rechten en verplichtingen al tot het derivatenvermogen behoorden. 
Deze bepaling, analoog aan artikel 7 van de Wet giraal effectenverkeer, voorkomt 
dat de werking van de regeling teniet zou worden gedaan juist op het moment dat 
het nodig is: bij faillissement van de tussenpersoon. Hetzelfde geldt als de 
tussenpersoon niet op basis van een vergunning maar op basis van een andere in 
de Wft genoemde grondslag bevoegd is zijn beroep of bedrijf uit te oefenen in 
Nederland. 
 
Artikel 49h 
Dit artikel bepaalt wat er dient te gebeuren nadat een tussenpersoon failliet is 
verklaard. Juist in die situatie zal de regeling haar nut dienen te bewijzen. Omdat 
het beheer van het derivatenvermogen de nodige kennis van derivaten vereist, 
dient de curator een deskundige aan te wijzen die met het dagelijks beheer zal 
worden belast. Om te waarborgen dat de beoogd beheerder inderdaad over de 
benodigde kwalificaties beschikt, dient de Autoriteit Financiële Markten (als 
toezichthouder op de naleving door beleggingsondernemingen) dan wel de 
Nederlandsche Bank (idem voor banken en clearinginstellingen) in te stemmen 
met de benoeming. Onder het beheer van het derivatenvermogen moeten alle 
activiteiten worden begrepen die gewoonlijk zijn verbonden aan het beheer van de 
derivatenportefeuille van de tussenpersoon, zoals het bijhouden van de 
administratie in lijn met artikel 49g, het opvragen en retourneren van onderpand, 
het stellen van zekerheid ten behoeve van de derivatenposities en het op verzoek 
van de tegenpartij voortijdig beëindigen van derivatenposities. Daarnaast vallen 
eventuele activiteiten van de beheerder ter voorbereiding van de overdracht van 
(delen van) het derivatenvermogen aan een andere tussenpersoon onder het 
beheer. Steeds valt het beheer van het derivatenvermogen onder de 
eindverantwoordelijkheid van de curator en dient de curator daarover op verzoek 
van de rechter-commissaris verantwoording af te leggen. In beginsel is de curator 
als enige bevoegd om rechtshandelingen te verrichten met betrekking tot het 
derivatenvermogen en de daarmee samenhangende cliëntposities, maar uiteraard 
kan hij de beheerder volmacht verlenen om rechtshandelingen te verrichten. 
Aangezien het derivatenvermogen zelf uitsluitend dient ter voldoening van de 
vorderingen van cliënten, komen de kosten van het beheer en de overdracht van 
de portefeuille ten laste van de boedel. Daar staat tegenover dat de vergoeding 
die cliënten voor het beheer van hun derivatenposities betalen aan de gefailleerde 
43 
 

 
Indien een cliënt van een tussenpersoon – in lijn met artikel 39 lid 3 EMIR – heeft 
bedongen dat zijn derivatenposities en onderpand separaat worden 
geadministreerd bij de centrale tegenpartij, is de tussenpersoon gehouden al het 
onderpand dat de cliënt heeft verstrekt door te geleiden naar de centrale 
tegenpartij. Bij faillissement van de tussenpersoon zal de cliënt in dat geval met 
betrekking tot de betreffende derivatenposities geen verlies lijden, omdat zijn 
posities én onderpand in hun geheel kunnen worden overgedragen aan een 
andere tussenpersoon; zie ook het tweede en het vijfde lid van het voorgestelde 
artikel 49h. Wanneer een cliënt niet kiest voor separate administratie van zijn 
posities bij de centrale tegenpartij, zullen zijn posities tezamen met die van 
andere cliënten worden geadministreerd. Deze wijze van administreren staat toe 
dat de tussenpersoon slechts voor de nettowaarde van zijn verplichting jegens de 
centrale tegenpartij zekerheid hoeft te stellen. Dit zal in de regel minder zijn dan 
de zekerheid die de cliënten van de tussenpersoon gezamenlijk hebben gesteld. 
Afhankelijk van de wijze waarop de cliënten zekerheid hebben gesteld, lopen zij 
wel of geen tegenpartijrisico op hun tussenpersoon met betrekking tot het 
terugkrijgen van het verstrekte onderpand:  
 
*
Wijze van zekerheidsstelling Huidige goederenrechtelijke 
bescherming 
1. Verpanding van effecten zonder recht Hoofdstuk 2 Wet giraal effectenverkeer 
van hergebruik (voor consumenten artikel 
3:227 BW; voor anderen, indien van 
toepassing, artikel 7:51 sub c BW) 
2. Verpanding van effecten met recht op a. Als de effecten nog op de 
hergebruik (artikel 7:53 lid 1 BW – alleen effectenrekening van de cliënt staan: 
voor andere partijen dan consumenten) hoofdstuk 2 Wet giraal effectenverkeer 
b. Als de tussenpersoon gebruik heeft 
gemaakt van zijn recht op hergebruik: 
voorrecht ex artikel 7:53 lid 3 BW 
3. Overdracht van effecten (artikel 7:51 sub Geen 
b BW) 
4. Geld in de vorm van giraal tegoed Geen 
* Het is mogelijk dat verplichtingen uit bepaalde derivatenposities van cliënten worden 
gezekerd door rechten uit andere derivatenposities. Deze vorm van onderpandverstrekking 
behoeft geen aanvullende bescherming, omdat de posities die tot zekerheid strekken op 
naam van de cliënt blijven staan en dus niet hoeven te worden geretourneerd aan de cliënt, 
zoals dat wel het geval is met terug te leveren effecten. Andere vormen van onderpand 
(bijvoorbeeld goud en emissierechten) komen in de praktijk weinig voor en zijn daarom uit 
dit voorbeeld weggelaten. Deze andere vormen vallen echter evengoed onder de 
beschermingsregeling. 
 
Voor de situaties onder 1 en 2a bevat de voorgestelde regeling geen verdere 
bepalingen, omdat de bescherming op grond van hoofdstuk 2 van de Wet giraal 
effectenverkeer voldoende moet worden geacht: indien de tussenpersoon failliet 
gaat, behoudt de pandgever de beschikking over zijn effecten (voor zover er voor 
de tussenpersoon geen aanleiding is om zich te verhalen op de verpande 
effecten). Voor zover de effecten zich bij de betreffende tussenpersoon bevinden, 
geniet de pandgever de goederenrechtelijke bescherming van het verzameldepot. 
Anders is de situatie onder 2b en 3: de onderpandgever heeft slechts een 
vordering op de tussenpersoon tot teruglevering van de door hem verstrekte 
effecten. Onder het huidige wettelijke regime is dit een concurrente vordering 
(waarbij in geval 2b. de onderpandgever wel een voorrecht heeft op de bij de 
45 
 

 
Vervolgens gaat A failliet en wordt het derivatenvermogen overgedragen aan 
tussenpersoon B. Tot het derivatenvermogen behoren de vorderingen tot het 
terugleveren van de in totaal € 800.000 aan onderpand. Dit onderpand blijft 
beschikbaar om te worden geretourneerd aan de cliënten van inmiddels 
tussenpersoon B. 
 
Situatie na overdracht van de derivatenportefeuille aan tussenpersoon B: 
 
 
 
Voor de overige € 200.000 behouden de voormalige cliënten van A, op grond van 
het zevende lid, een vordering tot teruglevering van het door hen ingebrachte 
onderpand op de failliete boedel van A. Dit verschil van € 200.000 dient te worden 
omgeslagen over de cliënten die onderpand hebben gesteld zoals beschreven in 
situatie 2b, 3 en 4. Op basis van de voorgestelde regeling wordt het potentiële 
verlies verdeeld over de betreffende cliënten naar rato van de waarde van het 
door hen verstrekte onderpand.  
Langs twee wegen wordt het meedelen in de schade echter beperkt: 
 Voor zover titel 7.2 BW van toepassing is, hebben cliënten (niet-
consumenten) die onderpand hebben verstrekt door middel van het vestigen van 
een pandrecht op effecten, waarbij de tussenpersoon gebruik heeft gemaakt van 
een overeengekomen recht op hergebruik, op grond van artikel 7:53 lid 3 BW een 
voorrecht op de in de boedel van A aanwezige gelden en effecten. 
 Voor zover bescherming op grond van het depositogarantiestelsel van 
toepassing is, is de vordering van cliënten die onderpand hebben verstrekt door 
middel van het vestigen van een pandrecht op een giraal tegoed tot een bedrag 
van maximaal € 100.000 gegarandeerd. 
 
In theorie is het mogelijk om een gedeelte van de derivatenportefeuille over te 
dragen aan een andere tussenpersoon. Dit zou echter leiden tot een zeer 
complexe berekening van de aanspraken die de cliënten hebben op het terug te 
leveren onderpand op zowel de faillerende als de nieuwe tussenpersoon. Als 
gevolg van het salderen van onderpandverplichtingen op het niveau van de 
tussenpersoon zou namelijk per derivatenpositie moeten worden bekeken welke 
aanspraken er voor die positie bestaan voor het retourneren van onderpand. 
Gezien het korte tijdsbestek waarin de overdracht van de derivatenportefeuille 
dient plaats te vinden zal een dergelijke gedeeltelijke overdracht in de praktijk 
25
veelal niet haalbaar zijn. 
                                                 
25
 Deze complicaties doen zich alleen voor in geval van de eerder omgeschreven omnibussegregatie. Bij 
segregatie per individuele cliënt is overdracht van de derivatenportefeuille van de individuele cliënt wel 
relatief eenvoudig te bewerkstelligen, omdat de positie van de cliënt op het niveau van de centrale 
tegenpartij separaat wordt geadministreerd; zie hierna. 
47 
 

 
de curator maakt uit hoofde van het beheer van het derivatenvermogen zullen – 
zoals in de toelichting op het eerste lid reeds aangegeven –moeten worden 
betaald uit de boedel, waar ook de vergoeding die de cliënten aan hun 
tussenpersoon verschuldigd zijn voor het aanhouden van hun derivatenposities 
naartoe vloeit. De cliënten betalen dus weldegelijk voor het beheer van het 
derivatenvermogen, zij het dat dit via de boedel loopt. 
 
 
ARTIKEL III 
 
A 
 
Artikel 212e van de Faillissementswet spreekt van “instelling” waar “deelnemer” 
bedoeld wordt. Dit onderdeel voorziet er in deze omissie te helen waardoor artikel 
 
212 e van de Faillissementswet, in lijn met de Finaliteitsrichtlijn, spreekt van 
“deelnemer”, hetgeen een breder begrip is dan het thans gehanteerde begrip 
“instelling”. 
 
B, C en E  
 
Deze wijzigingen zijn het gevolg van de invoeging van een nieuw lid in artikel 
3:159c Wft en de daaruit volgende vernummering van de leden. Deze wijzigingen 
zijn niet inhoudelijk van aard. 
 
D 
 
Ten eerste wijzigt dit onderdeel de definitie van zetel. De omschrijving geeft nu 
niet alleen aan wat onder zetel van een verzekeraar (onderdeel a) wordt verstaan 
maar ook wat onder zetel van een moedermaatschappij van een verzekeraar 
(onderdeel b) wordt verstaan. Aangesloten is bij de definitie van zetel uit artikel 
1:1 van de Wft. Ten tweede wordt aan artikel 213 een definitie van 
moedermaatschappij toegevoegd. Deze definitie verwijst naar de definitie van 
moedermaatschappij uit artikel 1:1 van de Wft. 
 
F 
 
Het voorgestelde artikel 213ar regelt de situatie waarin DNB het faillissement van 
de moedermaatschappij van een verzekeraar kan verzoeken en de bevoegdheid 
voor DNB om ten aanzien van deze moedermaatschappij een overdrachtsplan voor 
te bereiden en ter goedkeuring aan de rechtbank voor te leggen. Het eerste lid 
bepaalt dat DNB het faillissement kan verzoeken van een moedermaatschappij 
met zetel in Nederland van een verzekeraar die een door DNB verleende 
vergunning heeft, indien ten aanzien van zowel haarzelf als haar 
verzekeringsdochter sprake is van tekenen van een gevaarlijke ontwikkeling met 
betrekking tot de financiële situatie en redelijkerwijs is te voorzien dat die 
ontwikkeling niet voldoende of niet tijdig ten goede zal keren. Daarnaast bepaalt 
dit lid dat het faillissement van de moedermaatschappij voor de afwikkeling van 
de in problemen verkerende verzekeraar of de groep waartoe de verzekeraar 
behoort nodig moet zijn. DNB kan het faillissement van de moedermaatschappij 
verzoeken onverminderd het reguliere faillissementsverzoek als bedoeld in artikel 
1 Fw. Het is bijvoorbeeld denkbaar dat een moedermaatschappij in financiële 
problemen komt zonder dat haar verzekeringsdochter eveneens in financiële 
problemen verkeert. In een dergelijk geval behoort de moedermaatschappij zelf of 
49 
 

 
van een verzekeraar failliet wordt verklaard. Het vijfde lid bepaalt namelijk dat 
wanneer de rechtbank het verzoek tot surseance afwijst, zij bij dezelfde 
beschikking de schuldenaar in staat van faillissement kan verklaren. Hierdoor zou 
de onwenselijke situatie kunnen ontstaan dat de rechtbank de 
moedermaatschappij van een verzekeraar failliet verklaart, terwijl DNB hier niet 
van op de hoogte is op een moment dat zij voorbereidingen treft voor een 
faillissementsverzoek of een overdrachtsplan. Met de voorgestelde wijziging wordt 
geborgd dat de faillietverklaring van een moedermaatschappij van een 
verzekeraar niet deze eventuele voorbereidingen van DNB. 
 
I en L tot en met N 
 
In de artikelen 242, 272, 277 en 280 wordt bepaald dat DNB in staat wordt 
gesteld te worden gehoord alvorens een moedermaatschappij van een verzekeraar 
failliet wordt verklaard. Hiermee wordt geborgd dat de faillietverklaring van een 
moedermaatschappij van een verzekeraar niet de eventuele voorbereidingen van 
DNB voor een faillissementsverzoek of een overdrachtsplan betreffende deze 
moedermaatschappij doorkruist. 
 
J 
 
In het huidige artikel 246 wordt de samenloop geregeld tussen de behandeling 
van een verzoek tot surseance en de behandeling van een verzoek tot intrekking 
van surseance. Wanneer de behandeling van een verzoek tot intrekking van 
surseance nog niet is afgerond voordat de behandeling van een verzoek tot 
surseance is gepland, worden de schuldeisers hierover geïnformeerd. In geval van 
een moedermaatschappij van een verzekeraar is op grond van artikel 215 ook 
DNB opgeroepen om te worden gehoord. Voorgesteld wordt artikel 246 zodanig 
aan te passen dat, indien van toepassing, ook DNB wordt geïnformeerd over de 
uitstel of afstel van het verhoor betreffende het verzoek tot surseance. 
 
K 
 
Artikel 248 regelt de samenloop tussen een verleende surseance en een verzoek 
tot faillietverklaring. Het huidige eerste lid bepaalt dat gedurende een surseance 
een faillietverklaring niet rauwelijks (zonder overleg) kan worden verzocht. Dit 
kan echter de effectiviteit belemmeren van de bevoegdheden van DNB om een 
faillissement van een moedermaatschappij van een verzekeraar aan te vragen en 
om ten aanzien van deze moedermaatschappij een overdrachtsplan voor te 
bereiden. Om die reden wordt voorgesteld het eerste lid dusdanig te wijzigen dat 
een faillietverklaring op grond van artikel 213ar wel rauwelijks kan worden 
verzocht. 
 
 
ARTIKEL IV 
 
A 
 
Artikel 2:23 bepaalt dat een verzekeraar met zetel in het buitenland, die door 
middel van dienstverrichting in Caribisch Nederland actief wil zijn, de 
Nederlandsche Bank (DNB) daarvan vooraf in kennis dient te stellen. In het kader 
van deze notificatieprocedure dient de verzekeraar onder andere aan te tonen dat 
hij voldoet aan de solvabiliteitseis van artikel 3:17. Dit wekt ten onrechte de 
51 
 

 
 
ARTIKEL V 
 
A 
 
26
Bij de wijziging van de Wwft die 1 januari 2013 in werking trad is in artikel 1, 
eerste lid, onderdeel a, subonderdeel 12, onder d, geëxpliciteerd dat een 
advocaat, notaris of andere vrije beroepsbeoefenaar bij advies of bijstand ten 
behoeve van de aankoop, verkoop of overname niet alleen onder de Wwft valt bij 
aankoop, verkoop of overname van de gehele onderneming, maar ook in geval 
van een deel van een onderneming. Voorgesteld wordt dat de toen aangebrachte 
verdere precisering, te weten dat met de term “gedeeltelijk” wordt gedoeld op een 
deel van een onderneming dat zodanig substantieel is dat door de transactie een 
persoon toetreedt tot de kring van uiteindelijk belanghebbenden van die 
onderneming, vervalt. Deze nadere precisering heeft onbedoeld tot effect dat een 
advocaat, notaris of andere vrije beroepsbeoefenaar buiten de Wwft zou vallen bij 
advies of bijstand bij een wisseling van een substantieel pakket aandelen, alleen 
omdat geen nieuwe uiteindelijk belanghebbende in beeld komt.  
 
Ook wordt voorgesteld om naast aan- of verkopen de aandelenoverdracht expliciet 
te benoemen en om niet meer alleen te verwijzen naar een onderneming, maar 
ook naar de neutralere opsomming die al in artikel 1, eerste lid, onderdeel a, 
subonderdeel 12, onder c wordt gebruikt: vennootschappen, rechtspersonen of 
soortgelijke lichamen als bedoeld in artikel 2, eerste lid, onderdeel b, van de 
Algemene wet inzake rijksbelastingen. Het al dan niet drijven van een 
onderneming is daardoor niet meer het enige bepalende element. 
 
B 
 
De voorgestelde wijzigingen in artikel 3, negende en tiende lid, zijn bedoeld om de 
in die leden beschreven mogelijkheid van ontheffing of vrijstelling, ook betrekking 
te laten hebben op de per 1 januari 2013 in het artikel ingevoegde leden 3 en 4. 
Van de gelegenheid is gebruik gemaakt om de aan een vrijstelling verbonden 
voorschriften en beperkingen, die ten onrechte in het tiende lid waren 
opgenomen, te verplaatsen naar het negende lid. 
 
C 
 
In het eerste lid van artikel 24 is verduidelijkt dat het toezicht niet alleen 
betrekking heeft op de naleving door de instellingen van de bij de Wwft gestelde 
regels, maar ook op naleving van de krachtens de Wwft gestelde regels. 
 
D 
 
Een onjuiste verwijzing in artikel 37 naar artikel 3, zevende lid, van de Wwft is 
vervangen door een verwijzing naar artikel 3, tiende lid, van de Wwft. 
 
 
ARTIKEL VI 
 
A 
 
                                                 
26
 Wijzigingswet financiële markten 2013 (Stb. 2012, 678). 
53 
 

 
van USD 10 000 of meer (artikel 4.2) of het niet verstrekken van de juiste 
gegevens bij die aanmelding (artikel 4.3). 
 
 
ARTIKEL VIII 
 
Deze wijziging houdt verband met het laten vervallen van het derde lid van artikel 
4:60 Wft.  
 
 
ARTIKEL IX 
 
27
Ingevolge het amendement Van Vliet op de Wet op het accountantsberoep , gaat 
vanaf 1 januari 2016 een roulatieplicht gelden voor accountantsorganisaties voor 
wat betreft wettelijke controles van organisaties van openbaar belang. De termijn 
voor deze roulatie wordt in het onderhavige artikel aangepast van acht naar tien 
jaar in combinatie met een afkoelingsperiode van vier jaar. Hierdoor wordt de 
roulatieplicht meer in lijn gebracht met de Verordening (EU) Nr. 537/2014 van het 
Europees parlement en de Raad van 16 april 2014 betreffende specifieke eisen 
voor de wettelijke controles van financiële overzichten van organisaties van 
openbaar belang en tot intrekking van Besluit 2005/909/EG van de Commissie 
(PbEU 2014, L158). 
 
Ingevolge het nieuwe onderdeel c van artikel 23 van de Wet toezicht 
accountantsorganisaties mag een accountantsorganisatie geen wettelijke controle 
verrichten bij een organisatie van openbaar belang, indien zij met betrekking tot 
die organisatie gedurende een periode van vier jaren volgend op een periode van 
tien aaneengesloten jaren waarin de accountantsorganisatie de wettelijke 
controles heeft verricht of een aanmerkelijk deel van de financiële administratie 
heeft verzorgd of ingericht. 
 
 
ARTIKEL X 
 
In combinatie met het vaststellen van de roulatieplicht voor 
accountantsorganisaties op een termijn van tien jaar wordt de 
partnerroulatietermijn in artikel 24 Wta aangepast naar vijf jaar, zodat op de helft 
van de termijn, waarna de accountantsorganisatie dient te wisselen, de externe 
accountant die verantwoordelijk is voor de wettelijke controle binnen de 
accountantsorganisatie wisselt. De vereiste interne roulatie geldt voor alle externe 
accountants die verantwoordelijk zijn voor de wettelijke controle. 
Dit is minimaal de voor de controle (mede)verantwoordelijke externe 
accountant, maar de roulatieplicht kan ook andere externe accountants 
betreffen, te weten sleutelfiguren van het bij de controleopdracht betrokken 
accountantsteam. 
 
 
ARTIKEL XI 
 
Artikel VI van het wetsvoorstel voorziet in de basis voor doorberekening van 
Wwft-toezichtkosten aan de onder Wwft-toezicht gestelde 
                                                 
27
 Kamerstukken II 2011/12, 33 025, nr. 19. 
55 
 

