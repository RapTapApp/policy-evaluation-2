EERSTE KAMER DER STATEN-GENERAAL 
 
Vergaderjaar 2014/15 
 
 
34 130 Wijziging van enige onderwijswetten in verband met het invoeren van de 
verplichting voor scholen zorg te dragen voor de sociale veiligheid op school 
 
 
Nr. xxx Nadere memorie van antwoord  
 
 
Ontvangen 
 
Graag wil ik de leden van de fractie van GroenLinks bedanken voor de 
opmerking die is gemaakt en de vraag die zij hebben gesteld in het nader 
voorlopig verslag. In het onderstaande ga ik, mede namens de Staatssecretaris 
van Economische Zaken, in op de opmerking en de vraag uit het nader voorlopig 
verslag van de leden van de fractie van GroenLinks.  
 
De leden van de fractie van GroenLinks constateren dat hun inleidende 
beschouwing in de memorie van antwoord niet genoemd wordt en dat hun vraag 
over de bestuurscolleges in Caribisch Nederland niet beantwoord is. De regering 
herhaalt slechts dat de scholen zijn geconsulteerd, maar de vraag richtte zich op 
de taxatie van het oordeel van de Raad van State dat conform de WolBES de 
bestuurscolleges hadden moeten worden geraadpleegd. De leden van de fractie 
van GroenLinks verwachten een inhoudelijk antwoord op hun vraag. 
 
Allereerst wil ik mijn excuses aanbieden voor het feit dat de inleidende 
beschouwing van de fractie van GroenLinks als gevolg van een administratieve 
vergissing in de memorie van antwoord niet is opgenomen.  
 
Het wetsvoorstel in verband met het invoeren van de verplichting voor scholen 
zorg te dragen voor de veiligheid op school heeft ook betrekking op de BES-
wetgeving. Daarom is het wetsvoorstel ter consultatie voorgelegd aan de 
schoolbesturen in Caribisch Nederland.   
 
Op grond van artikel 207 van de Wet openbare lichamen BES doet de minister 
het bestuurscollege desgevraagd mededeling van zijn standpunten en 
voornemens met betrekking tot aangelegenheden die voor het openbaar lichaam 
van belang zijn. Op grond van artikel 208 van dezelfde wet biedt onze minister 
het bestuurscollege desgevraagd de gelegenheid tot het plegen van overleg met 
betrekking tot aangelegenheden die voor het openbaar lichaam van belang zijn.  
Deze artikelen zijn na interdepartementale afspraken in het ‘Draaiboek voor de 
reg el g evi n g ’ uitgewerkt in een procedurebeschrijving voor consultaties die de 
gehele rijksdienst hanteert. Het draaiboek beoogt een beschrijving te geven van 
 W10536.NMvA 
1 

Het is naar mijn oordeel niet wenselijk om de openbare lichamen steeds te 
belasten met regelgeving die niet rechtstreeks betrekking heeft op hun positie. 
De eilandbesturen hebben slechts een beperkte capaciteit om alle relevante 
informatie te doorgronden. Een schifting op relevantie van informatie is daarom 
belangrijk. Dat is ook bevestigd in het onderzoek ‘Rijksoverheid en Caribisch 
2
Nederland: naleving van afspraken ’ van de Algemene Rekenkamer. 
 
Gelet op het voorgaande deelt de regering het oordeel van de Raad van State 
niet dat consultatie van de bestuurscolleges inzake het onderhavige wetsvoorstel 
vereist is. Conform de rijksbrede afspraken zijn in dit geval de schoolbesturen 
geconsulteerd. In de reacties die de regering heeft ontvangen, onderschrijven de 
schoolbesturen het nut en de noodzaak van het wetsvoorstel.        
 
De Staatssecretaris van Onderwijs, 
Cultuur en Wetenschap, 
 
 
 
 
 
Sander Dekker 
 
                                           
2
 Kamerstukken II 2012/13, 33 471, nr. 1. 
 W10536.NMvA 
3 

