Bijlage: schriftelijke beantwoording van gestelde vragen in de eerste termijn van de 
behandeling van de begroting van Economische Zaken voor 2016, onderdeel Landbouw & 
Natuur.  
 
Hieronder vindt u de beantwoording van een selectie van de gestelde vragen per woordvoerder.  
De overige gestelde vragen worden mondeling beantwoord. 
 
1. Van Gerven (SP) 
De SP heeft een alternatief plan over fosfaat gemaakt. Verzoek aan de staatsecretaris om deze mee te 
nemen bij de evaluatie van de fosfaatplannen.  
 
Ik zal bij de nadere uitwerking van het fosfaatrechtenstelsel ook het plan van de SP betrekken.  
 
2. Van Gerven (SP)  
Sociale/psychische problemen boeren: de Stichting Zorg om Boer en Tuinder heeft daar aandacht 
voor. Wilt u hier geld voor beschikbaar stellen? 
 
Ik waardeer de vrijwilligers van de stichting Zorg om Boer en Tuinder (ZoB) en de hulp die zij bieden 
aan boeren in lastige tijden. De werkzaamheden van de stichting Zorg om Boer en Tuinder zijn dan 
ook eerder vanuit mijn ministerie gefinancierd via het project KANS! en de opvolger Boerenkans. 
Het project Boerenkans is in 2013 afgerond. Hiermee kwam ook een einde aan de financiering van de 
stichting ZOB door EZ. Er is speciale aandacht besteed aan de afbouw van het project Boerenkans via 
expertbijeenkomsten waar ook de stichting ZOB aanwezig was.  
Conclusie was toen en is nog steeds dat de verschillende belangenorganisaties elkaar goed weten te 
vinden. Zij zijn in staat om boeren die willen stoppen gezamenlijk terzijde te staan. Hier is geen 
specifieke rol voor EZ weggelegd. Er is geen reden om de agrosector op dit vlak een bijzondere 
behandeling te geven. 
 
3. Van Gerven (SP)  
Komt er geld beschikbaar voor dierproefvrije alternatieven? 
 
Op 1 november jl. is de tweede voortgangsrapportage van het Plan van Aanpak Dierproeven en 
alternatieven aan uw Kamer gestuurd (Kamerstuk 32336, nr. 42). Daarin is aangegeven dat de 
ambitie wordt overgenomen van de denktank Aanvullende financiering alternatieven voor dierproeven 
en de gedachte gesteund wordt van de oprichting van een Fonds proefdiervrije innovaties. Een 
dergelijk fonds moet zich richten op de ontwikkeling en het gebruik van proefdiervrije innovaties 
waardoor de afhankelijkheid van dierproeven afneemt. Het fonds moet daarbij een verbindende factor 
worden tussen de verschillende wetenschapsprogramma’s binnen onder andere NWO, ZonMw, TNO en 
RIVM. Over de oprichting van zo’n fonds zal overleg gevoerd worden met de betrokken stakeholders 
en zal het ministerie, op voorwaarde dat (publiek-) private partijen bereid zijn financiële middelen toe 
te zeggen, de aanloopkosten voor rekening nemen. De leden van de denktank zullen hierbij betrokken 
worden. 
 
4. Van Gerven (SP)  
SDE+ is techniekneutraal. Wordt hiervan afgestapt? 
 
De SDE+ is technologieneutraal. Technologieneutraliteit is namelijk essentieel om de 
kosteneffectiviteit van de SDE+ te waarborgen. Zie voor een nadere toelichting de Kamerbrief van de 
minister van Economische Zaken van 9 oktober jl. over de Nationale Energieverkenning 2015. 
 
 
1 
 

momenteel in de praktijk getest op een beperkt aantal bedrijven om eventuele praktische bezwaren 
beter in beeld te krijgen. Daarna volgt een sectorbrede pilot. De NVWA monitort en evalueert 
gedurende de praktijktest en pilot. De pilot wordt naar verwachting eind 2016 afgerond. Mede op 
basis van deze evaluatie zal ik besluiten of tot erkenning van het kwaliteitssysteem varkens kan 
worden overgegaan, en hiermee ook tot stalkeuring in plaats van klepkeuring. Tot die tijd is het alleen 
voor bedrijven in de pilot stalkeuring toegestaan. Dit is ook overlegd met de sector. 
 
9. Geurts (CDA) 
Wanneer gaat u de jonge boeren regeling echt vlot trekken? 
 
Hiervoor verwijs ik naar mijn brief van 30 november 2015 betreffende ‘Beantwoording overige vragen 
gesteld tijdens Schriftelijk Overleg Landbouw- en Visserijraad’. In deze brief heb ik aangegeven dat 
mijn ambtsvoorganger met een vertegenwoordiging van de provincies, die verantwoordelijk zijn voor 
de regeling voor jonge landbouwers, in september jl. een bestuurlijk overleg heeft gevoerd. De 
provincies hebben daar aangegeven dat de openstelling van de subsidieregeling voor jonge 
landbouwers meer tijd in beslag nam dan voorzien. In dat kader is toegezegd dat het ministerie van 
Economische Zaken wil faciliteren bij een uniforme regeling, zodat deze nog in 2015, met een uitloop 
naar het eerste kwartaal 2016, opengesteld kan worden. Inmiddels heb ik nader overleg gehad met de 
provincies en ik verwacht dat op korte termijn openstelling kan plaatsvinden. 
 
10. Geurts (CDA)  
Wanneer gaat de staatssecretaris bijvoorbeeld equivalente maatregelen voor bemesting toestaan? 
 
In de melkveehouderij wordt het gebruik van equivalente maatregelen momenteel toegestaan in de 
vorm van enkele pilots, waarvan de pilot met bedrijfsspecifieke fosfaatbemesting (BEP) de grootste is. 
Deze pilot liep al in 2014 en 2015. In 2016 kunnen daar 150 ondernemers aan mee doen. Vanuit de 
akkerbouwsector (LTO en Nederlandse Akkerbouw Vakbond (NAV)) zijn drie equivalente maatregelen 
voorgesteld. Deze maatregelen zijn op milieukundige effecten doorgerekend. Ook zijn ze aan de 
Europese Commissie voorgelegd. De benodigde wijziging van de regelgeving wordt, in overleg met 
betrokken bedrijfsleven, voorbereid en naar verwachting medio 2016 geeffectueerd. 
 
11. Geurts (CDA)  
Wanneer gaat u verduurzamingsregelingen voor de kalverhouderij presenteren? 
 
Zoals aangegeven in de kamerbrief met antwoorden op overige vragen die gesteld zijn tijdens het 
Schriftelijk Overleg Landbouw- en Visserijraad (Kamerstuk 21 501-32, nr. 887) zal ik binnenkort 
overleg voeren met de kalversector over de transitie- en verduurzamingsagenda, die als voorwaarde is 
gesteld voor het openstellen van regelingen onder POP3. Daarna zal ik uw Kamer informeren over 
zowel de agenda als de regelingen die onder POP3 worden opengesteld. 
 
12. Geurts (CDA)  
Wanneer gaat de staatssecretaris verbindendverklaringen afgeven voor financiering van collectief 
onderzoek en innovatie? 
 
De minister van Economische Zaken heeft, mede namens mij, op 1 december jl. een tussenrapportage 
aan de Eerste en Tweede Kamer gestuurd over de ervaringen die tot nu toe zijn opgedaan met de 
oprichting en erkenning van producenten- en brancheorganisaties en het verbindend verklaren van 
voorschriften van deze erkende organisaties. Sinds december 2014 heeft de Minister één 
producentenorganisatie, de Producentenorganisatie Varkenshouderij (POV) erkend. Daarnaast heeft 
hij zeven brancheorganisaties (BO’s) erkend, namelijk de Stichting Brancheorganisatie Kalversector 
(SBK), Zuivel NL, Stichting OVONED (eieren), Stichting PLUIMNED (pluimveevlees), de 
3 
 

 
Het bedrag van € 19,4 mln, dat bij Najaarsnota aan het Eigen Vermogen van de NVWA wordt 
toegevoegd, wordt voor € 9,2 mln gedekt uit artikel 16 en voor € 10,2 mln uit artikel 40. De bijdrage 
aan het Eigen Vermogen uit artikel 16 is mogelijk, omdat de NVWA in 2015 voor een bedrag van  
€ 9,2 mln minder aan opdrachten heeft uitgevoerd dan eerder was afgesproken. Het bedrag dat 
hierdoor niet aan de NVWA verstrekt wordt als vergoeding voor uitvoeringskosten, wordt nu verstrekt 
als bijdrage aan het Eigen Vermogen. Zoals toegelicht in de 2e suppletoire begroting 2015 is 
daarnaast € 10,2 mln uit de voor EZ beschikbare Eindejaarsmarge ingezet voor de NVWA. 
 
17. Dikkers (PvdA)  
Wat de PvdA betreft worden de garantieregelingen, geen gering bedrag van ruim 80 miljoen Euro, 
belastinggeld, uitsluitend besteed aan stallen die tenminste aan het 1 ster beter leven keurmerk van 
de dierenbescherming voldoen. Graag een reactie. 
 
Met de Garantstelling Landbouw worden bankleningen aan landbouwers voor toekomstgerichte 
investeringen ondersteund: de overheid staat borg (80%) bij de bank voor een landbouwer met een 
goed investeringsplan maar met te weinig zekerheden voor een gewone lening. De maximale 
garantstelling bedraagt € 600.000 voor Garantstelling Landbouw en € 2,5 miljoen voor de 
Garantstelling Landbouw Plus.  
Duurzaamheid is een belangrijk criterium bij garantstelling. In de loop van 2016 wordt de 
zogenoemde Plusstal een basiseis voor elke garantstelling voor de bouw van stallen conform de 
afspraken die in het kader van de Uitvoeringsagenda duurzame veehouderij (UDV) met de sector zijn 
gemaakt. Met de Garantstelling Landbouw Plus worden grotere bankleningen (tot € 2,5 miljoen) 
ondersteund onder de voorwaarde dat de stallen een MDV (maatlat duurzame veehouderij)-certificaat 
hebben. Om de introductie in de markt van duurzame innovaties, te ondersteunen wordt in 2016 de 
Garantstelling marktintroductie innovaties (GMI) opengesteld.  
De jaarlijkse bijdrage van de overheid aan de Garantstelling Landbouw is voor 2016 begroot op  
€ 3 miljoen en voor de GMI op € 2,25 miljoen. Dit zijn de jaarlijkse garantiebijdragen die nodig zijn 
om garant te kunnen staan voor € 80 miljoen bankleningen voor de Garantstelling Landbouw en  
€ 37,5 miljoen voor de GMI. 
 
18. Leenders (PvdA) 
Is de kwaliteit van de gebiedsvragen vooraf getoetst en biedt dit de provincies de mogelijkheid om bij 
te sturen? Welke mogelijkheden hebben provincies om tussentijds bij te sturen? 
 
De gebiedsaanvragen van de collectieven zijn alle getoetst aan de doelen in de provinciale 
Natuurbeheerplannen. Op grond van die toetsing ontvangen de collectieven subsidie voor uitvoering 
van hun plannen. Op basis van de subsidiebeschikking stellen de collectieven hun beheerplannen op, 
waarin de concrete beheermaatregelen door individuele boeren worden vastgelegd. 
De subsidiebeschikking wordt afgegeven voor 6 jaar. Jaarlijks bespreken provincie en collectief de 
voortgang in de uitvoering. Op grond hiervan is bijstelling van het beheer mogelijk, binnen de kaders 
van de afgegeven subsidiebeschikking. 
Als de provincie bepaald beheer wil intensiveren of doelstellingen wil toevoegen, kan ze ervoor kiezen 
om de subsidieregeling tussentijds open te stellen voor aanvullende aanvragen van collectieven. 
 
19. Leenders (PvdA) 
Ministers van 8 lidstaten hebben een brief geschreven aan de Europese Commissie, met een pleidooi 
om de huidige richtlijnen ongewijzigd te laten en verbeteringen te richten op de implementatie van de 
richtlijnen. Inmiddels hebben zich daar 7 van de 9 fracties van het Europees Parlement bij 
aangesloten, en diverse andere landen denken hier nog over. We kunnen als lidstaat Nederland niet 
achterblijven. Wat is de reden dat niet ook de Nederlandse minister van Landbouw en Natuur de brief 
heeft ondertekend? Is hij bereid om dit verzoek alsnog te steunen?  
5 
 

Ik ga niet over de inzet van de taakaccenthouders dierenwelzijn. Dat is de verantwoordelijkheid van 
de minister van Veiligheid en Justitie. Bij brief van 3 maart 2015 (28 286, nr. 796) is mede namens de 
minister van V&J aangegeven dat met het aanvaarden van de motie Berndsen-Kuiken is geregeld dat 
sprake moet zijn van een taakaccent. De politie heeft hieraan uitvoering gegeven.  
 
24. Graus (PVV)  
In het kader van de NVWA controles van dieren die over de grens komen (bijv. honden in kader van 
puppyhandel): kan de staatssecretaris zorgen voor warmtecamera’s om opsporing te 
vergemakkelijken? 
 
Ik vind het voorstel voor warmtecamera’s interessant. Ik zal de meerwaarde daarvan met de NVWA 
en andere opsporingsdiensten nader bezien. Over de instrumenten van opsporing heeft de NVWA 
geregeld overleg met andere opsporingsinstanties.  
 
25. Graus (PVV)  
Circusdieren zijn sinds kort verboden en moet dus een nieuwe locatie voor worden gevonden. Rhani 
de olifant is binnen 2 weken overleden in de opslag. Waarom regelt u de opvang niet goed? 
 
Een dierentuin en een dierenbeschermingsorganisatie hebben aangegeven voor opvangplaatsen van 
circusdieren te kunnen zorgen. Hierover zijn voorafgaand aan de inwerkingtreding van het verbod ook 
afspraken gemaakt. Er is echter geen gebruik gemaakt van dit aanbod. Ook zijn er geen dieren in 
beslag genomen. Circus Renz Berlin heeft zelf besloten hun olifanten naar het buitenland te 
verplaatsen, waar olifant Rhani is overleden. Het is overigens niet duidelijk waaraan hij is overleden.  
 
26. Graus (PVV)  
Stable safe: middel voor ontsnappingsmogelijkheden in stallen in kader van stalbranden. Is de 
regering bereid een proefstal in te richten ism partners zoals LTO en de brandweer? 
 
Eén van de acties uit het actieplan Stalbranden, een gedeeld initiatief van overheid, LTO, Brandweer, 
dierenbescherming en verbond van verzekeraars, is het stimuleren van innovatie van rook-en 
branddetectiesystemen. Er zijn inmiddels nieuwe detectiesystemen op de markt gebracht en deze 
worden gestimuleerd via de Maatlat Duurzame Veehouderij.  
Het is aan de initiatiefnemers van het detectiesysteem Stable safe, waarmee ook de hokdeuren 
automatisch openen bij rook of brand, om het voor alle diersoorten praktijkrijp te maken en te zoeken 
naar ondernemers die bereid zijn om het initiatief te ondersteunen. 
 
27. Koser Kaya (D66)  
Caribisch Nederland: wordt bijna geen voedsel verbouwd; veel import. Kan de staatssecretaris 
pilotproject starten om te kijken of daar ook meer voedsel kan worden verbouwd? 
 
Voedselzekerheid op de eilanden van Caribisch Nederland heeft al langer de aandacht van mijn 
ministerie. Zo wordt op Bonaire een plattelandsontwikkelingsprogramma uitgevoerd. Dit programma 
bevat verschillende landbouwprojecten op het gebied van tuinbouw, fruitteelt en kennisoverdracht 
over ondernemerschap binnen de landbouw. Voor de schoolkinderen is er een speciaal 
schooltuinenproject over gezond voedsel. Ook op St. Eustatius en Saba worden twee 
tuinbouwprojecten uitgevoerd.  
Om de voedselproductie verder te professionaliseren heeft mijn voorganger afgelopen september op 
Bonaire een Memorandum of Understanding met de autoriteiten getekend voor de inrichting van een 
kenniscentrum landbouw. Verder wordt gewerkt aan samenwerking vanuit Nederlandse bedrijfsleven 
met agro- ondernemers op de eilanden. 
  
7 
 

33. Koser Kaya (D66)  
Garnaalvisserij in waddenzee: naleving convenant verloopt moeizaam. Kan de staatssecretaris dit 
convenant verbindend verklaren en vastleggen dat er geen nieuwe vergunningen worden afgegeven? 
 
Op 3 oktober 2014 is er een convenant gesloten over de verduurzaming van de garnalenvisserij in de 
Waddenzee tussen de Coalitie Wadden Natuurlijk, de Nederlandse Vissersbond, VisNed, de 
Waddenprovincies en mijn voorganger. Partijen streven met dit akkoord naar een zo natuurlijk 
mogelijke ontwikkeling van de Waddenzee in combinatie met een duurzaam opererende 
garnalenvisserij. Het convenant heeft een looptijd tot 2026. Convenanten zijn afspraken tussen 
partijen die niet eenzijdig bindend kunnen worden verklaard. 
De belangrijkste afspraak uit het convenant is om in de komende jaren opeenvolgend gebieden voor 
de garnalenvisserij te sluiten in de Waddenzee in combinatie met de stapsgewijze inname van 
garnalenvergunningen. Met deze afspraken wordt een meer natuurlijke ontwikkeling van de 
bodemfauna en een verbetering van de samenstelling van de visstand beoogd.  
Deze en andere in te zetten maatregelen zijn ook bedoeld om de vissers een beter economisch 
perspectief te bieden. Met deze afspraken wordt de sector voor een langere termijn helderheid en 
zekerheid geboden ten aanzien van de visserij in de Waddenzee. Wellicht ten overvloede kan gemeld 
worden dat er absoluut geen sprake is van de uitgifte van meer vergunningen voor de garnalenvisserij 
in de Waddenzee. 
 
34. Koser Kaya, D66  
Zandwinning waddenzee: is de staatssecretaris bereid om te onderzoeken of zandopspuiten niet elke 
drie maar elke 6-8 jaar beter is voor vissen? Of wellicht periode geen zandopspuiting als vissen zich 
vermenigvuldigen? 
 
Er wordt periodiek zand gesuppleerd langs de Waddeneilanden en andere delen van de kust in 
verband met de waterveiligheid. In het Deltaprogramma 2015 is benoemd dat de komende jaren 
onderzoek nodig is naar diverse aspecten van zandsuppleties, ook ecologische aspecten. Dit meerjarig 
onderzoek, genaamd Kustgenese 2, wordt getrokken door Rijkswaterstaat. Onder regie van 
Rijkswaterstaat worden nu plannen van aanpak ontwikkeld voor onderzoek naar onder andere 
ecologische aspecten bij zandsuppleties.  
 
35. Dik-Faber (CU)  
De CU-fractie heeft gevraagd wanneer er weer gebruikgemaakt kan worden van de jonge 
landbouwers-regeling? 
 
Voor het antwoord op deze vraag verwijs ik u naar de beantwoording van de vraag over jonge 
landbouwers regeling van de CDA-fractie. 
 
36. Dik-Faber (CU)  
Hoe staat het met de uitvoering van de aangenomen motie over Initiative Tierwohl? 
 
Dit Duitse private initiatief is bestudeerd en besproken tijdens het bestuurlijke overleg met de 
varkenssector op 10 september 2015. Daarin heeft het Centraal Bureau Levensmiddelenhandel 
aangegeven dat zij van mening is dat de Nederlandse marktinitiatieven, met daarin ook afspraken op 
het gebied van dierenwelzijn, al verder gaan dan het Duitse Initiative Tierwohl. De Nederlandse 
marktconcepten hebben als voordeel dat het voor de consument duidelijk is dat het om vlees gaat met 
een welzijnsplus. 
De ACM is om een oordeel over Initiative Tierwohl gevraagd, maar heeft nog geen oordeel gegeven. 
Overigens blijkt dat het Initiative Tierwohl niet is goedgekeurd en ook niet is afgekeurd door het 
Bundeskartellamt, de Duitse mededingingsautoriteit. ACM volgt de situatie rond dit initiatief. 
  
9 
 

beschikbaar te stellen en een podium te bieden voor de Voedselbanken, zodat zij meer bekendheid 
krijgen bij het bedrijfsleven. De samenwerking wordt door beide partijen zeer gewaardeerd. De inzet 
van zowel de VB als de AVV is om de samenwerking nog lang voort te zetten. 
Met genoemde organisaties en mijn collega van Sociale Zaken en Werkgelegenheid wil ik bezien of 
een taskforce meerwaarde heeft voor het stimuleren van voedseldonaties en het terugdringen van 
voedselverspilling. 
 
41. Dik-Faber (CU)  
Kunt u de stand van zaken melden met betrekking tot de toezegging over de mogelijkheden om een 
meldpunt in te richten waar consumenten hun tips om voedselverspilling tegen te gaan kwijt kunnen? 
 
Net als mijn voorganger in het debat met uw Kamer op 21 september jl. heeft aangegeven ben ik 
geen voorstander van een nieuw ‘Meldpunt voedselverspilling’. Er zijn namelijk al voldoende kanalen 
waar informatie voor consumenten voorhanden is. Hiervan is het Voedingscentrum het belangrijkste 
kanaal. Zo heeft het Voedingscentrum al langer de campagne ‘Hoezo50kilo?’. Het Voedingscentrum 
neemt de Kliekipedia Campagne over. Daarnaast volgt het Voedingscentrum actief de sociale media en 
pikt zodoende de informatiebehoefte rondom voedselverspilling op en geeft daar dan op hun site 
informatie over. Het Voedingscentrum zal ook in 2016 volop aandacht blijven schenken aan 
voedselverspilling.  
Daarnaast is er het ‘Nowastenetwork.nl’ waar een helpdesk voedselverspilling is ondergebracht en 
waar vragen gesteld kunnen worden. MilieuCentraal is tevens een plek voor consumentenvoorlichting 
op het gebied van verspilling. Het ministerie van I&M is daarvoor de opdrachtgever. Een nieuw 
meldpunt inrichten lijkt me dan ook overbodig en bovendien kostbaar. 
 
42. Dik-Faber (CU)  
Er is geen zicht op de ecologische effectiviteit van de gebiedsaanvragen die inmiddels zijn ingediend. 
Is de staatssecretaris bereid om een ex ante toets te laten uitvoeren en daarbij ook te kijken naar de 
samenhang met vergroening van het GLB en het natuurbeleid van andere terreinbeheerders? 
 
De gebiedsaanvragen van de collectieven zijn alle getoetst aan de doelen in de provinciale 
Natuurbeheerplannen. Op grond van die toetsing ontvangen de collectieven subsidie voor uitvoering 
van hun plannen. Op basis van de subsidiebeschikking stellen de collectieven hun beheerplannen op, 
waarin de concrete beheermaatregelen door individuele boeren worden vastgelegd. De effectiviteit van 
de plannen wordt uiteindelijk bepaald door de afspraken in dat beheerplan. 
Begin 2015 heeft Alterra in opdracht van de gezamenlijke provincies geanalyseerd in hoeverre de 
provinciale ontwerp-natuurbeheerplannen bijdragen aan de effectiviteit van het nieuwe stelsel. Als 
vervolg hierop wordt in overleg tussen provincies, rijk, Stichting Collectieven Agrarisch Natuurbeheer 
(SCAN) en maatschappelijke organisaties een doelgerichte ex ante-evaluatie georganiseerd naar de te 
verwachten effecten van de ingediende beheerplannen. De conclusies daarvan kunnen benut worden 
om de werking van het stelsel te verbeteren. Dit past bij de nadruk die vanaf begin 2016 ligt op 
‘lerend beheren’: het leren van de ervaringen met het nieuwe stelsel en daarmee het stelsel 
gaandeweg verbeteren. 
Het betrekken van de samenhang met de vergroening van het GLB en het natuurbeleid van andere 
terreinbeheerders krijgt vorm in de eerste driejaarlijkse evaluatie van het Natuurpact, die in 2016 
wordt uitgevoerd. 
 
43. Dik-Faber (CU)  
Wat is er terechtgekomen van de motie Jacobi/Dik-Faber over het gebruiken van 2015 als 
overgangsjaar voor afstemming met provincies over complementariteit van eerste en tweede pijler? 
 
11 
 

In het Natuurpact is afgesproken dat de provincies t/m 2027 tenminste 80.000 ha natuur binnen het 
natuurnetwerk zullen realiseren. Binnen dit natuurnetwerk is daarom aangegeven welke gronden in de 
afgelopen periode van 1-1-11 tot 1-1-15 zijn verworven en ingericht. Een deel van het netwerk dient 
nog verworven en ingericht te worden. Deze verwerving en inrichting wordt geprogrammeerd door de 
provincies. 
Met de provincies zal ik de mogelijkheden van een geïntegreerde kaart onderzoeken.  
 
47. Grashoff (GroenLinks)  
Rapport Van Vollenhoven stelt dat we ook de 64 gebieden buiten Natura 2000 moeten aanwijzen. Van 
Vollenhoven dacht dat daar een wetswijziging voor nodig was, dat denkt GroenLinks niet, artikel 2.11 
biedt deze ruimte.  
Kan de Staatssecretaris hierop ingaan en aangeven of hij overweegt om deze gebieden ook aan te 
wijzen? 
 
Het wetsvoorstel natuurbescherming beschermt natuurgebieden op grond van de Vogel- en 
Habitatrichtlijn: de Natura 2000-gebieden. De huidige wet bevat een categorie beschermde 
natuurmonumenten, welke vervalt in het wetsvoorstel. Die gebieden ga ik na invoering van het 
wetsvoorstel natuurbescherming niet alsnog weer aanwijzen om de volgende redenen:  
 Het gaat om 64 gebieden (3.422 ha). Deze liggen bijna helemaal binnen het planologisch 
beschermde natuurnetwerk Nederland: 56 geheel (3.326 ha) en 4 gedeeltelijk (37,3 ha). Slechts 
58,7 ha valt erbuiten; 
 Zo nodig kunnen provincies en gemeenten voor deze gebieden een vergelijkbare ruimtelijke 
bescherming bieden. Ze kunnen namelijk beschermd worden door de generieke milieuwetgeving, 
en door de voorziene specifieke normen voor de bescherming van dieren, planten en 
houtopstanden in het wetsvoorstel; 
 Deze gebieden zijn vaak bovendien eigendom van natuurorganisaties, waardoor eveneens 
bescherming wordt verzekerd; 
 Artikel 2.11 van het wetsvoorstel natuurbescherming biedt een basis voor het aanwijzen van 
bijzondere nationale natuurgebieden. Hierdoor kunnen gebieden beschermd worden vooruitlopend 
op de kwalificatie van een gebied als Natura 2000-gebied. Ook kan dit worden gebruikt voor 
compensatienatuur in het kader van Natura 2000, of bescherming van een gebied voor het in 
stand houden van biotopen en leefgebieden van soorten. Die noodzaak is er bij deze 64 gebieden 
niet.   
 
48. Grashoff (GroenLinks) 
Een ander punt is de duur van de agrarisch beheercontracten. Die worden nu voor zes jaar afgesloten. 
Uit het veld merken wij dat de korte duur van deze overeenkomsten, sommige boeren ervan 
weerhoudt om mee te doen aan het weidevogelbeheer. Er moeten namelijk investeringen worden 
gedaan door de boer, wellicht doormiddel van een lening. Deze zijn gebaat bij langdurige contracten. 
Is de staatssecretaris bereid om te kijken naar de mogelijkheden om die contracten voor langere tijd 
aan te gaan? Ja, ik ken ook de lastigheden, omdat de 6-jaarstermijn samenhangt met de EU-regels, 
maar met enige creativiteit valt daar een oplossing voor te vinden.   
 
Volgens de plattelandsverordening (Vo. 1305/2014, artikel 28) mogen agromilieuverbintenissen, waar 
de contracten voor agrarisch natuurbeheer deel van uitmaken, niet korter duren dan 5 jaar en niet 
langer dan 7 jaar. 
Ik wil onderzoeken of er behoefte is aan contracten met een langere looptijd en in overleg met 
provincies en collectieven bekijken hoe hier mogelijk invulling aan te geven is. 
  
13 
 

Mijn voorganger heeft Wageningen UR opdracht gegeven om een verkennend onderzoek uit te voeren 
naar het ontwikkelen van betere alternatieven. Zowel alternatieven voor CO2-gas, als alternatieve 
methodes voor het opdrijven krijgen hierbij aandacht. Hierbij wordt samenwerking met 
onderzoeksinstellingen in Duitsland en het Verenigd Koninkrijk gezocht. Voor het formuleren van te 
onderzoeken alternatieven consulteren zij hierbij onder andere ook Eyes on Animals. 
 
52. Thieme (PvdD)  
Is de staatsecretaris bereid tot afschaffen waterbadbedwelming bij pluimvee? 
 
Zoals ook aangegeven in de stand van zakenbrief beleidsbrief dierenwelzijn (Kamerstuk 28286, nr. 
799) is in de Europese verordening inzake de bescherming van dieren tijdens het doden (1099/2009) 
het waterbad als bedwelmingsmethode toegestaan.  
Wel is door een strikte handhaving op de vereiste parameters het gebruik van het waterbad de 
afgelopen jaren ontmoedigd. Pluimveeslachterijen hebben de afgelopen jaren systematisch 
omgeschakeld naar meerfasen gasbedwelming. Momenteel wordt meer dan 80% van de vleeskuikens 
bedwelmd met gas. Met de sector wordt gekeken hoe ook de resterende 20% om kan schakelen. 
 
53. Thieme (PvdD) 
Niet uitvoeren motie verplichte weidegang: onderzoek melkkoeien die in een looprad worden gezet om 
te onderzoeken of beweging gezond is voor de koe. Is dat nou onderzoek waar we geld in moeten 
steken? Kunnen we niet beter motie uitvoeren om verplichte weidegang te regelen?  
 
Het onderzoek naar het effect van beweging van melkvee wordt onder proefomstandigheden 
uitgevoerd in een tredmolen. Hiermee worden de effecten van beweging op de diergezondheid en het 
dierenwelzijn van de koe nagegaan. Het onderzoek beoogt de onvrijwillige afvoer van melkvee door 
o.a. klauwproblemen en afnemende vitaliteit te verminderen en zo de levensduur van melkvee verder 
te verlengen. Ik onderschrijf het belang van weidegang, omdat dit bijdraagt aan voldoende beweging 
van de melkkoe. 
 
54. Thieme (PvdD)  
Kalverhouderij: sector werkt al jaren aan een verbeterplan. Na 1,5 jaar is er nog steeds geen 
verduurzamingsplan. Kan de staatsecretaris beloven dat plan voor het kerstreces naar TK komt en als 
dat niet zo is dat hij dan maatregelen neemt? 
 
Met de kalversector wordt gesproken over een ambitieuze verduurzamings- en transitieagenda. Ik 
verwacht op korte termijn een definitief voorstel te ontvangen. Zoals aangegeven in de kamerbrief 
met antwoorden op overige vragen die gesteld zijn tijdens het Schriftelijk Overleg Landbouw- en 
Visserijraad (Kamerstuk 21 501-32, nr. 887) zal ik – zodra er een nieuwe versie ligt - bestuurlijk 
overleg voeren met de kalversector. Daarna zal ik uw Kamer informeren over zowel de agenda als de 
regelingen die onder POP3 worden opengesteld. Ik verwacht niet dat dit traject voor het Kerstreces is 
afgerond. 
 
55. Thieme (PvdD)   
Er lopen een aantal pilots van het Louis Bolk Instituut naar het houden van het kalf bij de moeder.  
Louis Bolk krijgt nauwelijks  subsidie van de overheid voor dat onderzoek.  
Het is nog maar de vraag of deze pilots kunnen worden voortgezet, of er financiering kan worden 
geregeld.  
Is de staatssecretaris bereid om hier in het komende jaar extra in te investeren? 
 
Onderzoek naar verbetering van het welzijn in de kalversector doe ik samen met het bedrijfsleven en 
de kennisinstellingen in de Topsector Agri&Food. Bionext heeft in samenwerking met o.a. het Louis 
15 
 

ontwikkelingen en innovatie zich ook richt op dergelijke vraagstukken van maatschappelijke 
acceptatie. 
 
60. Thieme (PvdD)  
Paardenmarkten/veemarkten: Protocol welzijn paardenmarkten geen succes. Is de staatsecretaris 
bereid om einde te maken aan de paardenmarkten en andere veemarkten? 
 
Zoals mijn voorganger al heeft aangegeven tijdens het AO paardenhouderij op 7 april 2015 (TK 28286 
nr. 800) zijn er geen voornemens om over te gaan tot het verbieden van de markten. Markten hebben 
een toegevoegde waarde want op die manier kan een tweede bestemming worden gezocht voor 
paarden die anders naar de slacht zouden gaan. Ik zal zoals ook mijn voorganger heeft aangegeven 
de markten kritisch volgen om te zien of zij zelf in staat zijn om dierenwelzijn op die markten te 
verbeteren en misstanden te voorkomen. Daarnaast werkt de NVWA aan het kanaliseren van de 
export van paarden uit Nederland o.a. door het gebruik van Trade Control and Expert System – 
TRACES- in plaats van de gezondheidsverklaring per dier en door scherper toezicht op markten. 
 
61. Thieme (PvdD)  
Is de staatsecretaris bereid om kosten huidige wijze van vlees- en zuivelproductie opnieuw te 
berekenen? En geen kosten toe te berekenen aan de belastingbetaler? 
 
Met de PvdD is het kabinet van mening dat het inzicht moet worden vergroot in wat de daadwerkelijke 
kosten zijn van voedselproductie, die nu als ‘externaliteiten’ op het milieu en de biodiversiteit worden 
afgewenteld. 
In de kabinetsreactie op het WRR-advies ‘Naar een voedselbeleid’ geven wij aan dat we dit onderwerp 
de komende jaren internationaal verder op de agenda willen krijgen en dat we nationaal in overleg 
willen gaan met bedrijfsleven en maatschappelijke partijen om voor enkele sectoren te verkennen hoe 
true pricing de transitie naar duurzaamheid kan ondersteunen. 
 
62. Thieme (PvdD)  
Lage btw-tarief vlees: hoger tarief zou volgens PBL leiden tot duurzamere keuze. Is de staatsecretaris 
bereid om aanbevelingen WRR op te volgen en btw op vlees te verhogen naar 21% en die op groenten 
en fruit e verlagen en gezonde levensmiddelen goedkoper te maken. 
 
Het kabinet is geen voorstander van het verhogen van het btw tarief op vlees en andere prijsprikkels. 
Een dergelijk instrument om te verduurzamen is niet effectief en er zijn veel juridische en 
uitvoeringstechnische haken en ogen. 
Vlees zou dan het enige voedingsmiddel zijn waarvoor het algemene btw tarief van 21%  van 
toepassing is. Dit leidt onmiddellijk tot de vraag of het algemene tarief uitsluitend zou moeten gelden 
voor vlees of ook voor producten waarin vlees is verwerkt (samengestelde producten). Toepassing van 
twee btw tarieven op één enkel product is niet mogelijk. Er doen zich afbakeningsproblemen voor. 
Verder ontstaat dan een vreemd tariefverschil tussen vlees gekocht in de supermarkt (het algemene 
btw-tarief van 21%) en vlees dat wordt besteld in de horeca (het verlaagde btw-tarief van 6%). Vlees 
uitzonderen van het lage btw-tarief voor horecadiensten, leidt tot aanzienlijke uitvoeringsproblemen. 
Duurder vlees, zoals biologisch vlees, zal door de procentuele verhoging nog duurder worden, zodat 
de verkoop onder druk zal komen te staan.   
Groenten en fruit worden belast tegen het verlaagde BTW tarief van 6%. Een vrijstelling van btw is 
niet toegestaan op grond van Europese regels en een lager tarief dan 6% binnen de toegestane 
bandbreedte zou betekenen dat er meer btw tarieven ontstaan. Dit leidt tot meer administratieve 
lasten en uitvoeringskosten. 
  
17 
 

67. Wassenberg (PvdD)  
Onderzoek RLI o.l.v. Agnes van Ardenne: natuurbeheer door boer groot fiasco. Ook staatssecretaris 
geeft aan dat huidige agrarisch natuurbeheer niet werkt. Is de staatssecretaris voornemens dit falende 
natuurbeleid, wat komend jaar zo’n 70 miljoen euro kost, te stoppen? 
 
Ik verwijs u naar de brief hierover die ik 30 november jl. naar uw Kamer heb gestuurd (Kamerstuk 33 
576, nr. 56). 
 
68. Wassenberg (PvdD) 
Kan de staatssecretaris uitleggen hoe uitbreiding veehouderij gepaard gaat met terugdringen van 
mest en stikstof? En hoe kan dit gunstig zijn voor de natuur en dieren worden opgesloten in stallen en 
zij hun natuurlijke gedrag niet kunnen vertonen? 
 
Ondernemers die uitbreiden vernieuwen vaak hun stal en nemen hun management onder de loep. 
Voor de stallen worden de nieuwste en schoonste technieken toegepast en de nutriëntenefficiëntie 
wordt verbeterd. Dat wil overigens niet zeggen dat stallen potdicht gaan.  
Bij een uitbreiding van het aantal dieren kan zo de milieubelasting worden verminderd. 
Bij nieuw- en verbouw van stallen moet tenminste worden voldaan aan de wettelijke dierwelzijnseisen. 
Ik stimuleer ondernemers via fiscale en garantstellingsregelingen om te investeren in duurzame 
stallen die verder gaan dan de wettelijke normen. 
 
69. Wassenberg (PvdD)  
State of nature: slechts 4% van de leefgebieden in gunstige staat. Kan staatssecretaris uitleggen hoe 
terugdringen in regels bij kan dragen aan natuur? Hoe gaat u het definitieve bankroet van de natuur 
voorkomen? 
 
In de Rijksnatuurvisie is aangegeven dat bijvoorbeeld koppeling van natuurontwikkeling en –
verbetering aan andere maatschappelijke opgaven zoals waterbeheer, kan bijdragen aan een betere 
natuur. Gezien wordt nu dat deze koppeling niet altijd goed uitgevoerd kan worden. De uitvoering van 
de VHR zal dit beter mogelijk moeten maken, waarbij ik dit bij voorkeur zie binnen de bestaande 
Richtlijnen. Met betrekking tot het realiseren van biodiversiteitsdoelen verwijs ik u graag naar de 
antwoorden op schriftelijke vragen die zijn gesteld in het Schriftelijk Overleg Landbouw en Visserijraad 
(TK 21501-32, nr. 887) over de Mid Term Review van de EU 2020 Biodiversiteitsstrategie. 
 
70. Wassenberg (PvdD)  
Nieuwe natuurbeschermingswet: beperkt de bescherming tot het absolute Europese minimum. 
Kamerlid Van Dam heeft over dierenwelzijn gesteld dat het nemen van extra maatregelen, die hoger 
liggen dan de Europese normen logisch en rechtvaardig is. Deelt de staatssecretaris deze opvatting? 
En is de staatssecretaris voornemens om ook voor de bescherming van de natuur extra maatregelen 
te nemen, die hoger liggen dan de Europese normen? Ook daar zou ik graag een reactie op horen van 
de staatssecretaris. 
 
Voorop moet worden gesteld dat de Europese regelgeving een hoog beschermingsniveau van de 
natuur verzekert, hoger dan de bescherming die vóór de totstandbrenging van de Europese kaders 
werd geboden door de nationale wetgeving. De Vogelrichtlijn en de Habitatrichtlijn voorzien in een 
hoog beschermingsniveau voor natuurgebieden en in het wild levende dieren en planten. De Europese 
verordening inzake de handel van dieren, planten en hun producten (CITES) bevat strenge regels over 
de handel in dieren en planten van beschermde inheemse en uitheemse soorten, met inbegrip van 
producten daarvan. Deze regels als “minimumvereisten” bestempelen zou in geen geval recht doen 
aan het belang van deze regels voor de bescherming van de natuur.  
19 
 

leegvissen oceanen? Hoe wilt u voorkomen dat er een nieuwe tak aan de bio-industrie wordt 
toegevoegd? 
 
Viskweek kan, mits dat op een duurzame wijze gebeurt, bijdragen aan mondiale voedselvoorziening. 
Dat is voor mij geen oplossing voor lege oceanen, want ook daar moet visserij op duurzame wijze 
vorm krijgen. Nederland staat voor een duurzame ontwikkeling van de viskweek en wil daar ook aan 
bijdragen. Er moeten substantiële verbeteringen worden doorgevoerd op het terrein van 
duurzaamheid en ten aanzien van het gebruik van antibiotica. 
De afgelopen periode zijn verschillende onderzoeken en innovaties gedaan om de duurzaamheid in de 
viskweek te verbeteren. Momenteel wordt bijvoorbeeld onderzoek gedaan naar verbetering van de 
waterkwaliteit in recirculatiesystemen. Ook wordt er Europees onderzoek gedaan naar mogelijkheden 
om op verschillende terreinen in de aquacultuur, zoals voer en dierziekte, verder te verduurzamen.  
Door steeds meer innovaties en expertise zal de viskweek naar mijn mening steeds duurzamer 
worden. 
 
75. Wassenberg (PvdD)  
Is de staatssecretaris bereid om natuurbeheer op de Nederlandse Cariben eindelijk veilig te stellen? En 
is hij bereid om verantwoording te nemen voor de natuur op de BES-eilanden? 
 
Ik zal deze vraag betrekken bij mijn reactie op de amendementen. 
 
76. Wassenberg (PvdD)  
Dierproeven: veel mooie woorden, weinig concrete acties. Ik roep u op hard aan de slag te gaan met 
afbouwen dierproeven. Verzocht teenknip per direct te verbieden, 2 jaar later geeft staatssecretaris 
(voorganger) aan dat alternatieven worden gezocht. Ik verwacht daarom dat de staatssecretaris haast 
maakt met het invoeren van een alternatief voor de teenknip bij dieren. 
 
In de voortgangsrapportage d.d. 1 november jl. (TK 2015-2016, 32 336, nr. 42) is u zeer recent 
bericht over alle acties en activiteiten die aan de orde zijn in het kader van de teenknip. Er wordt hard 
aan gewerkt. Kortheidshalve verwijs ik u naar voornoemde voortgangsrapportage. 
 
77. Wassenberg (PvdD)  
In een beschaafd en ontwikkeld land horen wij niet alleen met elkaar fatsoenlijk om te gaan, maar 
horen wij ook dieren een fatsoenlijk leven te gunnen.” Staat u nog achter de woorden van kamerlid 
van dam i.k.v. discussie rituele slacht? Zijn die woorden ook van toepassing op proefdieren? 
 
Ook bij proefdieren is mijn uitgangspunt borging van het dierenwelzijn en een respectvolle omgang 
met deze dieren. Mijn lijn is «nee, tenzij»: alleen een dierproef als er geen alternatief is. Ik wil toe 
naar zo min mogelijk dierproeven en waar ze onvermijdelijk zijn naar optimale verfijning, vervanging 
en vermindering (de 3V’s). Ik verwijs u hiervoor naar het plan van aanpak Dierproeven en 
Alternatieven en de voortgangsrapportage hiervan die op 1 november jl. aan uw Kamer is gestuurd. 
 
78. Wassenberg (PvdD)  
Wil de staatssecretaris zich op Europees niveau inzetten voor een alternatief systeem voor 
dierproeven en validatie van dit alternatief systeem?   
 
In de voortgangsrapportage d.d. 1 november jl. (TK 2015-2016, 32 336, nr. 42) is u bericht dat de 
ambitie van de denktank Aanvullende financiering alternatieven voor dierproeven wordt overgenomen 
om Nederland in 2025 tot wereldleider proefdiervrije innovaties te maken. Naarmate er meer 
proefdiervrije innovaties zullen zijn, zal de afhankelijkheid van dierproeven steeds meer afnemen. Ik 
zal mij zeker inspannen om deze aanpak ook in Europees verband gedragen te krijgen. 
21 
 

