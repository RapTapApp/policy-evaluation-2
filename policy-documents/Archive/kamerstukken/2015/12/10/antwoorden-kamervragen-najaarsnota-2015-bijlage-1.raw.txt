 
Antwoorden Kamervragen Najaarsnota 2015 
  
 

 
Vraag 2 
HGIS: Kunnen negatieve BNI-aanpassingen die geparkeerd zijn op artikel 5 voor willekeurige 
doelen aangewend worden? 
Antwoord op vraag 2 
De omvang van ODA is gekoppeld aan de omvang van de economie (het BNI). In het verleden zijn 
de negatieve BNI-aanpassingen als gevolg van de krimpende economie in eerste instantie 
geparkeerd op artikel 5 van de begroting van Buitenlandse Handel en Ontwikkelingssamenwerking. 
Ook de positieve BNI-aanpassingen als gevolg van de groeiende economie worden in eerste 
instantie geparkeerd op dat artikel. De negatieve BNI-aanpassing is derhalve geen budgettaire 
ruimte die aan willekeurige doelen aangewend kan worden. 
  
 

 
Vraag 4 
Kunt u toelichten wat de gevolgen zijn voor de constatering dat nog 0,6 miljard euro. van de 
resterende in=uittaakstelling op te totale rijksbegroting moet worden gevonden? 
Vraag 5 
Kunt u een overzicht geven van de stand van zaken van de ingevulde en nog in te vullen  
in=uittaakstelling voor 2016? 
Vraag 6, 41 en 66 
Kunt u toelichten wat het effect voor 2015 en 2016 is van de constatering dat nog 0,6 miljard van 
de resterende in=uittaakstelling voor 2015 moet worden gevonden? 
Vraag 7 en 52 
Is het gebruikelijk dat een nog in te vullen resterende taakstelling op de totale rijksbegroting voor 
een begrotingsjaar wordt verwerkt in het Financieel Jaarverslag van dat begrotingsjaar of in de 
Voorjaarsnota van het volgende begrotingsjaar? Zo nee, kunt u toelichten waarom er voor het 
begrotingsjaar 2015 toch gekozen is voor deze constructie? 
Vraag 50 en 67 
Wanneer zal over de invulling van de resterende in=uittaakstelling van 0,6 miljard euro besloten 
worden? 
Vraag 51 
In welke budgettaire nota zal de resterende in=uittaakstelling van 0,6 miljard euro worden 
verwerkt? 
Vraag 57 
Hoe gaat u tegenvallende opbrengsten opvullen? Gebruikt hij daar de 600 miljoen euro 
in=uittaakstelling voor? Zo nee, wat gaat u doen met de 600 miljoen euro? 
Vraag 58 
Hoe wordt de resterende in uittaakstelling van 0,6 miljard euro ingevuld voor 2015? 
Antwoord op vraag 4, 5, 6, 7, 41, 50, 51, 52, 57, 58, 66 en 67 
Een begroting vormt het maximum aan uitgaven dat door de Kamers is geautoriseerd op een 
bepaald beleidsterrein. Het kan om verschillende redenen voorkomen dat aan het einde van het 
jaar middelen overblijven (onderuitputting). Om te voorkomen dat deze middelen aan het einde 
van het jaar ondoelmatig worden besteed, bestaat de systematiek van de eindejaarsmarge. Via de 
eindejaarsmarge kan (een deel van) het budget dat overblijft op een begroting aan het einde van 
het jaar worden meegenomen naar het volgende jaar. Deze eindejaarsmarge wordt dan in de 
Voorjaarsnota van dat volgende jaar aan de betreffende begroting toegevoegd. 
Om te voorkomen dat deze systematiek het uitgavenkader belast, wordt bij Voorjaarsnota tegelijk 
met de toevoeging van de eindejaarsmarges aan de verschillende begrotingen, als technische 
tegenhanger de in=uittaakstelling ingeboekt op de aanvullende post. Deze in=uittaakstelling wordt 
vervolgens in de loop van het jaar ingevuld met onderuitputting op de begrotingen in het lopende 
jaar. 
De in=uittaakstelling bedroeg in 2015 ca. 1,0 mld. (0,9 mld. op het deelkader Rijksbegroting-eng 
en 0,1 mld. op het deelkader sociale zekerheid). Hiervan is bij Najaarsnota ca. 0,4 mld. ingevuld 
(waarvan 0,3 mld op het deelkader Rijksbegroting-eng en de volledige 0,1 mld. op het deelkader 
sociale zekerheid). Om het resterende deel van de in=uittaakstelling in te vullen, dient nog ca. 0,6 
 

 
Vraag 5 
Kunt u een overzicht geven van de stand van zaken van de ingevulde en nog in te vullen  
in=uittaakstelling voor 2016? 
Antwoord op vraag 5 
Zie het antwoord op vraag 4 
  
 

 
Vraag 7 
Is het gebruikelijk dat een nog in te vullen resterende taakstelling op de totale rijksbegroting voor 
een begrotingsjaar wordt verwerkt in het Financieel Jaarverslag van dat begrotingsjaar of in de 
Voorjaarsnota van het volgende begrotingsjaar? Zo nee, kunt u toelichten waarom er voor het 
begrotingsjaar 2015 toch gekozen is voor deze constructie? 
Antwoord op vraag 7 
Zie het antwoord op vraag 4 
 
  
 

 
Vraag 9 
In EU-verband gaan we akkoord met de brugfinanciering: wanneer komt dat in een begrotingswet 
voor te liggen? 
Antwoord op vraag 9 
Zodra de Ecofinraad politieke overeenstemming bereikt over de vormgeving van brugfinanciering 
zal in Nederland de kredietlijn aan de SRB via de geëigende begrotingsprocedures als een garantie 
ten behoeve van brugfinanciering in begroting IX worden opgenomen. Bij het opnemen van een 
garantie ten behoeve van brugfinanciering in de begroting IX, zal daarbij conform de procedure 
vooraf goedkeuring van het parlement gevraagd worden voor de kredietlijn aan de SRB.  
  
 

 
Vraag 11 
Op welke wijze en op welke termijn zal de 200 miljoen euro onderuitputting als gevolg van de 
Defensiebijdrage aan de immigratieproblematiek worden gecompenseerd? 
Vraag 12 
Welke concrete nadelige consequenties heeft de onderuitputting van 200 miljoen euro voor de al 
karige intensivering van Defensie in 2016? 
Vraag 39 
Wat is de doorwerking hiervan in de geraamde investeringen of andere posten in 2016 en verder? 
Vraag 45 
Bent u bereid om Defensie de gehele onderuitputting op haar begroting in 2015 te laten meenemen 
naar het volgende jaar? 
Vraag 47 
Kunt u aantonen dat de optelsom van de defensiebegrotingen van 2015 en 2016, niet in negatieve 
zin wordt beïnvloed door de onderuitputting in 2015 of kunt u bevestigen dat dit wél het geval is? 
Antwoord op vraag 11, 12, 39, 45 en 47 
Het bedrag van 196 mln. aan onderuitputting bij Defensie wordt via de eindejaarsmarge 
meegenomen naar 2016. De projecten of regelingen die in 2015 vertraging hebben opgelopen 
worden in 2016 alsnog uitgevoerd, zonder dat dit ten koste gaat van de intensivering in 2016. De 
eindejaarsmarge wordt bij Voorjaarsnota aan de begroting toegevoegd, omdat de definitieve 
omvang wordt bepaald op basis van de Slotwet. Op dit moment is daarom wel de onderuitputting 
in 2015 zichtbaar in de cijfers, maar de toevoeging aan de budgetten in 2016 nog niet. Dit is een 
reguliere werkwijze die voor alle departementen geldt.  
 
  
 

 
Vraag 13 
Kunt u tabel 2.1 in miljoenen geven? 
Vraag 20 
Kunt u tabel 2.2 in miljoenen geven? 
Vraag 65 
Kunt u tabel 2.4 in miljoenen geven? 
Vraag 76 
Kunt u tabel 2.5 in miljoenen geven? 
Antwoord op vraag 13, 20, 65 en76 
Zie onderstaande tabellen. 
 
Tabel 2.1 Kadertoetsing (in miljoenen euro; -/- is onderschrijding) 
  2015 
Totaalkader Miljoenennota 2016 33 
Totaalkader mutatie Najaarsnota 2015 -38 
Totaalkader Najaarsnota 2015 -4 
 Rijksbegroting in enge zin Miljoenennota 2016 686  
Rijksbegroting in enge zin mutatie Najaarsnota 2015 547 
Rijksbegroting in enge zin Najaarsnota 2015 1234 
 Sociale Zekerheid en Arbeidsmarktbeleid Miljoenennota  
2016 -423 
Sociale Zekerheid mutatie Najaarsnota 2015 -322 
Sociale Zekerheid en Arbeidsmarktbeleid Najaarsnota 2015 -745 
  
Budgettair Kader Zorg Miljoenennota 2016 -230 
Budgettair Kader Zorg mutatie Najaarsnota 2015 -263 
Budgettair Kader Zorg Najaarsnota 2015 -493 
 
 
Tabel 2.2 Kadertoetsing RBG-eng (in miljoenen euro; -/- is onderschrijding) 
  2015 
Miljoenennota 2016 686 
EU-afdrachten 860 
Vrijval reservering EU-afdrachten -612 
Migratie 377 
Huwelijksportretten Rembrandt van Rhijn 80 
Onderuitputting diverse begrotingen (inclusief 
HGIS) -550 
Invullen taakstelling CAO Rijk 400 
Invullen in=uit taakstelling 309 
Kasschuiven -207 
Overig -109 
Najaarsnota 2015 1234 
 
  
 

 
Vraag 14 
Is het compenseren van mee- en tegenvallers over de kaders heen niet een overtreding van de 
begrotingsspelregels? 
Vraag 15 
In welke begrotingsspelregel staat dat het kabinet kan besluiten om mee- en tegenvallers tussen 
de 3 begrotingskaders te compenseren? 
Antwoord op vraag 14 en 15 
Begrotingsregel 10 geeft aan dat compensatie tussen de afzonderlijke budgetdisciplinesectoren 
(uitgavenkaders) mogelijk is indien de Ministerraad daartoe besluit.  
  
 

 
Vraag 16 
Kunt u in een tabel de drie uitgavenkaders en de inkomstenraming van 2013-2017 weergeven in 
absolute zin (dus in totale uitgaven in plaats van alleen de afwijkingen op de kaders, zoals in 
bijlage 1 voor het jaar 2015 is weergegeven)? 
Antwoord op vraag 16 
Zie onderstaande tabel. Aangezien de Najaarsnota alleen betrekking heeft op 2015 zijn de 
ramingen voor 2016 en 2017 niet gewijzigd ten opzichte van de Miljoenennota 2016. Het gaat voor 
2017 om een technische raming. 
Tabel budgettaire kerngegevens (in miljarden euro) 
  2013 2014 2015 2016 2017 
Inkomsten (belastingen en sociale premies) 227,0 235,6 240,0 247,8 256,3 
      
Netto-uitgaven onder het uitgavenkader 241,1 246,6 248,0 253,5 256,5 
Rijksbegroting in enge zin 103,2 106,5 107,2      108,1       109,1  
Sociale Zekerheid en Arbeidsmarktbeleid 73,2 75,0 75,6        77,5         78,2  
Budgettair Kader Zorg 64,6 65,1 65,2        67,8         69,2  
Overige netto-uitgaven -0,8 2,0 5,8 3,0 7,7 
Gasbaten -13,3 -10,5 -6,8 -5,7 -5,3 
Rentelasten 9,1 8,8 7,8         7,8          9,4  
Zorgtoeslag 5,0 4,1 4,0         4,4          4,9  
Overig  -1,6 -0,4 0,7 -3,5 -1,3 
Totale netto-uitgaven 240,3 248,6 253,8 256,4 264,1 
 
  
 

 
Vraag 18 
Kunt u toelichten wat er wordt bedoeld met 'valuta-effecten' bij de EU-terugbetaling? 
Antwoord op vraag 18 
Met valuta-effecten worden wisselkoerseffecten bedoeld. Als gevolg van de nacalculatie in 2014 
kregen de lidstaten de mogelijkheid om een bruto nabetaling gespreid, doch uiterlijk 1 september 
2015 te voldoen – de zogenoemde betalingsregeling. Enkele lidstaten hebben gebruik gemaakt van 
de betalingsregeling, waaronder het Verenigd Koninkrijk. Als gevolg van een wisselkoersverschil 
tussen het Britse pond en de euro, heeft het Verenigd Koninkrijk, omgerekend in euro, 0,3 miljard 
euro meer bruto afgedragen dan eind 2014 werd voorzien.  
De nacalculatie is een herverdeling van de nationale bijdragen aan de Europese begroting; bruto 
nabetalingen worden terugbetaald aan de lidstaten op basis van het bni-aandeel. Dit geldt ook voor 
de hoger dan voorziene nabetaling van het Verenigd Koninkrijk, die is toegevoegd aan de tweede 
terugbetaling aan de lidstaten. De tweede terugbetaling aan Nederland werd geraamd op 252 
miljoen euro; inclusief het wisselkoersverschil van het Verenigd Koninkrijk bedraagt de tweede 
terugbetaling 269 miljoen euro. 
  
 

 
Vraag 20 
Kunt u tabel 2.2 in miljoenen geven? 
Antwoord op vraag 20 
Zie het antwoord op vraag 13 
  
 

 
Vraag 22 
Kunt u toelichten wat de reden is van de hogere raming van de invoerrechten voor 2015 door de 
EU? Heeft dit louter te maken met een hogere dan voorziene invoer door Nederland of zijn er ook 
andere oorzaken te noemen? Hoe hoog wordt die invoer geschat? Wie raamt de hoogte van de 
Nederlandse invoer? 
Vraag 23 
Is het gebruikelijk dat de EU in november van een begrotingsjaar de ramingen van de 
invoerrechten aanpast voor het lopende begrotingsjaar? 
Vraag 91 
De EU heeft de raming voor de invoerrechten voor 2015 verhoogd. Kan hier verdere toelichting op 
worden gegeven? 
Antwoord op vraag 22, 23 en 91 
De Europese Commissie raamt de omvang van de invoerrechten van de lidstaten en van de 
Europese Unie als geheel. De raming voor het jaar t+1 is gebaseerd op de omvang van de 
invoerrechten in voorgaande jaren, het gemiddelde invoertarief en jaarlijkse importgroei. Tijdens 
het jaar wordt de raming van de invoerrechten op twee momenten geactualiseerd. Eenmaal in het 
voorjaar, samenhangend met de Spring Forecast, en eenmaal in het najaar, op basis van 
realisaties van de eerste drie kwartalen. De opwaartse bijstelling van de raming van de 
invoerrechten in de achtste aanvullende begroting is het gevolg van een aanpassing van de 
jaarraming op basis van realisaties.  
In de begroting voor 2015 raamde de Europese Commissie 16.701,2 miljoen euro invoerrechten. In 
het voorjaar heeft de Europese Commissie de raming bijgesteld naar 17.834,7 miljoen euro. In de 
achtste aanvullende begroting is de raming wederom opwaartse bijgesteld: 18.634,7 miljoen euro. 
  
 

 
Vraag 24 
Waarom is de terugbetaling over de naheffing 2014 gelinkt aan het aannemen van de 8e 
aanvullende begroting? Zonder aanvullende begroting zou Nederland haar geld wel in 2015 
ontvangen? 
Antwoord op vraag 24 
Zie het antwoord op vraag 19 
  
 

 
Vraag 26 en 89  
Kunt u een nadere onderbouwing geven van de ophoging van het budget van de IND met 50 mln. 
euro in 2016? Op welke wijze worden de extra kosten die de IND in 2015 maakt opgevangen? 
Antwoord op vraag 26 en 89 
Het kabinet heeft additioneel 50 mln. voor de IND beschikbaar gesteld, bijvoorbeeld voor meer 
personeel, om de verhoogde asielinstroom 2016 op te kunnen vangen. Voor 2015 wordt de 
verhoogde instroom opgevangen binnen het beschikbare budget en capaciteit.   
  
 

 
Vraag 28 
Kunt u het bedrag van 350 miljoen euro aan onderuitputting dat gebruikt wordt voor 
eerstejaarsasiel in 2015 specificeren naar afkomst van begroting? 
Vraag 97 
Kunt u het bedrag van 350 miljoen euro aan onderuitputting dat gebruikt wordt voor 
eerstejaarsasielopvang in 2015 specificeren inclusief dekking in de begroting(en)? 
Antwoord op vraag 28 en 97 
De onderuitputting die wordt ingezet voor de uitgaven voor migratie is niet te specificeren omdat 
gekeken wordt naar het totaal aan onderuitputting. Op pagina 1 van de Najaarsnota is te lezen dat 
de budgettaire consequenties van de extra instroom van vluchtelingen in 2015 zijn gedekt binnen 
het totale uitgavenkader. Het totale uitgavenkader wordt niet overschreden.  
 
  
 

 
Vraag 30 
Hoe verklaart u het verschil tussen 2015 en 2016 aan toegerekende kosten eerstejaarsopvang 
asielzoekers, terwijl de raming voor het aantal asielzoekers voor beide jaren 58.000 is? Hoe 
verklaart u de toename van het bedrag voor toerekening aan eerstejaarsopvang asielzoekers in 
2017 terwijl de raming gelijk is gebleven? 
Antwoord op vraag 30 
Zie het antwoord op vraag 29 
  
 

 
Vraag 32 
Voor de aanschaf van de schilderijen van Rembrandt was een private bijdrage van 50% voorzien, 
wat is de inschatting van de private bijdrage? 
Antwoord op vraag 32 
Het kabinet heeft maximaal 80 mln. beschikbaar voor de financiering van de huwelijksportretten 
van Rembrandt. Voor de aankoop van de huwelijksportretten van in totaal 160 mln. waren twee 
opties. De eerste optie was fondsenwerving voor de overige 80 mln. door het Rijksmuseum. De 
andere optie was gezamenlijke aankoop met de Franse overheid. 
Op 24 september jl. maakte de Franse minister van Cultuur en Communicatie bekend dat Frankrijk 
ook 80 mln. beschikbaar heeft voor de financiering van de huwelijksportretten. Hierop heeft het 
kabinet besloten de huwelijksportretten gezamenlijk met de Fransen te verwerven om op relatief 
korte termijn de aankoop veilig stellen en de kosten van de verwerving te delen. In deze optie was 
eigendom verwerven door derden niet mogelijk. Het Rijksmuseum zal (samen met het Louvre) de 
kosten op zich nemen voor restauratie en de uitwerking van een educatief programma rond de 
huwelijksportretten van Rembrandt. 
 
  
 

 
Vraag 34 
Kunt u een langjarig overzicht geven van de mee- en tegenvallers. Wat is de gemiddelde mee- of 
tegenvaller? 
Antwoord op vraag 34 
Onderstaand overzicht geeft de tegenvallers ten opzichte van de ontwerpbegroting voor de periode 
2010 - 2014. De gemiddelde overschrijding over deze periode bedraagt € 187 miljoen. 
Tabel: Verschillen realisatie ten opzichte van ontwerpbegroting (cijfers x 1 miljoen) 
Begrotingsjaar 2010 2011 2012 2013 2014 
Netto overschrijding huurtoeslag 154 74 159 194 354 
 
  
 

 
Vraag 36 
Kunt u kwantificeren in welke mate verschillende factoren in de raming van de huurtoeslag 
afweken van de verwachting en in welke mate deze hebben bijgedragen aan de 110 miljoen euro 
overschrijding? 
Antwoord op vraag 36 
Aan de overschrijding liggen twee oorzaken ten grondslag:  
De eerste oorzaak is de grotere instroom van aanvragers in de huurtoeslag waardoor de 
voorschotten  in 2015 € 120 miljoen hoger uitvallen dan geraamd.  
De tweede oorzaak is de snellere uitvoering van de definitieve bijdragevaststellingen voor 
toeslagjaar 2014 waardoor enerzijds de nabetalingen in 2015 € 34 miljoen hoger uitvallen maar 
anderzijds ook € 44 miljoen meer wordt ontvangen dan geraamd.  
  
 

 
Vraag 38 
Bij defensie blijven de investeringen wederom achter, om welke investeringen gaat het? 
Antwoord op vraag 38 
Zie het antwoord op vraag 1 
  
 

 
Vraag 40 
Wat is de verwachting voor uitgaven in het kader van de investeringsagenda bij de Belastingdienst 
in 2016? Treedt daar ook vertraging op? 
Antwoord op vraag 40 
In de begroting 2016 zijn de verwachte uitgaven van de investeringsagenda bij de Belastingdienst 
opgenomen. Mocht hier gedurende het jaar verandering in komen dan wordt u hierover 
geïnformeerd bij de eerste en/of tweede suppletoire begroting 2016.  
  
 

 
Vraag 42 
Wat is het percentage ODA uitgaven in 2015, 2016 en 2017? 
Vraag 103 
Wat is het effect van de kasschuif van de ODA-gelden op het ODA-percentage in de jaren 2018-
2020? Hoe hoog is het ODA-percentage in 2018-2020? 
Antwoord op vraag 42 en 103 
In onderstaande tabel staat de ODA-prestatie voor de jaren 2015 tot en met 2020. Hierin zijn de 
effecten van de bijlage 3 van de Najaarsnota meegenomen. Ook het effect van de kasschuif op de 
ODA-prestatie in de jaren 2018-2020 is in onderstaand tabel weergegeven. 
 
 
Netto ODA-prestatie (in procent bni) 2015 2016 2017 2018 2019 2020 
HGIS nota 2016 (Miljoenennota 2016) 0,69 0,56 0,57 0,51 0,49 0,49 
Najaarsnota 2015 0,74 0,66 0,61 0,49 0,48 0,47 
 
  
 

 
Vraag 44 
Bent u voornemens om de defensiebegroting te vrijwaren van een bijdrage aan het invullen van de 
resterende in=uittaakstelling? 
Antwoord op vraag 44 
Voor zover bekend is de onderuitputting bij Defensie in 2015 196 mln. Dit bedrag staat als bijdrage 
aan de in=uittaakstelling genoteerd en wordt via de eindejaarsmarge meegenomen naar 2016. Een 
verdere onderuitputting is niet voorzien. 
  
 

 
Vraag 46 
Leiden de hogere uitgaven aan de huurtoeslag dit jaar, door de snellere vaststelling, volgend jaar 
tot lagere uitgaven? 
Antwoord op vraag 46 
Door de snellere vaststelling van de definitieve bijdragen toeslagjaar 2014 is een deel van de 
nabetalingen toeslagjaar 2014 die in 2016 waren geraamd in de tijd naar voren verschoven, naar 
2015.  Partieel gezien zullen hierdoor de nabetalingen voor toeslagjaar 2014 in 2016 lager 
uitvallen.  
Maar het totaal van de nabetalingen in 2016 zal naar verwachting niet lager uitvallen omdat de 
snellere vaststelling van de definitieve bijdrage ook voor toeslag jaar 2015 zal gelden. Daardoor zal 
een deel van de voor 2017 geraamde nabetalingen ook naar voren verschuiven, naar 2016.  
Zoals aangegeven in het antwoord op vraag 36 hangt het grootste deel van de hogere uitgaven 
huurtoeslag samen met hogere voorlopige toekenningen. Als deze hogere instroom over 2015 ook 
in 2016 huurtoeslag aanvraagt zal daardoor ook over 2016 sprake zijn van hogere uitgaven. 
  
 

 
Vraag 48 
Voor de CAO Rijk waren toch al middelen in de begroting beschikbaar, waarom is er 400 miljoen 
euro benodigd uit meevallers? 
Antwoord op vraag 48 
Het additionele bedrag van 400 mln dat structureel binnen de begroting benodigd was voor de 
cao’s van de sectoren Rijk, Defensie, Politie, Onderwijs en Rechterlijke Macht, kwam pas 
beschikbaar per 2016.Dat maakt dat er nog incidenteel 400 mln benodigd was voor 2015. 
  
 

 
Vraag 50 
Wanneer zal over de invulling van de resterende in=uittaakstelling van 0,6 miljard euro besloten 
worden? 
Antwoord op vraag 50 
Zie het antwoord op vraag 4. 
  
 

 
Vraag 52 
Is het gebruikelijk dat een nog in te vullen resterende taakstelling op de totale rijksbegroting voor 
een begrotingsjaar wordt verwerkt in het Financieel Jaarverslag van dat begrotingsjaar of in de 
Voorjaarsnota van het volgende begrotingsjaar? Zo nee, kunt u toelichten waarom er voor het 
begrotingsjaar 2015 toch gekozen is voor deze constructie? 
Antwoord op vraag 52 
Zie het antwoord op vraag 4 
  
 

 
Vraag 54 
Wat voor effect heeft een dalende dollarkoers op de Rijksbegroting, vooral op het punt van het 
project vervanging F-16 op de begroting van Defensie? 
Vraag 55 
Hoe gaat u om met het feit dat het project vervanging F-16 door een dalende dollarkoers (met 1 
euro kun je minder dollars kopen) alleen maar duurder gaat worden? 
Antwoord op vraag 54 en 55 
Wanneer de euro ten opzichte van de dollar in waarde daalt, betekent dit dat uitgaven in dollars 
(bijvoorbeeld aan producten uit de Verenigde Staten) relatief gezien duurder worden. Specifiek 
voor het verwerven van de F-35 betekent dit dat de prijs per toestel relatief duurder kan worden. 
Dit is echter van meerdere factoren afhankelijk, waaronder de ontwikkeling van het toestel en het 
moment van aanschaf. Door het sluiten van valutatermijncontracten wordt het risico beperkt. 
  
 

 
Vraag 56 
Wat is de reden dat de middelen voor de investeringsagenda Belastingdienst naar 2016 worden 
doorgeschoven? 
Antwoord op vraag 56 
Een gedeelte van de voor 2015 beschikbare middelen ten behoeve van noodzakelijke uitgaven in 
het kader van de Investeringsagenda komt in 2016 tot besteding. Een belangrijke oorzaak hiervoor 
is gelegen in de langere doorlooptijd o.a. als gevolg van aanbestedingstrajecten. 
  
 

 
Vraag 58 
Hoe wordt de resterende in uittaakstelling van 0,6 miljard euro ingevuld voor 2015? 
Antwoord op vraag 58 
Zie het antwoord op vraag 4. 
  
 

 
Vraag 60 
Kunt u inzichtelijk maken in welke mate de onderliggende factoren in realisatie afwijken van de 
raming voor de KOT? 
Antwoord op vraag 60 
Zoals in de verticale toelichting staat aangegeven betreft het een samengesteld effect. De totale 
bijstelling bestaat uit een lager geraamde volumeontwikkeling en uit lagere uitgaven vanwege een 
betere aansluiting van de voorschotten op het actuele recht op kinderopvangtoeslag. Het geraamde 
totaal aantal uren opvang is naar beneden bijgesteld. Dit is een saldo van meer kinderen in de 
opvang en een lager gemiddeld aantal uren opvang per kind. De bijstelling vanwege de 
volumeontwikkelingen bedraagt € 27 miljoen. Daarnaast worden de uitgaven en ontvangsten 
bijgesteld zonder dat dit een volumecomponent heeft, maar vooral te maken heeft met het 
moment van betalen. Dit leidt tot het neerwaarts bijstellen van de uitgaven met € 18 miljoen en 
een opwaartse bijstelling van de ontvangsten met € 17 miljoen. In totaal leidt dit tot een bijstelling 
van € 62 miljoen.  
  
 

 
Vraag 62 
In welke mate worden deze afwijkingen structureel verondersteld naar 2016 en verder? 
Antwoord op vraag 62 
Op basis van realisatiecijfers van het UWV en de Belastingdienst zijn de uitgaven geactualiseerd. Er 
wordt in het voorjaar van 2016 beoordeeld of de meevallers een structurele doorwerking hebben 
naar het jaar 2016 en verder.  
  
 

 
Vraag 64 
Waarvoor zijn de beschikbare middelen voor de CAO's bestemd? Kunt u hier voorbeelden van 
noemen? 
Antwoord op vraag 64 
De middelen zijn voor de volgende onderdelen van de cao’s van de verschillende overheidssectoren 
beschikbaar gesteld in 2015: 
 Loonstijging van 1,25% per 1 september 2015 
 Eenmalige bruto uitkering van €500,- per FTE. 
  
 

 
Vraag 66 
Kunt u toelichten wat het effect voor 2015 en 2016 is van de constatering dat nog 0,6 miljard van 
de resterende in=uittaakstelling voor 2015 moet worden gevonden? 
Antwoord op vraag 66 
Zie het antwoord op vraag 4 
  
 

 
Vraag 68 
Budgettair kader SZA. Kunt u toelichten wat de oorzaak is dat het aantal uitkeringen in sectoren 
met een hoge gemiddelde uitkering lager uitkomt dan geraamd? 
Antwoord op vraag 68 
De hoogte van de gemiddelde jaaruitkering wordt beïnvloed door de gemiddelde uitkeringshoogte 
en het volume aan uitkeringsjaren in de verschillende sectoren. Op basis van realisatiecijfers over 
de eerste 6 maanden van 2015 blijkt dat de samenstelling van het WW-volume over de 
verschillende sectoren is gewijzigd. Uit realisatiecijfers blijkt dat het volume in sommige sectoren 
relatief sterker is afgenomen dan gemiddeld. Per saldo leidt dit samenstellingseffect tot een lagere 
gemiddelde jaaruitkering dan waar in de ramingen van werd uitgegaan. 
  
 

 
Vraag 70  
Kunt u toelichten wat de reden is dat er gemiddeld een lager aantal uren opvang wordt afgenomen 
per kind? Wat zijn de gevolgen daarvan voor de arbeidsparticipatie van met name vrouwen? 
Antwoord op vraag 70 
Het gemiddelde aantal uren per kind is om meerdere redenen afgenomen. Enerzijds betreft dit de 
flexibele contracten (bijvoorbeeld een 40-weken pakket) waarmee ouders geen uren meer afnemen 
die zij niet echt nodig hebben, zoals in vakanties. Anderzijds betreft het een samenstellingseffect, 
waarbij een steeds groter deel van de kinderopvangtoeslag gaat naar de ouders van kinderen in de 
BSO. Doordat het aantal uren in de BSO gemiddeld gezien lager ligt, druk dit ook op het 
gemiddelde aantal uren opvang. De arbeidsparticipatie is van vele factoren afhankelijk, dus een 
harde conclusie is niet mogelijk.  
Wel blijkt uit de ‘Cijfers kinderopvang derde kwartaal 2015’, die staat op www.rijksoverheid.nl, dat 
de arbeidsparticipatie van vrouwen ten opzichte van derde kwartaal vorig jaar is toegenomen. Het 
betreft onder andere een toename in de arbeidsparticipatie van alleenstaande moeders en moeders 
met jonge kinderen.  
  
 

 
Vraag 72 
Er zijn voor 2015 nieuwe meevallers opgetreden in de zorg, kunt u een uitsplitsing geven van de 
posten waar de onderschrijding optreedt? Is er wederom sprake van een meevaller in de 
geneesmiddelen? 
Antwoord op vraag 72 
Zie het antwoord op vraag 63 
  
 

 
Vraag 74 
Kunt u nader toelichten wat de oorzaak is van de neerwaarste bijstelling van de uitgaven die vallen 
onder de Zorgverzekeringswet (Zvw) van 335 miljoen euro? Komt dit doordat er minder gebruik 
wordt gemaakt van de zorg dan verwacht of zijn de kosten voor zorg gedaald? 
Antwoord op vraag 74 
Zie het antwoord op vraag 63 
  
 

 
Vraag 76 
Kunt u tabel 2.5 in miljoenen geven? 
Antwoord op vraag 76 
Zie het antwoord op vraag 13 
  
 

 
Tabel 2.5.1 Overzicht van belasting- en premieontvangsten 2015 – 2016 op EMU-basis (in miljoenen euro's) 
Vermoedelijke Ontwerpbegroting 
uitkomsten 2015 2016  
  (Najaarsnota 2015) (Miljoenennota 2016) 
Indirecte belastingen 75.060 78.367 
Invoerrechten  2.967 3.177 
Omzetbelasting 44.589 46.748 
Belasting op personenauto's en motorrijwielen 1.344 1.388 
Accijnzen 11.094 11.283 
- Accijns van lichte olie 4.048 4.047 
- Accijns van minerale oliën, anders dan lichte olie 3.723 3.723 
- Tabaksaccijns 2.214 2.416 
- Alcoholaccijns 314 301 
- Bieraccijns 434 426 
- Wijnaccijns 362 369 
Belastingen van rechtsverkeer 4.158 4.505 
- Overdrachtsbelasting 1.791 2.035 
- Assurantiebelasting 2.367 2.470 
Motorrijtuigenbelasting 4.009 4.071 
Belastingen op een milieugrondslag 4.662 4.750 
- Afvalstoffenbelasting 82 92 
- Energiebelasting 4.098 4.387 
- Waterbelasting 276 269 
- Brandstoffenheffingen 206 1 
Verbruiksbelasting van alcoholvrije dranken e.a.  225 254 
Belasting op zware motorrijtuigen 141 146 
Verhuurderheffing 1394 1.592 
Bankbelasting 477 453 
   
Directe belastingen 71.163 69.783 
Inkomstenbelasting kas -1.345 -3.078 
Loonbelasting kas 51.964 51.542 
Dividendbelasting 3.125 3.115 
Kansspelbelasting 450 468 
Vennootschapsbelasting 15.353 16.068 
- Gassector kas 1.050 800 
- Niet-gassector kas 14.303 15.268 
Successierechten 1.616 1.668 
   
Overige Belastingontvangsten 224 242 
 wv Belasting- en premieontvangsten Caribisch Nederland 128 133 
      
Totaal belastingen 146.448 148.392 
   
Premies volksverzekeringen (EMU) 40.248 42.291 
Premies werknemersverzekeringen 53.265 57.142 
  wv zorgpremies 34.739 36.670 
   
Totaal belasting- en premieontvangsten op EMU-basis 239.960 247.825 
 
Tabel 2.5.2 bevat een gedetailleerd overzicht van de raming van de belasting- en 
premieontvangsten 2015 en 2016 op kasbasis met op de laatste regels de aansluiting naar de 
totaalraming op EMU-basis. Voor 2015 betreft de Najaarsnotaraming. Bij Voorjaarsnota 2016 volgt 
een update van de raming voor 2016. 
 

 
Vraag 78 
Waarom is een bijgestelde raming en tevens een verwachting over de realisatie van de cijfers van 
het Zorginstituut Nederland (ZiNL) over geheel 2015 niet meegenomen in de najaarsnota, als met 
beseft dat ten tijde van de verschijning van de najaarsnota 2015 te 27 november 2015 de 2e helft 
van 2015 reeds bijna verlopen is? 
Antwoord op vraag 78 
Zie het antwoord op vraag 63 
  
 

 
Vraag 80 
Welke groei zat er voor het derde kwartaal in de MEV? 
Antwoord op vraag 80 
e
Bij de MEV2016 ging het CPB uit van een groei van 2,3% voor het 3 kwartaal 2015 ten opzichte 
van hetzelfde kwartaal vorig jaar.  
  
 

 
Vraag 82 
Wat gaat u doen wanneer de uitkomst van het winningsbesluit eind december regelt dat er minder 
gas wordt gewonnen en daarmee de gasbaten verder afnemen? 
Antwoord op vraag 82 
In de communicatie hierover met de Kamer eind december zullen ook  de verwachte financiële 
consequenties inzichtelijk worden gemaakt. Eventuele gevolgen voor de gasbaten voor 2016 zullen 
vervolgens in de begroting worden verwerkt.  
  
 

 
Vraag 84 
Komt de lagere raming van de aardgasbaten voor 2015 enkel door de lager dan geraamde prijzen 
of is hier ook sprake van een volume-effect? 
Antwoord op vraag 84 
Zoals gemeld in de Najaarsnota is de lagere raming het gevolg van lagere prijzen.  
  
 

 
Vraag 86 
Kunt u een verklaring geven waarom decentrale overheden zoveel meer gebruik maken van 
schatkistbankieren dan eerder werd voorzien? Zijn er bepaalde deelnemers van schatkistbankieren 
die voor deze stijging zorgen of is er een brede stijging in gebruik waarneembaar? 
Antwoord op vraag 86 
Sinds eind 2013 geldt voor ruim 700 decentrale overheden de verplichting om hun overtollige 
middelen in de schatkist aan te houden. In 2013 is op basis van toen actuele CBS cijfers een 
meerjarige raming opgesteld van de verwachte instroom aan middelen tot het jaar 2019 en de 
totaal verwachte daling van de EMU-schuld. De verwachting was dat door de deelname van 
decentrale overheden uiteindelijk de schuld met € 17 tot  € 20 mld. zou dalen.  
Bij de Najaarsnota is bekend geworden dat de instroom van middelen in 2015 tot nu toe hoger 
uitvalt dan geraamd. De instroom gedurende 2015 werd geraamd op 1,1 miljard euro. Deze raming 
is nu naar boven bijgesteld tot 2,7 miljard euro. Het CBS presenteert op haar website een 
2
onderverdeling van de gestalde middelen per soort deelnemer, per eind juni 2015 . Daar is te zien 
dat in 2015 alle soorten decentrale overheden meer financiële middelen in de schatkist hebben 
gestald. Deze ontwikkeling heeft zich in de tweede helft van het jaar voortgezet. 
De instroom in de schatkist weerspiegelt de totale omvang van de middelen van decentrale 
overheden en de beslissingen die decentrale overheden nemen omtrent de aanwending daarvan.  
Daarmee kennen de ramingen een significante mate van onzekerheid. Er zijn tal van factoren die 
van invloed zijn op het totaalbedrag aan gestalde middelen. Zo is de instroom van middelen 
afhankelijk van de looptijd van de uitzettingen die decentrale overheden zijn aangegaan voordat ze 
begonnen met schatkistbankieren. Het is onbekend wat de gemiddelde looptijd van deze tegoeden 
en vorderingen is. Daarnaast is lastig voorspelbaar of decentrale overheden hun overtollige 
middelen in de schatkist aanhouden, aanwenden voor investeringen of gebruiken om onderling aan 
elkaar te lenen. Ze zijn immers vrij om hun middelen aan te wenden naar eigen inzicht. Ten slotte 
is de stand van de Najaarsnota een momentopname die tijdelijke vertekeningen kan laten zien. Dat 
wil zeggen dat de instroom nu tijdelijk hoger kan zijn ten koste van een geringere instroom in 
latere jaren.  
  
                                                
2
 http://www.cbs.nl/nl-NL/menu/themas/overheid-politiek/publicaties/artikelen/archief/2015/overheidsschuld-
lager-door-schatkistbankieren.htm 
 

 
Vraag 88 
Wat ontbreekt is een duidelijk inzicht wat deze ongebreidelde instroom de burger gaat kosten. Kunt 
u een beeld schetsen wat de totale kosten zijn die met deze meerjarige vluchtelingenstroom 
gemoeid zijn? Dus ook de verhoogde uitgaven voor bijstand, ‘huisvesting, zorg, onderwijs, 
integratie, politie-inzet etc.? graag een bedrag per jaar per asielzoeker? 
Antwoord op vraag 88 
In bijlage 3 bij de Najaarsnota is een beeld geschetst van de directe kosten van de verhoogde 
instroom. Deze kosten zijn bijvoorbeeld de directe opvangkosten van vluchtelingen in het COA. 
Naast deze directe kosten krijgen statushouders op termijn recht op maatschappelijke 
voorzieningen. Deze effecten treden echter met vertraging op en worden daarom, conform 
reguliere systematiek, meegenomen bij voorjaarsbesluitvorming.  
  
 

 
Vraag 90  
Kunt u een nadere onderbouwing geven van de ophoging van het budget van het NIDOS met 11 
miljoen euro in 2016? Op welke wijze worden de extra kosten die de IND in 2015 maakt 
opgevangen? 
Antwoord op vraag 90 
Zie het antwoord op vraag 27. 
  
 

 
Vraag 92 
Blijven de doorgeschoven middelen 'cao politie' in 2016 beschikbaar voor de 'cao politie'? 
Antwoord op vraag 92 
Ja, deze middelen blijven beschikbaar voor de COA politie in 2016. 
  
 

 
Vraag 94 
Kunt u toelichten welke projecten uitgesteld worden met het doorschuiven van 142,3 miljoen euro 
aan investeringen naar 2016? 
Antwoord op vraag 94 
Zie het antwoord op vraag 1 
  
 

 
Vraag 96 
Hoeveel vrije ruimte is beschikbaar binnen het ODA-budget tot aan 2020 als gevolg van hogere 
economische groei (BNI-bijstelling)? 
Antwoord op vraag 96 
In 2015 is de vrije ruimte binnen het ODA-budget als gevolg van hogere economische groei (BNI-
bijstelling) aangewend als dekking van de eerstejaarsopvang van asielzoekers uit DAC-landen en 
een intensivering voor de opvang van vluchtelingen in de regio van Syrië. Na de Najaarsnota 
(inclusief bijlage 3) resteert van deze BNI-bijstelling cumulatief ca. 110 mln. tot en met 2020.  
  
 

 
Vraag 98 
De minister gebruikt in 2016 vrije ruimte die binnen toekomstig ODA-budget (tot aan 2020) 
ontstaat als gevolg van mogelijke toekomstige hogere economische groei (BNI-bijstelling), ten 
opzichte van welke eerdere verwachting is deze economische groei gestegen? 
Antwoord op vraag 98 
Het Centraal Planbureau actualiseert de meerjarenraming van de omvang van de Nederlandse 
economie periodiek, deze update wordt gepubliceerd in de Macro Economische Verkenningen en 
het Centraal Economisch Plan. Omdat de omvang van ODA is gekoppeld aan de omvang van de 
Nederlandse economie, heeft een wijziging van de meerjarenraming (economische groei dan wel 
krimp) van het CPB direct effect op de omvang van het ODA-budget.  
  
 

 
Vraag 100 
Hoe verklaart u het verschil tussen 2015 en 2016 aan toegerekende kosten eerstejaarsopvang 
asielzoekers, terwijl de raming voor het aantal asielzoekers voor beide jaren 58.000 is? Hoe 
verklaart u de toename van het bedrag voor toerekening aan eerstejaarsopvang asielzoekers in 
2017 terwijl de raming gelijk is gebleven? 
Antwoord op vraag 100 
Zie het antwoord op vraag 29 
  
 

 
Vraag 102 
Kan een overzicht worden gegeven van alle kasschuiven die gedaan zijn door dit kabinet ten 
behoeve van de begrotingen VenJ en BHOS? 
Antwoord op vraag 102 
VenJ 
Tabel: Kasschuiven begroting VenJ tijdens kabinetsperiode, in mln.  
Begrotingsjaar  2013 2014 2015 2016 2017 2018 2019 2020 
2013 Uitgaven 43,9 58,25 35,35 -18,7 -81,3 -108,2   
2014 Uitgaven  -46,1 51,6 20,1 -15,4 -10,2   
2014  Ontvangsten  -70    35 35  
2015 Uitgaven   16,9 22,3 5,6 -19,9 -5,3 -9,6 
2015 Uitgaven   -54,1 54,1     
Totaal  Uitgaven 43,9 12,15 49,75 77,8 -91,1 -138,3 -5,3 -9,6 
Totaal Ontvangsten  -70    35 35  
 
2013 – Uitgaven 
Deze kasschuif bestaat uit diversie kasschuiven, zoals een kasschuif op het begrotingsartikel 
e
nominaal en onvoorzien, welke is toegelicht bij ontwerpbegroting 2014. Daarnaast hebben er bij 1 
suppletoire wet 2013 nog kasschuiven plaatsgevonden o.a. voor DJI, Rechtspraak en 
Rechtsbijstand. 
2014 – Uitgaven 
Deze kasschuif bestaat uit verschillende kleinere kasschuiven, waaronder een kasschuif voor DJI en 
e
een kasschuif t.b.v. de asielreserve. Beide kasschuiven zijn aan uw Kamer gemeld bij de 1 
suppletoire wet 2014.  
2014 – Ontvangsten 
de
Deze kasschuif voor Boeten en Transacties is toegelicht bij 2 suppletoire wet in 2014.  
2015 – Uitgaven 
Deze kasschuif bestaat uit verschillende kleinere kasschuiven, zoals een kasschuif t.b.v. de 
strafrechtketen en t.b.v. DJI, welke zijn toegelicht in de ontwerpbegrotingbegroting 2015.  
2015 – Uitgaven 
Deze kasschuif heeft betrekking op de onlangs afgesloten CAO voor Politie, Rechterlijke Macht en 
de
Rijksambtenaren en is toegelicht bij 2 suppletoire wet in 2015.  
BHOS 
Tabel: Kasschuiven begroting BHOS tijdens kabinetsperiode, in mln. 
Begrotingsjaar Uitgaven 2014 2015 2016 2017 2018 2019 2020 
2014 DGGF 50 50 -100 
    
2014 Asiel 88 -25 -63 
    
2015 Asiel 486 -115 -67 -69 -71 -163 
 
Totaal 138 511 -279 -67 -69 -71 -163 
 
 
2014 DGGF 
 

 
Vraag 103 
Wat is het effect van de kasschuif van de ODA-gelden op het ODA-percentage in de jaren 2018-
2020? Hoe hoog is het ODA-percentage in 2018-2020? 
Antwoord op vraag 103 
Zie het antwoord op vraag 42. 
  
 

 
Vraag 105 
Waarop worden de asielramingen gebaseerd? 
Vraag 106 
Kunt u inzicht geven in deze methodiek?  
Vraag 107 
Waarom wordt er voor 2017 weer van de lage asielraming uitgegaan? Waar is dit op gebaseerd? 
Vraag 108 
Op welk moment zullen de asielramingen voor 2017 worden aangepast naar meer realistische 
ramingen? Op basis van welke informatie? 
Antwoord op vraag 105, 106, 107 en 108 
Het meerjarenproductieprognose (MPP) model van VenJ levert de belangrijke input voor de 
asielraming. Samen met de instroomcijfers wordt de raming zowel bij voorjaars- als bij najaarsnota 
geactualiseerd. De instroom voor 2016 en latere jaren is met veel onzekerheden omgeven. De 
onzekerheid is er bijvoorbeeld vanwege de onvoorspelbaarheid van de  omvang van de stroom 
asielzoekers die Nederland kiezen als bestemmingsland. Alles overziend heeft het kabinet gekozen 
om de raming 2016 van 26.000 naar 58.000 op te hogen en de raming voor 2017 niet aan te 
passen. Conform gebruikelijke systematiek zal bij voorjaarsnota het kabinet nader bezien of de 
raming een aanpassing behoeft.  
  
 

 
Vraag 107 
Waarom wordt er voor 2017 weer van de lage asielraming uitgegaan? Waar is dit op gebaseerd? 
Antwoord op vraag 107 
Zie het antwoord op vraag 105. 
  
 

 
Vraag 109 
Waarom komt de helft van de Europese vergoeding voor de relocatie van vluchtelingen ten goede 
aan de begroting BHOS? 
Antwoord op vraag 109 
Zie antwoord op vraag 95 
  
 

 
Vraag 111 
Kunt u een schatting geven van de totale kosten per jaar van de te herplaatsen asielzoekers uit de 
EU die naar Nederland worden gehaald? 
Antwoord op vraag 111 
Zie antwoord op vraag 95 
  
 

