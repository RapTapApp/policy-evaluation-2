> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
885596-145390-DMO 
Bijlage(n) 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
 
Datum 10 december 2015 
Betreft Schriftelijke antwoorden plenaire behandeling over het 
VN-Verdrag inzake de rechten van personen met een 
 
handicap en reactie op de ingediende amendementen 
 
 
  
 
Geachte voorzitter, 
Naar aanleiding van de plenaire behandeling over de uitvoering van het op 13 
december 2006 te New York tot stand gekomen Verdrag inzake de rechten van 
1
personen met een handicap en de Rijkswet houdende goedkeuring van het op 13 
december 2006 te New York tot stand gekomen Verdrag inzake de rechten van 
2
personen met een handicap , ontvangt u met deze brief de schriftelijke 
antwoorden op de inbreng van de leden.  
 
Tevens ontvangt u met deze brief mijn schriftelijke reactie op de ingediende 
amendementen.  
 
1. Vragen over het Koninkrijk 
 
De PvdA-fractie en de ChristenUnie-fractie vragen of ik het met hen eens ben, dat 
geen verschil mag bestaan tussen Nederland en de BES-eilanden, daar waar het 
de positie van mensen met een beperking betreft. Deze fracties vragen tevens of 
het onderzoek naar de uitvoering van bestaande regelgeving en gevoerd beleid in 
het licht van de verdragsverplichtingen al gereed is?  
 
Het Verdrag wordt goedgekeurd voor het gehele Koninkrijk. Ik ben mij ervan 
bewust dat de positie van mensen met een beperking in het Caribisch deel van 
Nederland achterloopt bij die van het Europese deel. Het is dan ook de bedoeling 
dat het Verdrag, zodra dat mogelijk is, ook gelding krijgt op het Caribisch deel van 
Nederland.  
 
Een inventarisatie zal worden uitgevoerd naar de implicaties van medegelding van 
het Verdrag in Caribisch Nederland. Hiertoe wordt op dit moment het onderzoek 
aanbesteed. Deze inventarisatie is eind november 2015 gestart en zal 1 juli 2016 
gereed zijn. 
 
                                                
1
 Trb. 2007, 169 (33 990). 
2
 Trb. 2007, 169 en Trb. 2014, 113) (R2034) (33 992). 
 

 
3. Vragen over de implementatie van het Verdrag 
 
 
De SP-fractie vraagt naar de ambitie om het Verdrag tot een succes te maken. De 
GroenLinks-fractie en de PVV-fractie vragen zich af waarom er niet meer ambitie 
en daadkracht wordt getoond.  
 
Wat mij betreft is de ambitie met dit Verdrag hoog. De ambitie is een inclusieve 
samenleving, een samenleving waarin iedereen volwaardig meedoet, ongeacht 
eventuele beperkingen. Daaraan moet iedereen zijn steentje bijdragen. Dat wij 
hier bezig zijn met de ratificatie van het Verdrag is een goed begin. Daarna gaan 
we met zijn allen verder met de uitvoering, in samenwerking met de doelgroep 
van het Verdrag. 
 
De PvdA-fractie vraagt hoe we ervoor zullen zorgen dat Nederland toegankelijk 
wordt voor mensen met een beperking.  
 
Met de ratificatie van het Verdrag committeren we ons toe te werken naar een 
inclusieve samenleving: een samenleving, waaraan iedereen kan deelnemen op 
voet van gelijkheid. Ik ben het eens met Kamerlid van Dijk dat toegankelijkheid de 
norm moet worden en ontoegankelijkheid de uitzondering. Ik weet uit gesprekken 
met Nederlandse mensen met een handicap die de Verenigde Staten bezocht 
hebben, dat zij de toegankelijkheid daar inderdaad als een openbaring ervaren. 
Met de ratificatie en implementatie van het Verdrag zal ook in Nederland een 
beweging in gang worden gezet om een toegankelijke en inclusieve samenleving 
een flinke duw te geven. 
 
De CDA-fractie vraagt naar de doelen van de regering en wat de kosten daarvan 
zijn.  
 
Zoals hierboven aangegeven is, is het doel van de regering een inclusieve 
samenleving, waarin iedereen volwaardig kan meedoen. De verwezenlijking van 
dit doel gebeurt in mijn overtuiging niet met het drukken op een landelijke knop. 
Het is een proces van cultuurverandering en vernieuwing dat zijn beslag moet 
krijgen in de gehele samenleving. In ons plan van aanpak wordt een proces 
beschreven om te komen tot afspraken in de samenleving, via een Platform 
Inclusie en bestuurlijk overleg. Daarmee wordt nadrukkelijk beoogd om tot 
concrete afspraken te komen. Op voorhand zijn de kosten hiervan niet te 
kwantificeren. Dit is ook reeds uitgezocht door SEOR, Erasmus Universiteit 
(Economische gevolgen van de ratificatie van het VN-verdrag Handicap). 
 
De SP-fractie vraagt waarom het plan van aanpak alleen procesmatig is en het 
geen concrete maatregelen en een tijdpad bevat, zoals in andere landen. De SP-
fractie vraagt of dit alsnog gedaan kan worden en wanneer de concretisering en 
het tijdpad verwacht kunnen worden.  
 
In het plan van aanpak wordt een proces beschreven om te komen tot afspraken 
in de samenleving. Om tot die afspraken te kunnen komen, worden een 
bestuurlijk overleg en platform inclusie ingericht. Daarmee wordt nadrukkelijk 
beoogd om tot concrete afspraken te komen. Deze afspraken kunnen worden 
gemaakt op de vele domeinen van het verdrag, zoals toegankelijkheid, 
arbeidsmarkt en onderwijs. In vergelijking met andere landen, lijkt het alsof 
Nederland achterop is, omdat de ratificatie pas nu plaatsvindt. Maar kijkend naar 
de stand van zaken in die andere landen, kun je zien dat andere landen in Europa 
 
Pagina 3 van 30 
 
 
 

 
In ons plan van aanpak wordt een proces beschreven om te komen tot afspraken 
 
in de samenleving, via een Platform Inclusie en bestuurlijk overleg. Daarmee 
wordt nadrukkelijk beoogd om tot concrete afspraken te komen. Op korte termijn 
zal een kwartiermaker worden aangesteld voor de vormgeving van het 
voorgestelde platform. Deze kwartiermaker zal als opdracht meekrijgen hoe 
binnen de voorgestelde structuur de prioritering zal plaatsvinden. Het is van 
belang, ik heb dat eerder al aangegeven, dat daarbij de stem van mensen met 
een beperking zo goed mogelijk wordt gehoord. Vandaar dat er onder andere een 
internetconsultatie zal worden gehouden op basis waarvan thema’s worden 
benoemd en geselecteerd die zullen worden opgepakt in concrete acties. Bij de 
nadere concretisering van het Nederlandse plan aanpak zal gebruik worden 
gemaakt van voorbeelden uit andere landen, waaronder Finland. 
 
De PvdA-fractie vraagt of kan worden aangegeven hoe het uitvoeringsbureau 
moet worden vormgegeven, welke taken het bureau heeft en of het een echt 
uitvoeringsbureau wordt of dat er wordt onderhandeld over belangen. De PvdA-
fractie vraagt hoe de ervaringen van Alles Toegankelijk worden meegenomen en 
goede voorbeelden uitgewisseld.  
 
Het platform zwengelt de samenwerking in brede netwerken aan, waarbij partijen 
zelf hun verantwoordelijkheid nemen die nodig is om de inclusieve samenleving 
dichterbij te brengen. Dat zijn bijvoorbeeld werkgevers, werknemers, 
maatschappelijke organisaties, scholen, gemeenten et cetera. Zij kunnen zich 
committeren door bijvoorbeeld een pledge te ondertekenen. Het platform moet 
bewaken dat de pledges voldoende concreet zijn en ook daadwerkelijk worden 
uitgevoerd. In het platform zullen mensen werkzaam zijn met een 
‘doenersmentaliteit’ die in staat zijn om te verbinden en creatief en slagvaardig tot 
resultaten kunnen komen. Uiteraard dienen deze mensen tevens te beschikken 
over een netwerk dat relevant is voor de implementatie van het verdrag. Dit 
kunnen mensen zijn uit de geledingen van de maatschappelijke partijen zelf of bij 
een voor het verdrag relevante sector. Het platform moet zelf inclusief werken, 
dus mét de mensen met een beperking: “nothing about us, without us”. De 
ervaren problemen zullen ook bij de mensen zelf worden opgehaald. Goede 
voorbeelden zullen via het platform worden uitgevent. Zo ook de resultaten van 
Alles Toegankelijk. 
 
De D66-fractie vraagt om voorbeelden uit het buitenland te bekijken en te bepalen 
wat overgenomen kan worden en wat niet.  
 
Ik heb al kennis genomen van diverse aanpakken in het buitenland. De inhoud van 
die plannen van aanpak zijn, gelet op de diversiteit van de EU-landen, verschillend 
van aard. Dus ik ben zeker bereid om daar verder naar te kijken in het kader van 
de verdere concretisering en uitwerking van het plan van aanpak. Daarbij wel de 
opmerking dat het uiteindelijk een aanpak moet zijn die past bij de Nederlandse 
situatie en ook op basis van hetgeen bij de doelgroep zelf wordt opgehaald. 
 
De D66-fractie vraagt hoe de verwachting is dat het huidige aanpak zal scoren bij 
het VN-comité en of het mogelijk is om meetbare ijkpunten op te stellen zodat de 
Tweede Kamer de voortgang kan volgen.  
 
Ik sta achter het plan van aanpak dat het resultaat is van bestuurlijk overleg met 
de Alliantie VN-verdrag, VNO/NCW en gemeenten. Ik ben het ermee eens  dat het 
 
Pagina 5 van 30 
 
 
 

 
van de Participatiewet in een verordening vastleggen hoe zij actieve betrokkenheid 
 
van cliënten of hun vertegenwoordigers vormgeven. De meest voor de hand 
liggende manier om de betrokkenheid vorm te geven is door het instellen van een 
overlegorgaan: een cliëntenraad. 
 
De ChristenUnie-fractie vraagt of er bereidheid is om een lokale agenda voor 
inclusie op te nemen in het plan van aanpak en welke afspraken hierover worden 
gemaakt met de VNG.  
 
Ik ben een groot voorstander van een Lokale Inclusie Agenda. Gezien de 
verantwoordelijkheden van de gemeenten – denk aan de Wmo, Participatiewet, 
onderwijs, gemeentelijke infrastructuur et cetera – denk ik dat gemeenten 
voldoende mogelijkheden hebben om bij de vormgeving en uitvoering van hun 
beleid, met inclusie en meedoen als uitgangspunten, het verschil te maken voor 
mensen met een beperking. Op welke manier een gemeente dit aanpakt is aan de 
gemeente zelf, in overleg met vertegenwoordigers van de doelgroep. Dit zal leiden 
tot agenda’s die aansluiten bij wat lokaal nodig is tot op het niveau van de wijk en 
in individuele situatie. De VNG is in het gehele proces rondom de implementatie 
betrokken. Het Platform Inclusie kan ook ondersteuning bieden aan gemeenten, 
afhankelijk van behoefte. Het is niet nodig dit specifiek op te nemen in het plan 
van aanpak. Het is reeds in Wmo 2015 verankerd dat gemeenten hier beleid op 
ontwikkelen in overleg met de doelgroep. 
 
De PvdA-fractie en de CDA-fractie vragen hoe wordt gezorgd voor lokale plannen 
van aanpak, in welk stadium het overleg met de VNG is en hoe de ervaringen van 
agenda 22 hierin worden meegenomen. 
 
Gemeenten hebben reeds een belangrijk wettelijke opdracht om lokaal 
inclusiebeleid te formuleren en uit te voeren, in overleg met ingezetenen. 
Gemeenten zijn hiertoe in staat aangezien zij dicht bij de burger staan en 
verantwoordelijk zijn voor een groot aantal zaken die de positie van mensen met 
een beperking in de samenleving direct beïnvloeden. Gelet daarop, ben ik van 
mening dat gemeenten het initiatief zullen moeten nemen , maar vooral ook in 
overleg met de doelgroep lokaal moeten vaststellen welke acties op welk moment 
aan de orde zijn om zo verdere uitwerking te geven aan de uitgangspunten van 
het verdrag. Zij kunnen de regie nemen in de realisatie van een meer inclusieve 
samenleving op lokaal niveau.  Op welke manier een gemeente dit aanpakt is aan 
de gemeente zelf, in overleg met vertegenwoordigers van de doelgroep. Veel 
gemeenten werken in het kader van Agenda 22 nauw samen met lokale 
belangenorganisaties bij het ontwikkelen van beleid, onder andere gericht op 
toegankelijkheid. De ervaringen met agenda 22 kunnen daarbij dus heel goed als 
inspiratie dienen voor die lokale agenda’s. 
 
De D66-fractie constateert dat gemeenten een grote verantwoordelijkheid hebben 
en dat dit aansluit op taken als gevolg van de decentralisaties en vraagt om aan te 
geven hoeveel gemeenten een inclusieagenda of implementatieplan hebben.  
 
Het is mij onbekend hoeveel gemeenten nu al een lokale inclusieagenda of 
implementatieplan hebben.  
 
De SP-fractie en de D66-fractie vragen naar een reactie op de stelling dat de 
toegankelijkheid tot de zorg / Wmo niet afhankelijk mag zijn van het beschikbare 
budget van het individu.  
 
Pagina 7 van 30 
 
 
 

 
beweging; ook de hervorming van de langdurige zorg draagt bij aan de 
 
noodzakelijke randvoorwaarden voor de uitvoering van het VN-verdrag. In dat 
verband klopt het dat in het kader van de hervorming ook keuzes zijn gemaakt. 
Maar dat zijn noodzakelijke keuzes om de houdbaarheid van het stelsel ook voor 
toekomstige generaties te kunnen waarborgen. Uitgangspunt blijft dat daar waar 
zorg of ondersteuning nodig is, deze ook beschikbaar is. 
 
De SGP-fractie vraagt hoe de staatssecretaris gaat werken aan bewustwording.  
 
In de campagne “Zet een streep door discriminatie” is onder andere aandacht voor 
mensen met beperkingen. Zo heeft Lucille Werner aan een van de spotjes 
meegewerkt. Deze campagne wordt in de komende jaren voortgezet en een 
deelcampagne in 2016 zal over mensen met een beperking gaan.  
 
Ook de activiteiten van het platform voor de implementatie moeten bijdragen aan 
meer bewustwording. Naast pledges zal door het platform moeten worden bepaald 
welke activiteiten dat precies zijn en welke concrete doelstellingen er kunnen 
worden gesteld.  Een manier waaraan wordt gedacht is storytelling. Via 
storytelling wordt duidelijk gemaakt waar mensen met een beperking in interactie 
met de samenleving hinder ondervinden waardoor ze niet kunnen participeren.  
 
Een goed voorbeeld van storytelling is hoe ‘Wij Staan Op’ dit aanpakt. Wij Staan 
Op is een beweging van jonge mensen met beperkingen, die vanuit de wil om mee 
te doen, mensen informeren over wat beperkingen betekenen in het dagelijks 
leven. Dit draagt bij aan meer begrip. Uiteindelijk ontstaat de meeste 
bewustwording als mensen met een beperking zelf zichtbaarder worden.  
 
De SGP-fractie is van mening dat een inclusieagenda bij gemeenten van belang is 
en heeft in dat kader een amendement ingediend en verzoekt om een reactie. 
 
Ik ben een groot voorstander van een Lokale Inclusie Agenda. Gemeenten hebben 
voldoende mogelijkheden om bij de vormgeving en uitvoering van hun beleid, met 
inclusie en meedoen als uitgangspunten, het verschil te maken voor mensen met 
een beperking. Op welke manier een gemeente dit aanpakt is aan de gemeente 
zelf, in overleg met vertegenwoordigers van de doelgroep. Dit zal leiden tot 
agenda’s die aansluiten bij wat lokaal nodig is tot op het niveau van de wijk en in 
individuele situatie. Het door de heer Van der Staaij ingediende amendement sluit 
aan bij deze lijn. 
 
4. Vragen over de interpretatieve verklaringen 
 
De fractie van de SP vraagt of de nationale regelgeving strenger wordt door de 
interpretatieve verklaringen. 
 
De interpretatieve verklaringen scherpen nationale regelgeving niet aan noch 
wordt dat ermee beoogd. Een interpretatieve verklaring geeft slechts weer hoe 
Nederland de verdragsbepalingen uitlegt, binnen de verplichtingen die uit het 
verdrag volgen.  
 
De fractie van de SP geeft aan dat Nederland tal van interpretatieve verklaringen 
heeft. Deze fractie vraagt hoeveel interpretatieve verklaringen andere landen 
hebben. 
 
 
Pagina 9 van 30 
 
 
 

 
onder curatele gestelde goed te kunnen beschermen. De rechter stelt iemand dan 
 
ook niet zomaar onder curatele, dan moet echt duidelijk zijn dat lichtere 
maatregelen, zoals beschermingsbewind en mentorschap, niet volstaan. 
 
Omdat er verschillende interpretaties zijn of het verdrag toestaat dat iemand 
handelingsonbekwaam wordt door een beschermingsmaatregel, acht de regering 
het nodig om dit expliciet te verklaren. 
 
Artikel 14  
De regering wil een interpretatieve verklaring afleggen met betrekking tot artikel 
14 dat gaat over de veiligheid en vrijheid van de persoon. In artikel 14 staat onder 
meer dat het bestaan van een handicap in geen geval vrijheidsontneming 
rechtvaardigt. 
 
De regering wil met het afleggen van een interpretatieve verklaring duidelijk 
maken dat in het kader van de wet Bopz, het wetsvoorstel verplichte geestelijke 
gezondheidszorg en het wetsvoorstel Wet zorg en dwang psychogeriatrische en 
verstandelijk gehandicapte cliënten (Wzd) enkel de handicap als zodanig geen 
rechtvaardiging is voor gedwongen zorg. Er moet sprake zijn van gedrag dat 
voortvloeit uit de handicap en dat leidt tot gevaar voor de betrokkene of anderen. 
 
Gedwongen zorg is alleen als uiterste middel mogelijk nadat de mogelijkheden tot 
vrijwillige zorg zijn uitgeput en er geen andere mogelijkheid meer is om ernstig 
nadeel te voorkomen en nadat daarvoor een zorgvuldige procedure is doorlopen. 
Het gaat er dus om dat enkel de handicap als zodanig geen rechtvaardiging is voor 
gedwongen zorg. Dit standpunt van Nederland over gedwongen zorg is in lijn met 
de mensenrechtelijke standaarden van de Raad van Europa. Om hierover geen 
onduidelijkheid te laten bestaan, wil de regering hierover bij artikel 14 een 
interpretatieve verklaring afleggen. Die interpretatieve verklaring is daarnaast 
wenselijk om duidelijk te stellen dat de eisen die artikel 14  aan gedwongen zorg 
stelt, ook van toepassing zijn bij de noodzakelijke behandeling van een psychische 
stoornis. 
 
Artikel 15  
Bij ondertekening is een interpretatieve verklaring afgegeven bij de tweede volzin 
van artikel 15. Deze volzin ziet op medisch-wetenschappelijk onderzoek. 
De verklaring geeft aan dat ‘consent’ op dezelfde wijze gelezen moet worden als in 
internationale instrumenten zoals onder andere de Europese verordening 
betreffende klinische proeven met geneesmiddelen voor menselijk gebruik.  
Waar het om gaat is dat de proefpersoon zelf niet altijd in staat zal zijn 
toestemming te geven. Dat hoeft een zorgvuldige uitvoering en goede 
bescherming van de proefpersoon niet in de weg te staan. De verdragsbepaling 
mag dan ook in die zin gelezen worden. Dat is waar de verklaring op slaat. 
Ook wanneer iemand anders namens de proefpersoon toestemming geeft, kan 
sprake zijn van voldoende bescherming. Omdat het verdrag ook op een andere 
manier gelezen kan worden, is het noodzakelijk deze uitleg te geven. 
 
Artikel 23  
Bij artikel 23 gaat het om maatregelen die Staten treffen om het recht op 
gezinsleven vorm te geven, en het treffen van noodzakelijke 
voorzieningen. 
Alle mensen in Nederland hebben recht op gezinsvorming. Daarbij kan wel 
aan de orde komen in hoeverre er toegang is tot zorg, bijvoorbeeld bij het 
 
Pagina 11 van 30 
 
 
 

 
begeleider). Het uiteindelijk uitbrengen van de stem is echter iets wat de kiezer 
 
zelfstandig moet doen. Alleen zo kunnen zijn stemvrijheid en stemgeheim worden 
gewaarborgd.  
 
De SGP-fractie vraagt een reactie op de kritiek van de Raad van State op enkele 
interpretatieve verklaringen. Deze fractie vraagt of het geen verkapte 
voorbehouden zijn. 
 
De regering wil met de interpretatieve verklaringen duidelijkheid bieden hoe zij de 
verdragsverplichtingen onder het verdrag uitlegt. Dus zonder aan deze 
verplichtingen afbreuk te doen. 
 
De regering acht deze verklaringen noodzakelijk, omdat er verschillende 
interpretaties zijn over bepaalde artikelen in het verdrag, en wat daaronder is 
toegestaan. Het gaat niet om voorbehouden maar om een verklaring over hoe die 
bepaling wordt uitgelegd. De juridische binding aan het verdrag wordt niet 
ingeperkt met de interpretatieve verklaringen.  
 
De fractie van de SGP vraagt mijn reactie op de kritiek van de Raad van State en 
het College voor de rechten van de mens op de interpretatieve verklaringen. 
Verder vraagt deze fractie waarom de verklaring die bij artikel 10 wordt afgelegd 
wordt aangevuld met een verwijzing naar het EVRM. Wat heeft dit voor praktische 
consequenties? Welke mogelijkheden ziet de regering de beschermwaardigheid 
vorm te geven, en om goede voorlichting te geven aan zwangere vrouwen die een 
kindje met beperkingen verwachten? 
 
De Raad van State vraagt zich af of de interpretatieve verklaring geen carte 
blanche geeft aan de regering ten aanzien van het invullen van de vraag hoe de 
beschermwaardigheid van het ongeboren leven wordt vormgegeven. De Raad van 
State heeft geadviseerd om de noodzaak van de verklaring nader te duiden en aan 
te sluiten bij de bestaande rechtspraak van het EHRM. Het college voor de rechten 
van de mens ziet niet in waarom er een verklaring nodig is omdat het recht op 
leven ook in andere verdragen staat. Het college ziet de bepaling als een non-
discriminatiebepaling die voldoende ruimte biedt voor een belangenafweging. Het 
College is tevens van mening dat de verklaring geen nadere uitleg geeft van het 
verdrag maar deze inperkt. 
 
Vanzelfsprekend is het ongeboren leven beschermwaardig. Deze 
beschermwaardigheid kan wel op gespannen voet staan met andere belangen, 
zoals van de zwangere vrouw. Hoe dit zich tot elkaar verhoudt is iets dat op 
nationaal niveau uitgewerkt dient te worden, in lijn met de jurisprudentie van het 
Europees Hof voor de rechten van de mens.  
 
In reactie op de kritiek van de Raad van State kan ik zeggen dat aansluiten bij de 
bestaande rechtspraak van het EHRM, precies is wat de verklaring doet. De 
bestaande rechtspraak is dat het definiëren van het begin van het leven binnen de 
ruimte die lidstaten daarvoor hebben valt.  
 
Ten aanzien van de kritiek van het CRM merk ik op dat artikel 10 een nieuw 
element kent ten opzicht van de bepalingen in het EVRM en het Bupo-verdrag. In 
artikel 10 is namelijk een positieve verplichting opgenomen voor staten, die 
verplicht tot het nemen van noodzakelijke maatregelen om te waarborgen dat 
personen met een handicap op voet van gelijkheid met anderen ten volle van hun 
 
Pagina 13 van 30 
 
 
 

 
invasieve prenatale test). Het is van belang dat er goede voorlichting gegeven 
 
wordt aan zwangere vrouwen over wat het inhoudt om een kindje met 
beperkingen te krijgen. De fractie van ChristenUnie vraagt om een reactie van het 
kabinet. 
 
Over de inzet van de NIPT bij prenatale screening zal de Gezondheidsraad volgend 
jaar advies uitbrengen. Hierbij gaat niet om de vraag of de NIPT als standaardtest 
moet worden ingevoerd, maar om de vraag of de NIPT de combinatietest kan 
vervangen voor vrouwen die kiezen voor prenatale screening. 
 
Het doel van de prenatale screening in Nederland is en blijft het waarborgen van 
een geïnformeerde keuze. Op dit moment kiest 28% van de zwangeren voor 
prenatale screening, dus prenatale screening is geen standaardtest en ook geen 
standaardkeuze. 
 
Het is uiteraard van belang dat zwangere vrouwen bij vragen over de 
zwangerschap, bij prenatale diagnostiek en screening goede voorlichting krijgen, 
om op een zorgvuldige wijze tot een keuze te kunnen komen. 
 
5. Vragen over het facultatief protocol 
 
De SP-fractie, de PvdA-fractie, de D66-fractie en de GroenLinks-fractie vragen 
waarom de regering het facultatief protocol niet wil ondertekenen en de SP-fractie 
en de PvdA-fractie vragen of de mensen dan wel naar het VN-comité kunnen 
stappen. 
 
De ratificatie van het facultatief protocol wordt bekeken in samenhang met de 
ratificatie van de protocollen aangaande individueel klachtrecht bij het 
Internationaal Verdrag inzake economische, sociale en culturele rechten en het 
Verdrag inzake de rechten van het kind. Hierover is door het kabinet nog geen 
beslissing genomen. Het is nu dan ook niet mogelijk om een tijdpad hiervoor te 
geven. Het VN-verdrag raakt aan zeer veel terreinen van het maatschappelijk 
leven en bevat een zeer breed scala aan mensenrechten. Het maken van een 
inschatting of het protocol gevolgen zal hebben voor Nederland en zo ja, welke dat 
zijn, is daardoor- ook juridisch- uiterst gecompliceerd.  
Als het protocol nog niet is geratificeerd kunnen mensen niet naar het comité. Dit 
betekent niet dat het comité geen toezichthoudende rol heeft. Ook buiten het 
facultatief protocol om heeft het comité een toezichthoudende rol. Onder de 
periodieke verdragsrapportage kan het comité aanbevelingen geven aan 
Nederland over de naleving van het Verdrag. Dit laat uiteraard een gang van de 
burger naar het CvRM voor een oordeel in een specifiek geval onverlet. 
De SP-fractie vraagt of andere landen wel het facultatief protocol hebben 
ondertekend. 
Diverse landen hebben dit protocol inmiddels om de voor hun moverende redenen 
al dan niet ondertekend dan wel geratificeerd. Bijna 90 landen hebben het 
facultatief protocol inmiddels geratificeerd, waaronder België, Duitsland, Frankrijk, 
Zweden, Oostenrijk en het Verenigd Koninkrijk.  71 landen van de 158 die bij het 
VN-verdrag zijn aangesloten,  zijn niet aangesloten bij het facultatief protocol. 
Uw Kamer kan de actuele stand raadplegen op internet 
www.un.org/disabilities/countries. 
 
Pagina 15 van 30 
 
 
 

 
Daarnaast is er de Europese ontwerprichtlijn toegankelijkheid overheidswebsites. 
 
Onder het Nederlands voorzitterschap start de triloog met het Europese 
Parlement. De komende maanden zal tussen de lidstaten en met het parlement de 
discussie gevoerd worden of de richtlijn niet alleen zal gelden voor overheden, 
maar ook voor bedrijven die wettelijke taken uitvoeren. Mogelijk leidt dit ertoe dat 
binnen Europa ook voor banken, verzekeraars en pensioenfondsen een 
verplichting zal ontstaan om hun websites toegankelijk te maken voor mensen 
met een beperking. 
Daargelaten de Europese regulering, zal de minister van BZK het belang van 
toegankelijke informatie in samenwerking met mij onder de aandacht blijven 
brengen van het bedrijfsleven. Dit gebeurt in eerste instantie met het ‘Convenant 
Toegankelijkheid’ dat inmiddels door meer dan 30 leveranciers is getekend. Zij 
hebben zich ertoe verplicht alleen toegankelijke websites aan te bieden. 
De D66-fractie, de GroenLinks-fractie en de PvdA-fractie zijn van mening dat de 
landelijke overheid een voorbeeldfunctie heeft en vragen of het Rijk al VN-
verdrag-proof werkt en of de departementen bijvoorbeeld toegankelijk zijn. 
Zoals hierboven gesteld, ben ik het zeer eens met de stelling dat de landelijke 
overheid een voorbeeldfunctie heeft. Ook binnen de overheid is meer 
bewustwording op zijn plaats. Bijvoorbeeld ten aanzien van de toegankelijkheid 
van gebouwen. Maar ook daar waar de informatievoorziening via internet betreft. 
De overheid moet zich verder verbeteren. Een mogelijkheid is dat de landelijke 
overheid – in overleg met vertegenwoordigers van de doelgroep – ook tot een 
‘pledge’ komt waarin de overheid concreet maakt wat zij gaat doen aan het 
bevorderen van de bewustwording ten aanzien van – bijvoorbeeld – 
toegankelijkheid van dienstverlening en informatie.  
De GroenLinks-fractie vraagt of het Verdrag ervoor gaat zorgen dat mensen met 
een beperking volwaardig deel kunnen nemen aan het maatschappelijk verkeer en 
of zij regie kunnen voeren op het eigen leven.  
Het Verdrag kent een aantal belangrijke algemene beginselen. Beginselen die in 
mijn optiek heel vanzelfsprekend zouden moeten zijn in een samenleving als de 
onze. Ik noem in het bijzonder non-discriminatie, participatie, gelijke kansen, 
toegankelijkheid en respect voor de inherente waardigheid en persoonlijke 
autonomie. Kortom, het Verdrag heeft als doel zowel de rechtspositie als de 
maatschappelijke positie van personen met een handicap te versterken. De 
toegankelijkheid van overheidsgebouwen is geregeld in het Bouwbesluit 2012. Met 
de wijziging van het Bouwbesluit die 1 juli 2015 in werking is getreden, is 
toegankelijkheidssector van het gebouw verhoogd van 40% naar 80%. Ook alle 
informatie die vanuit overheidswege wordt verstrekt via internet, dient 
toegankelijk te zijn.  
De CDA-fractie vraagt wat de norm uit het amendement van Kamerlid Van Dijk 
betekent voor de toegankelijkheid van overheidswebsites. 
Er is een internationale, open standaard die een goede toegankelijkheid van 
websites voor mensen met een beperking bevordert. Dit zijn de ‘Web Content 
Accessibility Guidelines’ van het ‘World Wide Web Consortium’ (W3C). Deze 
richtlijnen zijn breed geaccepteerd als ISO-, NEN- en EU-standaard. Deze 
internationale standaard wordt verplicht gesteld binnen Nederland. Daarvoor 
 
Pagina 17 van 30 
 
 
 

 
geschilbeslechting worden voorgelegd. 
 
De GroenLinks-fractie is van mening dat het kabinet in overleg met 
vervoersbedrijven zo snel mogelijk naar 100% toegankelijkheid van het OV moet 
streven. 
In Europees perspectief loopt Nederland met zijn landelijke aanpak en ambitieuze 
doelstelling van zelfstandige toegankelijkheid in de voorhoede. Het Nederlandse 
openbaar vervoerbeleid is erop gericht dit vervoer geleidelijk en voor 100% 
zelfstandig toegankelijk te maken. Daarmee zijn enorme investeringen gemoeid. 
Alleen al aan treinstations wordt tot 2030 meer dan 660 mln. euro uitgegeven. 
Aan verbetering van bushaltes wordt een kwart miljard euro uitgegeven. Nieuwe 
treinen die worden aangeschaft zijn zelfstandig toegankelijk gemaakt. Bij bus, 
tram en metro zijn de laatste jaren ook grote stappen vooruit gezet. Overal rijden 
bussen met een lage vloer. Bijna de helft van alle bushaltes is inmiddels 
aangepast. Daarmee kan bijna 70% van de reizen per bus toegankelijk gemaakt 
worden. Aan de verbetering van bushaltes werd voor bijna een kwart miljard euro 
aan aanpassing uitgegeven. In alle steden waar trams rijden worden trams 
vernieuwd om ze gemakkelijk toegankelijk te maken voor mensen die slecht ter 
been zijn, of in een rolstoel rijden. Metro’s zijn al zelfstandig toegankelijk voor 
mensen met een beperking. 
De D66-fractie vraagt wat de ambitie van het kabinet is om fysieke drempels en 
belemmeringen in gebouwen weg te nemen. 
 
Het kabinet streeft er op verschillende manieren naar de leefomgeving en 
daarmee ook de gebouwen die zich daarin bevinden toegankelijker te maken. 
Bijvoorbeeld door minimum eisen te stellen aan toegankelijkheid in de 
bouwregelgeving, waarbij iedere opdrachtgever of gebouweigenaar altijd een 
hoger niveau kan nastreven. De overheid heeft hierin een voorbeeldfunctie door te 
streven naar goede toegankelijkheid van overheidsgebouwen. Naast fysieke 
toegankelijkheid komt de focus in onze samenleving ook steeds meer te liggen op 
andere vormen van toegankelijkheid, zoals alleen al blijkt uit de veelheid van 
onderwerpen die hier in de Kamer aan de orde komen.  
 
De PVV-fractie vraagt of iedereen ieder gebouw toegankelijk moet maken en of dit 
haalbaar is. 
 
Op basis van het Bouwbesluit 2012 hoeven bestaande gebouwen niet 
toegankelijk(er) gemaakt te worden. Wel moet het niveau van toegankelijkheid 
dat zij hebben, in stand gehouden worden. Gezien de woon- en 
gebouwenvoorraad in Nederland is het niet haalbaar elk bestaand gebouw 
toegankelijk te maken, omdat dit onevenredige kosten voor eigenaren met zich 
mee zou brengen. Het feit dat dit niet wettelijk verplicht is, neemt niet weg dat 
elke gebouweigenaar meer mag en kan doen dan voldoen aan de minimumeisen 
van het Bouwbesluit om een gebouw toegankelijk te maken.  
De PVV-fractie vraagt hoeveel mensen met een beperking de overheid in dienst 
heeft genomen. 
 
De overheid is bezig met de uitvoering en implementatie van de afspraken uit het 
Sociaal Akkoord 2013. In dit akkoord hebben het kabinet en de sociale partners 
een afspraak gemaakt over het aan de slag helpen van medewerkers met een 
 
Pagina 19 van 30 
 
 
 

 
Met het CRM en het ministerie van V&J is overleg gevoerd over de benodigde 
 
middelen in verband met de uitbreiding van wettelijke taken van het College, 
waaronder die met betrekking tot monitoring. In goed overleg is overeengekomen 
voor 2015 € 430.000 en voor 2016 € 530.000 beschikbaar te stellen. 
 
 
De D66-fractie vraagt zich af of het College voor de Rechten van de Mens als 
gevolg van het amendement Van Dijk meer menskracht en middelen nodig heeft.  
 
Aanvaarding van het amendement Van Dijk leidt mijn inziens in opzet niet tot 
wijziging van de rol en de verantwoordelijkheden van het CRM en daarmee op dit 
moment niet tot uitbreiding van benodigde capaciteit en middelen. Mocht het CRM 
hiertoe een andere mening zijn toegedaan, dan zal ik daartoe met hen overleg 
voeren. 
 
De D66-fractie vraagt – onder verwijzing naar de implementatie van het VN-
verdrag – naar de bereidheid  om de regeldruk en administratieve lasten voor de 
individuele cliënt in de langdurige zorg aan te pakken. 
 
Beperking van de regeldruk en administratieve lasten voor de burger is inderdaad 
zeer van belang om mee te kunnen (blijven) doen in de samenleving, zeker ook 
voor mensen met een beperking. Dit vraagt een brede aanpak, zorgbreed en 
sociaal domeinbreed, gedragen door alle betrokken partijen. Ik zal daar – zoals 
eerder al toegezegd – het initiatief toe nemen. In het voorjaar heeft uw Kamer 
een debat gepland over de aanpak van de regeldruk in de langdurige zorg. Voor 
dat debat zult u mijn voorgestelde aanpak ontvangen. Verdergaande 
vereenvoudiging van de uitvoering vanuit het perspectief van de burger is daarbij 
het vertrekpunt. 
 
9. Vragen over verkiezingen en stemmen 
 
De PvdA-fractie vraagt hoe geregeld wordt dat mensen met een lichamelijke 
beperking kunnen stemmen. Gevraagd wordt of iemand die blind is hulp kan 
krijgen in het stemhokje en hulp is toegestaan wanneer iemand een zichtbaar 
fysieke beperking heeft. 
 
De CDA-fractie heeft gevraagd waar de ondersteuning bij het stemmen uit kan 
bestaan. Welke uitleg is daarbij wel en niet toegestaan. Kunnen bijvoorbeeld 
mensen die spastisch zijn hulp krijgen in het stemhokje? Gevraagd wordt of 
stembureauleden hierover niet moeten worden geïnformeerd? 
 
De Kieswet bepaalt (art. J28) dat wanneer een stembureau blijkt dat een kiezer 
vanwege zijn lichamelijke gesteldheid hulp behoeft, het stembureau moet 
toestaan dat deze kiezer zich laat bijstaan in het stemhokje. Dat mag een lid van 
het stembureau maar ook een derde zijn. Dit geldt dus ook voor mensen met een 
visuele handicap. De hulp strekt zich uit over alle handelingen die nodig zijn. Als 
Als de kiezer bijvoorbeeld spastisch is, kan het verlenen van bijstand ook 
inhouden dat de hand van de kiezer wordt vastgehouden. Stembureauleden 
worden hierover bij elke verkiezing uitgebreid geïnformeerd. 
 
De CU-fractie vraagt hoe het stemmen vergemakkelijkt kan worden voor mensen 
met een visuele of een verstandelijke beperking. Zou het niet goed zijn om een 
denktank op te richten die voor de verkiezingen van 2017 met concrete 
 
Pagina 21 van 30 
 
 
 

 
 
 
De voorgestelde wijziging van de Wgbh/cz leidt ertoe dat financiële diensten onder 
de werking van deze wet worden gebracht. De wijziging heeft tot gevolg dat direct 
onderscheid op grond van handicap of chronische ziekte niet is toegestaan. Dit is 
een belangrijk punt. 
 
Wel is het mogelijk dat onder omstandigheden indirect onderscheid kan worden 
gemaakt. Dit kan echter alleen als voldaan is aan strenge eisen genoemd in artikel 
3, lid 2, van de Wghb/cz. Het is namelijk alleen gerechtvaardigd als er een 
legitiem doel is en de middelen voor het bereiken van dat doel passend en 
noodzakelijk zijn.  
 
Een zorgvuldige risicobeoordeling kan ertoe leiden dat de verzekeringnemer die 
een handicap of chronische ziekte heeft, een verzekering kan sluiten met dezelfde 
premie en onder dezelfde voorwaarden als een ander die deze handicap of 
chronische ziekte niet heeft. Artikel 3 van de Wgbh/cz sluit echter niet uit dat 
betrokkene als gevolg van de risicobeoordeling de verzekering onder 
omstandigheden slechts tegen betaling van een hogere premie of met een 
beperktere dekking kan sluiten (net als dat bij andere verzekeringnemers het 
geval kan zijn).  
 
De rechter en het CRM zijn bevoegd om te toetsen of hierbij geen ontoelaatbaar 
(indirect) onderscheid op grond van handicap of chronische ziekte plaatsvindt.  
 
Voor de zorgverzekering geldt dat voor een basisverzekering niemand geweigerd 
kan worden. Voor een aanvullende verzekering geldt wat hiervoor is gezegd. 
Direct onderscheid is verboden. Onder omstandigheden is het maken van indirect 
onderscheid toegestaan. 
 
De SP-fractie vraagt naar de bereidheid om de term “handicap” te wijzigen in 
“beperking”. 
 
De regering kan de term “handicap” in de wetsvoorstellen niet wijzigen. Het 
verdrag (artikel 50) bepaalt welke de authentieke versies zijn. Zo wordt in de 
Engelse tekst de term «persons with disabilities» gebruikt; in de Franse tekst de 
term «personnes handicapées» en in de Spaanse tekst «personas con 
discapacidad». De term «handicap» in de Nederlandse vertaling sluit daar bij aan.  
Als de regelgeving of het beleid in Nederland ter sprake komt wordt aangesloten 
bij de terminologie in de desbetreffende regelgeving of het desbetreffende beleid, 
wat betekent dat waar mogelijk gebruikt wordt: personen met een beperking. 
 
De SP-fractie merkt op dat mensen met een beperking pas in 2045 zelfstandig 
kunnen gaan reizen met de trein. Trams in Den Haag kunnen alleen met een trap 
worden betreden en zijn dus nog niet gelijkvloers toegankelijk. Hij vraagt of er 
voldoende zicht bestaat op de blinde vlekken in het OV en of er wel prioriteiten 
worden gesteld.  
 
Over het OV is in de Wgbh/cz zal een aparte paragraaf opgenomen. Het Besluit en 
de regeling die hierover zijn goedgekeurd bevatten gedetailleerde bepalingen met 
deadlines om de toegankelijkheid van het hele OV te bevorderen. Er wordt in het 
OV dus planmatig gewerkt aan verbetering, waarbij het kabinet fors investeert. 
Daarbij worden uiteraard prioriteiten gesteld, volgens de bedoeling van het VN-
verdrag.  
 
Pagina 23 van 30 
 
 
 

 
 
 
De SP-fractie vraagt hoe de ratificatie van het VN-verdrag er voor gaat zorgen dat 
mensen met beperking weer aan het werk komen, dan wel in regulier werk dan 
wel in sociale werkplaatsen.  
 
Het verdrag vraagt staten te bevorderen dat mensen met een handicap gelijk 
worden behandeld en in de samenleving kunnen participeren. De Participatiewet 
beoogt hieraan een bijdrage te leveren en bevat daarvoor instrumenten zoals 
beschut werk. Bij de uitvoering van de Nederlandse regelgeving ter uitvoering van 
het verdrag, moeten gemeenten als bestuurlijk orgaan van een staat dan ook 
uiteraard rekening houden met doel en strekking van het verdrag. 
 
De SP-fractie vraagt naar de bereidheid van het kabinet om leerlingen die ziek zijn 
of een beperking hebben, passend onderwijs te bieden. 
 
Alle kinderen verdienen een passende plek in het onderwijs, ook kinderen met een 
beperking of kinderen die vanwege medische of psychische belemmeringen 
tijdelijk of gedeeltelijk niet naar school kunnen. In het (v)so is het al mogelijk om 
af te wijken van de onderwijstijd voor een individuele leerling als maatwerk nodig 
is. Wat betreft het reguliere onderwijs heeft mijn collega van OCW de Kamer 
onlangs voorgesteld nieuwe vormen van maatwerk mogelijk te maken voor 
kinderen die tijdelijk of gedeeltelijk niet naar school kunnen. Deze voorstellen 
worden binnenkort besproken met de Tweede Kamer. Er is een Algemeen Overleg 
passend onderwijs op 15 december a.s. gepland. Leerlingen mogen gespreid 
examen doen en kunnen hun examens verdelen over het voorlaatste en laatste 
jaar. Als een leerling ziek is in het laatste jaar, dan kan het onderwijs met een jaar 
verlengd worden. 
 
De SP-fractie wijst op het een belang van een toegankelijke zorg en de 
meerkosten voor gehandicapten. Concreet wordt gevraagd of ik bereid ben de 
eigen bijdrage af te schaffen voor cliënten, met uitzondering van hen die langer 
dan één jaar Wlz-zorg ontvangen. 
 
Mensen die voor hun zelfredzaamheid en ondersteuning aangewezen zijn op zorg 
en ondersteuning van overheidswege, dienen deze ook te krijgen. Dit betekent 
ook dat zorg en ondersteuning ook in financiële zin toegankelijk moet zijn. Voor de 
Zvw geldt een maximale eigen bijdrage en mensen met een inkomen tot een 
bepaald niveau komen in aanmerking voor een zorgtoeslag. Voor de Wlz en de 
Wmo en Jeugdwet gelden eigen bijdragen die zijn afgestemd op de kenmerken 
van de betrokken persoon en zijn situatie. Daarbij hebben de gemeenten de 
opdracht om maatwerk toe te passen, ook in financiële zin. Recent onderzoek laat 
zien dat gemeenten deze verantwoordelijkheid ook lijken te nemen; zo bieden 
vele gemeenten de mogelijkheid van een collectieve ziektekostenverzekering me 
een uitgebreide dekking, waaronder eigen bijdragen. Daar waar mensen als 
gevolg van specifieke omstandigheden in financiële problemen geraken hebben de 
gemeenten de instrumenten en de middelen om mensen daarbij gerichte 
ondersteuning te bieden. Ik zie nu geen aanleiding om de bestaande systematiek 
van eigen bijdragen aan te passen.  
 
De PVV-fractie vraagt wat de reactie van de staatssecretaris is dat een 
blindegeleidehond niet in taxi’s worden toegelaten. 
 
Om het weigeren van assistentiehonden te voorkomen is een wijziging van het 
 
Pagina 25 van 30 
 
 
 

 
De ChristenUnie stelt dat inclusie een onderdeel moet worden van (internationale) 
 
ontwikkelingssamenwerking en vraagt een reactie van de regering. 
 
De 2030 Agenda voor Duurzame Ontwikkeling bevat de toezegging dat niemand 
buitengesloten wordt en wordt het streven uitgesproken om de meest 
achtergebleven groepen het eerst te bereiken. Bij ontwikkelingssamenwerking is 
de ambitie gericht op inclusie van de meest gemarginaliseerde en 
gediscrimineerde groepen. Er is al een inclusiviteitsfonds (VOICE) en daarmee 
vormt Inclusie in feite onderdeel van internationale samenwerking. Opgemerkt 
dient nog te worden dat geen specifiek doelgroepenbeleid gehanteerd wordt in het 
kader van ontwikkelingssamenwerking. Inclusie maakt een integraal onderdeel uit 
van het OS beleid en mensen met een handicap maken daar deel van uit.  
De fractie van D66 vraagt mij of ik bereid ben om het taboe rondom seksualiteit 
van mensen met een beperking te doorbreken. Bijvoorbeeld door als boegbeeld te 
fungeren (zoals ook bij de drank en drugs). 
 
Het doorbreken van taboes is niet een onderwerp dat met een pennenstreek door 
één overheidsfunctionaris kan worden gedaan. Nog los van het antwoord op de 
vraag of het effectief zou zijn dat ik persoonlijk als boegbeeld zou fungeren, geldt 
dat hiervoor een brede, langjarige inspanning is vereist niet alleen van de 
overheid, maar vooral ook van de samenleving zelf.  
 
Voorvechters in diverse sectoren van de samenleving kunnen daar een cruciale 
bijdrage aan leveren. Ik zal in dat kader samen met organisaties, zoals 
bijvoorbeeld de Landelijke Huisartsen Vereniging, de GGD’en en Iederin actief 
proberen op te trekken. 
 
De fractie van D66 vraagt hoe we het probleem kunnen oplossen dat nog veel 
kinderen thuis zitten die geen onderwijs volgen. 
 
Elk kind dat thuis zit en geen onderwijs krijgt is een kind teveel. De ambitie van 
mijn collega van OCW is daarom ook om elk kind binnen 3 maanden een passend 
aanbod te bieden. 
 
Zoals ook de Kamer constateert, gaat dit nog niet overal goed. Dit heeft mijn 
OCW-collega afgelopen vrijdag ook aan de Kamer gemeld in de 
voortgangsrapportage passend onderwijs. Verder heeft de minister van OCW 
onlangs een brief naar de Kamer gestuurd waarin hij meer vormen van maatwerk 
voorstelt voor kinderen die vanwege fysieke of psychische problemen niet (altijd) 
volledig naar school kunnen. Ook kunnen de onderwijsconsulenten en de 
onderwijszorgconsulenten ondersteuning bieden bij het vinden van een passend 
aanbod, en kunnen ouders als ze het niet eens zijn met het aanbod de hulp van de 
geschillencommissie passend onderwijs inroepen. Als dit nog niet leidt tot een 
oplossing, stel ik samen met mijn collega van OCW een Interventieteam Onderwijs 
en Zorg in. 
 
In januari 2016 zal mijn collega van OCW een brief sturen waarin hij ingaat op de 
actuele cijfers. 
 
De SGP-fractie vraagt hoe het kabinet vorm gaat geven aan de verplichtingen 
binnen internationale samenwerking en hoe de samenwerking tussen 
departementen bevorderd zal worden. Tevens vraagt deze fractie hoe het kabinet 
 
Pagina 27 van 30 
 
 
 

 
 
 
11. Reactie op ingediende amendementen 
 
Amendement nr. 13 van de leden Voortman en Otwin van Dijk (vervanging van 
nr. 7) 
 
Namens de minister van Binnenlandse Zaken en Koninkrijksrelaties meld ik u 
hierover het volgende.    
Dit amendement breidt ten eerste de groep kiezers voor wie een stemlokaal 
toegankelijk moet zijn, uit tot “kiezers met een handicap of chronische ziekte”. Het 
kabinet werkt aan een nieuw model stembiljet. Mocht het kabinet besluiten over te 
gaan tot stemmen met een nieuw model stembiljet en/of een stemprinter, dan zal 
daartoe strekkende wetgeving in procedure worden gebracht. Onderhavig 
amendement voorziet niet in de hiervoor noodzakelijke wetgeving.  
 
Het amendement regelt ten tweede dat niet 25%, maar alle stemlokalen in een 
gemeente toegankelijk moeten zijn voor kiezers met een handicap. Gegeven de 
aard van het vraagstuk wil ik u voorstellen dit met voorrang te betrekken in de 
door mij, samen met betrokken partijen, voorgenomen concretisering van het plan 
van aanpak voor de implementatie. Op die wijze kan in gesprek met organisaties 
van cliënten en de VNG worden bezien op welke wijze daadwerkelijk een impuls 
kan worden gegeven aan het vergroten van de toegankelijkheid van stemlokalen.  
 
Het amendement regelt ten slotte dat, indien in een gemeente niet wordt voldaan 
aan de toegankelijkheidseis, burgemeester en wethouders dit moeten motiveren 
aan de Kiesraad. De Kiesraad is centraal stembureau voor Eerste Kamer, Tweede 
Kamer en Europees Parlementverkiezingen en adviesorgaan voor regering en 
parlement inzake kiesrecht- en verkiezingsaangelegenheden. Het in ontvangst 
nemen van argumenten van gemeenten waarom zij de 100% niet halen, hoort 
daarom niet bij de Kiesraad te worden belegd. 
Het kabinet ontraadt daarom dit amendement. 
 
Amendement nr. 17 van de leden Otwin van Dijk, Dik-Faber en Voortman 
(vervanging van nr. 12) 
 
Mondelinge reactie Staatssecretaris in eerste termijn. 
  
Amendement nr. 18 van de leden Bergkamp en Van der Staaij (vervanging van 
nr. 16) 
 
Namens de minister van BZK meld ik u hierover het volgende. 
Het bijstaan van personen met een verstandelijke beperking of psychische stoornis 
brengt het risico met zich van beïnvloeding. Dat risico verdraagt zich niet met het 
basisprincipe dat stemgerechtigden hun eigen stem uitbrengen. Het stembureau is 
verder geen autoriteit die kan vaststellen of het gaat om een stemgerechtigde met 
een verstandelijke beperking of psychische stoornis. De mogelijkheid van willekeur 
en ongelijkheid doet zich dan voor, evenals het risico van verstoring van de orde in 
het stemlokaal wegens ongewenste discussies. 
Het kabinet ontraadt derhalve dit amendement. 
 
Amendement nr. 19 van de leden  Van der Staaij en Bergkamp (vervanging van 
nr. 14) 
 
 
Pagina 29 van 30 
 
 
 

