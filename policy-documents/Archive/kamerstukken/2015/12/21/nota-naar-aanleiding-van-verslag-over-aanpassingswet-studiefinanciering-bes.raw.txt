TWEEDE KAMER DER STATEN-GENERAAL 
 
Vergaderjaar 2015/16 
 
 
34 331 Aanpassing van onder meer de Wet studiefinanciering BES met het oog op 
codificatie van de ontstane uitvoeringspraktijk van de studiefinanciering BES, 
verruiming van het toepassingsbereik van de studiefinanciering BES naar 
Canada en doorvoering van diverse technische verbeteringen en kleine 
beleidsmatige wijzigingen (Aanpassingswet studiefinanciering BES) 
 
 
Nr. xxx Nota naar aanleiding van het verslag 
 
 
Ontvangen 
 
Graag dank ik de leden van de verschillende fracties voor hun bijdrage aan het 
voorliggende wetsvoorstel. Hierna ga ik in op de vragen en opmerkingen.  
 
1. Inleiding  
Tot mijn genoegen constateer ik dat de leden van de VVD-fractie en de D66-fractie 
aangeven kennis te hebben genomen van het voorliggende wetsvoorstel en dat de fractie 
van de PvdA zich kan vinden in het voorliggend wetsvoorstel. 
 
2. Overige wijzigingen 
 
1.1 Overgangsbepaling voorziening in de huisvesting 
De leden van PvdA-fractie vragen omtrent de onderwijshuisvesting of deze wet er niet 
voor zorgt dat het drukmiddel om vernieuwing en verbetering van onderwijshuisvesting 
tijdig te realiseren, op de lange baan geschoven dreigt te worden. Wat zijn de oorzaken 
dat de deadline niet gehaald is, en op welke wijze is gewaarborgd dat dit alsnog zo snel 
mogelijk geregeld wordt? Wanneer wordt een nieuwe datum bepaald, en wat zal die 
datum zijn? De leden vinden het belangrijk dat dit zo snel mogelijk gebeurt. 
De leden van de D66-fractie vragen of de regering uiteen kan zetten waarom het project 
pas zo laat klaar is. Wat is de grootste belemmering? Ziet de regering kansen om dit 
proces te versnellen, zo vragen de genoemde leden. 
Tot en met 2017 geldt in de wetgeving een overgangssituatie op basis waarvan de 
onderwijshuisvestingsplannen mogelijk zijn. Na dat jaar valt alles terug op de normale 
regels en worden de openbare lichamen zelf – in beginsel zonder verdere OCW-
bemoeienis – verantwoordelijk voor de onderwijshuisvesting. Voordat de 
verantwoordelijkheid voor de onderwijshuisvesting op een verantwoorde manier aan de 
eilandsbesturen kan worden overgedragen, moeten de huisvestingsplannen voor de 
scholen in Caribisch Nederland volledig worden uitgevoerd. De uitvoering geschiedt tot 
dat moment in eilandelijke stuurgroepen waarin het ministerie van OCW is 
vertegenwoordigd. De verlenging van de overgangsbepaling zorgt er juist voor dat het 
ministerie van OCW druk kan blijven houden op de vernieuwing en verbetering van de 
 
onderwijshuisvesting.
 
De oorzaak dat dit project vertraging oploopt, is een combinatie van de beperkte 
bouwcapaciteit op de eilanden, de kleinschaligheid van de eilanden en het Europees 
moeten aanbesteden. Vanwege die factoren is de deadline van 31 december 2017 te 
knellend en de realisatie te onzeker. Een aanzienlijk aantal projecten is overigens reeds 
afgerond. 
 
 W6662.NAV 
1 

- Indien de einddatum van de studie bij DUO bekend is, wordt de student in 
oktober of november van het daaraan voorafgaande jaar in een brief gewezen 
op de verplichting het reisproduct tijdig stop te zetten; 
- Een maand voordat het reisproduct stopgezet moet worden, ontvangt de 
student daarover (nogmaals) bericht; 
- Studenten die hun studiefinanciering via MIJNDUO stopzetten, krijgen direct 
een melding dat het reisproduct stopgezet moet worden bij een 
ophaalautomaat. Ook in de bevestigingsmail van MIJNDUO staat de oproep 
tot stopzetten bij een ophaalautomaat; 
- DUO zendt maandelijks een Twitter-bericht richting de DUO-volgers met 
daarin de oproep het studentenreisproduct tijdig te stoppen bij een 
ophaalautomaat; 
- De openbaarvervoerbedrijven hebben op websites en in folders informatie 
opgenomen over de verplichting om het reisproduct tijdig stop te zetten; 
- De wijze van stopzetten wordt duidelijk uitgelegd op DUO.nl en 
studentenreisproduct.nl. 
 
De leden vragen tevens of de regering heeft overwogen om de boete geleidelijk, 
bijvoorbeeld na de tweede maand na het verloop van het reisrecht, te verhogen? Zo ja, 
waarom is hier niet voor gekozen? Zo nee, waarom niet?  
Dat is op verzoek van de studentenbonden overwogen. Echter, de principiële keuze die 
gemaakt is, is dat onterecht bezit van het studentenreisproduct per definitie onwenselijk 
is. Net als bij andere boetes te doen gebruikelijk, is het overtreden van de norm de reden 
voor het geven van de boete. Hier is de norm dat het  onterecht is dat iemand 
gebruikmaakt van een reisproduct waar hij of zij geen recht meer op heeft. Bij deze 
afweging is ook meegenomen dat in de communicatie naar de student toe veelvuldig en 
helder wordt aangegeven dat het reisrecht afloopt.  
 
Ook vragen deze leden wat de opbrengst van de boete in 2014 en de voorlopige 
opbrengst in 2015 was. Kan de regering aangeven waar de opbrengst naartoe gaat, zo 
vragen deze leden. 
Het totale bedrag van de geïnde boetes is in 2014 €31 miljoen na aftrek van de 
incassokosten. In 2015 is het bedrag tot en met oktober bijna  € 25 miljoen na aftrek van 
de incassokosten. De boete wordt geïnd door DUO en wordt doorgegeven aan het OV als 
compensatie voor de gederfde OV inkomsten van onterecht productbezit, aangezien het 
OV hiervoor geen vergoeding van OCW ontvangt. 
 
De Minister van Onderwijs, Cultuur en Wetenschap, 
 
 
 
 
 
dr. Jet Bussemaker 
 W6662.NAV 
3 

