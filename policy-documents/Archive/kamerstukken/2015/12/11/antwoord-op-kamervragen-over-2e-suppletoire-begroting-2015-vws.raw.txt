Schriftelijke vragen bij de Tweede suppletoire begroting 
VWS 
 
Vraag 1 
Wat is de verklaring voor de mutatie tweede suppletoire begroting voor de extra 
uitgaven aan de Nederlandse Voedsel en Warenautoriteit? Kunt u een toelichting 
geven waarvoor deze middelen zijn gebruikt? 
 
Antwoord:  
De mutatie bij de tweede suppletoire begroting op het budget voor de 
Nederlandse Voedsel en Warenautoriteit wordt veroorzaakt door een 
tegemoetkoming voor de stijging in de loonkosten. Aangezien met de NVWA al 
afspraken waren gemaakt over de kostprijzen voor 2015, zijn de middelen ingezet 
voor een intensivering van het aantal leeftijdcontroles ter naleving van de 
Tabakswet. 
 
 
Vraag 2 
Kunt u een toelichting geven op de mutatie waar het gaat om (vaccin)onderzoek? 
Hoe is de daling te verklaren? 
 
Antwoord:  
Dit betreft het volgende. Vanuit het FES-fonds heeft VWS € 27,9 miljoen 
ontvangen voor de ontwikkeling van een RSV (Respiratoir Syncitium Virus). 
Daarbij is afgesproken dat VWS in de periode 2015-2018 hiervan jaarlijks € 3,5 
miljoen terugbetaalt. Met deze desaldering wordt aan deze 
terugbetalingsverplichting voldaan.  
 
 
Vraag 3 
Kan toegelicht worden waarom de budgetten voor de uitvoering van de landelijke 
nota gezondheidsbeleid / Nationaal Programma Preventie, de subsidies t.b.v. 
preventie van schadelijk middelengebruik, alsmede opdrachten t.b.v. preventie 
schadelijk middelengebruik naar beneden zijn bijgesteld met respectievelijk € 2,9 
miljoen, € 150.000 en € 179.000? 
 
Antwoord:  
De belangrijkste mutatie op de budgetten voor de uitvoering van de landelijke 
nota gezondheidsbeleid / Nationaal Programma Preventie is een overboeking van 
circa € 2 miljoen naar het instrument Bijdrage aan Agentschappen. Dit bedrag 
wordt ingezet voor de uitvoering van additionele opdrachten door het RIVM. Dit 
betreft onder andere een inventarisatie van buitenlandse ervaringen met 
preventie in het zorgstelsel, de communicatieondersteuning in het kader van ‘Alles 
is gezondheid…’, de opstartfase van De Staat van Volksgezondheid en Zorg, de 
ontwikkeling van productopslag binnen de kennisbasis van het programma 
Wettelijke taak Volksgezondheid en Zorg en het project Preventie in de buurt. 
Verder is er onderuitputting opgetreden omdat eerst goed met het veld afgestemd 
moest worden hoe het best uitvoering kon worden gegeven aan het Amendement 
Veenkoloniën (€ 0,6 miljoen) en door vertraging in de uitvoering van het 
Stimuleringsprogramma GGD-en. 
 
De verlaging van budget subsidies preventie schadelijk middelengebruik betreft 
een overheveling van € 0,15 miljoen naar het ministerie van OCW voor Rookvrije 
schoolpleinen. 
 
Pagina 1 van 10 
 

- CLP Helpdesk 
- Onderzoek effecten E sigaret 
- Helpdesk Reach en CLP 
- Representativiteit LIS 
- Infographic en Brochure handel en voedsel 
- Bevolkingsonderzoek ESBL producerende bacteriën 
- Uitbreiding Monitor herformulering 
- NEN/CEN hygiënische richtlijn Tatoeëren 
- Onderzoek triazolenresistentie bij Aspergillus 
- Onderzoek gezondheid omwonenden van landbouwpercelen 
- REACH en CLP Cosmetica in EU verband 
- Biociden en residuen 
 
 
Vraag 6 
Wat is de oorzaak van het feit dat het uitvoeringstraject antibioticaresistentie later 
dan gepland van start is gegaan? 
 
Antwoord:  
De kamerbrief Aanpak antibioticaresistentie (TK 32620, nr. 159) is eerst op 24 
juni 2015 naar de Kamer verzonden. Daarna kon het uitvoeringstraject pas van 
start gaan. 
 
 
Vraag 7 
Het antibioticaresistentiebeleid is een prioriteit van deze regering. Waarom heeft u 
ervoor gekozen om het vrijgevallen budget over te hevelen naar andere 
instrumenten en artikelen binnen de VWS begroting in plaats van het budget voor 
antibioticaresistentiebeleid beschikbaar te houden middels een kasschuif voor het 
jaar 2016? 
 
Antwoord:  
De overheveling van budget (€ 1,9 miljoen) naar andere instrumenten en 
artikelen hangt samen met Verantwoord Begroten. De gelden zijn wel besteed aan 
het antibioticarestistentiebeleid, maar moesten worden overgeheveld naar het 
RIVM (Bijdragen aan agentschappen, artikel 1), de IGZ (artikel 10, 
Apparaatsuitgaven) en het budget voor beleidscommunicatie (eveneens op artikel 
10). 
 
Daarnaast is eveneens € 1,9 miljoen vrijgevallen als gevolg van de latere start.  
Bij de eerste suppletoire begroting zal ik samen met de minister van Financiën 
bezien of deze middelen via de EJM aan het budget 2016 kan worden toegevoegd. 
 
 
Vraag 8 
Wat is de verklaring voor de mutatie tweede suppletoire begroting voor de 
uitgaven aan het donorregister? 
 
Antwoord:  
De extra kosten ten opzichte van de raming bij eerste suppletoire wet voor 
aanpassingen aan de website van het Donorregister en een koppeling met de NTS 
ten behoeve van de registratie van het raadplegen van het Donorregister vallen 
lager uit. 
 
 
Pagina 3 van 10 
 

tot en met 2016). Daarnaast is specifiek voor een toezegging aan Erasmus MC 
een bedrag van € 4 miljoen in 2015 en 2016 en € 10 miljoen vanaf 2017 
gereserveerd. Door middel van een kasschuif wordt mogelijk gemaakt dat VWS in 
2015 en 2016 een bedrag van € 85 miljoen betaalt en het restant in 2017. 
Aangezien de schadevergoeding wordt betaald vanuit de VWS-begroting, worden 
de hiervoor gereserveerde middelen overgeheveld naar de VWS-begroting. Ze 
blijven behoren tot het BKZ (begrotingsgefinancierde BKZ-uitgaven). 
 
 
Vraag 13 
Kunt u toelichten waarom de schadevergoeding die betaald moet worden aan het 
Erasmus MC in tranches wordt betaald en niet in één keer? 
 
Antwoord:  
Om de oploop van renteverplichtingen over de schadevergoeding (4,23% over het 
schadebedrag van € 235,9 miljoen per eind 2014) te beperken, is snelle 
afwikkeling wenselijk. Anderzijds moet het rijksbrede budgettaire beeld daarvoor 
wel de mogelijkheid bieden. Bij de opstelling van de Najaarsnota is aan beide 
belangen recht gedaan door het voorstel voor afwikkeling gedurende drie jaren. 
 
 
Vraag 14 
Kunt u toelichten of de hogere ontvangst op de post wanbetalers het gevolg is van 
meer wanbetalers of het gevolg van effectievere inning? 
 
Antwoord:  
Zie het antwoord op vraag 10. 
 
 
Vraag 15 
Waarom is er in 2015 een temporisering van € 4,6 miljoen. van de uitgaven aan 
InVoorZorg (IVZ)? Wat zijn de consequenties hiervan voor de uitvoering van de 
plannen om de kwaliteit van verpleeghuizen te verbeteren, of is de temporisering 
wellicht een teken dat de verbeteringen te langzaam van de grond komen? Wordt 
het bedrag van € 4,6 miljoen. doorgeschoven naar 2016 om dan alsnog tot 
besteding te komen? Zo nee, welke fasering is er dan wel? 
 
Antwoord:  
De trajecten die nu bij 'InVoorZorg!' lopen ten behoeve van ‘Waardigheid en Trots’ 
zijn complexer dan de trajecten die voorheen bij 'InVoorZorg!' liepen. Zij vragen 
daarom een langere voorbereidingstijd. De middelen komen daarom vanaf 2016 
tot besteding. 
 
 
Vraag 16 
Kunt u de onderuitputting ten aanzien van de opleiding tot verpleegkundig 
specialist / physician assistant toelichten? 
 
Antwoord:  
De onderuitputting is te verklaren uit het feit dat ziekenhuizen terughoudend zijn 
in het beschikbaar stellen van voldoende stageplaatsen voor studenten Physician 
Assistant (PA) en Verpleegkundig Specialist (VS). Enerzijds is de 
arbeidsmarktsituatie veranderd in de zin dat er minder sprake is van tekorten. 
Anderzijds blijken ziekenhuizen vooral terughoudend te zijn in het beschikbaar 
stellen van stageplaatsen omdat voor hen onduidelijk is wat precies de 
Pagina 5 van 10 
 

autoriteiten (CIBG en de beroepsorganisaties) moeten werken met het 
‘internemarktinformatiesysteem’ (IMI), een Europees systeem voor informatie-
uitwisseling tussen lidstaten. 
 
Ten tweede is het CIBG tegemoet gekomen voor lagere opbrengsten bij de 
verstrekking van UZI-middelen en de afkoop van licentiekosten. 
Derde oorzaak zijn de investeringskosten die het CIBG maakt voor het project 
optimalisatie van het UZI register. Dit project is in maart 2014 gestart met als 
doel kostenbesparing en het verhogen van de klanttevredenheid. Speerpunt 
binnen dit project is het digitaliseren van het aanvragen van UZI-middelen. Na 
afronding van dit project in 2016 zullen de kosten voor het aanvragen van UZI 
middelen dalen. 
 
 
Vraag 20 
In totaal wordt €12,75 miljoen. in mindering gebracht op de post subsidies 
jeugdhulp, waarvan €1 miljoen. een overheveling is naar artikel 4 zorgbreed 
beleid. Kunt u een toelichting geven op de mutatie van de overige € 11,75 
miljoen.? Waar was dit geld voor gereserveerd, en waarom zijn deze middelen 
niet aangewend? 
 
Antwoord:  
Er is € 50 miljoen gereserveerd voor de capaciteitsreductie Jeugdzorg plus. Na 
beoordeling van de subsidieaanvragen is € 41 miljoen besteed voor deze regeling. 
Het project professionalisering is later gestart dan gepland waardoor er in 2015 
minder is uitgegeven. De kosten voor de transitie jeugdzorg zijn in 2015 lager 
uitgevallen. 2015 is het laatste jaar waar budget voor transitie is gereserveerd. In 
2016 is echter ook budget nodig voor de transitie. 
 
 
Vraag 21 
De uitvoeringskosten van het CAK zijn hoger uitgevallen dan geraamd als gevolg 
van extra kosten die samenhangen met wijzigingen van de eigen 
bijdragesystematiek bij Modulair Pakket Thuis (circa € 0,9 miljoen.). Wat betekent 
dit voor de opbrengst van de maatregel extramuralisering ZZP 1 t/m 4? 
 
Antwoord:  
Niets. Er is geen relatie tussen de wijzigingen van de eigen bijdragesystematiek 
bij Modulair Pakket Thuis en de opbrengsten van de maatregel extramuralisering. 
 
 
Vraag 22 
Hoe kan de vertraging van de uitvoering van het project professionalisering, de 
transitie jeugd en de aanpak kindermishandeling worden verklaard? Wordt het 
beschikbare budget van € 4,1 miljoen dat nu neerwaarts is bijgesteld middels een 
kasschuif doorgeschoven naar 2016? Zo niet, waarvoor worden deze middelen dan 
aangewend? 
 
 
 
Antwoord:  
De vertraging voor het project professionalisering heeft te maken met een langere 
aanloopfase dan gepland. De posten aanpak kindermishandeling en transitie jeugd 
hebben te maken gehad met een onderbesteding. De verwachting is dat de 
Pagina 7 van 10 
 

was voor de rest van het jaar. Er is geen sprake van een achterstand van 
betalingen bij het CAK, dus voorzie ik geen risico dat op een later moment de 
raming opwaarts wordt bijgesteld’. 
 
 
Vraag 26 
Kunt u nader toelichten wat de oorzaak is van de neerwaartse bijstelling van de 
uitgaven die vallen onder de Zorgverzekeringswet (Zvw) van € 335 miljoen.? 
Komt dit doordat er minder gebruik wordt gemaakt van de zorg dan verwacht of 
zijn de kosten voor zorg gedaald? Indien de kosten gedaald zijn, kunt u dit dan 
specificeren? 
 
Antwoord:  
Op basis van in oktober ontvangen realisatiecijfers van het Zorginstituut 
Nederland (ZiNL) zijn de zorguitgaven geactualiseerd. Deze realisatiecijfers zijn 
gebaseerd op bij verzekeraars gedeclareerde uitgaven van zorg in de eerste zes 
maanden van 2015 plus een inschatting van de zorgverzekeraars van wat in de 
komende tijd nog met betrekking tot het jaar 2015 gedeclareerd gaat worden. 
Daaruit kan geconcludeerd worden dat deze cijfers nog allerminst vast staan en 
nog een zeer voorlopig karakter hebben. 
 
Bij de actualisatie worden de schadelastcijfers van de zorgverzekeraars (Zvw) en 
de uitgaven van de zorgkantoren (Wlz) over de eerste twee kwartalen van het 
jaar 2015 vergeleken met het bij VWS beschikbare budgettair kader. Het 
voorlopige beeld dat hieruit naar voren komt, is dat in een aantal Zvw-sectoren 
naar verwachting een onderschrijding op zal treden. De belangrijkste sectoren 
daarbinnen betreffen de eerstelijnszorg, de hulpmiddelen en het ziekenvervoer. 
Gezien het voorlopige karakter van de cijfers, acht ik het echter niet raadzaam de 
onderuitputting nader uit te splitsen en te preciseren naar deelsectoren. 
 
Tot nu toe beschik ik bij de sector verpleging en verzorging alleen over zeer 
voorlopige cijfers. Pas in het voorjaar van 2016 bestaat hier meer zicht op de 
daadwerkelijke realisatie van de uitgaven in 2015. 
 
Casemanagement dementie is onderdeel van verpleging en verzorging en vormt 
daarmee geen aparte gegevensstroom. 
 
Over de actualisatie over het gehele jaar 2015 wordt u bij jaarverslag 2015 (per 
sector) nader geïnformeerd. 
 
 
Vraag 27 
Op basis van voorlopige gegevens over het eerste half jaar van 2015 tekent zich 
binnen de Zvw een onderschrijding af van ca. € 0,3 miljard. Op welk 
onderdeel/van de Zvw? Welke conclusies kunnen op basis van deze cijfers 
getrokken worden over de uitgaven aan verpleging en verzorging in 2015, 
waaronder in het bijzonder de uitgaven aan casemanagement dementie? 
 
Antwoord:  
De € 335 miljoen is gebaseerd op zeer voorlopige realisatiecijfers. Zie verder het 
antwoord op vraag 26. 
 
 
Pagina 9 van 10 
 

