 
 
 
Voorstel van Wet tot wijziging van de Wet op het hoger onderwijs en 
wetenschappelijk onderzoek in verband met een verbeterde regeling voor het 
gezamenlijk verzorgen van hoger onderwijs door Nederlandse en buitenlandse 
instellingen voor hoger onderwijs alsmede vanwege enkele andere wijzigingen 
ter bevordering van de internationalisering van het hoger onderwijs en 
wetenschappelijk onderzoek (bevordering internationalisering hoger onderwijs 
en wetenschappelijk onderzoek) 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is bestaande wettelijke 
belemmeringen voor de internationale samenwerking tussen instellingen voor hoger 
onderwijs weg te nemen, internationale samenwerking op het terrein van 
wetenschappelijk onderzoek alsmede studeren in het buitenland te bevorderen, enkele 
technische wijzigingen door te voeren en de Wet op het hoger onderwijs en 
wetenschappelijk onderzoek in verband daarmee te wijzigen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
Artikel I Wijziging van de Wet op het hoger onderwijs en wetenschappelijk 
onderzoek 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
Artikel 2.9, eerste lid, vierde volzin, komt te luiden: 
 
Van niet doelmatige aanwending van de rijksbijdrage is in ieder geval sprake, voorzover 
bedragen daaruit worden aangewend voor het uitvoeren van de procedure voor 
erkenning van verworven competenties of het op enigerlei wijze compenseren van 
 
 

     
Artikel 7.3d. Naleving wettelijke voorschriften in geval van gezamenlijk 
onderwijs 
 
1. In geval een Nederlandse instelling voor hoger onderwijs gezamenlijk met een of 
meer andere Nederlandse instellingen voor hoger onderwijs een opleiding, een 
afstudeerrichting of een Ad-programma verzorgt, zijn die instellingsbesturen gezamenlijk 
verantwoordelijk voor de naleving van de artikelen 5a.9, 5a.11, 6.2, 6.14, 7.4a, derde 
en achtste lid, 7.4b, derde lid, 7.8, 7.8a, 7.8b, 7.9, 7.9a, 7.9b, 7.10a, 7.10b, 7.11, 
7.12a, 7.13, 7.17, 7.24 tot en met 7.30d, 7.32, 7.37, 7.42, 7.42a, 9.18, 10.3c en 11.11. 
2. Voor de naleving van andere dan de in het eerste lid bedoelde voorschriften op 
grond van deze wet die betrekking hebben op een opleiding, een afstudeerrichting of 
een Ad-programma, leggen de betrokken instellingsbesturen in een overeenkomst vast 
welk instellingsbestuur daarvoor verantwoordelijk is.  
 
Artikel 7.3e. Bijzonder inschrijvingsregime gezamenlijk onderwijs 
 
1. Als een student of een aspirant-student zich voor een gezamenlijke opleiding, 
een gezamenlijke afstudeerrichting of een gezamenlijk Ad-programma bij een 
Nederlandse instelling voor hoger onderwijs laat inschrijven, draagt die instelling er zorg 
voor dat die student ook wordt ingeschreven bij de andere betrokken Nederlandse 
instelling of instellingen voor hoger onderwijs. 
2. In geval van een gezamenlijke opleiding, gezamenlijke afstudeerrichting of 
gezamenlijk Ad-programma met een of meer buitenlandse instellingen voor hoger 
onderwijs kan het instellingsbestuur een student of een aspirant-student verplichten zich 
gedurende die opleiding, die afstudeerrichting of dat Ad-programma onafgebroken bij de 
Nederlandse instelling of instellingen voor hoger onderwijs in te schrijven. 
 
Artikel 7.3f. Bijzonder collegegeldregime gezamenlijk onderwijs 
 
1. Het bestuur van de betrokken Nederlandse instelling voor hoger onderwijs is ten 
aanzien van studenten die zich hebben ingeschreven bij een gezamenlijke opleiding, een 
gezamenlijke afstudeerrichting of een gezamenlijk Ad-programma met een buitenlandse 
instelling, bevoegd het collegegeld op nihil te stellen dan wel lager vast te stellen dan 
het bedrag van het collegegeld bedoeld in artikel 7.45. 
2. Artikel 7.46, tweede lid, tweede volzin, is van overeenkomstige toepassing op de 
vaststelling van het collegegeld, bedoeld in het eerste lid. 
 
Artikel 7.3g. Uitvoeringsvoorschriften gezamenlijk onderwijs 
 
Bij ministeriële regeling kunnen nadere voorschriften worden vastgesteld ter uitvoering 
van de artikelen 7.3c tot en met 7.3f. 
 
E 
 
Het opschrift van artikel 7.10a komt te luiden: 
 
Artikel 7.10a. Verlening van de graden Bachelor en Master 
 
F 
 
Artikel 7.11 wordt als volgt gewijzigd: 
 
3 
ID6751.K-1 

     
I 
 
Het opschrift van artikel 7.19a komt te luiden: 
 
Artikel 7.19a. Aanduiding graden Bachelor, Master en Associate degree in de 
naamsvermelding 
 
J 
 
Artikel 7.22 wordt als volgt gewijzigd: 
 
1. Het opschrift van artikel 22 komt te luiden: 
 
Artikel 7.22. Aanduiding graden Doctor, Doctor of Philosophy of Doctor honoris 
causa in de naamsvermelding 
 
2. Het eerste lid komt te luiden: 
 
1. Degene aan wie op grond van de promotie, bedoeld in artikel 7.18, de graad 
Doctor of de graad Doctor of Philosophy is verleend dan wel degene aan wie op grond 
van artikel 7.19, tweede lid, de graad Doctor honoris causa is verleend, is gerechtigd die 
graad in de naamsvermelding tot uitdrukking te brengen.  
 
3. In het tweede lid wordt “graad” vervangen door: graden. 
 
4. In het derde lid, komt de eerste volzin te luiden:  
 
De in het eerste lid bedoelde graden worden, aangeduid als D en in geval van de graad 
Doctor of Philosophy als PhD, in de naamsvermelding achter de naam geplaatst. 
 
5. In het vierde lid wordt “graad” vervangen door: graden. 
 
K 
 
Artikel 7.31b wordt als volgt gewijzigd: 
 
1. Onder vernummering van het tweede tot en met vijfde lid tot derde tot en met zesde 
lid worden een nieuw tweede lid ingevoegd, luidende: 
 
2. Voor het geval dat het overbruggen van de afstand tussen woon- of verblijfplaats 
en de plaats waar de studiekeuzeactiviteiten plaatsvinden voor een aspirant-student 
tot overwegende bezwaren leidt, treft het instellingsbestuur zodanige voorzieningen 
dat deze aspirant-student kan deelnemen aan de studiekeuzeactiviteiten zonder dat 
diens fysieke aanwezigheid is vereist.  
 
2. Het vijfde en zesde lid (nieuw) komen te luiden: 
 
5. Het instellingsbestuur stelt ter uitvoering van het eerste tot en met vierde lid nadere 
regels vast die in elk geval betrekking hebben op:  
a. de aard en de inhoud van de studiekeuzeactiviteiten voor de instelling of per 
opleiding; 
b. de termijn waarbinnen de studiekeuzeactiviteiten plaatsvinden; 
5 
ID6751.K-1 

     
N 
 
In artikel 7.46, derde lid, wordt “artikel 7.3c, vierde lid” vervangen door: artikel 7.3f. 
 
O 
 
Artikel 7.48, vijfde lid, komt te luiden: 
 
5. Vermindering of vrijstelling van het wettelijk collegegeld in andere gevallen dan 
bedoeld in het eerste tot en met vierde lid, of in artikel 7.3f wordt aangemerkt als 
ondoelmatige besteding van de rijksbijdrage, bedoeld in artikel 2.9, eerste lid. 
 
P 
 
Artikel 7.51d wordt als volgt gewijzigd: 
 
1. Het opschrift komt te luiden: 
 
Artikel 7.51d. Financiële ondersteuning in verband met internationalisering 
 
2. Voor het artikel wordt een 1. geplaatst. 
 
3. Na het nieuwe eerste lid wordt een tweede lid toegevoegd, luidende: 
 
2. Het instellingsbestuur kan voorzieningen treffen voor de financiële ondersteuning van 
een student die buiten Nederland hoger onderwijs wenst te volgen. 
 
Q 
 
Artikel 9.33, eerste lid, onderdeel g, komt te luiden:  
 
g. het beleid van het instellingsbestuur bij de toepassing van de artikelen 7.51 tot 
en met 7.51g en de regels, bedoeld in artikel 7.51h. 
 
R 
 
In artikel 9.33a, tweede lid, onder g, wordt “artikel 7.31b, vierde lid” vervangen door: 
artikel 7.31b, vijfde lid. 
 
S 
 
Artikel 10.20, eerste lid, onderdeel h, komt te luiden:  
 
h. het beleid van het instellingsbestuur bij de toepassing van de artikelen 7.51 tot 
en met 7.51g en de regels, bedoeld in artikel 7.51h, en. 
 
T 
 
In artikel 10.20a, tweede lid, onderdeel g, wordt “artikel 7.31b, vierde lid” vervangen 
door: artikel 7.31b, vijfde lid. 
 
Artikel II Wijziging van de Wet Kwaliteit in verscheidenheid hoger onderwijs 
 
7 
ID6751.K-1 

     
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
De Minister van Onderwijs,  
Cultuur en Wetenschap, 
 
 
9 
ID6751.K-1 

     
 
Het hiervoor toegelichte wetsvoorstel heeft dus onder meer betrekking op de verlening 
van graden, maar dient een ander doel dan het wetsvoorstel bescherming namen en 
graden hoger onderwijs, dat naar verwachting eind 2015 zal worden ingediend. Dat 
wetsvoorstel heeft als doel het tegengaan van misleiding van studenten en werkgevers 
en in het verlengde daarvan het borgen van het aanzien van het Nederlandse hoger 
onderwijs. Om deze doelen te bereiken, zullen er voorschriften komen met betrekking 
tot onder meer het afgeven van graden en het voeren van titels. 
 
2. Gezamenlijk hoger onderwijs 
 
Dit wetsvoorstel beoogt onder meer een beter op de praktijk toegesneden regeling te 
bieden voor het gezamenlijke hoger onderwijs, zowel nationaal als internationaal. 
Daarbij kan het gaan om gezamenlijke opleidingen, gezamenlijke afstudeerrichtingen en 
gezamenlijke Ad-programma’s, verzorgd door twee of meer Nederlandse instellingen of 
door een of meer andere Nederlandse instellingen met een of meer buitenlandse 
instellingen voor hoger onderwijs. Dergelijk gezamenlijk onderwijs wordt internationaal 
ook wel aangeduid als “joint programmes”. Omdat niet altijd helder is wat er onder joint 
programmes wordt verstaan, wordt verwezen naar een breed gehanteerde definitie door 
de Eca (European consortium for accreditation): Joint programme: “an integrated 
curriculum coordinated and offered jointly by different higher education institutions and 
leading to a (double/multiple or joint) degree”. Indien het gezamenlijk verzorgde hoger 
onderwijs tot één gezamenlijke graad en daarmee ook tot één getuigschrift leidt, wordt 
veelal de term “joint degree” gebezigd. Indien het gezamenlijk verzorgde onderwijs leidt 
tot afzonderlijke graden en daarmee afzonderlijke getuigschriften, wordt veelal de term 
“double of multiple degree” gebezigd. 
De ontwikkeling van het gezamenlijke hoger onderwijs past in het kader van het 
Bolognaproces, dat gericht is op versterking van de mobiliteit van studenten en 
samenwerking binnen de Europese hoger onderwijs- en onderzoekruimte. Hierbij gaat 
het over thema’s als kwaliteit, excellentie, mobiliteit, een leven lang leren en 
internationalisering. Dit vanuit de overtuiging dat nieuwe vormen van 
grensoverschrijdende samenwerking de kwaliteit van het onderwijs in Nederland en in 
het buitenland bevorderen. Joint programmes worden gezien als een belangrijk 
instrument daarvoor. 
Met de Wet versterking besturing zijn daarom de gezamenlijke opleiding en 
gezamenlijke afstudeerrichting geregeld. Hierdoor werd het mogelijk dat een of meer 
Nederlandse instellingen voor hoger onderwijs een gezamenlijk onderwijsprogramma 
aanbieden, hetzij samen met een of meer andere Nederlandse instellingen, hetzij met 
buitenlandse instellingen voor hoger onderwijs.  
 
De evaluatie van de Wet versterking besturing (Kamerstukken II 2013/14, 33 824, nr. 
1) laat onder meer zien, dat het verzorgen van internationale joint degree-opleidingen, 
zowel in Nederland als in het buitenland, op obstakels stuit. Daarom blijft zowel in 
Nederland als in andere Europese landen het percentage instellingen dat met een 
buitenlandse partner daadwerkelijk een joint degree verzorgt zeer beperkt en verzorgen 
instellingen in plaats daarvan gezamenlijk hoger onderwijs dat tot een double- of 
multiple degree leidt. In Nederland hebben de obstakels met name betrekking op het 
verschuldigde collegegeld en het proces om te komen tot een joint degree-opleiding, 
zowel met een Nederlandse als met een buitenlandse partner. Het gaat daarbij vooral 
om de regeling van het wettelijk collegegeld en de belemmeringen als gevolg van de 
doelmatigheidstoets, de toets nieuwe opleiding en de accreditatieverlening.  
 
11 
ID6751.K-1 

     
Over het algemeen is er binnen de universiteit ook veel diversiteit. Er zijn programma's 
met één, vijf, 15 of 30 deelnemers. Er bestaan enkele uitschieters (73 en 93 studenten). 
Voor joint doctorate programmes geldt dat er per programma een klein aantal 
deelnemers is: één tot vijf deelnemers. Dit is te verklaren uit het individuele karakter 
van deze programma's.  
Het totale aantal studenten dat een joint programme volgt, is moeilijk te bepalen. Dit 
houdt verband met de omstandigheid dat joint programmes veelal als een track bestaan 
naast het reguliere programma en met het feit dat double en multiple degrees niet in het 
CROHO worden geregistreerd. Dit is wel het geval bij joint degrees. De gemiddelde 
instroom is dan ook niet goed weer te geven.  
Ten tijde van de tussenrapportage van de VSNU (2012) is de inschatting gemaakt dat 
ruim 1.200 studenten deelnemen aan een joint programme bij een van de Nederlandse 
universiteiten. Daar het aanbod van gezamenlijke programma’s inmiddels is gegroeid 
ten opzichte van 2012, is de verwachting dat het aantal deelnemende studenten ook iets 
is gestegen. 
 
3. Wijziging van de voorschriften voor gezamenlijk hoger onderwijs 
 
Dit wetsvoorstel strekt ertoe de wettelijke belemmeringen voor gezamenlijk hoger 
onderwijs weg te nemen. In het huidige artikel 7.3c van de Wet op het hoger onderwijs 
en wetenschappelijk onderzoek (WHW) is de gezamenlijke opleiding of gezamenlijke 
afstudeerrichting geregeld. Deze regeling wordt aangepast. De volgende elementen zijn 
nieuw: 
 
a. De regeling voor het gezamenlijke hoger onderwijs wordt uitgebreid met het Ad-
programma. 
 
b. Een gezamenlijke opleiding verzorgd door Nederlandse hogeronderwijsinstellingen 
moet tot één gezamenlijke graad (joint degree) leiden en niet tot twee of meer 
afzonderlijke graden (double of multiple degree). Ook de toevoeging aan de graad (of 
Arts, of Science, of Laws) dient hierbij overeen te komen. Dit is overeenkomstig de 
huidige praktijk. Met dit wetsvoorstel worden de joint programmes geïntroduceerd: 
gezamenlijk onderwijs zonder dat formeel sprake is van één opleiding. Ook hiervoor 
geldt dit uitgangspunt. Immers een graad staat primair voor het succesvol gevolgd 
hebben van bepaald onderwijs in casu het behaald hebben van een bepaald eindniveau 
in een bepaald vakgebied. Het bereikt hebben van dit eindniveau komt tot uitdrukking in 
één graad. Als het volgen van één opleiding binnen Nederland zou leiden tot meer 
Nederlandse graden zou een devaluatie van de waarde van de graden kunnen optreden. 
Het uitgangspunt is dus geen nieuw uitgangspunt, maar wordt nu expliciet in de wet 
vastgelegd. 
 
c. Indien een gezamenlijk programma mede door een of meerdere buitenlandse 
instellingen voor hoger onderwijs wordt verzorgd, kan dat gezamenlijke programma niet 
alleen tot een gezamenlijke graad maar ook tot twee of meer afzonderlijke graden 
(double of multiple degree) leiden. Het aantal graden is dan vanzelfsprekend afhankelijk 
van het aantal daarbij betrokken instellingen voor hoger onderwijs waar de student 
daadwerkelijk onderwijs heeft gevolgd en tentamen heeft gedaan. De toevoegingen aan 
de graad kunnen hierbij vanwege verschillende nationale wetgevingen verschillend zijn. 
De betrokken Nederlandse instellingen geven echter maar één graad af (zie hiervoor), 
maar doordat de student ook één of meer graden kan verkrijgen van de deelnemende 
buitenlandse instellingen kan er dus wel een double of multiple degree worden 
verkregen indien een gezamenlijk programma mede door een of meerdere buitenlandse 
instellingen voor hoger onderwijs wordt verzorgd. De student ontvangt immers altijd een 
13 
ID6751.K-1 

     
geïntroduceerd: het bestuur van de betrokken Nederlandse instelling wordt ten aanzien 
van alle studenten die deelnemen aan een gezamenlijk programma met een 
buitenlandse instelling bevoegd gemaakt het collegegeld lager (tot nul euro) vast te 
stellen dan het bedrag van het wettelijke collegegeld bedoeld in artikel 7.45. Dit geldt 
zowel voor Nederlandse als voor buitenlandse studenten en voor studenten die het 
wettelijk collegegeld dan wel het instellingscollegegeld verschuldigd zijn. Deze 
bevoegdheid bestaat al voor joint degrees waarvoor instellingscollegegeld is 
verschuldigd. Het wetsvoorstel maakt het mogelijk dat een instelling samen met de 
andere deelnemende instelling(en) maatwerk tot stand brengt waarbij rekening wordt 
gehouden met de positie van de (aankomende) studenten en de (financiële) gevolgen 
van het volgen van een gezamenlijk programma. Diverse arrangementen zijn denkbaar, 
bijvoorbeeld een arrangement waarbij de buitenlandse student in eigen land volledig 
collegegeld betaalt en in Nederland geen of lager collegegeld. De Nederlandse student 
betaalt in Nederland het wettelijke collegegeld, ook als hij in het buitenland verblijft (en 
betaalt in het buitenland dan geen collegegeld). Een andere mogelijkheid is dat beide 
typen studenten voor hun periode in Nederland het Nederlandse wettelijke collegegeld 
betalen en voor de periode in het buitenland geen of lager collegegeld. 
Voor een gezamenlijk programma waarbij uitsluitend Nederlandse instellingen zijn 
betrokken is cumulatie van collegegeld uitgesloten als gevolg van de werking van artikel 
7.48. Dat artikel regelt dat de student die het wettelijk collegegeld voor inschrijving bij 
een instelling is verschuldigd, is vrijgesteld van betaling van collegegeld aan de tweede 
opleiding aan dezelfde of aan een tweede instelling van inschrijving.  
 
Als de instelling besluit aan de student die deelneemt aan een gezamenlijk programma 
geen of een lager collegegeld te vragen, dan is sprake van vrijstelling of vermindering 
van het verschuldigde wettelijke of instellingscollegegeld. Dat heeft tot gevolg dat de 
inschrijving van de student niet meetelt voor de berekening van de rijksbijdrage en de 
instelling geen inschrijvingsbekostiging ontvangt. Dit volgt uit de berekeningswijze voor 
de rijksbijdrage die is geregeld in het Uitvoeringsbesluit WHW 2008. De instelling 
ontvangt conform het Uitvoeringsbesluit WHW 2008 in het geval van een joint degree 
wel diplomabekostiging, omdat de instelling een gezamenlijk getuigschrift uitreikt als 
uiting van een gezamenlijke inspanning van de instellingen om de student naar de 
graadverlening te begeleiden. De diplomabekostiging wordt dan verdeeld over het aantal 
deelnemende Nederlandse instellingen. Ingeval de joint degree-opleiding wordt verzorgd 
door een Nederlandse instelling met één of meer buitenlandse instellingen, krijgt de 
desbetreffende Nederlandse instelling de gehele diplomabekostiging. Dit is ook het geval 
bij de verlening van een double of multiple degree met een of meer buitenlandse 
instellingen. Omdat de instelling geen inschrijvingsbekostiging ontvangt voor een 
student die geen of minder dan het wettelijk collegegeld betaalt, wordt een eventueel 
frauderisico weggenomen. De instelling ontvangt wel diplomabekostiging, maar dit is 
een geringer bedrag dan het bedrag voor een ingeschreven student. De regering blijft 
het functioneren in de praktijk van joint programmes met buitenlandse instellingen 
zorgvuldig monitoren, vergelijkbaar met de monitoring van joint degrees die zijn 
ingevoerd met de Wet versterking besturing. Daarbij wordt gekeken naar het aantal 
instellingen en studenten die hieraan deelnemen.  
 
4.  Wijziging van de regeling voor studiekeuzeactiviteiten 
 
Met de inwerkingtreding van de Wet Kwaliteit in verscheidenheid hoger onderwijs op 1 
september 2013 is in de WHW een regeling voor studiekeuzeactiviteiten geïntroduceerd. 
Algemene regel is op dit moment dat de student die nog niet bij een instelling voor 
hoger onderwijs staat ingeschreven (hierna: aspirant student) en de zittende student die 
voor een andere studie kiest en die zich vóór of op 1 mei – voor het eerst - aanmeldt 
15 
ID6751.K-1 

     
studiekeuzeactiviteit te volgen. Bij aanmelding na 1 mei kan ook deze student 
geconfronteerd worden met een verplichte studiekeuzeactiviteit en bij het niet nakomen 
van deze verplichting of bij een negatief advies van de instelling kan hij worden 
geweigerd. Instellingen kunnen putten uit de ervaringen die zijn opgedaan met het 
organiseren van studiekeuzeactiviteiten voor de studenten uit het Caribisch deel van het 
Koninkrijk.  
 
5. Wijziging van de regeling van het Profileringsfonds in verband met het verstrekken 
van beurzen 
 
De regeling van het Profileringsfonds wordt zodanig aangepast dat instellingen aan 
studenten beurzen voor het volgen van hoger onderwijs buiten Nederland mogen 
verstrekken zonder dat dit als ondoelmatige besteding van de rijksbijdrage wordt 
beschouwd. Het gaat daarbij niet alleen om studenten die aanspraak maken op wettelijk 
collegegeld, maar ook om studenten die instellingscollegegeld verschuldigd zijn. Door de 
mogelijkheid voor instellingsbesturen om voorzieningen te treffen voor de financiële 
ondersteuning van studenten die een opleiding wensen te volgen buiten Nederland, kan 
verder vorm worden gegeven aan het internationaliseringsbeleid van deze regering. Het 
volgen van hoger onderwijs in Curaçao, Aruba en Sint Maarten valt daar dus ook onder.  
 
6. Gelijkstelling van de graad Doctor aan de graad Doctor of Philosophy 
 
In de wetenschapsvisie 2015 (bijlage bij Kamerstukken II 2014/15, 29 338, nr. 141) 
wordt gesteld dat Nederlandse wetenschappers in de afgelopen tien jaar meer en meer 
zijn gaan samenwerken met buitenlandse collega’s. Bijna de helft van de promovendi in 
Nederland is afkomstig uit het buitenland. Deze internationale samenwerking is 
belangrijk, want baanbrekend onderzoek vraagt steeds vaker om intensieve 
samenwerking op hoog niveau, vaak met buitenlandse partners. 
Omwille van het aantrekkelijk maken van Nederland voor hoogopgeleiden wordt het nu 
mogelijk dat (buitenlandse) onderzoekers die in Nederland promoveren, de graad Doctor 
of Philosophy (met afkorting PhD) krijgen. Hiermee biedt de regering ook een oplossing 
voor de door de VSNU in haar eindrapportage Stimuleringsfonds Joint Degrees 
gesignaleerde problematiek met betrekking tot joint doctorates.  
Een joint doctorate houdt in dat twee of meer universiteiten uit verschillende landen een 
gezamenlijk diploma kunnen uitreiken en de betreffende graad van Doctor of de graad 
van PhD kunnen verlenen aan de promotiekandidaat na zijn of haar succesvolle 
openbare verdediging van een proefschrift (voorbereid onder gezamenlijke supervisie en 
ten overstaan van een jury waarin ten minste professoren van de betrokken instellingen 
zetelen). De VSNU meldt in de betreffende eindrapportage daarover het volgende: “De 
erkenning van graden blijkt op het gebied van onder andere doctorate programmes niet 
altijd even gemakkelijk. De Nederlandse wet erkent alleen de graad doctor, waar in het 
buitenland soms PhD wordt gebruikt. Nederlandse universiteiten kunnen geen joint 
Doctorate degree uitreiken met de titel PhD. Hierdoor wordt in bepaalde 
samenwerkingen afgezien van een joint doctorate degree en uitgeweken naar een 
double doctorate degree of het programma kan geen doorgang vinden.”  
Voor een joint doctorate dienen de graden van Doctor en van PhD dus overeen te 
komen. Om deze belemmering weg te nemen, is de wet in die zin aangevuld dat in geval 
van de graad Doctor (D) ook de graad van Doctor of Philosophy (met afkorting PhD) 
door de universiteiten in Nederland kan worden verleend en in de naamsvermelding 
achter de naam vermeld mag worden. Internationaal gezien wordt doorgaans de 
benaming PhD gebruikt voor een doctorsgraad. Dit geldt zowel voor de “Arts”- als voor 
de “Science”promoties.  
 
17 
ID6751.K-1 

     
desbetreffende promotie valt, zal in dit promotiereglement geregeld moeten worden. De 
regering beschouwt dat als een bij uitstek geschikt instrument om de relatie tussen 
promotor en verantwoordelijke hoogleraar op een goede manier vorm te geven.  
 
Met het wijzigingsvoorstel wordt beoogd dat het Nederlandse promotiestelsel meer gaat 
aansluiten bij internationale ontwikkelingen, meer gaat bijdragen aan een 
aantrekkelijker vestigingsklimaat en betere loopbaanperspectieven gaat bieden voor 
buitenlandse en Nederlandse onderzoekers. Er is sprake van een steeds grotere 
flexibilisering van de arbeidsmarkt in de internationale context. Deze ontwikkelingen 
hebben internationaal geleid tot “tenure-tracks”. Dit is een loopbaaninstrument dat 
uitgaat van het up-or-out principe. Vaak starten de onderzoekers als universitair docent 
in tijdelijke dienst en het uitgangspunt is om door te groeien naar hoogleraar. In een 
tenure worden, meestal voor een periode van vijf jaar, tussen een universiteit en een 
onderzoeker afspraken gemaakt over prestaties en de hieraan verbonden 
doorstroommogelijkheden. Onderzoekers moeten binnen een bepaalde tijd bewijzen dat 
ze goed genoeg zijn voor een plek in de vaste wetenschappelijke staf. Wanneer op enig 
moment niet aan de eisen wordt voldaan ten aanzien van het gewenste kwaliteitsniveau, 
wordt in overleg een traject gestart dat gericht is op het vinden van een functie buiten 
de faculteit (up-or-out). 
 
In het buitenland is het promotierecht ook onderwerp van de loopbaanafspraken binnen 
de tenure. Daarmee is in het buitenland het promotierecht vaak niet langer het 
prerogatief van de hoogleraar. Het Rathenau Instituut heeft op verzoek van de Minister 
van Onderwijs, Cultuur en Wetenschap een vergelijking gemaakt van de situatie in 
negen Europese landen (België, Engeland, Denemarken, Duitsland, Frankrijk, 
Noorwegen, Oostenrijk, Zweden en Zwitserland). Bij deze internationale vergelijking is 
niet alleen gekeken of in andere landen ook anderen dan hoogleraren als promotor 
kunnen optreden, maar ook naar de waarborgen die er in het stelsel zijn om de kwaliteit 
van een promotie te zekeren. In de meeste landen kunnen ook niet-hoogleraren 
optreden als promotor.  
 
In België (Vlaanderen) is de promotor iemand met een doctoraat; in de regel een 
hoogleraar maar dat is niet noodzakelijk. 
In Engeland kunnen in principe alle academici vanaf de functie ‘lecturer’ promotor zijn, 
waarbij men uitgaat van voldoende kwalificaties door training.  
In Duitsland bestaat geen equivalent van de positie van universitair hoofddocent, maar 
de federale wet staat toe dat naast full professors „Privatdozenten“ en Junior-
professoren promovendi kunnen begeleiden. De functie van Junior-professor is in 2002 
binnen het tenure-trackstelsel ingesteld en betreft een tijdelijke positie van zes jaar. 
Deze onderzoekers zijn bevoegd om op te treden als hoogleraar voor de beoordeling van 
het proefschrift. Privatdozenten hebben een “Habilitation” en zijn buitengewoon lid van 
de faculteitsstaf met onderwijstaken. 
In Denemarken, Noorwegen en Zweden is het promotierecht niet beperkt tot de 
hoogleraar. Daar hebben gepromoveerde onderzoekers promotierecht, los van het 
tenure-stelsel. Zo moet in Denemarken de eerste promotor van een promovendus een 
“erkend onderzoeker” zijn: een onderzoeker die een aantal jaren op wetenschappelijk 
niveau actief is op ten minste het niveau van associate professor of senior researcher. 
De eerste promotor moet ook in dienst zijn van een universiteit, omdat ook supervisors 
vanuit het bedrijfsleven kunnen worden betrokken in het geval promovendi bij het 
bedrijfsleven promoveren. In Noorwegen wordt het ius promovendi per instelling 
geregeld. In principe kan iedereen in dienst van een universiteit die gepromoveerd is, 
ook promotor zijn. In veel gevallen is één van de begeleiders ook hoogleraar. Ook in 
Zweden is de verantwoordelijkheid voor de kwaliteit van de PhD opleiding gedelegeerd 
19 
ID6751.K-1 

     
tot begeleiden en niet mede de eindverantwoordelijkheid voor het hele traject omvat. Dit 
wetsvoorstel beoogt de mogelijke achterstand voor Nederlandse onderzoekers in dezen 
en ook met betrekking tot hun loopbaanperspectieven weg te nemen. Aldus wordt 
bijgedragen aan een internationaal level playing field voor onderzoekers en aan een 
aantrekkelijker vestigingsklimaat voor buitenlandse onderzoekers.  
 
In het recent verschenen rapport van het Rathenau Instituut “Keuzes voor de toekomst 
van de Nederlandse Wetenschap” wordt opgemerkt dat het voorstel om het ius 
promovendi uit te breiden, een zeer positieve bijdrage levert aan een scenario voor 
wetenschapsbeleid waarin internationalisering centraal staat. 
http://www.rathenau.nl/actueel/alle-categorieen/2015/10/keuzes-voor-de-toekomst-
van-de-nederlandse-wetenschap.html 
 
8. Overleg, administratieve lasten en uitvoerbaarheid 
 
8.1 Gevoerd overleg en openbare internetconsultatie 
 
Over het wetsvoorstel is constructief overleg gevoerd met de betrokken koepels 
(Vereniging Hogescholen, VSNU en NRTO) en de studentenbonden. De studentenbonden 
steunen het wetsvoorstel. Het ISO vindt het een goede ontwikkeling dat instellingen de 
ruimte wordt geboden om het profileringsfonds ook aan te wenden voor het verstrekken 
van beurzen voor studenten die zich buiten Nederland verder willen ontwikkelen.  
De Vereniging Hogescholen staat positief ten opzichte van de voorgestelde 
wetswijziging. Hierna volgt de inbreng van de Vereniging Hogescholen met daarop de 
reactie van de regering: 
• Ten aanzien van de wijziging inzake gezamenlijk onderwijs: dat er op een 
adequate wijze tegemoet wordt gekomen aan de al langer levende wens van de 
Vereniging Hogescholen om enkele juridische problemen ten aanzien van gezamenlijke 
programma’s op te lossen;                                                                                                                                                                                                                                                      
• Ten aanzien van de wijziging regeling studiekeuzeactiviteiten: dat het 
wetsvoorstel een bijdrage levert aan het doel om de juiste student op de juiste plaats te 
krijgen; 
• Ten aanzien van de wijziging inzake het profileringsfonds: dat het wetsvoorstel 
tegemoet komt aan de wens om voor uitgaande beurzen een wettelijke basis te regelen. 
De Vereniging Hogescholen wijst erop dat instellingen het als hun taak zien om vormen 
van internationalisering als een aantrekkelijk onderdeel van het curriculum aan te 
bieden. Het aanbieden van beurzen is een van de mogelijkheden om de mobiliteit van 
Nederlandse studenten te vergroten en om buitenlands talent aan te trekken. Daar waar 
het gaat om de basisvoorwaarde van toegankelijkheid van het hoger onderwijs is de 
overheid in hun ogen echter de eerst verantwoordelijke voor het scheppen van de 
randvoorwaarden. 
 
De VSNU is over het algemeen positief over het wetsvoorstel. Ze stelt dat met 
inachtneming van een aantal aantekeningen kan worden vastgesteld dat met dit 
wetsvoorstel een grote stap vooruit wordt gezet bij de bevordering van 
internationalisering van het hoger onderwijs. 
Hierna volgt de inbreng van VSNU met daarop de reactie van de regering: 
• VSNU vraagt aandacht voor blended learning. De regering ziet het belang van 
deze onderwijsvorm en wil investeringen mogelijk maken om blended learning en (open) 
online onderwijs te faciliteren. In de Strategische agenda hoger onderwijs en onderzoek 
2015-2025 die in de zomer 2015 naar de Kamer is verstuurd, is de regering hier nader 
op ingegaan (De waarde(n) van weten: Strategische Agenda Hoger Onderwijs en 
Onderzoek 2015-2025; bijlage bij Kamerstukken II 2014/15 31288, nr. 481). 
21 
ID6751.K-1 

     
• In artikel 7.32 wordt geregeld dat inschrijving van studenten per de eerste van 
de maand kan plaatsvinden. VSNU stelt voor om in plaats van ‘met terugwerkende 
kracht’ de formulering aan te passen naar ‘per de eerste van de maand’. De regering 
heeft dit voorstel overgenomen. Materieel wijzigt de voorgestelde regeling daardoor niet. 
 
De NRTO juicht het toe dat de regering de internationalisering van het hoger onderwijs 
wil bevorderen. Ze heeft een aantal kanttekeningen, waarop de regering als volgt 
reageert. 
• De NRTO benadrukt dat de regering expliciet ervoor kiest in Nederland 
uitsluitend de PhD/D als doctorstitel in het Nederlandse hoger onderwijs toe te laten en 
niet ook de ‘professional doctorate’ hieronder te scharen. Tevens uit zij de wens om 
professional degrees een formele status te geven in Nederland.  
De constatering is juist: in Nederland hebben alleen universiteiten het promotierecht en 
alleen zij mogen de graad Doctor of PhD verlenen. Het voorstel van NRTO impliceert een 
ingrijpende wijziging op het terrein van het promotierecht. Dit wetsvoorstel beoogt dat 
niet; de doelstelling van dit wetsvoorstel is primair het wegnemen van belemmeringen 
die de internationalisering van het hoger onderwijs onnodig afremmen. De wens van 
NRTO om professional degrees een formele status te geven heeft de regering niet 
overgenomen  
• Tevens uit de betreffende koepel de wens dat de onderlinge erkenning van de 
Europese accreditaties wordt uitgebreid. De regering deelt die wens. Dit vergt echter 
uitvoerig internationaal overleg. Het is niet wenselijk het wetsvoorstel op de uitkomsten 
daarvan te laten wachten. In de memorie van toelichting is alsnog verwoord dat onlangs 
door de ministers van de European Higher Education Area (EHEA) in Yerevan (Armenië) 
een Europees voorstel voor onderlinge erkenning is aanvaard. Dit beschouwt de regering 
als een grote stap voorwaarts. 
• Ook wijst de koepel op het feit dat de regering in haar internationaliseringsvisie 
aankondigt transnationaal onderwijs mogelijk te maken, maar dat daar in dit 
wetsvoorstel geen aandacht voor is. Ook de VSNU brengt dit punt in en vraagt om 
spoedige inwerkingtreding van artikel 1.19 van de WHW. De regering is voornemens om 
het stichten van buitenlandse nevenvestigingen door hoger onderwijsinstellingen 
mogelijk te maken en zal daartoe een voordracht doen voor een algemene maatregel 
van bestuur, die naar verwachting in 2016 vastgesteld kan worden.  
 
In mei 2015 is een conceptversie van het wetsvoorstel openbaar gemaakt voor een 
internetconsultatie. De internetconsultatie heeft negen reacties opgeleverd: twee inzake 
het ius promovendi, drie inzake het gezamenlijk onderwijs (en ook breder), twee inzake 
internationalisering in het algemeen, één inzake de studiekeuzeactiviteiten en één 
inzake gelijkstelling van de graden Doctor en PhD. De reacties zijn afkomstig van 
burgers, waaronder een student, hogeronderwijsinstellingen en een koepel.  
De meeste schrijvers geven aan tevreden te zijn over het wetsvoorstel. De verschillende 
onderdelen sluiten volgens de schrijvers goed aan op de wensen uit de praktijk. De 
reacties hebben op onderdelen geleid tot aanvulling en verduidelijking van het 
wetsvoorstel en de memorie van toelichting. De regering gaat hierna in op de gemaakte 
opmerkingen. 
 
Ten aanzien van de wijzigingen inzake het gezamenlijk onderwijs zijn alle schrijvers het 
erover eens dat er met deze wijzigingen adequate regelgeving komt voor de inrichting 
en uitvoering van joint programmes conform mondiaal gangbare samenwerkingsvormen. 
Vooral de hogescholen zijn blij dat de regelgeving nu ook op double degree programma’s 
van toepassing is.  
 
23 
ID6751.K-1 

     
De regering merkt daarover het volgende op. De toenemende internationalisering van 
het hoger onderwijs in Nederland leidt er inderdaad toe dat opleidingen steeds vaker in 
het Engels worden gegeven, zowel op bachelor- als op masterniveau. Dat is in zekere 
mate vanzelfsprekend, waar het gaat om de (internationale) aard van de betreffende 
studie of om het specifieke (internationale) profiel van een instelling. Maar bij andere 
studies of instellingen is die ‘verengelsing’ mogelijk wat minder vanzelfsprekend. In de 
Strategische agenda hoger onderwijs en onderzoek 2015-2025 is de regering hier nader 
op ingaan.  
Een studente met een internationale achtergrond geeft aan dat de erkenning van het 
internationale baccalaureaat diploma verbeterd kan worden. Omdat uit de reactie niet 
duidelijk naar voren is gekomen welk concreet probleem de schrijfster ondervindt, is 
vanuit het Ministerie van OCW contact met de schrijfster opgenomen. 
 
Het wetsvoorstel is afgestemd met Caribisch Nederland. De gevolgen voor Caribisch 
Nederland zijn in beginsel niet anders dan voor Europees Nederland. Caribisch Nederland 
kent op dit moment echter slechts één (onbekostigde) hogeschool (de Saba Medical 
School), waardoor het wetsvoorstel op dit moment feitelijk geen gevolgen heeft voor 
Caribisch Nederland. 
 
8.2 Gevolgen voor de administratieve lasten  
 
De definitie van administratieve lasten luidt “kosten om te voldoen aan 
informatieverplichtingen aan de overheid, voortvloeiend uit wet- en regelgeving van de 
overheid. Het gaat om het verzamelen, bewerken, registreren, bewaren en ter 
beschikking stellen van informatie aan de overheid.”  
Bij de voorbereiding van dit voorstel is nagegaan of er sprake is van administratieve 
lasten. Vastgesteld is dat aan dit voorstel geen structurele of eenmalige administratieve 
lasten zijn verbonden, omdat de instellingen als gevolg van deze wetswijziging niet 
hoeven te voldoen aan extra informatieverplichtingen aan de overheid, voortvloeiend uit 
wet- en regelgeving van de overheid.  
 
8.3 Uitvoerbaarheid en handhaafbaarheid 
 
DUO is gevraagd het wetsvoorstel te beoordelen op uitvoeringsaspecten. DUO stelt vast 
het wetsvoorstel geen uitvoeringsconsequenties heeft voor DUO. DUO acht de 
voorgestelde wijzigingen van de WHW uitvoerbaar en haalbaar per 1 september 2016, 
waarbij er van uitgegaan wordt dat dit de datum is waarop het wetsvoorstel in werking 
zal treden.  
 
DUO vraagt of het gezamenlijke Ad-programma in het CROHO opgenomen moet worden. 
Hiertoe dient dan een wettelijke grondslag gecreëerd te worden. De regering vindt dit 
een terechte opmerking en heeft het betreffende wetsartikel overeenkomstig aangepast. 
  
DUO adviseert om in artikel 7.3f de mogelijkheid te bieden om geheel of gedeeltelijk 
vrijstelling van collegegeld te verlenen op grond van artikel 7.48. Door alleen de 
koppeling met artikel 7.45 te maken blijft de student in principe wettelijk collegegeld 
betalen en kan de instelling de student op grond van artikel 1.1, onderdeel o, van het 
Uitvoeringsbesluit WHW 2008 inschrijven voor een opleiding van eerste inschrijving en 
daarmee voor bekostiging in aanmerking brengen.  
De regering neemt deze suggestie niet over. Regeling van het collegegeld voor deze 
bijzondere categorie studenten hoort thuis in de bijzondere regeling van het 
gezamenlijke onderwijs. Dat is in de te wijzigen wettekst ook al het geval. Artikel 7.48 is 
geschreven voor inschrijvingen aan Nederlandse instellingen voor hoger onderwijs. Een 
25 
ID6751.K-1 

     
die gelegenheid niet correct doorgevoerd. Dat is in dit onderdeel van het wetsvoorstel 
alsnog gebeurd. Er is geen inhoudelijke wijziging beoogd.  
 
Artikel I, onderdeel B (artikel 5a.9) 
 
Het betreft hier een technische aanpassing. Het artikel kende – in afwijking van de 
overige artikelen van de wet - geen “kopje”. Dat is alsnog aangebracht. 
 
Artikel I, onderdeel C (artikel 6,13) 
 
Als gevolg van deze wijziging wordt ook het gezamenlijke Ad-programma in het CROHO 
vermeld. 
 
Artikel I, onderdeel D (artikelen 7.3c tot en met 7.3g) 
 
Artikel 7.3c 
In artikel 7.3c, eerste lid, is een belangrijk bestaand uitgangspunt alsnog geëxpliciteerd: 
instellingen voor hoger onderwijs mogen met andere instellingen voor hoger onderwijs, 
ook buitenlandse instellingen, een gezamenlijke opleiding of afstudeerrichting verzorgen. 
Nieuw element is dat ook een gezamenlijk Ad-programma tot de mogelijkheden behoort.  
In het tweede en derde lid wordt het uitgangspunt geëxpliciteerd dat dergelijk 
gezamenlijk hoger onderwijs tot een gezamenlijke graad leidt (joint degree). Wanneer 
een buitenlandse instelling is betrokken bij het gezamenlijke onderwijs, kan er ook voor 
worden gekozen meer dan één graad te verlenen (double degree of multiple degree). Dit 
in afwijking van artikel 7. 11, tweede lid, waarin voor de opleiding waarbij geen sprake 
is van een gezamenlijk programma, is geregeld dat slechts één getuigschrift per 
opleiding kan worden uitgereikt. Er kunnen in geen enkele situatie meer graden worden 
verleend dan het aantal bij de opleiding betrokken instellingen (derde lid). 
In het vierde en vijfde lid is voorgeschreven dat voor samenwerking met een 
buitenlandse instelling het sluiten van een overeenkomst met die instelling een vereiste 
is.  
 
Artikel 7.3d 
Als er sprake is van samenwerking met een Nederlandse instelling zijn de Nederlandse 
instellingsbesturen gezamenlijk verantwoordelijk voor de voorschriften op het gebied 
van onder andere de toets nieuwe opleiding, de accreditatie, de registratie in het 
CROHO, de studielast, de inschrijving en de afgifte van getuigschriften. Het betreft hier 
voorschriften met een zwaarwegend karakter. Dit is geregeld in het eerste lid. 
Met betrekking tot de naleving van andere voorschriften moeten de betrokken 
Nederlandse instellingen afspraken maken. Zij kunnen die verantwoordelijkheden dus 
verdelen. Dat is geregeld in het tweede lid.  
In geval een Nederlandse instelling voor hoger onderwijs gezamenlijk met een of meer 
buitenlandse instellingen voor hoger onderwijs een opleiding, een afstudeerrichting of 
een Ad-programma verzorgt, is de Nederlandse instelling vanzelfsprekend volledig 
verantwoordelijk voor de naleving van de wet.  
 
Artikel 7.3e.  
In het eerste lid is geregeld dat het aan de Nederlandse instelling waar de student zich 
inschrijft is om ervoor te zorgen dat de student ook bij de andere Nederlandse instelling 
wordt ingeschreven. Dat was al geregeld in het oorspronkelijke artikel 7.3c, derde lid. 
Door inschrijving bij de andere betrokken instelling(en) hebben studenten volledig 
toegang tot alle voorzieningen. 
27 
ID6751.K-1 

     
graden Bachelor, Master of Associate degree, maar over de wijze waarop graden in de 
naamsvermelding tot uitdrukking worden gebracht. 
 
Artikel I, onderdeel J (artikel 7.22)  
 
Om mogelijke verwarring met de inhoud van artikel 7.18 weg te nemen, is het kopje van 
artikel 7.22 gepreciseerd. Artikel 7.22 gaat niet over (verlening van) de graad Doctor, 
maar over de wijze waarop de graad Doctor, Doctor of Philosophy, geregeld in het 
gewijzigde artikel 7.18, eerste lid, of Doctor honoris causa, geregeld in artikel 7.19, 
tweede lid, in de naamsvermelding tot uitdrukking worden gebracht. 
 
Artikel I, onderdeel K (artikel 7.31b) 
 
De deelname aan studiekeuzeactiviteiten voor buiten Nederland verblijvende studenten 
is op dit moment niet optimaal geregeld. In het algemeen deel van de toelichting is daar 
op in gegaan. Door het schrappen van het oorspronkelijke vijfde lid geldt het recht op de 
studiekeuzeactiviteit nu voor alle aspirant studenten die zich uiterlijk op 1 mei 
aanmelden. Dit betekent dat iedere student bij aanmelding na 1 mei geconfronteerd kan 
worden met een weigering van de instelling om de student in te schrijven of een 
verplichte studiekeuzeactiviteit en dat iedere student bij het niet nakomen van deze 
verplichting of bij een negatief advies van de instelling geweigerd kan worden.  
Voor de studenten van Bonaire, Sint Eustatius en Saba onderscheidenlijk Aruba, Curaçao 
en Sint Maarten is het evident dat het moeten overbruggen van de afstand tussen hun 
woon- of verblijfplaats en de plaats in Nederland waar de studiekeuze-activiteiten 
plaatsvinden tot overwegende bezwaren leidt. Om die reden is nu al in de wet dwingend 
voorgeschreven dat het instellingsbestuur voor die aspirant-studenten voorzieningen 
treft voor een alternatieve vorm van het houden van deelname aan een 
studiekeuzeactiviteit. Voor andere categorieën studenten kan zo’n alternatieve 
voorziening echter eveneens zinvol zijn. De regeling voor de studenten van Bonaire, Sint 
Eustatius en Saba onderscheidenlijk Aruba, Curaçao en Sint Maarten is daarom 
verbreed. In algemene zin is nu geregeld dat de instelling voor een alternatief dient te 
zorgen in de situatie dat het overbruggen van de afstand tussen woon- en verblijfplaats 
en de plaats waar de studiekeuzeactiviteiten plaatsvinden voor een aspirant-student tot 
overwegende bezwaren leidt. Om ruimte te bieden voor een goede afweging in een 
concreet geval biedt het wetsvoorstel het instellingsbestuur een zekere 
beoordelingsruimte. De instelling mag binnen de grenzen van de redelijkheid zelf keuzes 
maken waar het de invulling van het begrip “overwegende bezwaren” betreft. Het 
overbruggen van de afstand tot de instelling binnen Nederland is op zichzelf geen 
‘overwegend bezwaar’. Daarvan is pas sprake in geval van een bijkomende 
omstandigheid, bijvoorbeeld lichamelijke beperkingen.  
De verplichting om nadere regels te stellen met betrekking tot het deelnemen aan 
studieactiviteiten zonder dat een aspirant student daarbij fysiek aanwezig hoeft te zijn, 
is gehandhaafd. Artikel 7.31b is in verband met het voorgaande aangepast. 
 
Artikel I, onderdeel L (artikel 7.31d) 
 
Dit artikel wordt in technische zin aangepast in verband met de wijziging van artikel 
7.31b. Van de gelegenheid is gebruik gemaakt de leesbaarheid van het artikel te 
verhogen. Het artikel is om die redenen opnieuw geformuleerd.  
 
Artikel I, onderdeel M (artikel 7.32) 
 
29 
ID6751.K-1 

     
echter met het derde lid van artikel 7.53, waarin wordt voorgeschreven dat de 
selectiecriteria en -procedure tijdig bekend gemaakt dienen te worden, opdat studenten 
ruim de tijd hebben om zich goed voor te bereiden op de selectie. Indien het 
maximumaantal studenten kort voor 1 april wordt doorgegeven kan van zo’n 
voorbereidingstijd geen sprake zijn. Om die reden wordt de termijn van 1 april voor 
nieuwe opleidingen geschrapt. Ook voor nieuwe opleidingen zal als uiterste datum 1 
december gelden. 
 
Artikel III 
De inwerkingtreding kan gefaseerd plaatsvinden. De fasering biedt de mogelijkheid 
rekening te houden met de Wet raadgevend referendum en met de uiteenlopende aard 
van de voorgestelde wijzigingen (zowel inhoudelijke als technische wijzigingen). Fasering 
biedt voorts de mogelijkheid de inwerkingtreding van het verbeterde artikel 7.53 af te 
stemmen op het tijdstip dat de centrale loting zal worden afgeschaft.  
 
Deze toelichting wordt gegeven in overeenstemming met de Minister van Economische 
Zaken. 
 
De Minister van Onderwijs,  
Cultuur en Wetenschap, 
 
 
 
 
 
dr. Jet Bussemaker 
31 
ID6751.K-1 

