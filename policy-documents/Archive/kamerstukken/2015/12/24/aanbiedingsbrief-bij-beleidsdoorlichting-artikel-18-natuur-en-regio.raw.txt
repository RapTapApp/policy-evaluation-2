 
 
 
> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Tweede Kamer 
Directie Natuur en Biodiversiteit 
Der Staten-Generaal 
Bezoekadres 
Binnenhof 4 
Bezuidenhoutseweg 73 
2594 AC Den Haag 
2513 AA  ‘s-GRAVENHAGE 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
Overheidsidentificatienr 
00000001003214369000 
 
T 070 379 8911 (algemeen) 
Datum 24 december 2015 www.rijksoverheid.nl/ez 
Betreft Beleidsdoorlichting artikel 18 Natuur en Regio 
 
 Ons kenmerk  
DGAN-NB / 15144733  
Geachte Voorzitter, 
Bijlage(n) 
 
1 
Het doet mij een genoegen u mede namens de Minister van Economische Zaken 
de beleidsdoorlichting van artikel 18 (Regio en Natuur) aan te kunnen bieden. 
Het rapport biedt leerzame feiten en inzichten over de doeltreffendheid en 
doelmatigheid van het beleid en is daarmee nuttig voor de beleidsvorming in de 
komende jaren. De onderzoeksvraag voor deze doorlichting luidde:  
In welke mate hebben de door het ministerie van Economische Zaken gepleegde 
inzet en geleverde inspanningen in het kader van begrotingsartikel 18 bijgedragen 
aan een concurrerende ruimtelijk-economische structuur, een veelzijdige natuur 
en een wederzijdse versterking van ecologie en economie, en welke 
aanbevelingen vloeien hieruit voort? 
Het onderzoek betreft de periode 2010-2014, maar laat goed zien dat de 
langetermijnbeleidsinspanningen die daaraan vooraf zijn gegaan hun vruchten 
afwerpen. De inzet op versterking van ruimtelijk-economische structuur heeft 
bijgedragen aan een structureel sterke concurrentiepositie van de Nederlandse 
economie. En mede dankzij de investeringen die sinds begin jaren ’90 gedaan zijn 
in natuurgebieden en in milieucondities, is gemiddeld gezien de achteruitgang van 
de biodiversiteit afgeremd en lijkt nu tot stilstand te komen. Op beide terreinen is 
het zaak om de zorgvuldig opgebouwde goede uitgangspositie te koesteren, de 
ingezette koers aan te houden en te blijven werken aan verdere verbetering. 
Door middel van een beleidsdoorlichting leg ik verantwoording af aan uw Kamer. 
Daarnaast heeft een beleidsdoorlichting tot doel om te leren van het gevoerde 
beleid. In deze brief geef ik beknopt weer wat de reikwijdte van de doorlichting is, 
hoe de doorlichting is uitgevoerd, wat de bevindingen op hoofdlijnen zijn en wat 
het oordeel van de externe deskundige over het rapport is. Via deze brief geef ik u 
ook mijn reactie op de bevindingen en aanbevelingen uit het rapport. 
Uw Kamer heeft in het kader van de motie Harbers (Kamerstukken II, 2014/2015, 
34 000, nr. 36), die verzoekt om de opzet van beleidsdoorlichtingen vooraf aan de 
Kamer voor te leggen, enkele vragen gesteld over de reikwijdte en aanpak van de 
beleidsdoorlichting van artikel 18. De beleidsdoorlichting heeft plaatsgevonden in 
overeenstemming met wat hierover aan Uw Kamer is gemeld (Kamerstukken II, 
2014-2015, 30 991, nr. 21 en nr. 24). 
 Pagina 1 van 10 
 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
 
Uitvoering 
De doorlichting is uitgevoerd door een consortium bestaande uit Berenschot en 
Ecorys. Zoals gebruikelijk bij een beleidsdoorlichting hebben zij gebruik gemaakt 
van bestaande evaluaties op artikel- en instrumentniveau. Daarnaast zijn 
interviews gehouden met beleidsbetrokkenen om de beleidstheorie en de analyses 
te toetsen. Een externe deskundige (prof.dr. G.R. de Snoo, hoogleraar 
conservation biology, Universiteit Leiden) is gevraagd zijn oordeel te geven over 
het onderzoek. 
 
Uitkomsten 
Artikel 18 
Vanaf de begroting van 2012 zijn in artikel 18 de beleidsinstrumenten voor Regio 
en Natuur tezamen gekomen. In de begrotingen van 2010 en 2011 waren deze 
instrumenten nog verdeeld over meerdere artikelen. In de onderzoeksperiode zijn 
de middelen voor Regio en Natuur afgenomen van ruim €1 miljard naar €340 
miljoen in 2014. De afname vloeit voort uit decentralisatie naar de provincies en 
uit bezuinigingen op rijksuitgaven.  
 
18.1 Regio 
Het Rijk is systeemverantwoordelijk voor een concurrerende ruimtelijke 
economische structuur en stimuleert en financiert daarbinnen de versterking van 
de regionale en ruimtelijke uitwerking van het EZ beleid. Hierbij is het van belang 
om agenda’s van verschillende overheden te verbinden om schaalvoordelen te 
benutten, overheidsinspanningen te versterken en versnippering tegen te gaan. 
De instrumenten van het ruimtelijk-economisch beleid zijn ingedeeld in financieel-
economische instrumenten en instrumenten gericht op informatie en 
communicatie. Het gaat onder meer om het stimuleren van economische sterktes 
van regio’s en het inbrengen van kennis en netwerken (via Pieken in de Delta), de 
cofinancieringsbijdrage van het Rijk aan landsdelige en grensoverschrijdende 
programma’s van het Europese Fonds voor Regionale Ontwikkeling (EFRO), en de 
versterking van de economische structuur via het bedrijvenbeleid en het 
Topsectorenbeleid. Het realiseren van een concurrerende ruimtelijk-economische 
structuur wordt daarmee niet alleen bereikt via de inzet vanuit artikel 18.1, maar 
ook door de inzet van artikelen 12 en 13 gericht op het versterken van het 
innovatievermogen en het ondernemersklimaat. De evaluaties van de 
afzonderlijke instrumenten van artikelonderdeel 18.1 laten, mede op basis van de 
stand van de indicatoren, een positief beeld zien over het doelbereik van het 
ruimtelijk-economisch beleid. Een meer overkoepelende evaluatie door 
Technopolis heeft tevens aannemelijk gemaakt dat de instrumenten die het Rijk 
vanuit dit artikel inzet, een positieve bijdrage hebben geleverd aan het 
organisatie- en innovatievermogen van clusters. Volgens deze evaluatie kan het 
beleid verder aan doelmatigheid winnen wanneer Rijk en regio intensiever 
samenwerken. De beleidsdoorlichting constateert dat hier inmiddels in de 
beleidspraktijk al aan gewerkt wordt. De MKB samenwerkingsagenda EZ-
 
 Pagina 3 van 10 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
Beleidsreactie  
 
Algemeen 
De beleidsdoorlichting geeft een beeld van de veranderingen die het beleid voor 
Regio en Natuur in de onderzochte periode heeft doorgemaakt en die nu en in de 
komende jaren nog zullen doorwerken. Het uiteindelijke oordeel is redelijk positief 
over de effectiviteit en efficiency van het beleid, en waar duidelijk sprake is van 
achterblijvende effectiviteit maakt het rapport duidelijk hoe EZ hierop heeft 
gereageerd.  
Er is veel gebeurd in de vijf jaar waarin drie kabinetten hun verantwoordelijkheid 
hebben genomen voor het beleid rond artikel 18: ingrijpende bezuiniging op 
natuurbeleid, decentralisatie van het natuurbeleid (Natuurpact) en van het 
regionaal-economisch beleid, versnelde aanwijzing van Natura 2000-gebieden, 
samenvoeging van drie wetten in één nieuwe natuurwet, en herziening van het 
beleid voor agrarisch natuurbeheer, om enkele majeure beleidsveranderingen te 
noemen. Het rapport beveelt dan ook terecht aan het natuurbeleid in de komende 
jaren in rustiger vaarwater te laten belanden. Naar mijn idee kan dat omdat we, 
in het bijzonder met het Natuurpact en de Rijksnatuurvisie, een heldere koers 
hebben.  
Ik kan mij goed vinden in de beleidsreconstructie die het rapport biedt over Regio 
en Natuur. Het ruimtelijk-economisch beleid richt zich op de ondersteuning van 
sterke regio’s in plaats van egalisering van de welvaart over de regio’s heen. Deze 
filosofie, die met Pieken in de Delta is ingezet, is na het aflopen van dit 
programma voortgezet. De filosofie is gericht op het bevorderen van 
samenwerking tussen overheden, kennisinstellingen en bedrijven (de triple helix). 
Regio’s zijn, met de decentralisatie van het regionaal economisch beleid, primair 
aan zet om de regionale economie te stimuleren. De inzet van het Rijk richt zich 
op het verder verbinden van Europese, nationale, regionale opgaven om daarmee 
de innovatiekracht te versterken. Hierbij werken Rijk en regio met elkaar samen 
op basis van gelijkwaardigheid, met behoud van eigen verantwoordelijkheden. Zo 
worden regionale instrumenten ingezet op thema’s die ook in het bedrijvenbeleid 
spelen, zoals mkb-innovatiestimulering, mkb-dienstverlening en aansluiting 
onderwijs-arbeidsmarkt. Het ministerie heeft een regiofunctie ingericht waarin de 
regioambassadeurs een centrale rol spelen. Zij vormen een verbindende schakel 
tussen het ministerie en de regio. 
Het natuurbeleid is meer en meer gestoeld geraakt op twee pilaren: duurzaam 
benutten én bevorderen van biodiversiteit – artikelonderdelen 18.2 en 18.3. In 
veel andere landen, evenals in internationale gremia, is deze combinatie van 
doelen gemeengoed. In de Rijksnatuurvisie heeft het kabinet het belang van dit 
tweeledige doel nog eens onderstreept, vanuit de overtuiging dat een sterkere 
maatschappelijke betrokkenheid bij natuur mogelijk is, gewenst wordt en goed is 
voor de natuur. Zoals het rapport ook aangeeft zullen we beide pilaren in 
samenhang nodig hebben om te voldoen aan de natuurafspraken die we nationaal 
en internationaal hebben gemaakt. 
 
 Pagina 5 van 10 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
regisseren zonder voor te schrijven, en om te stimuleren zonder initiatieven over 
te nemen. Een verdere integratie tussen natuur en bijvoorbeeld water vraagt om 
een actieve rol binnen de rijksoverheid: de kansen voor samenwerking zoeken en 
oplossingen vinden voor juridische, bestuurlijke of financiële obstakels. Het vergt 
ook een alerte houding naar andere bestuurslagen zoals met name provincies en 
waterschappen, en naar maatschappelijke partijen als drinkwaterbedrijven, 
terreinbeherende organisaties en ngo’s.  
In het rapport van de doorlichting worden bruikbare intensiveringssuggesties 
gedaan die kansen bieden voor beleid voor weidevogels, het Programma Aanpak 
Stikstof (PAS) en de integratie van natuur en water.  
Daarnaast biedt een intensivering van de middelen binnen het ruimtelijk 
economisch beleid volgens het rapport kansen voor een verdere bijdrage aan het 
verbinden van internationale -, nationale – en regionale opgaven, op thema’s die 
zowel spelen bij de regionale innovatiestrategieën als het topsectorenbeleid.  
 
Aanbevelingen 
Het rapport geeft aanbevelingen waarvan de meeste mij aanspreken. Ik loop ze 
af. 
1. Herschikking begrotingsartikelen. Ik onderschrijf het pleidooi om het 
begrotingsartikelonderdeel 18.1 te combineren met de artikelen 12 en 13. In 
de kabinetsreactie op de beleidsdoorlichting van de beleidsartikelen 12 en 13 
is al aangekondigd de integratie van deze artikelen naar één begrotingsartikel 
4
in de EZ begroting voor 2017 te realiseren . Ik zal het herschikken van 
begrotingsartikelonderdeel 18.1 hierbij betrekken en u daarover nader 
informeren. 
2. Samenhang versterken tussen innovatief ondernemerschap en clustervorming. 
Ik onderschrijf het belang van een sterke samenhang tussen Europese, 
nationale en regionale beleidsinitiatieven gericht op innovatief 
ondernemerschap en clustervorming. In de recent afgesloten kennis- en 
innovatiecontracten 2016-2017, en in de monitor Bedrijvenbeleid 2015, is het 
belang van samenwerking met de regio onderstreept en zijn de initiatieven op 
dit vlak toegelicht. Economische structuurversterking is een gezamenlijke 
opdracht voor Rijk en regio. Met het bedrijvenbeleid wordt op regionaal, 
nationaal en Europees niveau samengewerkt aan een excellente 
kennisinfrastructuur en het verzilveren van marktkansen. Sterke economische 
clusters zijn hier een belangrijk onderdeel van. Het partnerschap van Rijk en 
regio ontwikkelt zich steeds verder. Denk daarbij aan de EFRO cofinanciering 
van Rijk en regio voor projecten gericht op innovatie en het realiseren van een 
koolstofarme economie, de ‘MKB samenwerkingsagenda EZ-provincies’ en 
daarbinnen de gezamenlijke inspanning bij het MIT (MKB Innovatiestimulering 
Topsectoren), de verbinding van topsectoren met regionale economische 
                                                
 
4
 Tweede Kamer, vergaderjaar 2014-2015, 30.991, nr 23  
 
 Pagina 7 van 10 
 

 
 
Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
natuurambities die maatschappelijke partijen in het landelijk gebied hebben. 
Voorts wil ik vernieuwende praktijkinitiatieven zoals Red de Rijke Weide, en 
‘Living labs natuurinclusieve veehouderij’ samen met de provincies stimuleren 
via de maatschappelijke uitvoeringsagenda. En ten derde wil ik blijven 
investeren in kennis en innovaties voor een landbouw en voedselvoorziening 
die zo min mogelijk afwentelen op de natuurlijke leefomgeving.  
6. Versterken samenhang met andere beleidsterreinen. De synergiekansen die 
de doorlichting signaleert onderschrijf ik. De kansen die natuurcombinaties 
bieden met terreinen zoals gezondheid, voedsel, recreatie, energie en water 
vormen de basis van Rijksnatuurvisie en zijn expliciet benoemd in onder 
andere de Natuurambitie Grote Wateren. Het programma Ruimte voor de 
Rivier heeft al veel voorbeelden opgeleverd van hoe hoogwaterveiligheid en 
natuur samen kunnen gaan. Ook de Green Deal Infranatuur waar de 
ministeries van Infrastructuur en Milieu en Economische Zaken gezamenlijk in 
opereren – met andere publieke en private partijen – is een recent en 
praktisch voorbeeld van een natuurcombinatie.  
De aanbeveling over verdroging en vernatting beschouw ik als een zaak die de 
provincies al afdoende in het vizier hebben. Zij pakken die coördinatie zelf al 
op, en ik zie geen aanleiding daar verder tussen te zitten.  
Over de rol en koers van het ministerie van EZ in het internationale werk aan 
biodiversiteit merken de onderzoekers terecht op dat dit werk kan lijden onder 
versnippering van het budget. Vooral de internationale EZ-inzet op integratie 
van economie en ecologie (in de internationale gremia ‘mainstreaming and the 
integration of biodiversity across sectors’ genoemd) zou geholpen zijn bij 
meer budgettaire samenhang en eenheid. De recent vastgestelde duurzame 
ontwikkelingsagenda 2030 bevat 17 duurzaamheidsdoelstellingen waarvan 
een groot aantal betrekking heeft op biodiversiteit. Voor Nederland wordt 
zowel een nationale als internationale inzet verwacht die coherent, efficiënt en 
effectief is. Ik wil mijn collega’s van Buitenlandse Zaken en Infrastructuur en 
Milieu benaderen om te komen tot een gezamenlijke internationale strategie 
op het terrein van ontwikkelingssamenwerking, duurzaamheid en 
biodiversiteit. 
Daarnaast bevorder ik de versterking tussen ecologie en economie via de 
green deals, het Programma Natuurlijk ondernemen, Nationale Parken 2.0 en 
het duurzaam gebruik van het natuurlijk kapitaal van Caribisch Nederland. 
  
 
 Pagina 9 van 10 
 

