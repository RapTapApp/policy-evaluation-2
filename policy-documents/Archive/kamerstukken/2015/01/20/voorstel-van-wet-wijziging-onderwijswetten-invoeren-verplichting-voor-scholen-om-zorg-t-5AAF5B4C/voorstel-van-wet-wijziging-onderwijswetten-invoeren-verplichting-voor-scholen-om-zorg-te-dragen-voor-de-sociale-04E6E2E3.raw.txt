 
                                                                                                                                                                                     
Voorstel van wet tot wijziging van enige onderwijswetten in verband met het 
invoeren van de verplichting voor scholen zorg te dragen voor de sociale 
veiligheid op school   
 
 
 
Voorstel van wet 
 
Allen, die deze zullen zien of horen lezen, saluut doen te weten: 
 
Alzo Wij in overweging genomen hebben, dat het wenselijk is om enkele 
onderwijswetten te wijzigen in verband met het invoeren van de verplichting voor 
scholen om zorg te dragen voor de sociale veiligheid op school;  
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
 
Na artikel 4b wordt een nieuw artikel ingevoegd, luidende: 
 
Artikel 4c Verplichting zorgplicht sociale veiligheid op school 
Het bevoegd gezag draagt zorg voor de sociale veiligheid op school, waarbij het bevoegd 
gezag in ieder geval:  
a. sociaal veiligheidsbeleid voert, 
b. de sociale veiligheid van leerlingen op school monitort met een instrument dat een 
representatief en actueel beeld geeft, en 
c. er zorg voor draagt dat bij een persoon ten minste de volgende taken zijn belegd:  
1°. het coördineren van het beleid in het kader van het tegengaan van pesten, en  
2°. het fungeren als aanspreekpunt in het kader van pesten.  
 
B 
 
Artikel 13, eerste lid, wordt als volgt gewijzigd: 
1. De tweede aanduiding “k” wordt vervangen door “l” onder verlettering van onderdeel l 
tot onderdeel m. 
1 
W10536.K-2 

 
ARTIKEL III. WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
Na artikel 3a wordt een nieuw artikel ingevoegd, luidende: 
 
Artikel 3b Verplichting zorgplicht sociale veiligheid op school 
Het bevoegd gezag draagt zorg voor de sociale veiligheid op school, waarbij het bevoegd 
gezag in ieder geval:  
a. sociaal veiligheidsbeleid voert, 
b. de sociale veiligheid van leerlingen op school monitort met een instrument dat een 
representatief en actueel beeld geeft, en 
c. er zorg voor draagt dat bij een persoon ten minste de volgende taken zijn belegd:  
1°. het coördineren van het beleid in het kader van het tegengaan van pesten, en  
2°. het fungeren als aanspreekpunt in het kader van pesten.  
 
B 
 
Artikel 24a, eerste lid, wordt als volgt gewijzigd: 
1. De tweede aanduiding “h” wordt vervangen door “i” onder verlettering van onderdeel i 
tot onderdeel j. 
2. Aan het slot van onderdeel i (nieuw) vervalt “en”. 
3. Aan het slot van onderdeel j (nieuw) wordt de punt vervangen door: , en. 
4. Na onderdeel j (nieuw) wordt een onderdeel toegevoegd, luidende: 
k. de persoon bij wie de taken, bedoeld in artikel 3b, onderdeel c, zijn belegd.  
 
C 
 
Na artikel 123a wordt een artikel ingevoegd, luidende: 
 
Artikel 123b Evaluatie verplichting zorgplicht sociale veiligheid op school 
Onze minister zendt binnen vijf jaar na de inwerkingtreding van artikel III van de Wet 
van … tot wijziging van enige onderwijswetten in verband met het invoeren van de 
verplichting voor scholen om zorg te dragen voor de sociale veiligheid op school (Stb. …) 
aan de Staten-Generaal een verslag over de doeltreffendheid en effecten van de 
artikelen 3b en 24a, eerste lid, onderdeel k, in de praktijk.  
 
ARTIKEL IV. WIJZIGING WET PRIMAIR ONDERWIJS BES 
 
De Wet primair onderwijs BES wordt als volgt gewijzigd: 
 
A 
 
Na artikel 6 wordt een nieuw artikel ingevoegd, luidende: 
 
Artikel 6a Verplichting zorgplicht sociale veiligheid op school 
Het bevoegd gezag draagt zorg voor de sociale veiligheid op school, waarbij het bevoegd 
gezag in ieder geval:  
a. sociaal veiligheidsbeleid voert, 
b. de sociale veiligheid van leerlingen op school monitort met een instrument dat een 
representatief en actueel beeld geeft, en 
c. er zorg voor draagt dat bij een persoon ten minste de volgende taken zijn belegd:  
3 
W10536.K-2 
 

voor scholen om zorg te dragen voor de sociale veiligheid op school (Stb. …) aan de 
Staten-Generaal een verslag over de doeltreffendheid en effecten van de artikelen 4a en 
51, eerste lid, onderdeel h, in de praktijk.  
 
ARTIKEL VI. INWERKINGTREDING 
 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
De Staatssecretaris van Onderwijs, Cultuur en Wetenschap, 
 
 
 
 
 
De Staatssecretaris van Economische Zaken,
5 
W10536.K-2 
 

     
 
inspanning sprake is ook de bereikte resultaten (zoals het succesvol optreden tegen 
pesten, of voldoende aandacht voor de veiligheidsbeleving van leerlingen) een rol. Zo 
mag van scholen waar zich problemen voordoen zo nodig een extra inspanning worden 
gevraagd, die nodig is om binnen de mogelijkheden van een school de sociale veiligheid 
maximaal te bevorderen.  
 
Ook leraren en ander schoolpersoneel kunnen slachtoffer worden van agressief of 
intimiderend gedrag. Dit onwenselijke gedrag doet afbreuk aan het schoolklimaat en 
verdient eveneens structurele aandacht. Dit is echter al onderdeel van Arbowetgeving, 
waarmee het valt onder de verantwoordelijkheid van het bevoegd gezag om voor hun 
personeel een veilige werkomgeving te creëren.     
 
Pesten is een ernstige en specifieke situatie van sociale onveiligheid die vaak voorkomt 
op scholen en verdient daarom de aanhoudende en extra aandacht van scholen. Pesten 
is een vorm van agressief gedrag, waarbij een persoon wordt aangevallen, vernederd of 
buitengesloten door één of meerdere individuen. De gevolgen van pesten kunnen groot 
zijn: het richt mogelijk blijvende schade aan bij de slachtoffers. Dit betreft niet alleen 
schade aan het persoonlijke welbevinden, maar ook aan de prestaties op school.  
 
1
In onderzoek wordt samenhang gevonden tussen pestgedrag en schoolklimaat. De 
houding van de leraar ten opzichte van pestgedrag is hierin van groot belang. Op dit 
moment gaan scholen heel verschillend om met pesten; een grote groep scholen 
besteedt aandacht aan omgangsvormen en heeft een  aanpak van pesten ontwikkeld, 
maar op andere scholen wordt minder gedaan of wordt niet structureel gewerkt aan het 
tegengaan van pesten.  
 
Pesten is een complex probleem en is van alle tijden. Het vindt veelal onder de radar 
plaats, waardoor leraren (en ouders) niet altijd door hebben wat er zich in een klas 
tussen leerlingen onderling afspeelt. Pesten stopt niet op het schoolplein, het gaat soms 
online en offline door buiten de muren van de school. Het is daarmee niet een probleem 
dat de school alleen op kan lossen. Ook ouders, sportverenigingen en andere 
maatschappelijke organisaties hebben een eigen verantwoordelijkheid en dienen zich 
maximaal in te spannen om de sociale veiligheid en het welbevinden van leerlingen te 
bevorderen. Dat laat onverlet dat de school een belangrijke socialiserende taak heeft en 
in praktijk dé plaats is waar kinderen samenkomen. Vandaar dat de verplichting voor alle 
scholen wettelijk wordt opgelegd om zorg te dragen voor de sociale veiligheid op school, 
waarbij scholen speciaal aandacht moeten besteden aan pesten. 
 
1.2 Probleemanalyse 
Landelijk onderzoek laat zien dat 80.000 kinderen in het (speciaal) basisonderwijs en 
2
67.000 jongeren in het voortgezet (speciaal) onderwijs zich niet veilig voelen op school. 
Uit het Onderwijsverslag 2012/2013 van de Inspectie van het Onderwijs (hierna: de 
inspectie) blijkt dat veel scholen beschikken over een sociaal veiligheidsbeleid en werken 
                                                
1
 Goossens, F.,Vermande, M. en Van der Meulen, M., (2012), Pesten op school, achtergronden en 
interventies, Boom, Den Haag.  Over de invloed van schoolklimaat op pesten, p. 108; Gregory, A. 
Cornell, D., Fan, X., Sheras, P., Shi, T. , Huang, F. (2010). Authoritative school discipline: High 
school practices associated with lower bullying and victimization, Journal of Educational Psychology, 
102, 483-496.  
2
 Regioplan/ITS (Mooij, Fettelaar, De Wit, Vierke, Witvliet, Van den Tillaart en Van Bergen), Sociale 
veiligheid in en rond scholen, primair onderwijs 2010 – 2012, voortgezet onderwijs 2006 – 2012, 
december 2012 (Kamerstukken II, 2012/2013, 29 240, nr. 50). 
ITS, Radboud Universiteit (Mooij, Fettelaar en De Wit), Pesten op school: secundaire analyse op 
data uit de Veiligheidsmonitor, onderzoeksverslag, juni 2013 (Kamerstukken II, 2012/2013, 29 
240, nr. 62).  
7 
W10536.K-2 
 

     
 
 
Het plan van aanpak tegen pesten is tot stand gekomen in goed overleg met leerlingen, 
ouders, leraren, schoolleiders, schoolbestuurders en betrokken maatschappelijke 
organisaties. Het plan van aanpak heeft drie lijnen: normstelling en bewustwording, 
toerusting en het formele kader. Het algehele pakket van maatregelen is erop gericht om 
een norm te stellen tegen pesten en alle betrokkenen in staat te stellen om - vanuit hun 
rol - bij te dragen aan een sociaal veilige school voor alle leerlingen. Het voorliggende 
wetsvoorstel vormt het sluitstuk van het plan van aanpak. Het komt ter vervanging van 
het inmiddels ingetrokken wetsvoorstel Incidentenregistratie dat scholen verplichtte om 
alle zware incidenten op school te registreren (Kamerstukken II, 2010/2011, 32 857, nr. 
2). Het wetsvoorstel Incidentenregistratie had veel papierwerk opgeleverd, terwijl het 
voorliggende wetsvoorstel juist uitgaat van de praktijk en wezenlijk resultaat op de 
school. Het plan van aanpak is in een algemeen overleg op 28 mei 2013 behandeld in de 
Tweede Kamer (Kamerstukken II, 2012/2013, 29 240, nr. 61).  
 
Het wetsvoorstel is in het voorjaar 2014 openbaar gemaakt voor internetconsultatie (zie 
paragraaf 6). Dat voorstel bestond uit twee onderdelen. Het eerste onderdeel 
expliciteerde de taak van schoolbesturen om te zorgen voor een sociaal veilig 
schoolklimaat, waaronder het tegengaan van pesten. Tevens legde het vast dat scholen 
het sociale veiligheidsbeleid moeten monitoren en dat een persoon in de school het 
beleid in het kader van het tegengaan van pesten coördineert en fungeert als vast 
aanspreekpunt voor leerlingen en ouders in pestsituaties. Het tweede onderdeel bestond 
uit een verplichting voor scholen om pesten aan te pakken met een programma waarvan 
wetenschappelijk en empirisch is aangetoond dat het werkt tegen pesten.  
 
Dit laatste onderdeel werd deel van de beraadslagingen in de Tweede Kamer 
(Kamerstukken II 2013/2014, 29 240, nr. 67). Tijdens het voortgezet schriftelijk overleg 
op 3 juli 2014 hebben de leden Bergkamp (D66) en Van der Burg (VVD) een motie 
ingediend (Kamerstukken II, 2013/2014, 29 240, nr. 65). De motie verzocht de regering 
de PO-Raad en VO-raad aan te sporen om voor 1 oktober 2014, samen met scholen, te 
komen tot een aanpak voor de verbetering van de veilige omgeving op scholen en een 
effectievere bestrijding van pesten. De PO-Raad en de VO-raad hebben deze oproep ter 
harte genomen en uitgewerkt in het actieplan sociale veiligheid op school. Uit het plan 
spreekt de overtuiging dat scholen hun verantwoordelijkheid moeten nemen om te 
zorgen voor een sociaal veilig schoolklimaat voor ieder kind. De activiteiten uit het 
actieplan ondersteunen scholen bij de invoering van de wettelijke verplichting om zorg te 
dragen voor een sociaal veilig schoolklimaat. De regering is van mening dat het actieplan 
een goed alternatief biedt voor de verplichting van het gebruik van een bewezen effectief 
anti-pestprogramma en heeft besloten om deze thans niet meer op te nemen in het 
wetsvoorstel. 
 
Met het plan van aanpak tegen pesten neemt de regering meerdere maatregelen, die 
gezamenlijk bijdragen aan het tegengaan van pesten binnen de bredere context van 
sociale veiligheid. Wettelijke verankering van de verantwoordelijkheid voor sociale 
veiligheid maakt een einde aan onduidelijkheid over welke minimale randvoorwaarden 
van scholen worden gevraagd en biedt een noemer om scholen die in gebreke blijven 
aan te kunnen spreken. Aanvullend zijn de activiteiten uit het actieplan van de raden 
erop gericht om scholen te ondersteunen bij de verbetering van sociale veiligheid en een 
effectievere bestrijding van pesten. 
 
1.4 Nut en noodzaak van het wetsvoorstel  
In de huidige situatie is de verantwoordelijkheid van schoolbesturen om zorg te dragen 
voor een sociaal veilig klimaat voor alle leerlingen slechts impliciet geregeld. Het valt te 
9 
W10536.K-2 
 

     
 
voor een sociaal veilige omgeving voor al haar leerlingen, waarbij aandacht wordt 
besteed aan pesten. Het wetsvoorstel wijzigt de Wet op het primair onderwijs (WPO), de 
Wet op de expertisecentra (WEC), de Wet op het voortgezet onderwijs (WVO), de Wet 
primair onderwijs BES (WPO BES) en de Wet voortgezet onderwijs BES (WVO BES).  
 
De regering verwacht van scholen dat zij zich maximaal inspannen om zorg te dragen 
voor een sociaal veilige schoolomgeving voor alle leerlingen. Zij kunnen dit niet zonder 
betrokkenheid van ouders en bijvoorbeeld sportverenigingen en jeugdzorg. Het is 
belangrijk dat de school deze actoren actief betrekt wanneer dit nodig is. De regering is 
zich ervan bewust dat ondanks de inspanningen van een school, niet altijd te voorkomen 
is dat situaties zich voordoen waarin leerlingen zich onveilig voelen. Scholen zijn 
aanspreekbaar op en moeten zich verantwoorden over hun sociale veiligheidsbeleid. Het 
gaat uitdrukkelijk om een (verregaande) inspanningsverplichting.  
 
Het wetsvoorstel introduceert drie concrete verplichtingen: 
- het voeren van sociaal veiligheidsbeleid; 
- het beleggen bij een persoon van de volgende taken: coördineren van het beleid 
in het kader van het tegengaan van pesten en fungeren als aanspreekpunt in het 
kader van pesten;  
- de monitoring van de sociale veiligheid van leerlingen, zodanig dat het een 
actueel en representatief beeld geeft. Hieronder valt ook het welbevinden van 
leerlingen. 
 
Op deze verschillende verplichtingen wordt hieronder nader ingegaan.  
 
3.2. Voeren van sociaal veiligheidsbeleid  
Scholen krijgen door deze wet expliciet de taak om te zorgen voor een sociaal veilige 
school voor alle leerlingen, waarbij met nadruk gevraagd wordt om aandacht te 
besteden aan pesten. Hiertoe dienen scholen sociaal veiligheidsbeleid te voeren. Het 
gaat dan om beleid op het gebied van sociale veiligheid dat met de betrokkenen 
(leraren, leerlingen, medezeggenschap) binnen de school wordt gevormd. Het betreft 
een samenhangende set van maatregelen zowel gericht op preventie als op het 
afhandelen van incidenten, ingebed in het pedagogisch beleid van de school. Het beleid 
is stevig verankerd in de dagelijkse praktijk van de school. Indien blijkt dat de sociale 
veiligheidsbeleving van leerlingen vraagt om bijstelling van het beleid, dan onderneemt 
de school hiertoe actie. De wet laat scholen vrij om in het kader van het tegengaan van 
pesten en het zorgdragen voorde sociale veiligheid te kiezen voor één specifiek 
programma of om een goede combinatie te maken van (eigen) aanpakken, methoden en 
interventies die zich richten op een effectieve schoolbrede aanpak van de sociale 
veiligheid en het tegengaan van pesten.  
 
Een belangrijk hulpmiddel voor scholen in het maken van een keuze voor bewezen 
effectieve programma’s is het onderzoek dat de Commissie Anti-pestprogramma’s op 
verzoek van het ministerie van OCW heeft gedaan naar anti-pestprogramma’s. Dit 
onderzoek geeft aan welke programma’s en interventies effectief zijn bij het voorkomen 
en tegengaan van pesten. Ook vindt wetenschappelijk en empirisch vervolgonderzoek 
plaats door het Nationaal Regieorgaan Onderwijsonderzoek (NRO). Het is van groot 
belang dat de school op basis van hun pedagogische visie, de context en de doelen van 
de school, zich bij de keuze voor programma’s en interventies rekenschap geeft van de 
bewezen effectiviteit daarvan. Scholen moeten desgevraagd kunnen aantonen met welke 
interventies of programma’s zij zorgdragen voor een sociaal veilige leeromgeving en 
aandacht besteden aan pesten. Dit wordt nader uitgewerkt in paragraaf 3.4. monitoring.  
 
11 
W10536.K-2 
 

     
 
indicator Schoolklimaat en veiligheid en de leerlingenenquête aan te passen, zodat 
scholen op een valide en betrouwbare manier middels Vensters voor verantwoording 
kunnen meten hoe leerlingen de sociale veiligheid op school ervaren en zich hierover 
kunnen verantwoorden.  
 
4. Inspectietoezicht 
 
Het toezicht op sociale veiligheid is onderdeel van de reguliere werkwijze van de 
inspectie. Het toezicht is mede gericht op signalering en het voorkomen van risico’s. 
Meer toezicht waar sprake is van signalen, risico’s en problemen; minder toezicht waar 
die er niet zijn. 
 
Het toezicht is aanvullend op de verantwoordelijkheid van schoolbesturen voor het 
zorgdragen voor een sociaal veilig schoolklimaat. Schoolbesturen zijn verantwoordelijk 
voor de realisering van een sociaal veilige school. Ook zijn schoolbesturen 
verantwoordelijk voor het realiseren van de randvoorwaarden die daartoe in wet- en 
regelgeving zijn vastgelegd. Het gaat daarbij om een veiligheidsbeleid dat in de 
dagelijkse praktijk wordt toegepast, de aanwezigheid van een vast aanspreekpunt voor 
ouders met coördinerende taken ten aanzien van het beleid tegen pesten, en het 
monitoren van de sociale veiligheid en de rapportage en verantwoording van het beleid 
en de resultaten daarvan. De inspectie ziet erop toe dat scholen deze 
verantwoordelijkheid invullen en effect sorteren. De inspectie heeft daartoe toegang tot 
de monitorgegevens van de school, en ziet erop toe dat scholen op basis daarvan zo 
nodig vroegtijdig maatregelen tot verbetering treffen. Met het oog op beperking van de 
toezichtlast voor scholen en inspectie, sluit de inspectie waar mogelijk aan bij gegevens 
die scholen in het kader van hun veiligheidsbeleid verzamelen.   
 
Op 28 maart 2014 heeft de regering een brief toezicht in transitie naar de Tweede Kamer 
gezonden, waarin een breed kwaliteitsprofiel wordt omschreven waarvan schoolklimaat 
en veiligheid een onderdeel zijn (Kamerstukken II, 2013/2014, 33 905, nr. 1). Het 
tegengaan van onveiligheid en pesten en het bevorderen van het welbevinden van 
leerlingen speelt ook in het voorgestelde nieuwe toezicht van de inspectie een 
belangrijke rol. De inspectie ontwikkelt hierbij heldere indicatoren om sociale veiligheid 
te meten. Hiervoor is het echter noodzakelijk dat er een juridische basis is in de wet op 
basis waarvan de inspectie toezicht kan houden. Deze juridische basis wordt gelegd met 
het wetsvoorstel sociale veiligheid op school. Na inwerkingtreding van dit wetsvoorstel 
ziet de inspectie toe op de sociale veiligheid op school. Als een school niet voldoet aan 
deze plicht en in gebreke blijft de nodige verbetering aan te brengen, kan de inspectie 
een bekostigingssanctie opleggen.  
 
5. Reacties onderwijsorganisaties en uitkomst openbare internetconsultatie 
 
Het plan van aanpak tegen pesten waarin deze wetgeving is aangekondigd is tot stand 
gekomen door intensieve samenwerking tussen het ministerie van OCW en de 
Kinderombudsman. Verder hebben zij in diverse rondetafelgesprekken met een groot 
aantal anderen gesproken: Kamerleden, gepeste leerlingen, ouders van gepeste 
leerlingen, leraren, schoolleiders, bestuurders, COC en diverse geëngageerde mensen 
(waaronder sociologen, psychologen, juristen en vertegenwoordigers van stichtingen die 
zich inzetten tegen pesten).  
 
Het wetsvoorstel is voorgelegd aan de sectorraden, het LAKS en de Kinderombudsman.   
 
PO-Raad en VO-raad   
13 
W10536.K-2 
 

     
 
 
In de reacties op de internetconsultatie wordt aangegeven dat de voorgenomen 
maatregelen ondersteuning kan bieden aan scholen, maar dat het tegengaan van pesten 
uiteindelijk moet gebeuren op het niveau van de school. In veel van de reacties van de 
scholen wordt gepleit voor meer ruimte voor scholen om te kiezen voor een eigen 
aanpak van pesten. Er is weinig draagvlak voor de maatregel van het verplichte gebruik 
van een anti-pestprogramma dat aan bepaalde criteria voldoet. Dit onderdeel van het 
wetsvoorstel is, mede naar aanleiding van reacties op de internetconsultatie, komen te 
vervallen. Uit de reacties blijkt dat er draagvlak is voor de verplichte monitoring van de 
sociale veiligheid van de leerlingen en voor het inspectietoezicht. De memorie van 
toelichting is op basis van de reacties op enkele punten aangepast. 
 
6. Advies Onderwijsraad 
 
Op 24 juni 2014 is advies gevraagd aan de Onderwijsraad over het concept 
wetsvoorstel. Het advies is op 5 september 2014 ontvangen.  
 
De Onderwijsraad geeft aan dat de regering terecht aandacht heeft gevraagd voor 
sociale veiligheid en specifiek aandacht besteedt aan het bestrijden van pesten. De raad 
adviseert om een aantal overwegingen bij de voorgestelde maatregelen mee te nemen 
in een heroverweging van het concept wetsvoorstel. De regering is de Onderwijsraad 
erkentelijk voor zijn overwegingen. Deze worden hieronder weergegeven, evenals de 
reactie van de regering hierop: 
 
Wettelijke zorgplicht en monitoring van sociale veiligheid 
De Onderwijsraad wijst er in zijn advies op de verplichting om zorg te dragen voor 
sociale veiligheid al wettelijk geregeld is, zij het impliciet. Maar mocht het onduidelijk 
zijn voor scholen dat deze verplichting op hen rust of dat het huidige kader te weinig 
handvatten biedt voor handhaving, dan lijkt het de raad zinvol om dit alsnog in de wet 
te expliciteren. Dit advies volgt de regering. De regering is overtuigd van de noodzaak 
van wetgeving op het gebied van sociale veiligheid. De huidige impliciete verplichting 
biedt een zwakke basis voor toezicht. De inspectie kan zonder wettelijke zorgplicht in de 
sectorwetten niet handhavend optreden als scholen onvoldoende verantwoordelijkheid 
nemen op het gebied van sociale veiligheid. Ook heeft de inspectie zonder juridische 
basis geen toegang tot de resultaten van de monitoring door scholen.  
 
De raad geeft aan dat de meerderheid van de scholen al werk maakt van het sociale 
veiligheidsbeleid, maar onderstreept dat alle scholen zorg dienen te dragen voor sociale 
veiligheid. Daarbij hoort ook een goed zicht op de resultaten van dat beleid. “De raad 
vindt dat van alle scholen mag worden gevraagd om de wijze waarop zij werk maken 
van sociale veiligheid te (laten) toetsen op effectiviteit en zich daar over te 
verantwoorden.” Met dit wetsvoorstel wordt iedere school expliciet verantwoordelijk voor 
een sociaal veilige leeromgeving. Op basis daarvan kan de inspectie de inspanning die 
scholen op dit gebied leveren beoordelen en scholen die te weinig doen aan het 
bevorderen van sociale veiligheid en het tegengaan van pesten aanspreken en aanzetten 
tot verbetering. Dat nu voor wetgeving is gekozen voldoet aan de voorwaarde die de 
Onderwijsraad stelt in zijn advies.  
 
Het verplicht gebruik van een erkend anti-pestprogramma  
Volgens de raad is het tegengaan van pesten niet los te zien van de algehele 
verantwoordelijkheid die de school heeft voor een sociaal veilig leerklimaat. Scholen 
zullen de verantwoordelijkheid om pesten tegen te gaan volgens de raad moeten kunnen 
vormgeven vanuit hun algemene sociaal pedagogische visie. Daartoe vindt de raad, dat 
15 
W10536.K-2 
 

     
 
gegevens moeten beschikbaar zijn voor de inspectie. Het ministerie van OCW voorziet 
voor deze regeling in verband met de jaarlijkse monitoring een lichte verhoging van het 
administratieve lastenbedrag voor onderwijsinstellingen in het basis-, voortgezet, en 
(voortgezet) speciaal onderwijs ten opzichte van de huidige situatie. Voor de berekening 
van de administratieve lasten is uitgegaan van de cijfers uit het onderwijsverslag. Dit 
betreft echter een schatting door de inspectie op basis van steekproeven. Ook de 
gemiddelde tijdsinvestering betreft een schatting, aangezien dit afhankelijk is van de 
invulling die de school aan monitoring geeft.   
 
In het primair onderwijs monitort 72% van de scholen de veiligheidsbeleving van 
leerlingen. In het voortgezet onderwijs is dit percentage 95%. Het wetsvoorstel zal voor 
hen niet leiden tot een verhoging van de administratieve lastendruk.  
 
Een deel van de besturen monitort op dit moment de sociale veiligheidsbeleving en het 
welbevinden van leerlingen nog niet. Voor hen betekent verplichte monitoring van de 
sociale veiligheid op de school een toename van de administratieve lasten. In het primair 
onderwijs nemen de administratieve lasten in euro's toe met € 137.500,- (28% van 
7260 scholen x 1,5 uur x €45,-). In het voortgezet onderwijs nemen de administratieve 
lasten in euro's toe met € 2.500,- (5% van 645 scholen x 1,5 uur x €45,-).   
 
9. Uitvoerings- en handhaafbaarheidstoets 
 
Op 20 maart 2014 is het concept wetsvoorstel voorgelegd aan Dienst Uitvoering 
Onderwijs (DUO) voor een uitvoerings- en handhaafbaarheidstoets. Op 20 mei 2014 
heeft DUO de resultaten van deze toets toegestuurd, die is uitgevoerd in samenspraak 
met de Auditdienst en de Inspectie van het Onderwijs. Na toetsing blijken geen 
obstakels voor de uitvoerbaarheid en handhaafbaarheid van het wetsvoorstel. DUO, de 
Auditdienst en de Inspectie hebben enkele vragen gesteld en suggesties gedaan, welke 
naar tevredenheid zijn beantwoord. Het grootste gedeelte van de uitvoeringslast rust bij 
de inspectie.  
 
Het wetsvoorstel is in nauwe samenwerking met de inspectie opgesteld. De inspectie 
geeft aan dat het wetsvoorstel handhaafbaar is. Het vormt onderdeel van het reguliere 
risicogerichte toezicht. Het gaat in de eerste plaats om het vaststellen of een school 
gegevens beschikbaar stelt of niet. Vervolgens toets de inspectie de gegevens. Als uit de 
analyse van de monitorgegevens blijkt dat er sprake is van een verhoogd risico, dan 
volgt de inspectie haar gebruikelijke werkwijze. In paragraaf 4 is het inspectietoezicht 
nader uitgewerkt. 
 
10. Financiële gevolgen 
 
Er is geen extra bekostiging voor de scholen gemoeid met dit voorstel. De bevordering 
van sociale veiligheid is een kerntaak van scholen, die nu wordt verduidelijkt in de wet. 
De financiële middelen die schoolbesturen eventueel nodig hebben, bijvoorbeeld voor de 
aanschaf van een programma, moeten uit de reguliere bekostiging van de scholen 
komen.  
 
B. ARTIKELSGEWIJS 
 
ARTIKELEN I, II, III, IV en V – WIJZIGING WET OP HET PRIMAIR ONDERWIJS, 
WET OP DE EXPERTISECENTRA, WET OP HET VOORTGEZET ONDERWIJS, WET 
PRIMAIR ONDERWIJS BES EN WET VOORTGEZET ONDERWIJS BES 
 
17 
W10536.K-2 
 

     
 
de effectiviteit van tien antipestprogramma’s zal hierin betrokken worden. De precieze 
uitwerking van de opzet van het onderzoek wordt te zijner tijd nog verder uitgewerkt. 
Vijf jaar na inwerkingtreding wordt de evaluatie naar Tweede Kamer en de Eerste Kamer 
gestuurd. 
 
 
De Staatssecretaris van Onderwijs, Cultuur en Wetenschap, 
 
 
 
 
 
Sander Dekker 
 
 
 
19 
W10536.K-2 
 

