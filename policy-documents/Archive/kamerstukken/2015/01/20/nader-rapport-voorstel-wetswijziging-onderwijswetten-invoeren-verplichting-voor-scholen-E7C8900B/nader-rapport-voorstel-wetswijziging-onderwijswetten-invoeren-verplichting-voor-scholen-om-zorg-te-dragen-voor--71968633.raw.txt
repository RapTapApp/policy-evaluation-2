 
 
 
Nr. WJZ/707023(10536)  
  
(Hoofd) Afdeling 
 
DIRECTIE WETGEVING 
EN JURIDISCHE 
ZAKEN  
  
Nader rapport inzake het voorstel van wet 
Den Haag, 16 januari 2015 
tot wijziging van enige onderwijswetten in 
verband met het invoeren van de 
verplichting voor scholen om zorg te 
dragen voor de sociale veiligheid op 
school   
  
 
 
 
 
 
 
 
Blijkens de mededeling van de Directeur van Uw kabinet van 14 november 2014, nr. 
2014002187, machtigde Uwe Majesteit de Afdeling advisering van de Raad van State 
haar advies inzake het bovenvermelde voorstel van wet rechtstreeks aan mij te doen 
toekomen. 
 
Dit advies, gedateerd 11 december 2014, nr. W05.14.0411/I, bied ik U hierbij aan. 
 
De Afdeling advisering van de Raad van State heeft een aantal inhoudelijke opmerkingen 
over het voorstel. Hieronder wordt ingegaan op deze opmerkingen van de Afdeling 
waarbij de indeling van het advies van de Afdeling wordt gehanteerd. 
 
1.  
a. Het advies van de Afdeling om de verplichting om de sociale veiligheid te waarborgen 
te vervangen door de verplichting zorg te dragen voor de sociale veiligheid is 
overgenomen. Door wijziging van deze verplichting wordt het bevoegd gezag (hierna 
school) een vergaande inspanningsverplichting opgelegd om zorg te dragen voor een 
veilig schoolklimaat. Scholen worden aangesproken op de inspanning die ze plegen om al 
hun leerlingen een sociaal veilige leeromgeving te bieden en de mate waarin die als 
toereikend kan worden gezien. Hoewel van scholen niet kan worden gevraagd te 
waarborgen dat zich geen incidenten voordoen, spelen bij beantwoording van de vraag of 
van een toereikende inspanning sprake is ook de bereikte resultaten (zoals het succesvol 
optreden tegen pesten, of voldoende aandacht voor de veiligheidsbeleving van leerlingen) 
een rol. Zo mag van scholen waar zich problemen voordoen zo nodig een extra 
inspanning worden gevraagd, die nodig is om binnen de mogelijkheden van een school de 
sociale veiligheid maximaal te bevorderen. Dat met de wettekst wordt beoogd de school 
AAN DE KONING 1 
 
 
 
 

 
sectorwetten wordt de verantwoordelijkheid voor sociale veiligheid nadrukkelijker en 
hiermee dus ook effectiever bij de scholen neergelegd. De nadruk verschuift van het 
papieren beleid naar de praktijk. Ook het verplicht inzage geven in de resultaten uit de 
monitoring brengt de inspectie beter in positie om, voor dat er incidenten plaatsvinden, 
het gesprek aan te gaan met een school over de sociale veiligheid. Daarbij zijn de 
concrete eisen van het voeren van sociaal veiligheidsbeleid, monitoren van de sociale 
veiligheid van leerlingen op school en het beleggen van de verschillende taken in het 
kader van het tegengaan van pesten bij één persoon handvatten voor de inspectie om 
toezicht te kunnen houden. Door sociale veiligheid expliciet te benoemen in de wet wordt 
het een deugdelijkheidseis, waarbij het voor de inspectie mogelijk wordt om bij 
overtreding daarvan de instrumenten van opschorting of inhouding van (een deel van) de 
bekostiging in te zetten. In tegenstelling tot de huidige situatie kan de inspectie in de 
nieuwe situatie bijvoorbeeld handhavend optreden als blijkt dat een school zich te weinig 
of niet adequaat inspant om de veiligheidsbeleving van leerlingen te verbeteren. De 
huidige juridische basis is te zwak en biedt onvoldoende garantie dat scholen zich 
maximaal inspannen om alle leerlingen een veilige leeromgeving te bieden. Met dit 
wetsvoorstel komen steviger handhavingsmogelijkheden binnen bereik ten aanzien van 
de scholen die onvoldoende doen om te zorgen voor een veilig schoolklimaat. Dus de 
inspectie kan door het wetsvoorstel niet alleen handhaven op het al dan niet beschrijven 
van veiligheidsbeleid in de schoolgids (de papieren werkelijkheid), maar ook op de 
inspanning van de school zelf om dit beleid effectief uit te voeren.  
 
Daarbij reikt het wetsvoorstel een aantal centrale elementen aan, die noodzakelijk zijn 
voor een school om een sociaal veilig schoolklimaat te bewerkstelligen. Het wetsvoorstel 
introduceert de verplichting voor scholen om ten aanzien van sociale veiligheid een set 
van samenhangende maatregelen te ontwikkelen, gericht op preventie en op het 
afhandelen van incidenten. Een school dient het beleid te vormen met alle betrokkenen in 
de school (leerlingen, leraren, medezeggenschapsraad, ouders) en het stevig te 
verankeren in de dagelijkse praktijk van de school. Door valide en betrouwbare 
monitoring verplicht te stellen en een aantal specifieke taken in het kader van het 
tegengaan van pesten te beleggen bij één persoon ontstaat er een aanpak, waarbij 
maatregelen stelselmatig worden gebaseerd op de feitelijke situatie op de school en de 
veranderingen die daarin optreden.  
 
Ten aanzien van de opmerking van de Afdeling dat de inspectie kan toezien op de 
uitvoering van het beleid inzake sociale veiligheid en dat eventuele tekortkomingen 
kunnen leiden tot de kwalificatie zwakke school het volgende. Volgens de beslisregels die 
de inspectie bij de toekenning van een toezichtarrangement hanteert, kunnen 
tekortkomingen ten aanzien van het schoolklimaat niet leiden tot het oordeel (zeer) 
zwakke school. Daarbij zij opgemerkt dat schoolklimaat en pedagogisch klimaat op dit 
moment aspecten zijn van kwaliteit. Op grond van artikel 11, tweede lid, van de WOT 
doet de inspectie risicogericht onderzoek aan de hand van bij of krachtens de 
onderwijswetten gegeven voorschriften. Indien uit het risicogericht onderzoek een 
redelijk vermoeden voortvloeit dat de kwaliteit tekortschiet, stelt de inspectie een nader 
onderzoek in, waarbij tevens de oorzaken van het tekortschieten worden onderzocht. In 
het nader onderzoek kan de inspectie zo nodig aspecten van kwaliteit betrekken zoals 
pedagogisch klimaat en schoolklimaat. Het onderwerp is dus in tweede instantie aan de 
orde, en alleen als uit het risicogericht toezicht is gebleken dat de onderwijskwaliteit 
tekortschiet. Dit betekent in de huidige praktijk doorgaans dat de situatie van sociale 
onveiligheid zich reeds voordoet en dermate ernstig geworden is, dat deze ook algemeen 
zichtbaar wordt in de kwaliteit van het onderwijs. Dit terwijl het juist bij het voorkomen 
3 
 

 
 
De veiligheidsbeleving van leerlingen op school leidt regelmatig tot maatschappelijk 
onbehagen, getuige ook de aandacht in de diverse media (websites van BN’ers, diverse 
programma’s om pesten op scholen te stoppen, actualiteitenprogramma’s die naar 
aanleiding van incidenten aandacht besteden aan het onderwerp). Dit in combinatie met 
de verminderde maatschappelijke acceptatie van pesten als onderdeel van het opgroeien, 
de onduidelijkheid bij scholen, ouders en leerlingen ten aanzien van de verplichting van 
scholen in het kader van sociale veiligheid en hoe ver deze verplichting gaat, en de 
belemmeringen die de inspectie ervaart in het toezicht, maakt dat de regering zich 
genoodzaakt ziet om middels wetgeving duidelijkheid te scheppen.  
 
Daarbij verbaast de regering zich over het feit dat de Afdeling een dergelijke omvangrijke 
gerapporteerde tekortschietende veiligheidsbeleving van leerlingen typeert als niet 
objectief. Dit doet de gevoelens van leerlingen tekort. Onderzoek naar veiligheidsbeleving 
en welbevinden van leerlingen op een school levert per definitie een subjectief gegeven 
op. Het betreft immers het meten van de persoonlijke beleving van leerlingen van sociale 
veiligheid. Door de introductie van de wettelijke verplichting van monitoring middels een 
instrument dat een actueel en representatief beeld geeft, beschikt elke school over 
kwalitatief hoogwaardige informatie over de veiligheidsbeleving. Een 
monitoringsinstrument bevat drie typen vragen: vragen naar het voorkomen van 
incidenten, vragen over de veiligheidsbeleving en vragen over het welbevinden. Er zijn 
reeds geschikte instrumenten op de markt waar sommige scholen al gebruik van maken. 
Een voorbeeld is de ITS monitor. De sectorraden hebben in hun Actieplan sociale 
veiligheid aangekondigd in overleg met de inspectie de indicator in Vensters voor 
verantwoording aan te passen, zodat ook deze voldoet aan de eisen van betrouwbaarheid 
en validiteit.  
 
Bovendien weerspreekt de omvang van het probleem de opmerking van de Afdeling dat 
in 99% van de gevallen adequaat wordt opgetreden. Voor een adequaat veiligheidsbeleid 
is inzicht in de veiligheidsbeleving van leerlingen essentieel, omdat dit de school de 
informatie biedt die nodig is om risico’s en problemen op het spoor te komen en aan te 
pakken op een wijze die voor leerlingen effect sorteert. Uit het Onderwijsverslag 
2012/2013 blijkt dat niet alle scholen de sociale veiligheid monitoren. De inspectie 
rapporteert het percentage scholen dat inzicht heeft in de beleving van de sociale 
veiligheid en incidenten. In de schooljaren 2011/12 en 2012/13 lag dit percentage in het 
basisonderwijs op circa 80 respectievelijk 70% en in het voortgezet onderwijs op circa 80 
respectievelijk 95%. Voldoende inzicht wil zeggen dat de scholen zowel leerlingen als 
personeel regelmatig bevragen over hun veiligheidsbeleving. Daarnaast is het van belang 
dat sociale incidenten worden geregistreerd en geanalyseerd.  
 
Ook de kwaliteit van de monitoring is van belang. Een deugdelijke monitoring, die valide 
en betrouwbare informatie geeft over de veiligheidsbeleving van leerlingen en de 
ontwikkeling daarvan, is nodig om over deze informatie te kunnen beschikken. Indien uit 
de monitoring van de school blijkt dat de beleving van de sociale veiligheid op tekorten 
wijst, is dat aanleiding voor de school het beleid kritisch te bezien en zo nodig bij te 
stellen, en na te gaan of verbetering optreedt. Juist het in kaart brengen van de actuele 
en daadwerkelijke veiligheidsbeleving van de leerlingen, zoals in het wetsvoorstel 
voorzien, leidt ertoe dat het veiligheidsbeleid wordt gebaseerd op de feitelijke situatie op 
de school en de school inzicht krijgt in de mate waarin het gevoerde beleid tot de 
nagestreefde effecten leidt.     
 
5 
 

 
verzoek van de regering een actieplan opgesteld ter verbetering van een veilige 
schoolomgeving en een effectievere bestrijding van pesten. Dit actieplan kent een groot 
aantal activiteiten dat de invoering van de wettelijke zorgplicht ondersteunt. Het is van 
groot belang dat scholen het actieplan omarmen en het in de praktijk brengen. Het 
invoeren van de wettelijke zorgplicht is voor scholen een belangrijke stok achter de deur 
en complementair aan het actieplan. Beide zijn onmisbaar bij het tegengaan van pesten. 
Deze onderlinge relatie tussen het Actieplan sociale veiligheid en het wetsvoorstel wordt 
zowel door de regering als de beide raden aldus gezien. Zoals de Afdeling al opmerkt, 
ondersteunt het plan van de raden de besturen en leraren in de praktijk om meer grip te 
krijgen om zo hun verantwoordelijkheid te kunnen nemen bij het zorgdragen voor een 
veilig schoolklimaat. De voorgenomen activiteiten hebben echter geen verplicht karakter, 
en voor scholen die in gebreke blijven bij de realisering daarvan of zich daaraan niet 
gebonden achten, ontbreekt, zoals in het voorafgaande is aangegeven, een afdoende 
basis hen daarop aan te spreken en zo nodig handhavend te kunnen optreden. Dat deze 
overweging van belang is, blijkt voorts uit het langdurige karakter van de tekorten in de 
sociale veiligheid waarvan in het algemeen sprake is. Onderzoek waarin de situatie uit 
meerdere jaren wordt vergeleken, laat zien dat tekorten in de sociale veiligheid in het 
onderwijs ondanks eerdere impulsen tot verbetering al geruime tijd zichtbaar zijn. De 
regering juicht het nieuwe initiatief van de PO-Raad en VO-raad dan ook toe, én 
onderstreept het belang daarvan met een duidelijk wettelijk kader, dat het mogelijk 
maakt om situaties waarin scholen hieraan onvoldoende invulling geven, te kunnen 
adresseren. Bij het kunnen nemen van deze verantwoordelijkheid speelt zowel het plan 
van aanpak van de raden als het wetsvoorstel een cruciale en noodzakelijke rol. De 
relatie tussen het wetsvoorstel en het actieplan van de raden is in de memorie van 
toelichting verduidelijkt.  
 
2. In het wetsvoorstel is geen wijziging van de Wet educatie en beroepsonderwijs 
opgenomen. In het funderend onderwijs behoort het meer tot de basistaken om kinderen 
breed te vormen en om deze kinderen zo optimaal mogelijk te begeleiden tot sociale en 
zelfstandige volwassenen. Ook is de zorgplicht van groter belang in deze sectoren omdat 
de leerlingen een jonger en daardoor meer kwetsbaar zijn. Het wetsvoorstel en de 
memorie van toelichting zijn in vorenbedoelde zin aangevuld.  
 
3. Het wetsvoorstel is voor een uitvoeringstoets voorgelegd aan de schoolbesturen in 
Caribisch Nederland. De Rijksdienst Caribisch Nederland heeft het wetsvoorstel ter 
consulatie aan de scholen voorgelegd, aangezien zij direct betrokken zijn bij de uitvoering 
ervan. Tot op heden zijn er alleen positieve reacties binnengekomen. In de memorie van 
toelichting is ingegaan op de wijze waarop Caribisch Nederland is geraadpleegd, welke 
vragen zijn gesteld en hoe hierop is gereageerd.  
 
4. In de memorie van toelichting is in paragraaf 8 nader toegelicht waarom als gevolg 
van de invoering van een verplichting tot monitoring van de sociale veiligheid een 
lastenverhoging van € 137.500 in het primair onderwijs en van € 2.500 in het voortgezet 
onderwijs is voorzien.  
 
5. De effecten van de maatregelen in het kader van de sociale veiligheid worden na vijf 
jaar geëvalueerd. De regering besteedt zoals gebruikelijk het onderzoek aan bij een 
wetenschappelijk onderzoeksbureau en zal zich laten adviseren over bijvoorbeeld opzet 
van het onderzoek en populatie door onafhankelijke wetenschappelijke deskundigen. Op 
deze wijze wordt geborgd dat een zo objectief mogelijke en onafhankelijke maatstaf zal 
worden gekozen. Ook de ervaring die nu wordt opgedaan door het Nationaal Regieorgaan 
7 
 

