 
 
 
 
 
 
 
 
 
 
 
 
 
 
 
 
 
 
 
 
Kabinetsreactie Derde Jaarrapportage College voor de Rechten van de 
Mens “Mensenrechten in Nederland 2014” 
 
  
 
 

 
handreiking twee jaar in omloop is, zal onder meer in gesprek met de VNG, de 
antidiscriminatievoorzieningen (ADV’s) en gemeenten gesproken worden over de effectiviteit van 
gemeentelijke aanpak. 
 
 
5. Zorg dat stagecoördinatoren op scholen en werkgevers die stageplaatsen 
aanbieden zich bewust zijn van het recht op gelijke behandeling van meisjes die 
een hoofddoek dragen. Informeer stagecoördinatoren over de mogelijkheid 
discriminatie door stagebedrijven te melden. 
 
Het kabinet hecht er waarde aan dat onderwijsdeelnemers stage kunnen lopen en na hun studie 
een baan vinden. Een stage is een vereiste in de opleiding en belangrijk voor de stap naar de 
arbeidsmarkt. Het tegengaan van discriminatie bij het vinden van een stageplek is een 
verantwoordelijkheid van onderwijsinstellingen en het bedrijfsleven samen.  
Instellingen  hebben daarbij een signalerende rol. Het kabinet is van mening dat het recht op 
gelijke behandeling en het tegengaan van discriminatie onderdeel zou moeten zijn van de bredere 
voorbereiding van onderwijsdeelnemers op hun stageperiode. Bij die brede voorbereiding hoort 
namelijk dat onderwijsdeelnemers zich bewust zijn van het soort houding en gedrag dat zij mogen 
verwachten van het leerbedrijf (en de onderwijsinstelling). Het gaat dan om het weerbaar maken 
van deelnemers en hen bekend maken met hun rechten en plichten. Het kabinet verwacht dan ook 
dat onderwijs en bedrijfsleven onderwijsdeelnemers goed informeren over de stappen die zij 
kunnen zetten en de personen (of instanties) tot wie zij zich kunnen wenden als zij signalen 
ontvangen dat zij niet gelijk behandeld worden. 
Gelukkig blijkt uit ervaring dat onderwijsinstellingen in veel gevallen goed weten via welke routes 
zij deelnemers kunnen begeleiden of ondersteunen. Binnen de onderwijsinstelling kan en gebeurt 
dat veelal via een vertrouwenspersoon of ander meldpunt en als het gaat om klachten over het 
leerbedrijf kan en gebeurt dat via het indienen van een klacht bij het betreffende kenniscentrum.  
Het blijft wel van belang om de ontwikkeling op dit gebied goed in de gaten te houden. 
 
6. Wijzig artikel 49 Wet wapens en munitie en artikel 9 Opiumwet, zodat 
voorafgaande toetsing van de rechter-commissaris vereist is als op basis van 
deze artikelen noodzaak bestaat een woning te betreden en/of te doorzoeken. 
 
Het uitgangspunt dat aan artikel 49 van de Wet wapens en munitie (Wwm) ten grondslag ligt, is 
dat het aanwezig zijn van wapens en munitie vanwege het directe gevaar dat dit met zich kan 
brengen, doorgaans spoedeisend ingrijpen vraagt. Naarmate uit het concrete redelijk vermoeden 
van de aanwezigheid van wapens minder spoedeisendheid volgt, waarbij de gevaarzetting van het 
soort wapen een rol zal spelen, zal van de bevoegdheid tot doorzoeking terughoudender gebruik 
5
moeten worden gemaakt. De Hoge Raad heeft bij herhaling geoordeeld dat artikel 49 Wwm als 
zodanig verenigbaar is met artikel 8 van het Europees Verdrag tot bescherming van de rechten van 
de mens en fundamentele vrijheden (EVRM), maar dat onder omstandigheden de uitoefening 
6
hiervan strijdig kan zijn met het daarin vervatte vereiste van proportionaliteit. Van belang is dat 
de bevoegdheid is beperkt tot de inbeslagneming van wapens of munitie. Naar andere voorwerpen 
mag dus niet worden gezocht.   
Voor het binnentreden van een woning zonder toestemming van de bewoner, is op grond van 
artikel 2, eerste lid, van de Algemene wet op het binnentreden een voorafgaande schriftelijke 
machtiging van een hogere autoriteit (tenminste de hulpofficier van justitie) vereist. Zodoende is 
de bevoegdheid van artikel 49 Wwm op dit punt verder geclausuleerd.  
                                                           
5
 H.J.B. Sackers, Wet wapens en munitie, Studiepockets Strafrecht nr. 42, Deventer 2012, p. 276. 
6
 HR 25 september 2001, ECLI:NL:HR:2001:ZD1858; HR 18 januari 2005, ECLI:NL:HR:2005:AR6606; en HR 30 
november 2004, ECLI:NL:HR:2004:AR1993. 
2 
 

 
contact niet in strijd is met artikel 8 EVRM.  
 
9. Draag zorg voor een NPM dat kan adviseren over wet- en regelgeving die alle 
situaties van vrijheidsbeneming betreffen, ook in andere sectoren dan strafrecht 
en jeugdbescherming, zoals de zorg. 
In bijgevoegde tabel (figuur 1, p. 21) is een overzicht opgenomen met daarin de verschillende 
NPM-deelnemers en de bevoegdheden waarover deze verschillende deelnemers beschikken. Deze 
9
tabel is ook opgenomen in het NPM-jaarverslag 2013. 
De Raad voor de Strafrechtstoepassing en Jeugdbescherming kan (on)gevraagd advies uitbrengen 
over nieuw beleid en toekomstige wet- en regelgeving op het terrein van strafrecht en 
jeugdbescherming. De adviesbevoegdheid van de Raad beslaat een groot deel van situaties van 
vrijheidsbeneming. Verder maken drie Rijksinspecties (Inspectie voor Veiligheid en Justitie, 
Inspectie Jeugdzorg en Inspectie voor de Gezondheidszorg) deel uit van het NPM. Indien de 
onderzoeken in het kader van het toezicht daartoe aanleiding geven kunnen zij aanbevelingen doen 
over door te voeren verbeteringen in bestaand beleid of regelgeving binnen de sectoren strafrecht 
en zorg. De Inspecties vervullen daarmee eveneens een adviesfunctie. Ook de commissies van 
toezicht hebben een adviesbevoegdheid. De Commissies van Toezicht Arrestantenzorg en 
Commissies van Toezicht justitiële inrichtingen hebben allen een toezichthoudende bevoegdheid, 
maar kunnen ook gevraagd en ongevraagd adviseren. 
 
10. Zorg dat kinderen niet in een politiecel worden opgesloten, tenzij er 
zwaarwegende redenen zijn. Indien kinderen worden vastgehouden, plaats hen 
dan in een voorziening die voor kinderen geschikt is. 
 
Het uitgangspunt van de Nederlandse regering is dat een minderjarige verdachte niet langer dan 
strikt noodzakelijk in een politiecel moet verblijven. In het belang van het onderzoek kan het 
echter nodig zijn dat een minderjarige in verzekering wordt gesteld.  
 
De politie heeft medio 2013 intern een aantal maatregelen ingevoerd om het beleid en de praktijk 
10
voor minderjarigen in politiecellen te verbeteren. Zo wordt er onder meer in de bejegening van 
minderjarigen rekening gehouden met hun leeftijd, verblijven minderjarige arrestanten niet samen 
met volwassenen in dezelfde cel en worden ze niet tegelijkertijd gelucht, mag er per kindgerichte 
cel slechts één minderjarige arrestant worden ingesloten, is er jeugdlectuur beschikbaar voor de 
minderjarige in de politiecel en krijgt de minderjarige de huisregels van het politiebureau in 
begrijpelijke taal.  
 
 
11. Pas beleid en regelgeving ten aanzien van de opvang van mensen zonder 
verblijfspapieren aan in die zin dat onderdak, voedsel en kleding aan hen die 
hierin niet zelf kunnen voorzien, in beginsel zijn gegarandeerd. 
Het kabinet benadrukt dat in Nederland basale voorzieningen beschikbaar zijn voor iedere 
vreemdeling, ook voor hen die hier zonder geldige verblijfstatus verblijven, zoals medisch 
noodzakelijke zorg en voor minderjarigen toegang tot onderwijs. Uitgeprocedeerde alleenstaande 
minderjarige vreemdelingen hebben het recht om tot hun meerderjarigheid in de opvang te 
verblijven. Uitgeprocedeerde of illegale minderjarige vreemdelingen die in gezinsverband leven 
wordt onderdak geboden in zogeheten gezinslocaties, voor zover dit nodig is om te voorkomen dat 
zij in een humanitaire noodsituatie terechtkomen. Deze gezinnen krijgen onderdak totdat het 
vertrek naar het land van herkomst is gerealiseerd of totdat elk kind van het gezin de 
meerderjarige leeftijd heeft bereikt. 
                                                           
9
 https://www.ivenj.nl/Images/jaarverslag-npm-2013-nl_tcm131-572089.pdf. 
10
 Kamerstukken II 2011/12, 24 587, nr. 471. 
4 
 

 
13. Plaats asielzoekers niet standaard in grensdetentie. Beperk deze 
vrijheidsontnemende maatregel tot gevallen waarin er concrete aanwijzingen zijn 
voor gevaar voor de openbare orde of nationale veiligheid. Pas altijd een 
individuele belangenafweging toe. Implementeer artikel 8 lid 2 van de nieuwe 
Opvangrichtlijn in de nationale wetgeving. 
 
Met het wetsvoorstel dat de Procedure- en Opvangrichtlijn implementeert wordt een 
13
grensprocedure conform deze richtlijnen geïmplementeerd. Voordat wordt overgegaan tot het 
opleggen van de grensdetentie wordt steeds bezien of andere, minder dwingende maatregelen 
effectief kunnen worden toegepast. Elementen die de persoon van de vreemdeling betreffen, 
waaronder leeftijd en gezondheid, worden steeds bij deze afweging betrokken. Ook bij de 
voortzetting van de grensdetentie na de eerste fase van de asielprocedure vindt een beoordeling 
plaats.  
De bepalingen van artikel 8 van de Opvangrichtlijn staan toe dat vreemdelingen in bewaring 
kunnen worden gehouden om te beoordelen of iemand toegang heeft tot het grondgebied. Met de 
implementatie van de nieuwe Procedurerichtlijn zal een aanvraag slechts aan de grens worden 
afgedaan indien er sprake is van een asielverzoek dat afgewezen kan worden wegens niet in 
behandeling nemen, niet-ontvankelijkheid of kennelijke ongegrondheid. Als van een zodanige 
afwijzing geen sprake is, wordt het asielverzoek behandeld buiten grensdetentie. 
Na inwerkingtreding van het genoemde wetsvoorstel zal artikel 8, tweede lid, van de 
Opvangrichtlijn voor bewaring en grensdetentie op een voor deze verschillende typen van 
vrijheidsontneming passende wijze in de Vreemdelingenwet zijn geïmplementeerd. 
 
14. Breng het conceptwetsvoorstel tot aanpassing van de bewaarplicht 
telecommunicatiegegevens in overeenstemming met de internationale normen 
over privacybescherming. 
 
Het College voor de Rechten van de Mens doet deze aanbeveling, omdat het algemene karakter 
van de bewaarplicht de inbreuk op de privacy onevenredig zou maken. 
Naar aanleiding van de uitspraak van het Hof van Justitie van de Europese Unie van 8 april 2014 
heeft het kabinet aangegeven dat de bewaring van bepaalde gegevens van alle burgers 
noodzakelijk is omdat de relevantie van de gegevens voor opsporing en vervolging achteraf kan 
14
blijken. Het feit dat de richtlijn geen enkel verband vereist tussen de opslag van gegevens en het 
gedrag van personen kan weliswaar een zeer vergaande inbreuk op de persoonlijke levenssfeer van 
de betrokkene vormen, maar de ernst van die inbreuk kan worden gematigd door het opnemen 
van passende garanties en waarborgen voor een zorgvuldige wijze van bewaren en verwerken van 
gegevens, alsmede de toegang tot die gegevens. Hiervoor kan ook worden verwezen naar het 
oordeel van de rechtbank Den Haag in kort geding, dat uit het arrest van het Hof niet kan worden 
afgeleid dat een dergelijke ruime bewaarplicht hoe dan ook niet evenredig is ten opzichte van het 
15
beoogde doel (punt 3.7). Inmiddels is een wetsvoorstel in consultatie gegeven waarin 
16
aanvullende maatregelen worden voorgesteld. Deze hebben onder meer betrekking op een 
voorafgaande rechterlijke toetsing van de toegang tot de gegevens voor politie en justitie en de 
opslag van de gegevens in de Europese Unie. Met de aanvullende maatregelen van het 
conceptwetsvoorstel is de inmenging in de persoonlijke levenssfeer voldoende nauwkeurig 
omkaderd door bepalingen die waarborgen dat deze daadwerkelijk beperkt is tot het strikt 
                                                           
13
 Wijziging van de Vreemdelingenwet 2000 ter implementatie van Richtlijn 2013/32/EU van het Europees 
parlement en de Raad van 26 juni 2013 betreffende gemeenschappelijke procedures voor de toekenning en 
intrekking van de internationale bescherming (PbEU 2013, L 180) en Richtlijn 2013/33/EU van het Europees 
parlement en de Raad van 26 juni 2013 tot vaststelling van normen voor de opvang van verzoekers om 
internationale bescherming (PbEU 2013, L 180). 
14
 Kamerstukken II 2014/15, 33 542, nr. 16. 
15
 Rb. Den Haag (vzr.) 11 maart 2015, ECLI:NL:RBDHA:2015:2498. 
16
 Kamerstukken II 2014/15, 33 542, nr. 16, bijlage 415033. 
6 
 

 
16. Versterk het onafhankelijk toezicht op de inlichtingen- en veiligheidsdiensten 
door bij grootschalige dataonderschepping te voorzien in voorafgaande of 
versnelde – en bindende – rechtmatigheidscontrole door de Commissie van 
Toezicht betreffende de Inlichtingen- en Veiligheidsdiensten (CTIVD). Beperk het 
bindend karakter van de CTIVD-toetsing niet tot de oordelen in klachtprocedures. 
In reactie op het rapport van de Commissie-Dessens, die de Wiv 2002 heeft geëvalueerd, heeft het 
kabinet aangegeven de aanbeveling van de Commissie-Dessens om te komen tot een onmiddellijke 
toets en bindend rechtmatigheidsoordeel door de CTIVD met betrekking tot een aantal bijzondere 
bevoegdheden niet te volgen. De ministers dienen – evenals thans het geval is en zoals hierboven 
bij de reactie op aanbeveling 15 reeds onderstreept is – volledig verantwoordelijk te blijven voor de 
operationele activiteiten van de diensten en daarvoor ook ten volle verantwoording af te leggen 
21
aan het parlement. Wel wordt in het nieuwe wettelijke kader voorzien in een zogeheten 
heroverwegingsplicht. Deze houdt in dat indien de CTIVD in het kader van haar 
rechtmatigheidstoezicht concludeert dat een door de minister verleende toestemming voor de 
uitoefening van een bijzondere bevoegdheid onrechtmatig is, de minister verplicht wordt deze te 
heroverwegen. Indien de minister van oordeel blijft dat de toestemming wel rechtmatig is verleend 
en dus handhaaft, dient deze zowel de CTIVD als het parlement daarvan onverwijld op de hoogte 
te stellen. Het parlement kan de minister desgewenst ter verantwoording roepen. Daarnaast wordt 
in het nieuwe stelsel de CTIVD gepositioneerd als een zelfstandige, onafhankelijke klachtinstantie 
die jegens de minister bindende oordelen kan uitspreken. Naar het oordeel van het kabinet worden 
met de introductie van genoemde maatregelen eventuele twijfels – zoals de Commissie-Dessens 
dat verwoordde – over het EVRM-proof zijn van de wet op dit punt weggenomen. 
 
17. Neem in de Wiv 2002 als voorwaarde voor samenwerking met een buitenlandse 
veiligheidsdienst op dat bij die dienst is voorzien in adequaat 
rechtmatigheidstoezicht en leg in die wet expliciet vast wie bepaalt wanneer 
voldaan is aan de wettelijke afwegingscriteria voor samenwerking met andere 
landen. 
 
In de hierbovengenoemde nieuwe wet zal worden voorzien in een verplichte weging aan de hand 
van onder meer criteria als democratische inbedding van een buitenlandse dienst en de 
eerbiediging van mensenrechten in het desbetreffende land. Deze weging dient plaats te vinden 
voordat een samenwerkingsrelatie wordt aangegaan en afhankelijk daarvan zal worden besloten of 
er met de dienst kan worden samengewerkt en, zo ja, wat de aard en intensiteit van de 
samenwerking zal kunnen zijn. De beslissing daartoe ligt in de handen van de voor de 
desbetreffende dienst verantwoordelijke minister. 
 
 
18. Verlaag de drempel om hulp te zoeken, onder meer door voorlichting, voor 
vrouwen met een afhankelijke verblijfsstatus die slachtoffer zijn van geweld en 
bied passende hulpverlening. 
 
Met de IND is afgesproken dat bij vrouwen met een afhankelijke verblijfsvergunning asiel die 
slachtoffer zijn van geweld altijd gelijk bezien wordt of tot intrekking van de verleende 
verblijfsvergunning moet worden overgegaan. Indien er daadwerkelijk sprake is van huiselijk 
danwel eergerelateerd geweld behoudt men de verblijfsvergunning asiel. Indien er besloten wordt 
tot intrekking van de verleende verblijfsvergunning asiel, zal worden getoetst of iemand terug kan 
naar land van herkomst. 
 
 
                                                           
21
 Zie: https://www.internetconsultatie.nl/wiv. 
8 
 

 
onderzoek, dat vorig jaar is opgeleverd, blijkt dat Caribisch Nederland nog niet kan voldoen aan de 
uit het verdrag voortvloeiende verplichtingen. Het onderzoek van Regioplan maakt verder duidelijk 
dat de aanpak van geweld tegen vrouwen en meisjes niet los kan worden gezien van de brede 
aanpak van sociale problematiek op de eilanden. Pas wanneer ook op deze terreinen vooruitgang 
kan worden geboekt, zal een investering in de aanpak van geweld tegen vrouwen en meisjes 
daadwerkelijk tot een structurele verbetering van de situatie in Caribisch Nederland kunnen leiden. 
Goede afspraken over een integrale benadering zijn dus nodig om, samen met de bestuurscolleges 
van Caribisch Nederland, de aanpak van geweld tegen vrouwen en meisjes vorm te kunnen geven. 
Inmiddels zijn er door de staatssecretaris van Sociale Zaken en Werkgelegenheid (SZW) een viertal 
projecten op het terrein van armoedebestrijding (jobprogramma’s, integrale wijkaanpak, projecten 
op het terrein van kinderopvang en opvang van ouderen) aangekondigd. Deze projecten zijn 
gericht op een integrale aanpak van de sociaaleconomische problematiek op Bonaire, Sint Eustatius 
en Saba. Daarnaast nemen alle drie de eilanden deel aan de WE CAN YOUNG campagne die zich 
richt op het vergroten van de relationele en seksuele weerbaarheid van jongeren. Tevens wordt er 
ingezet op het tot stand brengen van een basisaanpak huiselijk geweld op Caribisch Nederland. In 
Caribisch Nederland is het borgen van de kinderrechten, waaronder de aanpak van huiselijk 
geweld, daarom door de Openbare Lichamen en de Rijksoverheid benoemd als één van de 
prioritaire thema’s in het Meerjarenprogramma Caribisch Nederland.  
In juni 2014 is er tijdens de Caribisch Nederland week met de openbare lichamen gesproken over 
de uitkomsten van het onderzoek van Regioplan en is besloten tot het instellen van een Taskforce 
Kinderrechten en huiselijk geweld Caribisch Nederland die zorg draagt voor het opstellen van een 
plan van aanpak huiselijk geweld per eiland. Tijdens de afgelopen Caribisch Nederland week (juni 
2015) zijn deze plannen van aanpak besproken. De komende maanden zal met de eilanden 
gesproken worden over de uitvoering van deze plannen en over welke vorm van ondersteuning 
gewenst is vanuit Caribisch Nederland. Op basis van het voorgaande zal in 2016 worden bezien 
welke uitvoeringswetgeving nodig is, welke aanvullende (beleids)maatregelen nodig zijn, of de 
basisaanpak wijzigingen behoeft en op welke termijn de aanvaarding van het onderhavige verdrag 
voor Caribisch Nederland zal kunnen plaatsvinden. 
 
21. Handhaaf de huidige wettelijke grens van verwaarloosbare risico’s en minimale 
bezwaren voor niet-therapeutisch medisch-wetenschappelijk onderzoek met 
kinderen onder de twaalf jaar en meerderjarige wilsonbekwamen. 
 
Voordat het wetsvoorstel tot verruiming van de mogelijkheden van wetenschappelijk onderzoek 
met minderjarige en wilsonbekwame meerderjarige proefpersonen tot stand is gekomen, is 
hierover advies ingewonnen bij een daartoe ingestelde commissie van deskundigen onder leiding 
van professor Doek, oud voorzitter van het VN-comité voor de rechten van het kind. In haar 
adviesrapport omtrent de norm voor niet-therapeutisch onderzoek met deze proefpersonen heeft 
de commissie uitgebreid aandacht besteed aan de verhouding tot rechten van kinderen zoals 
vastgelegd in verschillende verdragen. In het rapport is aangegeven hoe aanpassing van de norm 
past in die verdragsrechtelijke context. Opgemerkt moet worden dat nog voordat de bovengrens 
van verwaarloosbare risico’s en minimale bezwaren voor de genoemde groepen in de Wet medisch-
wetenschappelijk onderzoek met mensen in 1999 is vastgelegd, internationaal al een ruimere norm 
werd voorgesteld en gehanteerd. In de jaren die volgden is internationaal discussie geweest over 
de juiste grens voor dergelijk onderzoek, waarbij steeds van een ruimere norm is uitgegaan. De 
onlangs aangenomen Europese verordening voor klinisch geneesmiddelenonderzoek, waar het 
wetsvoorstel tot wijziging van de Nederlandse wet bij aanhaakt, laat de gewijzigde opvattingen 
zien. Het vasthouden aan een norm die onnodig beperkend is voor de ontwikkeling van nieuwe 
inzichten en behandelmethoden voor minderjarigen en wilsonbekwame meerderjarigen zou geen 
recht doen aan de belangen van deze groepen. 
 
 
10 
 

 
Het rapport is gedeeld met alle betrokkenen die vanuit de Commissie-Rouvoet zijn betrokken bij 
het tegengaan van seksueel geweld in jeugdhulpinstellingen. Jeugdzorg Nederland heeft, in reactie 
op het rapport Jong en Anders, laten weten dat zij LHBTi-praktijkvoorbeelden gaan uitwisselen en 
gaan kijken of het thema LHBTi onderdeel kan worden van de basismethodiek waarmee in 
jeugdzorgorganisaties wordt gewerkt om seksuele ontwikkeling bespreekbaar te maken. 
  
MOVISIE maakt momenteel samen met het NNID (stichting Nederlands Netwerk Intersekse/DSD) 
een handreiking voor beleidsmakers en professionals in de zorg- en welzijnssector die met 
kinderen en ouders en het thema intersekse te maken krijgen. De handreiking bevat praktische 
aanbevelingen en wordt geïllustreerd. 
 
 
24. Garandeer dat elke vervoersmaatschappij altijd mensen met een beperking kan 
meenemen, zodat deze zelfstandig met de bus kunnen reizen. Doe periodiek 
onderzoek naar de toegankelijkheid van bussen. Informeer gemeenten over de 
problemen die mensen ervaren bij flexibele bushaltes en dring erop aan die 
problemen te verhelpen en te voorkomen. 
 
In het openbaar vervoer zijn de laatste jaren veel verbeteringen voor mensen met een beperking 
doorgevoerd. Dit geldt in het bijzonder voor het vervoer per bus. Inmiddels zijn door alle 
Nederlandse concessieverleners (provincies en stadsregio’s) zogenaamde lagevloerbussen verplicht 
gesteld. Veelal hebben deze bussen de mogelijkheid om te “knielen”, of ze zijn uitgerust met een 
uitschuifbare of uitklapbare plank om de kloof met de bushalte te overbruggen. De technische 
controle van deze bussen vindt bij de jaarlijkse APK-keuring plaats.  
Flexibele of dynamische busstations zijn bij ongeveer 13 gemeenten in gebruik, soms al meer dan  
10 jaar. Mensen moeten kunnen lezen en zich kunnen oriënteren om wegwijs te worden op deze 
busstations. Daarbij kan een korte uitleg door de vervoerders ter plaatse behulpzaam zijn. Het 
informeren van de gemeenten waar deze busstations liggen acht het kabinet geen effectieve 
manier om mensen die daarmee problemen ervaren verder te helpen. Ik ben van mening dat 
individuen of groepen die problemen ervaren met dit type busstations, daar bij de betrokken 
vervoerders aandacht voor kunnen vragen.  
 
25. Zorg dat gemeenten noodzakelijk leerlingenvervoer van kinderen met een 
beperking garanderen en dat zij kinderen en ouders betrekken bij de inrichting en 
toepassing van het vervoer in regels en beleid. 
 
Het door de gemeenten te verzorgen leerlingenvervoer van kinderen met een beperking naar een 
school die voor hen passend is, is gegarandeerd. In de onderwijswetgeving is ondubbelzinnig 
vastgelegd dat de gemeente een vervoersvoorziening moet treffen voor leerlingen die vanwege hun 
handicap niet zelfstandig met openbaar vervoer kunnen reizen. Het is het kabinet niet bekend dat 
er leerlingen met een beperking problemen ondervinden als zij zich tot de gemeente wenden voor 
passend vervoer naar de voor hen passende school. Dit laat onverlet dat bij 80.000 gebruikers er 
incidenteel verschil van mening kan zijn tussen ouders en gemeente over de invulling van het 
passend vervoer. In dat geval kunnen de ouders tegen het besluit van de gemeente in beroep 
gaan. 
 
26. Pas het Bouwbesluit dusdanig aan dat het 100 
procent toegankelijkheid van openbare gebouwen garandeert en zorg voor 
voldoende toezicht op naleving van het Bouwbesluit. 
 
De aanbeveling wordt niet overgenomen. Het Bouwbesluit 2012 bevat minimumvoorschriften en de 
toegankelijkheid kan naar wens altijd op een hoger niveau worden ingevuld. Deze 
12 
 

 
23
Tweede Kamer is verstuurd, wordt als ambitie geformuleerd dat de zaken zo worden geregeld, 
dat mensen hun leven kunnen inrichten zoals zij dat zelf willen. 
 
 
29. Tref voortvarend maatregelen om te verzekeren dat mensen met een beperking 
zelfstandig kunnen wonen, reizen en openbare gebouwen kunnen betreden. 
Betrek hierbij mensen met een beperking en organisaties die hun belangen 
behartigen. 
 
In het hierboven genoemde plan van aanpak implementatie VN-verdrag wordt de visie op de 
implementatie van het VN-verdrag inzake de rechten van  personen met een handicap beschreven 
met een procesaanpak om te komen tot afspraken in de samenleving. Het plan van aanpak maakt 
duidelijk dat de implementatie naar de mening van de belangrijkste betrokkenen vooral een proces 
van cultuurverandering en vernieuwing is dat zijn beslag moet krijgen in de samenleving, met 
name op lokaal niveau en met inachtneming van ieders verantwoordelijkheid. Het vergt de inzet 
van veel verschillende maatschappelijke partijen, binnen de vele verschillende beleidsdomeinen die 
het Verdrag bestrijkt, zoals zelfstandig kunnen wonen en toegankelijkheid van bijvoorbeeld het 
openbaar vervoer en openbare gebouwen. 
 
Mensen met een beperking en hun vertegenwoordigende organisaties moeten zo veel mogelijk in 
staat worden gesteld om vanuit hun eigen rol een bijdrage te leveren op alle lagen en op alle 
onderwerpen. 
 
Er zullen afspraken worden gemaakt door allerlei organisaties en combinaties van organisaties, die 
bestaande of nieuwe activiteiten gaan uitvoeren. Onder andere zijn dat mensen met een beperking 
en hun representatieve organisaties, werkgevers, bedrijfsleven, gemeenten, rijksoverheid en een 
groot aantal andere maatschappelijke organisaties. Die afspraken kunnen onder andere betrekking 
hebben op zelfstandig wonen, reizen en toegankelijkheid van openbare gebouwen. Op basis van 
deze afspraken zullen vervolgens concrete activiteiten met tijdspaden en meetbare doelen worden 
uitgezet.  
 
In het openbaar vervoer wordt overigens reeds structureel gewerkt aan de toegankelijkheid. Zowel 
bij bus, tram, metro als trein vindt continu verbetering van de toegankelijkheid plaats. Een 
beschrijving van de maatregelen die genomen worden, en de termijn waarop deze voltooid moeten 
24
zijn is opgenomen in het Besluit en de regeling Toegankelijk openbaar vervoer.  Een beschrijving 
van maatregelen in het vervoer (waaronder luchtvaart en scheepvaart) is gegeven in de memorie 
van toelichting bij de Rijkswet houdende goedkeuring van het op 13 december 2006 te New York 
25
tot stand gekomen Verdrag inzake de rechten van personen met een handicap. Bij de vormgeving 
van deze maatregelen vindt regelmatige consultatie van mensen met een beperking en hun 
belangenorganisaties plaats.  
Voor de betreding van openbare gebouwen, zie tevens de reactie op aanbeveling nr. 26. 
 
 
30. Regel in de kieswet expliciet de voorzieningen die nodig zijn om mensen met een 
beperking in staat te stellen zelfstandig of waar nodig met hulp van anderen hun 
stem uit te brengen. 
 
De norm in het Verdrag inzake de rechten van personen met een handicap waarborgt dat kiezers 
met een handicap de gelegenheid hebben hun stem uit te brengen. In Nederland is hier uitvoering 
aan gegeven doordat het mogelijk is te stemmen in een willekeurig stemlokaal, waardoor kiezers 
met een handicap zonder verdere plichtplegingen in een geschikt lokaal kunnen stemmen. Kiezers 
                                                           
23
 Kamerstukken II 2014/15, 33 990, nr. 9 en bijlage. 
24
 Staatsblad 2011, nr. 225 en Staatscourant 2012, 7099.  
25
 Kamerstukken II 2013/14,  33 992 (R2034), nr. 3. 
14 
 

 
32. Intensiveer de handhaving van het wettelijk verbod op discriminatie van vrouwen 
wegens zwangerschap. 
 
26
Bij brief van 22 maart 2012  heeft de toenmalige Staatssecretaris van SZW, mede namens de 
toenmalige minister van OCW, gereageerd op het onderzoek ‘Hoe is het bevallen? (2012) van de 
Commissie Gelijke behandeling (thans opgegaan in het College voor de Rechten van de Mens). In 
dit onderzoek werd gesteld dat het probleem niet is dat er onvoldoende regelgeving is die 
discriminatie vanwege zwangerschap en moederschap verbiedt, maar dat werkgevers en 
werknemers onvoldoende op de hoogte zijn van hun rechten en plichten die uit de regelgeving 
voortvloeien. Naar aanleiding van deze aanbevelingen heeft de overheid de voorlichting t.a.v. dit 
onderwerp verbeterd. Zo is de informatie over zwangerschap/ouderschap en werk op de website 
27
www.rijksoverheid.nl gebundeld en derhalve beter vindbaar. Ook is een verwijzing toegevoegd 
naar de webpagina www.zwangerenwerk.nl van het College voor de Rechten van de Mens.  
 
Daarbij dient erop te worden gewezen dat het voorkomen en bestrijden van 
arbeidsmarktdiscriminatie primair een verantwoordelijkheid is van werkgevers en werknemers. Het 
is de taak van de overheid om voorwaarden te scheppen die noodzakelijk zijn om discriminatie te 
voorkomen en tegen te gaan. Het kabinet heeft om die reden in mei 2014 het actieplan 
28
arbeidsmarktdiscriminatie aan de Tweede Kamer toegezonden. Door middel van dit actieplan 
wordt actief en voortvarend gewerkt aan het bestrijden van discriminatie op de arbeidsmarkt 
middels 42 actiepunten. Naar aanleiding van het SER-advies ‘Discriminatie werkt niet!’ is ook 
actiepunt l opgenomen in dit actieplan. Met deze actie roept het kabinet werknemers en 
werkgevers op om uitvoering te geven aan de aanbevelingen van het College. De Tweede Kamer 
wordt geïnformeerd over de voortgang van de actiepunten die zijn opgenomen in het actieplan.  
 
 
33. Garandeer laagdrempelige klachtenmogelijkheden voor cliënten en hun 
vertegenwoordigers om kwesties over zorg en bewoning aan te kaarten en op te 
lossen. 
 
Het wetsvoorstel kwaliteit, klachten en geschillen zorg (Wkkgz), dat momenteel ter behandeling 
ligt in de Eerste Kamer, zet in op laagdrempelige klachtenbehandeling, zodat cliënten en hun 
vertegenwoordigers kwesties over onder meer zorg en bewoning kunnen aankaarten en oplossen. 
De cliënten en hun vertegenwoordigers hebben op grond van de Wkkgz toegang tot een 
laagdrempelige klachtenfunctionaris, die hen helpt in overleg met de zorgverleners tot een snelle 
oplossing voor de gerezen klachten te komen. Mocht dat niet lukken, dan kan de cliënt of zijn 
vertegenwoordiger terecht bij een laagdrempelige geschilleninstantie, waarbij de zorgaanbieders 
verplicht moeten zijn aangesloten. 
 
 
34. Verzeker dat gemeenten de rechten van de mens als uitgangspunt en als 
toetssteen nemen bij beleid en toepassing van de Wmo. 
 
Bij de totstandkoming van de Wmo 2015 heeft de regering zich rekenschap gegeven van de 
verschillende mensenrechtenverdragen die op dit gebied rechten en verplichtingen voorschrijven, 
zoals bijvoorbeeld het VN-verdrag inzake de rechten van personen met een handicap. De Wmo 
2015 bevat een opdracht aan het college van burgemeesters en wethouders zorg te dragen voor de 
maatschappelijke ondersteuning en in dat verband een goede toegankelijkheid te bevorderen van 
voorzieningen, diensten en ruimten voor mensen met een beperking. Hiermee wordt aangesloten 
bij de uitgangspunten van het VN-verdrag inzake de rechten van personen met een handicap. 
                                                           
26
 Kamerstukken II, 2011/2012, 30 420, nr. 162. 
27
 http://www.rijksoverheid.nl/onderwerpen/zwangerschapsverlof-en-bevallingsverlof. 
28
 Kamerstukken II 2013/14, 29 544, nr. 523 en de bijbehorende bijlage. 
16 
 

 
37. Regel dat onderwijsinstellingen en beroepsopleidingen belemmeringen voor 
studerende zwangere vrouwen en jonge moeders wegnemen. 
Een afgeronde opleiding biedt studerende zwangere vrouwen en jonge moeders meer 
mogelijkheden om voor zichzelf en voor hun kind(eren) te zorgen. Onderwijsinstellingen mogen 
vrouwen niet discrimineren vanwege hun zwangerschap of moederschap.  
 
29
In haar antwoordbrief aan de Stichting Studerende Moeders gaf de minister van Onderwijs, 
Cultuur en Wetenschap al aan dat na navraag bij partijen in het veld bleek dat studerende moeders 
al op veel manieren worden ondersteund.  Zowel mbo- als ho-instellingen geven aan extra 
faciliteiten te bieden. Deze variëren van een checklist over zaken met betrekking tot de aanstaande 
bevalling tot alles wat hiervoor geregeld moet worden: de hulp die bij de bevalling nodig is, een 
aanvullende begeleidingsafspraak in de onderwijsovereenkomst, etcetera. 
 
Er bestaan verschillende regelingen die (alleenstaande) studerende ouders ondersteunen bij het 
volgen van een studie. Specifiek voor alleenstaande ouders met een kind is bovendien een webtool 
ontwikkeld waarmee ze in één oogopslag kunnen zien op welken financiële regelingen ze recht 
hebben en hoe ze die aan kunnen vragen. 
 
Het kabinet is nog steeds van mening dat mbo-instellingen maatwerk kunnen bieden om 
belemmeringen  voor studerende zwangere vrouwen en jonge moeders weg te nemen. Een 
wettelijke verplichting daartoe past ook niet in het stelsel waarin mbo-instellingen zelf bepalen hoe 
ze invulling geven aan de ondersteuning die ze bieden. 
 
 
38. Geef het leren over en het oefenen met mensenrechten een vaste plek in het 
toekomstgerichte curriculum voor het onderwijs van 4 tot 18 jaar.  
& 
39. Neem mensenrechteneducatie expliciet op bij de initiatieven ter versterking van 
burgerschap, in het bijzonder op de website ”Burgerschap in de school’’.  
Het onderwijs heeft de belangrijke taak om kennis over te brengen over het functioneren van onze  
democratische rechtsstaat en over de kernwaarden die daaraan ten grondslag liggen. Deze 
waarden – o.a. neergelegd in onze Grondwet, in het Europees Verdrag tot bescherming van de 
rechten van de mens en de fundamentele vrijheden (EVRM), in de Universele Verklaring van de 
Rechten van de Mens en de daarop gebaseerde VN-mensenrechtenverdragen – gelden altijd, overal 
en voor iedereen, ongeacht ras, geslacht, levensovertuiging, afkomst of enige andere status. 
Daarnaast hebben scholen de opdracht om bij te dragen aan de burgerschapsvorming van hun 
leerlingen. In opdracht van de staatssecretaris van OCW ontwikkelt het nationaal expertisecentrum 
leerplanontwikkeling SLO een ondersteuningsaanbod voor scholen om hun burgerschapsonderwijs, 
waaronder aandacht voor mensenrechten, vorm te geven. Daarnaast wordt momenteel in opdracht 
van de staatssecretaris van OCW een maatschappelijk debat gevoerd over de koersbepaling voor 
toekomstgericht funderend onderwijs, onder regie van het Platform Onderwijs2032. Burgerschap is 
één van de kernelementen in deze discussie. Ook mensenrechtenorganisaties en NGO’s hebben de 
mogelijkheid om aan de discussies deel te nemen en hun wensen en ideeën kenbaar te maken. Het 
advies van het platform wordt eind 2015 verwacht. In de beleidsreactie zal de staatssecretaris van 
OCW onder meer ingaan op de positie van burgerschap in het curriculum. 
 
 
 
                                                           
29
 Kamerstukken II 2013/14, Documentnr. 2014D28023. 
18 
 

 
civielrechtelijk als strafrechtelijk van aard zijn. Onder meer zal worden bezien of en in hoeverre 
jeugdstrafrecht kan worden ingevoerd. De verwachtingen ten aanzien van Caribisch Nederland 
moeten echter in die zin worden getemperd dat de voorzieningen in Caribisch Nederland niet 
32
vergeleken kunnen worden met die in Europees Nederland. Zoals aangegeven in de beleidsreactie 
op de Unicef rapporten over kinderrechten op de Nederlandse Cariben, is het van belang om 
rekening te houden met de bijzondere omstandigheden van de BES-eilanden 
 
 
42. Stel zo spoedig mogelijk vast wat het sociaal minimum 
is op de drie eilanden. Neem alle passende 
maatregelen om te verzekeren dat ten minste de minimum levensstandaard van 
de bewoners van Caribisch Nederland is gegarandeerd. 
 
Tijdens de Caribisch Nederland-week (CN-week), die van 8 t/m 12 juni jl. heeft plaatsgevonden, 
stond het al dan niet vaststellen van een sociaal minimum op de agenda van het overleg met de 
bestuurscolleges van Bonaire, Sint Eustatius en Saba. Staatssecretaris Klijnsma van SZW heeft de 
bestuurscolleges toegezegd het vaststellen van een ijkpunt voor de bestaanszekerheid verder te 
doordenken.  
 
Tijdens de CN-week is voor Bonaire en Saba het meerjarenprogramma vastgesteld en getekend. 
Staatssecretaris Klijnsma is voornemens om voor het sociale domein binnen het 
meerjarenprogramma (en voor de uitvoering van rijkstaken op de eilanden) 13 miljoen dollar in te 
zetten, afkomstig uit de opbrengst van de boedelscheiding van de Sociale Verzekeringsbank 
Nederlandse Antillen.  
 
Daarnaast heeft het rijk diverse andere maatregelen aangekondigd:  
 Voor sociaal economische problematiek stelt BZK in 2015 en 2016 jaarlijks de volgende 
middelen beschikbaar: 1.650.000 dollar voor Bonaire en 600.000 dollar voor Saba. 
Daarnaast wordt geïnvesteerd in kinderopvang en sport. 
 Vanaf 1 januari 2016 wordt kinderbijslag ingevoerd in Caribisch Nederland (onder 
voorbehoud van parlementaire instemming). Hiervoor is 900.000 dollar gereserveerd. 
 Er wordt onderzocht hoe het sociale zekerheidsstelsel kan worden verbeterd.  
 De staatssecretaris van Sociale Zaken en Werkgelegenheid (SZW) beraadt zich op een 
verhoging van het minimumloon, en daarmee ook de uitkeringen, per 1 januari 2016. Dit 
gebeurt op basis van cijfers van het Centraal Bureau voor de Statistiek (CBS). Die geven 
aanleiding om het minimumloon op Saba met 6,5 procent te verhogen en op Sint Eustatius 
met 4 procent. Voor Bonaire leidt de inkomensstatistiek niet tot een verhoging. Wel wordt 
het minimumloon jaarlijks geïndexeerd. 
 De staatssecretaris van SZW beraadt zich ook op een aanvullend pakket voor alle eilanden 
van 300.000 euro structureel. Dat kan bijvoorbeeld, na overleg met de eilanden, gebruikt 
worden voor de kinderbijslag, de Algemene ouderdomsverzekering en/of de bijzondere 
onderstand. 
 SZW trekt de inkomensgrens voor de bijzondere onderstand op naar het niveau van het 
minimumloon waardoor meer mensen er gebruik van kunnen maken.  
                                                           
32
 Kamerstukken II 2012-2013, 31 839, nr. 294. 
20 
 

