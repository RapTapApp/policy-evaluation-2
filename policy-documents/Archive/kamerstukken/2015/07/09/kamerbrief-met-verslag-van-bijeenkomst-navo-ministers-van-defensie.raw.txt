 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2015013894 
Datum 9 juli 2015       
 
 
Verslag van de bijeenkomst van de Navo-ministers van Defensie 
Betreft  
op 24 en 25 juni 2015 te Brussel 
Bij beantwoording datum, 
onze referentie en betreft 
vermelden. 
 
 
Op 24 en 25 juni jl. kwamen de Navo-ministers van Defensie te Brussel bijeen. 
Deze ministeriële viel halverwege de Navo-top in Wales en de Warschau-top 
volgend jaar zomer. Er is vooral gesproken over de uitvoering van de in Wales 
genomen besluiten. Tijdens de eerste dag ging de aandacht uit naar het 
Readiness Action Plan (RAP) en de langetermijnontwikkeling van de Navo in het 
licht van de verslechterde veiligheidssituatie aan de randen van het 
verdragsgebied. De aangenomen ministeriële verklaring is als bijlage gevoegd bij 
dit verslag.  
 
Op de tweede dag vergaderde de Navo-Oekraïne Commissie met de Oekraïense 
minister van Defensie Stepan Poltorak en kwamen de partnerlanden van de 
Resolute Support Missie bijeen om te spreken over de situatie in Afghanistan. 
 
In deze brief ga ik tevens in op mijn toezegging, uit de geannoteerde agendabrief 
van 12 juni jl., om in het verslag van de Navo-ministeriële een nadere toelichting 
te geven over de parlementaire betrokkenheid bij de inzet van de VJTF. 
Daarnaast ga ik in op mijn toezegging, uit het algemeen overleg Kustwacht 
Caribisch gebied van 11 juni jl., om verslag te doen van mijn gesprek met mijn 
Franse collega Le Drian over de samenwerking tussen Frankrijk en Nederland. 
 
Werksessie over het Readiness Action Plan 
De Secretaris-generaal constateerde dat de fundamentele wijzigingen in de 
veiligheidssituatie vragen om diepgravende aanpassingen van de Navo. Hij 
noemde als voorbeeld de interim Very High Readiness Joint Task Force (VJTF), 
onder leiding van Duitsland, Nederland en Noorwegen. Met de succesvolle 
 
 Pagina 1 van 6 
 
 

 
 
parlementen meer inzicht krijgen in de capaciteiten die voor het beschikbare 
 
budget kunnen worden geleverd. 
 
  
Werkdiner 
 
Tijdens het diner werd vooruitgekeken naar de Navo-top in Warschau. De Poolse 
 
minister kwam met voorstellen voor verdere langetermijnaanpassingen van de 
Navo, te bespreken in de aanloop naar Warschau. De discussie ging vooral over 
het langetermijnantwoord van de Navo op de gewijzigde Russische opstelling, de 
toegenomen Russische capaciteiten en hoe deze zijn geïntegreerd. Tijdens de 
ministeriële is meermaals het belang onderstreept de in 2014 genomen 
geruststellende maatregelen ook in de toekomst voort te zetten, op een manier 
die aansluit bij de verdere uitontwikkeling van het RAP (de zogenoemde 
“adaptation”). In Wales is besloten tot het Readiness Action Plan (RAP) en de 
oprichting van de VJTF, die het mogelijk moet maken om sneller te reageren op 
crisissituaties. De vraag is nu of de genomen aanpassingsmaatregelen voldoende 
zijn. De mogelijke implicaties van de gewijzigde Russische militaire strategie 
(conventioneel, hybride, nucleair) voor de Navo kwamen ook aan de orde.  
 
Tijdens het diner, in aanwezigheid van Hoge Vertegenwoordiger Frederica 
Mogherini, kwamen ook hybride dreigingen aan de orde. Een aantal ministers 
drong aan op nauwe praktische samenwerking van de Navo met de EU op dit vlak 
en meer aandacht voor strategische communicatie. De Hoge Vertegenwoordiger 
verwees ook naar de binnen de EU gevoerde “strategische reflectie” die kort voor 
de Navo-top in Warschau moet leiden tot een nieuwe EU-veiligheidsstrategie. 
 
Het is nu nog te vroeg om de conclusie te trekken dat de huidige NATO Command 
Structure (NCS) niet voldoet aan de nieuwe eisen voor wat betreft de zwaardere 
collectieve defensietaak. Pas eind dit jaar is de recentelijk aangepaste NCS 
volledig operationeel en thans gaat de aandacht uit naar het optimaal vullen van 
de functies. De Nederlandse insteek is dat pas daarna kan worden gekeken of 
aanpassingen aan de NCS überhaupt nodig zijn. 
  
Navo-Oekraïne Commissie 
Dit was de eerste bijeenkomst met de in oktober 2014 aangetreden nieuwe 
Oekraïense minister van Defensie Stepan Poltorak. Secretaris-generaal 
Stoltenberg herhaalde in zijn openingswoorden nogmaals de ongeclausuleerde 
steun van het bondgenootschap voor de soevereiniteit en territoriale integriteit 
van Oekraïne. Hij refereerde voorts aan de grote uitdagingen waarmee de 
regering in Kiev te maken heeft. Hij dankte de Oekraïense minister voor zijn inzet 
om bureaucratische belemmeringen, die de samenwerking bemoeilijken, verder 
weg te nemen.  
 
Minister Poltorak gaf een schets van de militaire situatie in Oost-Oekraïne en de 
hoge prijs uitgedrukt in mensenlevens die Oekraïne moet betalen. Hij sprak zijn 
zorg uit over de voortdurende schendingen van het bestand en de niet aflatende 
 
 Pagina 3 van 6 
 
 

 
 
Inzetscenario’s Very High Readiness Joint Task Force (VJTF) 
 
In de geannoteerde agendabrief voor de Defensieministeriële (Kamerstuk 28676 
 
nr. 225, 12 juni 2015) heb ik toegezegd in het verslag een nadere toelichting te  
geven op de parlementaire betrokkenheid bij de inzet van de VJTF. De VJTF is in 
 
de eerste plaats opgericht voor de collectieve verdediging in het licht van de 
verslechterde veiligheidssituatie op de oostflank van het bondgenootschap. Inzet  
van de VJTF voor andere doeleinden is echter niet uitgesloten. De mate van 
parlementaire betrokkenheid is afhankelijk van de inzetomstandigheden. 
Hieronder worden vier scenario’s geschetst ter verduidelijking. 
 
Crisisbeheersing buiten het Navo-verdragsgebied 
De Noord-Atlantische Raad (NAR) kan besluiten Navo-eenheden in te zetten voor 
crisisbeheersing buiten het Navo-verdragsgebied. In situaties die vragen om een 
urgente reactie, zou de VJTF kunnen worden ingezet. Op grond van artikel 100 
van de Grondwet zullen de Nederlandse eenheden die deel uitmaken van de VJTF 
doorgaans niet voor crisisbeheersing worden ingezet voordat de regering aan de 
hand van het Toetsingskader inlichtingen heeft verstrekt aan uw Kamer. Voorts 
heeft Nederland via de NAR invloed op de inzet van de VJTF, omdat hiervoor een 
unaniem besluit van de 28 bondgenoten nodig is.  
 
Artikel 5-situatie 
Artikel 5 van het Noord-Atlantisch (Navo) Verdrag bepaalt dat een gewapende 
aanval tegen een of meer van de bondgenoten als een aanval tegen alle 
bondgenoten wordt beschouwd. De Navo-bondgenoten bespreken in de NAR of 
sprake is van een gewapende aanval. Alleen als zij unaniem vaststellen dat dit 
het geval is, bezien zij hoe de aangevallen bondgenoot kan worden bijgestaan. 
Het is mogelijk dat de VJTF in een artikel 5-situatie wordt ingezet als initiële 
reactiemacht. In dat geval is sprake van de verdediging van het Koninkrijk en zijn 
bondgenoten. Deze taak valt niet onder artikel 100 van de Grondwet. Er bestaat 
daarom geen verplichting uw Kamer voorafgaand aan de inzet van de VJTF te 
informeren. Het kabinet zal evenwel altijd trachten dit te doen. Gezien de 
urgentie van een artikel 5-situatie is het echter denkbaar dat uw Kamer pas 
wordt geïnformeerd als de VJTF-eenheden al onderweg zijn naar het inzetgebied.  
 
Oplopende spanningen 
Een Navo-bondgenoot die zich bedreigd voelt, kan op grond van artikel 4 van het 
Navo-verdrag vragen om consultaties. De NAR zou na deze consultaties een 
unaniem besluit kunnen nemen de VJTF preventief in te zetten. In het geval van 
oplopende spanningen is het voorts mogelijk dat de SACEUR voorstelt de VJTF 
preventief te ontplooien. Ook in dit geval is een unaniem besluit van de NAR 
nodig. In beide scenario’s is sprake van een afschrikwekkende maatregel in het 
kader van de collectieve verdediging en bestaat geen verplichting uw Kamer 
voorafgaand aan de inzet van de VJTF te informeren. Het kabinet zal niettemin 
altijd trachten dit te doen. Het is echter denkbaar dat de VJTF op zeer korte 
termijn moet reageren op een dreiging, waardoor uw Kamer niet voorafgaand aan 
de inzet van de VJTF kan worden geïnformeerd. 
 
 
 Pagina 5 van 6 
 
 

