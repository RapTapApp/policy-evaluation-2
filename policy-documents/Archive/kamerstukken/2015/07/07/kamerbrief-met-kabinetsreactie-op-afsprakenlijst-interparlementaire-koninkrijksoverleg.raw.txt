> Retouradres Postbus 20011 2500EA Den Haag 
 
DGBK 
Aan de Voorzitter van de Tweede Kamer der Staten 
Directie Koninkrijksrelaties 
Generaal 
Turfmarkt 147 
Postbus 20018 
Den Haag 
2500 EA    Den Haag 
Postbus 20011 
2500EA  Den Haag 
Nederland 
www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2015-0000379445 
  
Uw kenmerk 
Datum 6 juli 2015 
33845-9/2015D20880 
Betreft Kabinetsreactie op afsprakenlijst Interparlementair 
Koninkrijksoverleg mei 2015 
 
 
 
 
In vervolg op mijn brief d.d. 23 juni 2015, kenmerk 2015-0000352914, 
doe ik u hierbij de Kabinetsreactie toekomen met betrekking tot de resterende 
punten op de afsprakenlijst van het Interparlementaire Koninkrijksoverleg (IPKO; 
uw brief kenmerk 33845-9/2015D20880). 
 
Gezondheidszorg 
In de brief aan de Tweede Kamer inzake de Healthconference van Aruba 
(vergaderjaar 2014-2015, 33845 nr.10) deelt de minister van VWS mede dat het 
een vruchtbaar overleg is geweest over samenwerking in de zorg tussen de vier 
landen. De onderlinge regeling betreffende de International Health Regulations 
(IGR) als onderdeel van een internationaal verdrag van het Koninkrijk met de 
WHO, is door drie ministers ondertekend. Wegens afwezigheid van de minister van 
Sint Maarten zal het document aldaar nog worden ondertekend. De ondertekening 
van de onderlinge regeling wordt gezien als een succes en een positieve 
ontwikkeling voor de burgers van alle eilanden in het Caribisch gebied die deel 
uitmaken van het Koninkrijk. Het is een eerste stap om de bevolking beter tegen 
infectieuze aandoeningen te beschermen. Daarnaast is tussen de vier landen 
overeenstemming bereikt over verdergaande samenwerking in de zorg binnen het 
Koninkrijk. De conclusies van het Ministerieel Overleg zijn vastgelegd in de bijlage 
bij voormelde brief. Uiteraard blijft het primaat om keuzes te maken in het 
zorgaanbod vooral bij de drie Caribische Landen. De ministers van Curaçao en 
Aruba hebben aangegeven hierover in overleg te zullen treden. Op 1 en 2 
september 2016 is een volgend bestuurlijk overleg gepland. 
 
Economische kansen in het Koninkrijk  
Op dit moment is het Koninkrijk der Nederlanden als geheel lid van de 
Wereldhandelsorganisatie (WTO) en het oprichtingsverdrag is voor elk van de 
autonome Koninkrijkslanden (Aruba, Curaçao, Sint Maarten en Nederland) 
geratificeerd. Binnen de kaders van het Koninkrijk is het juridisch gezien echter 
ook mogelijk voor Curaçao, Aruba en Sint Maarten om zelfstandig lid te worden 
van de WTO. Dit is tevens mogelijk op grond van artikel XII van het WTO 
oprichtingsverdrag. Om zelfstandig lid te kunnen worden moeten door de 
Caribische Landen van het Koninkrijk in het kader van de toetredingsprocedure 
(nieuwe) onderhandelingen plaatsvinden over de toepasselijke tarievenschema’s. 
De toetredingsprocedure tot de WTO neemt doorgaans enkele jaren in beslag en 
 
Pagina 1 van 5 
  
 

 
 
 
Caribische Landen van het Koninkrijk actief in hun contacten met bijvoorbeeld de 
IDB.  
Datum 
6 juli 2015 
 
De Nederlandse regering heeft met instemming kennis genomen van de herhaalde 
Kenmerk 
2015-0000379445 
oproep van de delegaties aan hun respectievelijke regeringen om, voor zover dat 
nog niet is gerealiseerd, de nodige wijzigingen in het belastingprocesrecht aan te 
brengen teneinde cassatierechtspraak in het Caribisch deel van het Koninkrijk 
mogelijk te maken. Zoals eerder vermeld, wordt het openstellen van beroep in 
cassatie in belastingzaken bij de Hoge Raad mogelijk (door inwerkingstelling bij 
koninklijk besluit van de in 2010 via de Rijkswet aanpassing rijkswetten aan de 
oprichting van de nieuwe landen (RARON) tot stand gebrachte artikelen 1a en 15a 
van de Rijkswet cassatierechtspraak voor Aruba, Curaçao, Sint Maarten en voor 
Bonaire, Sint Eustatius en Saba) zodra in Aruba, Curaçao, Sint Maarten en 
Caribisch Nederland het hoger beroep in belastingzaken bij het Gemeenschappelijk 
Hof is ingevoerd. De daarvoor benodigde wetgeving is in Aruba eind vorig jaar tot 
stand gekomen en op 1 januari 2015 in werking getreden (zie Afkondigingsblad 
van Aruba 2014, no. 75). Voor Caribisch Nederland was de benodigde wetgeving 
reeds geruime tijd gereed (art. 8.116a - 8.116d van de Belastingwet BES); deze 
wetgeving is op 30 juni 2015 in werking getreden (KB van 8 april 2015, Stb. 2015, 
143). Naar verluidt, valt de parlementaire behandeling van de benodigde 
wetgeving in Curaçao en Sint Maarten nu op korte termijn te verwachten. Zodra 
ook deze wetgeving in werking is getreden, zal de regeling die strekt tot invoering 
van beroep in cassatie in belastingzaken in het Caribisch deel van het Koninkrijk in 
werking worden gesteld.  
 
Onderwijs 
In artikel 7.53 van de Wet op het hoger onderwijs en wetenschappelijk onderzoek 
is bepaald dat de instellingen voor hoger onderwijs de selectiecriteria en 
selectieprocedures vastleggen in een reglement. Bij het vaststellen van dat 
reglement moet het instellingsbestuur rekening houden met de belangen van 
aspirant-studenten afkomstig uit het Caribisch deel van het Koninkrijk. De minister 
van OCW zal bij de instellingen aandacht vragen voor het belang van de Caribische 
aspirant-studenten om de selectieprocedures op afstand te kunnen doorlopen. 
Dat betreft dan ook het afleggen van taaltoetsen als die deel uitmaken van de 
selectieprocedure van een specifieke opleiding. Voor de goede orde merkt de 
minister van OCW op dat er in beginsel geen sprake is van een specifieke taaltoets 
voor Caribische kandidaat-studenten die toelating wensen tot het Nederlandse 
hoger onderwijs op basis van een gelijkgesteld diploma dat is afgegeven in het 
Caribisch deel van het Koninkrijk. Over het algemeen wordt er door instellingen 
voor hoger onderwijs in de gevallen dat er wel een toets gevraagd mag worden 
met het oog op de beheersing van de Nederlandse of de Engelse taal, gebruik 
gemaakt van een beperkt aantal toetsen, die veelal ook in het Caribisch deel van 
het Koninkrijk kunnen worden afgelegd.  
 
Elk van de Landen heeft voorzieningen om de studenten die ingezetene van het 
betreffende Land zijn met studiefinanciering te ondersteunen. Dat is passend gelet 
op het feit dat zowel onderwijs als sociale voorzieningen behoren tot de autonome 
bevoegdheden van de landen. Het is derhalve aan elk van de Landen afzonderlijk 
om studiefinanciering te organiseren en vorm en niveau van de voorzieningen te 
bepalen in relatie tot de behoeften en mogelijkheden van de afzonderlijke Landen. 
Daarbij kunnen zij ook bepalen of er ondersteuning wordt geboden aan studenten 
die een opleiding volgen in een ander Land. Nederland biedt de studenten die 
aanspraak hebben op studiefinanciering op grond van de Wet studiefinanciering 
 
 
Pagina 3 van 5 
 
 
 pagina’s (inclusief voorblad) 

 
 
 
Energie 
Het Kabinet is geen voorstander van het ontwikkelen van één Koninkrijksbreed 
Datum 
6 juli 2015 
energiebeleid. De energiesituatie tussen Europees Nederland enerzijds, en de Ca-
ribische delen van het Koninkrijk anderzijds is te verschillend om er een logisch en 
Kenmerk 
2015-0000379445 
zinvol gezamenlijk energiebeleid op te voeren.  
De Caribische delen van het Koninkrijk weten door onderlinge contacten al 
behoorlijk goed wat er afzonderlijk op elk van de eilanden speelt. Eventueel 
zouden zij, bijvoorbeeld door een samenwerkingsverband (MoU) tussen de 
energiebedrijven van de eilanden, gezamenlijke ervaringen kunnen uitwisselen 
over concrete investeringsprojecten. Deze zes eilanden staan namelijk ieder voor 
de taak hun elektriciteitssysteem te verduurzamen, vanwege milieueisen, maar 
zeker ook met het oog op betaalbaarheid. Hoe een grote hoeveelheid duurzame 
energie in een relatief klein gesloten systeem op te nemen is technisch complex 
en de eilanden zouden hier van elkaar kunnen leren. 
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
 
 
 
 
 
 
 
 
 
 
 
Pagina 5 van 5 
 
 
 pagina’s (inclusief voorblad) 

