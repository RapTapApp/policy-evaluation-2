 
 
 
Wijziging van een aantal onderwijswetten in verband met versterking van de 
bestuurskracht van onderwijsinstellingen 
 
 
 
 
 
Voorstel van wet  
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het noodzakelijk is, de bestuurskracht van 
onderwijsinstellingen te versterken; 
dat in verband hiermee wijzigingen moeten worden aangebracht in de diverse 
onderwijswetten;  
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
Artikel 17a, tweede lid, eerste volzin, komt te luiden: 
De benoeming in de functies van het bestuur en het interne toezicht op het bestuur, 
bedoeld in het eerste lid, geschiedt op basis van vooraf openbaar gemaakte profielen. 
 
B 
Artikel 17c wordt als volgt gewijzigd: 
1. Onder vernummering van het derde en vierde lid tot het vijfde en zesde lid worden na 
het tweede lid twee leden ingevoegd, luidende: 
3. De interne toezichthouder of het interne toezichthoudend orgaan pleegt ten minste 
tweemaal per jaar overleg met de medezeggenschapsraad.  
    W10418.K-2 (781230) 1 

 
4. In bij of krachtens algemene maatregel van bestuur te bepalen gevallen stelt de 
interne toezichthouder of het interne toezichthoudend orgaan de inspectie van het 
onderwijs op de hoogte van zijn werkzaamheden ter uitoefening van zijn 
toezichthoudende taken. 
2. Het zesde lid (nieuw) wordt vervangen door: 
6. Dit artikel is, met uitzondering van het derde lid, van overeenkomstige toepassing op 
een samenwerkingsverband. De interne toezichthouder of het interne toezichthoudend 
orgaan van het samenwerkingsverband pleegt ten minste tweemaal per jaar overleg met 
de ondersteuningsplanraad, bedoeld in artikel 4a van de Wet medezeggenschap op 
scholen. 
 
 
ARTIKEL IV. WIJZIGING WET EDUCATIE EN BEROEPSONDERWIJS 
 
De Wet educatie en beroepsonderwijs wordt als volgt gewijzigd: 
 
A 
Aan artikel 8a.2.2, zesde lid, wordt een volzin toegevoegd, luidende:  
De deelnemersraad heeft eveneens adviesbevoegdheid met betrekking tot benoeming of 
ontslag van de leden van het college van bestuur, bedoeld in artikel 9.1.4, derde lid, 
onderdeel a.  
 
B 
Na artikel 8a.2.2 wordt een artikel ingevoegd, luidende: 
Artikel 8a.2.2a. Advies 
Indien een te nemen besluit op grond van artikel 8a.2.2 vooraf voor advies dient te 
worden voorgelegd aan de deelnemersraad, draagt het bevoegd gezag er zorg voor dat: 
a. advies wordt gevraagd op een zodanig tijdstip dat het advies van wezenlijke invloed 
kan zijn op de besluitvorming, 
b. de deelnemersraad in de gelegenheid wordt gesteld met het bevoegd gezag overleg 
te voeren voordat dit advies wordt uitgebracht, 
c. de deelnemersraad zo spoedig mogelijk schriftelijk in kennis wordt gesteld van de 
wijze waarop aan het uitgebrachte advies gevolg wordt gegeven, en 
d. de deelnemersraad, indien het bevoegd gezag het advies niet of niet geheel wil 
volgen, in de gelegenheid wordt gesteld nader overleg met het bevoegd gezag te 
voeren alvorens het besluit definitief wordt genomen.  
 
C 
In artikel 8a.4.5 wordt na “zesde lid” ingevoegd: , eerste volzin. 
 
D 
Artikel 9.1.4 wordt als volgt gewijzigd: 
1. Het vijfde lid, derde volzin, wordt vervangen door: De benoeming van de leden van 
het college van bestuur en van de raad van toezicht geschiedt op basis van vooraf 
openbaar gemaakte profielen.  
2. Toegevoegd worden twee leden, luidende: 
3 
 

 
a. een voorgenomen besluit van de raad van toezicht als bedoeld in artikel 9.8, eerste 
lid, onder a, met betrekking tot het benoemen of ontslaan van de leden van het college 
van bestuur; 
b. een voorgenomen besluit van de raad van toezicht als bedoeld in artikel 9.3, tweede 
lid, en 9.7, vierde lid, met betrekking tot de profielen voor de benoeming van de leden 
van het college van bestuur onderscheidenlijk de raad van toezicht. 
 
F 
In artikel 9.35 wordt in de aanhef en onder d na “college van bestuur” telkens 
ingevoegd: onderscheidenlijk de raad van toezicht. 
 
G 
In artikel 9.40, eerste lid, onder b, wordt “9.32 tot en met 9.36” vervangen door 9.32, 
9.33, 9.33a, derde lid, onder b, 9.34, 9.35, 9.36.   
 
H 
Aan artikel 9.51 wordt een lid toegevoegd, luidende:  
8. In bij of krachtens algemene maatregel van bestuur te bepalen gevallen stelt de raad 
van toezicht of de interne toezichthouder de inspectie op de hoogte van zijn 
werkzaamheden ter uitoefening van zijn toezichthoudende taken. 
 
I 
In artikel 10.2, derde lid, wordt “Artikel 9.3, tweede lid” vervangen door: Artikel 9.3, 
tweede en derde lid.  
 
J 
Artikel 10.3c wordt als volgt gewijzigd: 
1. Het eerste lid, tweede en derde volzin, wordt vervangen door:  
De commissie heeft tot taak te adviseren over het bevorderen en borgen van de 
kwaliteit van de opleiding, waaronder advisering voorafgaand aan de vaststelling of 
wijziging van de onderwijs- en examenregeling, bedoeld in artikel 7.13. Zij beoordeelt 
jaarlijks de wijze van uitvoering van die regeling en brengt advies uit over de regeling. 
De commissie brengt bovendien desgevraagd of uit eigen beweging advies uit aan de 
deelraad, bedoeld in artikel 10.25, en het faculteitsbestuur of het bestuur van de 
desbetreffende organisatorische eenheid dan wel, indien de hogeschool geen faculteiten 
omvat, aan het instellingsbestuur, over alle aangelegenheden die betrekking hebben op 
of van invloed zijn op het onderwijs in de desbetreffende opleiding of groep van 
opleidingen. De commissie zendt haar adviezen ter kennisneming aan de 
medezeggenschapsraad of de daarvoor in aanmerking komende deelraad. 
2. Aan het tweede lid wordt een volzin toegevoegd, luidende: Op een advies als bedoeld 
in het eerste lid, is artikel 10.23, aanhef en onderdelen b en c, van overeenkomstige 
toepassing.  
 
K 
Artikel 10.3d wordt als volgt gewijzigd: 
1. Het vijfde lid vervalt, onder vernummering van het zesde tot en met achtste lid tot 
het vijfde tot en met het zevende lid. 
5 
 

 
 
 
 
ARTIKEL VI. WIJZIGING WET MEDEZEGGENSCHAP OP SCHOLEN 
 
De Wet medezeggenschap op scholen wordt als volgt gewijzigd: 
 
A 
Artikel 11 wordt als volgt gewijzigd: 
1. Na onderdeel h wordt een onderdeel h1 ingevoegd, luidende:  
h1. aanstelling of ontslag van de leden van het bestuur;. 
2. In onderdeel q wordt na “het toezichthoudend orgaan” ingevoegd: , alsmede van de 
leden van het bestuur;. 
 
B 
In artikel 13 vervalt onderdeel l, onder vervanging van de puntkomma achter onderdeel 
k door een punt. 
 
C 
Artikel 14 wordt als volgt gewijzigd: 
1. Het tweede lid, onderdeel h, vervalt, onder vervanging van de puntkomma achter 
onderdeel g door een punt. 
2. Het derde lid, onderdeel e, vervalt, onder vervanging van de puntkomma achter 
onderdeel d door een punt. 
 
D 
Artikel 28, tweede lid, wordt vervangen door: 
2. De kosten die redelijkerwijs noodzakelijk zijn voor de vervulling van de taak van de 
medezeggenschapsraad, scholingskosten daaronder begrepen, komen ten laste van het 
bevoegd gezag. De redelijkerwijs noodzakelijke kosten van het raadplegen van een 
deskundige en van het voeren van rechtsgedingen door de medezeggenschapsraad 
komen slechts ten laste van het bevoegd gezag indien het bevoegd gezag vooraf in 
kennis is gesteld van de te maken kosten. Het bevoegd gezag kan in overeenstemming 
met de medezeggenschapsraad de kosten die de medezeggenschapsraad in enig jaar zal 
maken, vaststellen op een bepaald bedrag dat de medezeggenschapsraad naar eigen 
inzicht kan besteden. Kosten waardoor het hier bedoelde bedrag zou worden 
overschreden, komen slechts ten laste van het bevoegd gezag voor zover dat bevoegd 
gezag in het dragen daarvan toestemt.  
 
E 
Aan artikel 30, eerste lid, wordt een volzin toegevoegd, luidende:  
Tot voorzitter en tot plaatsvervangend voorzitter kunnen alleen personen worden 
benoemd die voldoen aan de bij of krachtens artikel 5 van de Wet rechtspositie 
rechterlijke ambtenaren gestelde vereisten om te kunnen worden benoemd tot  
rechterlijk ambtenaar met rechtspraak belast. 
 
F 
Artikel 31 komt te luiden: 
7 
 

 
H 
Artikel 33 komt te luiden: 
Artikel 33. Geschillen inhoud medezeggenschapsreglement en 
medezeggenschapsstatuut 
1. Indien de medezeggenschapsraad het bevoegd gezag de instemming voor vaststelling 
of wijziging van het medezeggenschapsstatuut, of van het medezeggenschapsreglement, 
voor wat betreft onderwerpen als bedoeld in artikel 24, eerste, derde en vierde lid, 
onthoudt, kan het bevoegd gezag de commissie binnen zes weken na de onthouding van 
de instemming toestemming vragen het statuut of reglement vast te stellen of te 
wijzigen. De commissie geeft toestemming, tenzij het bevoegd gezag bij afweging van 
de betrokken belangen niet in redelijkheid tot zijn voorstel heeft kunnen komen.  
2. De commissie geeft voor zover zij van oordeel is dat het bevoegd gezag bij afweging 
van de betrokken belangen niet in redelijkheid tot zijn voorstel heeft kunnen komen, in 
haar uitspraak aan hoe het voorstel dient te worden gewijzigd. Na de uitspraak van de 
commissie stelt het bevoegd gezag het medezeggenschapsreglement dan wel het 
medezeggenschapsstatuut vast overeenkomstig de uitspraak van de commissie. 
3. Op het vragen van toestemming als bedoeld in het eerste lid is artikel 32, tweede lid, 
van overeenkomstige toepassing. 
4. Een vaststelling of wijziging als bedoeld in het eerste lid, gedaan zonder de 
instemming door de medezeggenschapsraad of zonder de toestemming van de 
commissie, is nietig indien de medezeggenschapsraad tegenover het bevoegd gezag 
schriftelijk een beroep op de nietigheid heeft gedaan. De medezeggenschapsraad kan 
een beroep op de nietigheid slechts doen binnen zes weken nadat het bevoegd gezag 
zijn vaststelling of wijziging heeft gedaan. Bij gebreke van kennisgeving van een 
vaststelling of wijziging aan de medezeggenschapsraad gaat de termijn van zes weken 
pas in op het moment dat de medezeggenschapsraad is gebleken dat het bevoegd gezag 
uitvoering of toepassing geeft aan het besluit. 
5. De medezeggenschapsraad kan de commissie verzoeken het bevoegd gezag te 
verplichten zich te onthouden van handelingen die strekken tot uitvoering of toepassing 
van een nietig besluit als bedoeld in het vierde lid. Het bevoegd gezag kan de commissie 
verzoeken te verklaren dat de medezeggenschapsraad ten onrechte een beroep heeft 
gedaan op nietigheid als bedoeld in het vierde lid. 
 
I 
Artikel 34 komt te luiden: 
Artikel 34. Geschillen adviesbevoegdheid 
1. Indien het bevoegd gezag een besluit neemt waarbij het een advies van de 
medezeggenschapsraad, vereist ingevolge artikel 11, dan wel ingevolge de toepassing 
van artikel 24, tweede en derde lid, niet of niet geheel volgt, wordt de uitvoering van het 
besluit opgeschort met zes weken, tenzij de medezeggenschapsraad tegen onmiddellijke 
uitvoering van het besluit geen bedenkingen heeft. 
2. De medezeggenschapsraad kan in het geval, bedoeld in het eerste lid, een geschil 
voorleggen aan de commissie binnen zes weken nadat het betrokken besluit door het 
bevoegd gezag is genomen.  
3. De medezeggenschapsraad kan in het geval waarin het bevoegd gezag ten onrechte 
geen advies heeft gevraagd, binnen zes weken nadat is gebleken dat het bevoegd gezag 
uitvoering of toepassing geeft aan dat besluit een geschil voorleggen aan de commissie. 
9 
 

 
2. Neerleggen ter griffie als bedoeld in het eerste lid vindt plaats door de commissie na 
een schriftelijk verzoek van de medezeggenschapsraad daartoe. Het verzoek van de 
medezeggenschapsraad tot neerleggen ter griffie vindt plaats uiterlijk twee jaar na de 
datum waarop de uitspraak door de commissie is gedaan.  
3. Het verlof, bedoeld in het eerste lid, wordt aangetekend op het origineel van de 
uitspraak. De griffier zendt ten spoedigste aan de partijen een gewaarmerkt afschrift van 
de uitspraak met het daarop aangetekend verlof tot tenuitvoerlegging.  
4. Verlof als bedoeld in het eerste lid, kan eerst worden verleend nadat de op grond van 
artikel 36, eerste lid, geldende termijn voor hoger beroep ongebruikt is verstreken, dan 
wel eerder indien schriftelijk van hoger beroep afstand is gedaan. 
5. De voorzieningenrechter van de rechtbank kan de tenuitvoerlegging van de uitspraak 
slechts weigeren indien hem na summierlijk onderzoek is gebleken dat de uitspraak of 
de wijze waarop die tot stand is gekomen kennelijk in strijd is met de openbare orde of 
dat de aan de uitspraak verbonden dwangsom is opgelegd in strijd met artikel 31, vierde 
lid, of de bepalingen van de derde afdeling van de vijfde titel van het tweede boek van 
het Wetboek van Burgerlijke Rechtsvordering. In dit laatste geval betreft de weigering 
alleen de tenuitvoerlegging van de dwangsom. 
 
K 
Artikel 36 komt te luiden: 
Artikel 36. Beroep 
1. De medezeggenschapsraad dan wel het bevoegd gezag kan bij de 
ondernemingskamer van het gerechtshof Amsterdam beroep instellen tegen een 
uitspraak van de commissie als bedoeld in de artikelen 32, 33, 34 en 35.  
2. Het beroep wordt ingediend bij verzoekschrift binnen een maand nadat de 
verzoekende partij van de in het eerste lid bedoelde uitspraak op de hoogte is gesteld. 
De wederpartij wordt van het beroep in kennis gesteld. 
3. De ondernemingskamer behandelt het verzoek met de meeste spoed. 
4. Tegen een uitspraak van de ondernemingskamer kan geen beroep in cassatie worden 
ingesteld. 
5. In afwijking van artikel 237 van het Wetboek van Burgerlijke Rechtsvordering kan de 
medezeggenschapsraad, de gemeenschappelijke medezeggenschapsraad, een geleding 
onderscheidenlijk een raad als bedoeld in artikel 20 niet in de proceskosten worden 
veroordeeld. 
 
L 
In artikel 37 wordt na “35” ingevoegd: , 35a.  
 
 
ARTIKEL VII. WIJZIGING WET PRIMAIR ONDERWIJS BES 
 
De Wet primair onderwijs BES wordt als volgt gewijzigd: 
 
A 
Artikel 23, tweede lid, wordt vervangen door: 
2. De benoeming in de functies van het bestuur en het toezicht op het bestuur, bedoeld 
in het eerste lid, geschiedt op basis van vooraf openbaar gemaakte profielen. 
11 
 

 
ARTIKEL IX. INWERKINGTREDING 
 
Deze wet treedt in werking met ingang van een bij koninklijk besluit te bepalen tijdstip, 
dat voor de verschillende artikelen of onderdelen daarvan verschillend kan worden 
vastgesteld.  
 
 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
De Minister van Onderwijs,  
Cultuur en Wetenschap, 
 
 
 
 
De Staatssecretaris van Onderwijs, 
Cultuur en Wetenschap, 
 
 
 
 
De Minister van Economische Zaken, 
 
 
 
 
De Staatssecretaris van Economische Zaken, 
  
13 
 

 
en individuele personeelsleden van de onderwijsinstelling hebben uiteraard eveneens 
groot belang bij voldoende deskundigheid van hun bestuurders;  
b. Enkele maatregelen moeten het interne en externe toezicht beter toerusten. De 
wetgeving voor het hoger onderwijs kent al een verplichting voor de raad van 
toezicht tot regelmatig overleg met het centrale medezeggenschapsorgaan van de 
instelling. Die verplichting draagt ertoe bij dat de interne toezichthouder goed wordt 
geïnformeerd over de gang van zaken binnen de instelling. De interne 
toezichthouder is dan bij voorbeeld beter in staat feedback te geven over het 
functioneren van bestuurders. Ook wordt, spiegelbeeldig daaraan, geregeld dat de 
raad van toezicht/interne toezichthouder er voortaan toe verplicht is, de Inspectie 
van het Onderwijs tijdig te informeren over (mogelijke) risicovolle ontwikkelingen bij 
de instelling (meldingsplicht). Daardoor kan de inspectie haar toezichthoudende 
taak, die ook een breder publiek belang omvat, beter waarmaken. Bij deze 
maatregelen zijn dus de interne en externe toezichthouder betrokken, en daarnaast 
ook de medezeggenschaporganen en de bestuurders van de instelling. Een goede 
werking van de maatregelen is van groot belang voor de continuïteit van de 
dienstverlening door de instelling en voor de onderwijskwaliteit, en daarmee ook 
voor de studenten, leerlingen, ouders en het personeel;  
c. Het wetsvoorstel versterkt op een aantal punten de positie van de 
medezeggenschapsraad (MR) van scholen die vallen onder de Wet 
medezeggenschap op scholen (WMS). De MR krijgt ingevolge dit wetsvoorstel 
voortaan rechtstreeks alle redelijkerwijs noodzakelijke kosten voor zijn taken 
vergoed, en is daarvoor dus niet langer afhankelijk van een regeling die het bevoegd 
gezag van de school hiervoor nu nog moet treffen. Een meerderheid van de scholen 
heeft wel zo’n regeling vastgesteld, maar lang niet alle faciliteiten die de WMS noemt 
(waaronder de kosten van het raadplegen van een deskundige en van het voeren 
van rechtsgedingen door de MR, en ook de noodzakelijke kosten voor scholing als lid 
van de MR) zijn altijd terug te vinden in deze faciliteitenregeling. Een regeling om 
het voeren van rechtsgedingen te kunnen betalen, ontbreekt bij voorbeeld in 
driekwart van de faciliteitenregelingen. Het onverhoopt geheel ontbreken van een 
regeling (dit komt voor) verzwakt de positie van de MR en diens mogelijkheden om 
tegenwicht te bieden aan het bevoegd gezag. Een tweede type aanpassingen in de 
WMS betreft de beslechting van nalevingsgeschillen. De MR en het bevoegd gezag 
moeten nu nog voor verschillende geschillen naar verschillende instanties: voor 
instemmings- en adviesgeschillen alsmede interpretatiegeschillen naar de Landelijke 
Commissie voor geschillen WMS (LCG WMS) en voor nalevingsgeschillen naar de 
Ondernemingskamer (OK). Dat is onpraktisch. De diverse typen van geschillen zijn 
namelijk niet altijd duidelijk van elkaar te onderscheiden. Ook heeft het bestaan van 
twee “loketten” soms tot gevolg dat een geschil moet worden opgeknipt in een deel 
voor de LCG WMS en een deel voor de OK. Om aan deze onwenselijke situatie een 
einde te maken, regelt het wetsvoorstel dat de geschillenbeslechting als geheel in 
eerste aanleg wordt belegd bij de LCG WMS. Een ander manco in de WMS is dat er 
geen goede regeling is om de nakoming af te kunnen dwingen van uitspraken van de 
LCG WMS. De MR krijgt daarom de mogelijkheid om de nietigheid van onterecht 
genomen bestuursbesluiten in te roepen. Tevens wordt voorzien in een executoriale 
titel voor de uitvoering van besluiten van deze commissie. De wijzigingen van de 
WMS hebben gevolgen voor de medezeggenschapsorganen en ook voor de 
15 
 

 
aandacht voor een betere borging van het publiek belang in de (semi)publieke sectoren. 
Deze extra aandacht voor borging van het publieke belang is een gevolg van ook in 
andere publieke sectoren vastgestelde onregelmatigheden (zoals Maevita, Vestia).  
De als noodzakelijk geziene voorstellen in dit wetsvoorstel staan nadrukkelijk niet op 
zichzelf. Hun effect is mede afhankelijk van de effecten van de andere voorgestelde 
maatregelen, in hun interactie. Die andere maatregelen behelzen onder meer 
versterking van de governance en het financieel beheer, vooral door de corrigerende 
mechanismen in het governancesysteem binnen de instellingen en binnen de 
onderwijssectoren (onder meer met behulp van een duidelijk moreel kompas). Daarbij 
zijn allereerst de sectoren zelf aan zet. Een voorbeeld daarvan is het hierboven 
genoemde eindrapport van de Commissie goed onderwijsbestuur VO “De letter én de 
geest, Adviezen voor versterking van bestuurskracht in het VO”. De omslag naar een 
andere, meer op het morele kompas georiënteerde bestuurscultuur zal medebepalend 
zijn voor het versterken van de bestuurskracht.  
 
6
Het wetsvoorstel sluit verder aan bij de Kabinetsreactie  op de aanbevelingen in het 
7
rapport “Een Lastig Gesprek” van de Commissie Behoorlijk Bestuur, het WRR-rapport 
8
“Toezien op publieke belangen’ , het rapport over de evaluatie van de code “Goed 
bestuur in de bve-sector” (Commissie Governance handhaving codes), het advies van de 
Onderwijsraad van april 2013 “Publieke belangen dienen, naar bestuurlijk evenwicht 
9
tussen overheid en onderwijsinstellingen”  en het gemeenschappelijk normenkader voor 
10
financieel beheer, verantwoording en intern toezicht. 
Wat het genoemde rapport “Een Lastig Gesprek’ betreft: het wetsvoorstel sluit deels aan 
bij de kabinetsreactie op de aanbevelingen 2, 3, 4 en 7 uit dit rapport, die zich richten 
tot de instellingen (branchecodes). Deze aanbevelingen betreffen, kort aangeduid, de 
professionaliteit van bestuurders (aanbeveling 2), een verantwoordelijk handelend intern 
toezichthouder (aanbeveling 3), inzichtelijkheid van benoemingen van bestuur en 
toezicht, evenwichtige samenstelling van het bestuur (aanbeveling 4) en tegenkracht 
voor bestuurders en interne toezichthouders in de organisatie (aanbeveling 7).  
Bovendien geeft het wetsvoorstel invulling aan aanbeveling 8, gericht tot de politiek, 
over de rol en verantwoordelijkheid van de medezeggenschap.  
 
Ook is in dit kader relevant de kabinetsreactie op het rapport «Toezien op Publieke 
Belangen. Naar een verruimd perspectief op rijkstoezicht» van de Wetenschappelijke 
Raad voor het Regeringsbeleid (WRR). Hierin is ook opgenomen de reactie op het 
rapport van de WRR «Van Tweeluik naar Driehoeken. Interne checks and balances bij 
11
semi-publieke instellingen». Op pagina 8 van de kabinetsreactie wordt opgemerkt dat 
het kabinet het pleidooi van de WRR ondersteunt "om externe toezichthouders meer 
aandacht te laten besteden aan de interne checks and balances van semipublieke 
instellingen, aan de bredere problematiek en verbeterpunten die hieruit naar voren 
komen en aan hun eigen reflectieve en beleidsbeïnvloedende rol daarbij. Ook zal het 
                                                
6
 Kamerstukken II 2013/14, 28 479, nr. 69 
7
 Kamerstukken II 2012/13, 28 479, nr. 68 
8
 www.wrr.nl/fileadmin/nl/publicaties/PDFRapporten/R89_Toezien_op_publieke_belangen.pdf 
9
 http://www.onderwijsraad.nl/publicaties/2013/publieke-belangen-dienen/volledig/item165 
10
 Kamerstukken II 2013/14, 33 822, nr. 1 
11
 Kamerstukken II 2013/14, 33 822, nr. 3 
17 
 

 
bestuur en intern toezicht werd wettelijk verankerd in de Wet goed onderwijs, goed 
bestuur en de Wet versterking besturing hoger onderwijs. In het onderdeel “De balans 
opgemaakt” (p. 7 en 8) van deze brief stelt de regering, naar aanleiding van 
voornoemde incidenten, vast dat van de mogelijke besturingsmodellen het huidige 
besturingsmodel voor het onderwijs, dat van “systeemsturing” het meest geschikt is 
voor ons onderwijsstelsel. De onderscheiden verantwoordelijkheden binnen het model 
van systeemsturing moeten echter wel beter worden waargemaakt: versterking van de 
bestuurskracht is noodzakelijk. De Aprilbrief (p. 5 en 6) vermeldt over de bevinding van 
de Commissie onderzoek financiële problematiek Amarantis, dat het governancemodel 
voor bestuur, intern toezicht en horizontale verantwoording nog niet overal naar 
behoren werkt. De beoogde correctiemechanismen functioneren nog onvoldoende 
(Onderwijsverslag 2011). De interne toezichthouder is niet altijd in staat een dominant 
bestuur te corrigeren en de instellingsaccountant is niet altijd effectief. De interne 
toezichthouder combineert de rollen van werkgever, adviseur en controleur, wat 
professionaliteit vereist. Daarnaast is er geen georganiseerd forum waaraan de interne 
15
toezichthouder zich moet verantwoorden. Medezeggenschapsorganen en andere 
belanghebbenden benutten hun ruimte om bestuurders tegenspraak te geven nog 
onvoldoende. Bovendien constateert de Commissie onderzoek financiële problematiek 
Amarantis dat het de minister ontbreekt aan interventiemogelijkheden om in te grijpen 
als bestuurders en toezichthouders zó ernstig falen dat de kwaliteit van het 
onderwijsstelsel als geheel schade lijdt. Ten slotte is het governancemodel in de huidige 
vorm pas kort geleden ingevoerd. Het model heeft zeker in het funderend onderwijs nog 
tijd nodig om zich te ontwikkelen. 
 
Een voorwaarde voor verbetering van het functioneren van de governance is het 
vergroten van professionaliteit en deskundigheid, op de terreinen van financiën, 
onderwijskundige kennis en leiderschap. De overheid zette tot nu toe vooral in op 
formele voorwaarden (wet- en regelgeving, governancecodes). Minstens zo belangrijk is 
een permanente dialoog over essentiële voorwaarden als deskundigheid, cultuur en 
houding van bestuurders en toezichthouders. 
 
Veruit de meeste bestuurders in het onderwijs hebben hart voor de publieke zaak en 
zetten zich volledig in voor kwaliteit in de klas. Het huidige besturingsmodel biedt 
instellingen veel ruimte. Om die ruimte goed te kunnen benutten in het belang van de 
kwaliteit van het onderwijs moet het team van bestuurders in ieder geval deskundig zijn 
op de terreinen van financiën, onderwijskundige kennis en leiderschap. Bestuurders 
hebben de opdracht om hun eigen visie te ontwikkelen en te realiseren, met ouders, 
leerlingen, studenten, docenten en leraren. Dit legt een verantwoordelijkheid bij 
bestuurders en vereist een oriëntatie op publieke waarden als soberheid en 
dienstbaarheid aan de kwaliteit, toegankelijkheid en doelmatigheid van onderwijs. 
Deskundigheid en moreel kompas zijn niet los van elkaar te zien en horen beide deel uit 
te maken van het competentieprofiel van bestuurders, zo bleek ook uit de bve-
conferentie op 11 februari 2013 en de vo-conferentie op 11 maart 2013. Ook het 
eindrapport van de Commissie goed onderwijsbestuur VO van september 2014 “De letter 
                                                
15
 Goodijk,R,2012, Falend toezicht in semi publieke organisaties, Assen, van  
  Gorcum ISBN9789023250067 
19 
 

 
geheel, het bredere publieke belang. Om de “governance” in het onderwijsveld te 
versterken, is het noodzakelijk, enkele “countervailing powers” beter toe te rusten en te 
positioneren. De betrokken partijen beter in stelling brengen is zo belangrijk voor de 
kwaliteit van het functioneren van de instellingen, voor de onderwijskwaliteit en dus ook 
voor de goede werking van het onderwijsstelsel als zodanig, dat het wel of niet tot stand 
komen van die betere toerusting en positionering niet geheel overgelaten kan worden 
aan de eigen opvattingen daarover en de eigen (on)mogelijkheden en bereidheid tot 
verandering en bijsturing van het onderwijsveld zelf. Juist omdat het om “countervailing 
powers” gaat, dus om het krachtenveld binnen en rondom de instellingen, waarmee een 
diversiteit aan deels ook aan elkaar tegengestelde belangen is gemoeid. De wetgever 
kan zich niet volledig verlaten op het zelfcorrigerende vermogen van de sector en dient 
daarom haar verantwoordelijkheid te nemen. Zij behoort enkele aanvullende, algemeen 
geldende waarborgen te creëren, die de betrokken partijen beter equiperen om hun rol 
in het geheel van checks and balances optimaal te vervullen en daarmee de kwaliteit 
van het bestuur en dus ook van het onderwijs maximaal te borgen. Daarmee geeft de 
wetgever gestalte aan de in artikel 23 van de Grondwet verankerde verantwoordelijkheid 
van de overheid voor het onderwijsstelsel als geheel.  
Aanvullend wordt nog opgemerkt dat tot op heden de disciplinerende werking van het 
18
intern toezicht in het onderwijs niet optimaal blijkt te zijn  en praktijken van 
19
horizontale verantwoording nog in de kinderschoenen staan. Naar aanleiding van de 
incidenten die zich hebben voorgedaan over de volle breedte van de publieke sector 
wordt goed bestuur sinds enkele jaren in het beleid, de politiek en de media meer en 
meer in ethisch-normatief perspectief geplaatst. Het aanreiken van aanvullende juridisch 
kaders door middel van dit wetsvoorstel is niet alleen op de bovengenoemde gronden 
noodzakelijk, maar draagt bovendien bij aan de ontwikkeling van een moreel besef en 
‘public spirit’ bij toezichthouders, bestuurders en andere betrokkenen bij 
onderwijsbestuur en aan een gedisciplineerde werking van het goed besturen van 
instellingen en een meer verantwoorde besteding van publieke middelen (meer 
risicobeheersing, waar in de publieke opinie om gevraagd wordt). Een dergelijk besef en 
een dergelijke attitude kunnen het beste worden ontwikkeld en levend worden gehouden 
in een dialoog met anderen.  
Voor een nadere toelichting op de noodzaak van de nu voorgestelde ingrepen moge 
worden verwezen naar paragraaf 1.4 van deze memorie van toelichting, onderdelen A 
(openbare benoemingsprofielen voor bestuurders), B (adviesbevoegdheid 
medezeggenschapsorganen bij vaststellen van die profielen), C (adviesbevoegdheid 
medezeggenschapsorganen bij benoeming/ontslag van bestuurders), D (overlegplicht 
interne toezichthouder) en E (meldingsplicht voor interne toezichthouder). Zonder deze 
set nieuwe voorschriften komen de noodzakelijk geachte waarborgen niet of 
onvoldoende tot stand en kan de kwaliteit van onderwijs en bestuur zich niet overal 
optimaal ontplooien. Heel uitgesproken is dit ook het geval ten aanzien van de vier 
WMS-onderwerpen in dit wetsvoorstel. Zie daarvoor meer uitgebreid paragraaf 1.4, 
onderdelen F, G en H.  
 
Met ingang van 1 januari 2014 is voorts door inwerkingtreding van de Wet versterking 
kwaliteitswaarborgen hoger onderwijs al (voor alle onderwijssectoren) geregeld dat de 
                                                
18
 Goodijk, 2012; Inspectie van het Onderwijs, 2013 
19
 Hooge, Burns & Wilkoszewski, 2012 
21 
 

 
Afwijkend daarvan is de situatie bij instellingen in de MBO-sector. Daar doet zich niet de 
situatie voor van één bevoegd gezag met onder zich twee of meer instellingen (afgezien 
van instellingen die zowel MBO als VO verzorgen). In deze sector is sprake van gedeelde 
medezeggenschap, met per instelling zowel een deelnemersraad als een 
ondernemingsraad. 
WHW: 
Ook anders dan bij de WMS is de situatie bij universiteiten en hogescholen. Daar doet 
zich evenmin als in de MBO-sector de situatie voor van één bevoegd gezag met onder 
zich twee of meer instellingen. In deze sector is sprake van een keuzemodel, ingevolge 
art.9.30 WHW (universiteiten) resp. art.10.16a WHW (hogescholen), met als kern dat 
per instelling beslist kan worden of de WOR wel/niet van toepassing is. Daardoor kan 
sprake zijn van de volgende modaliteiten:  
a. er is een universiteitsraad (voor universiteiten) of een MR (voor hogescholen), waarin 
beide geledingen (personeel en studenten) zijn vertegenwoordigd (dus een ‘centraal 
medezeggenschapsorgaan”), of  
b. er zijn een afzonderlijke ondernemingsraad (OR) en een afzonderlijke Studentenraad; 
zij vormen voor een specifiek aantal problemen samen een z.g. gezamenlijke 
vergadering personeel/studenten (universiteiten en hogescholen). Voor het personeel 
geldt de WOR, voor de studenten gelden de bepalingen uit de WHW; zie de artikelen 
9.30a en 10.16b WHW. Ook de Open Universiteit (zie de artikelen 11.2, tweede lid, en 
11.5, tweede lid, WHW) heeft dit keuzemodel.  
 
 
4. Problematiek, doelen en maatregelen  
Dit hoofdstuk beschrijft de problemen waarover het wetsvoorstel gaat, de doelen van 
het wetsvoorstel en de specifieke maatregelen uit het wetsvoorstel.  
 
A. Plicht tot vooraf openbaar maken van benoemingsprofielen voor bestuurders 
 
Probleem: 
Voor derden is niet altijd duidelijk op welke gronden bestuurders zijn of worden 
benoemd: de benoemingsprocedure voor bestuurders is te weinig open en transparant. 
Dit kan betekenen dat benoemingen plaatsvinden op andere gronden dan wegens 
20
deskundigheid, bijvoorbeeld op basis van een “old boys network”. Benoemingen op 
basis van andere criteria dan deskundigheid, kunnen nadelig zijn voor de instelling, 
omdat de kwaliteit van bestuurders cruciaal is voor goed onderwijs. Dergelijke 
benoemingen kunnen er bovendien toe leiden dat binnen de instelling een voldoende 
draagvlak voor de bestuurder ontbreekt. 
 
Doel: 
De bestuurders van de instelling zijn van goede kwaliteit, beschikken over voldoende 
deskundigheid en genieten daarmee het vertrouwen van de onderwijsgemeenschap. Ook 
is de diversiteit van het bestuur geborgd.  
 
Maatregel: 
                                                
20
 Falend toezicht in semi-publieke organisaties, ISBN folio 978.90232 50067, Decline of the 
Corporate Community, ISBN 978.905356.9733, The Dutch Female Board Index 2014. 
23 
 

 
Het medezeggenschapsorgaan moet formeel invloed uit kunnen oefenen op benoeming 
en ontslag van bestuurders en daarmee bijdragen aan een goede kwaliteit en voldoende 
deskundigheid en draagvlak van bestuurders. Het medezeggenschapsorgaan moet bij 
benoeming en ontslag van bestuurders tegenwicht kunnen bieden aan het bestuur zodat 
een extra waarborg ontstaat ten aanzien van benoeming op basis van deskundigheid en 
diversiteit. Naast het toekennen van adviesbevoegdheid aan het 
medezeggenschapsorgaan bij individuele benoemingen en ontslagen van bestuurders 
brengt het toekennen van adviesrecht op de openbare profielen van benoemingen, het 
medezeggenschapsorgaan ook in positie ten aanzien van het algemene beleid bij 
benoemingen van bestuurders.  
 
De WOR bepaalt al (artikel 30) dat de OR door de ondernemer in de gelegenheid wordt 
gesteld, “advies uit te brengen over elk door hem voorgenomen besluit tot benoeming of 
ontslag van een bestuurder van de onderneming”. Deze mogelijkheid geldt daarom al 
voor de OR in het MBO en bij universiteiten en hogescholen met een afzonderlijke OR 
voor personeel en een afzonderlijk orgaan voor studenten (studentenraad). Voor 
bestuurdersbenoemingen bevat ook de WHW zelf al een voorschrift: alvorens tot 
benoeming of ontslag van een lid van het college van bestuur van een universiteit, 
hogeschool of de Openbare Universiteit over te gaan, hoort de raad van toezicht 
vertrouwelijk de MR of de OR en de studentenraad (artikelen 9.3, tweede lid, 10.2, 
derde lid, en 11.2 van de WHW). De WEB kent een vergelijkbaar voorschrift ten aanzien 
van voorgenomen benoeming en ontslag van leden van het college van bestuur, 
neergelegd in artikel 8a.2.2, zevende lid (deelnemersraad), en 9.1.4, zevende lid, van 
de WEB (OR).  
Deze voorschriften worden aangevuld met de voorgestelde adviesbevoegdheid. Dit is 
uitdrukkelijk een aanvulling op de bestaande voorschriften en niet een vervanging 
daarvan. De huidige hoorplicht blijft dus in de WHW en de WEB bestaan naast de 
adviesbevoegdheid. In overeenstemming met de WOR bevatten de onderwijswetten 
overigens geen voorziening ten aanzien van adviesgeschillen over benoeming en ontslag 
van bestuurders. Adviesgeschillen over de vaststelling van benoemingsprofielen vallen 
wel onder een geschillenregeling.  
 
De adviesbevoegdheden, die in het primair- en voortgezet onderwijs dus volledig nieuw 
en in de andere sectoren deels nieuw zijn, strekken zich overigens niet uit tot 
schorsingsbesluiten. Die besluiten moeten vaak snel kunnen worden genomen en 
verdragen zich daardoor slecht met het ook nog moeten doorlopen van een 
adviesprocedure. Bovendien zijn schorsingsbesluiten tijdelijk van aard: schorsingen 
worden ofwel gevolgd door een herstel van de oorspronkelijke situatie, ofwel door een 
ontslagbesluit, dat weer wel om advies moet worden voorgelegd. 
 
D. Overlegverplichting interne toezichthouder en medezeggenschapsorgaan. 
 
Probleem:  
Er is in het onderwijs veelal geen waarborg voor structureel overleg tussen 
medezeggenschapsorganen en interne toezichthouders. Waar die verplichting al wel 
bestaat (zie artikel 9.8, tweede lid, WHW), wordt de interne toezichthouder beter 
25 
 

 
 
Maatregel: 
Voorgeschreven wordt dat de interne toezichthouder (mogelijke) risicovolle 
ontwikkelingen bij de instelling meldt aan de Inspectie van het Onderwijs (hierna: 
inspectie). Hierbij dient onder meer gedacht te worden aan (dreigende) grote financiële 
problemen die de continuïteit van de onderwijstaak in gevaar brengen.  
Zoals dit wetsvoorstel een in de wet verankerde relatie legt tussen interne 
toezichthouder en medezeggenschapsorgaan, zo gebeurt dat dus ook ten aanzien van de 
relatie tussen de interne toezichthouder en de externe toezichthouder, te weten de 
inspectie. In het geheel van checks and balances rond de instelling of school speelt de 
inspectie een belangrijke rol die aanvullend is op de horizontaal werkende countervailing 
powers. Het belang van goed onderwijs als belangrijkste thema is nadrukkelijk een 
gezamenlijk aandachts- en zorggebied van instellingen (interne toezichthouders) en 
onderwijsinspectie. Dit is ook relevant voor de melding van (mogelijk) risicovolle 
ontwikkelingen.  
 
De interne toezichthouder wordt geacht zijn informatiepositie op orde te hebben voor 
het goed kunnen uitoefenen van zijn wettelijke taak. Wanneer de interne toezichthouder 
vanuit die positie constateert dat (mogelijk) sprake is van risicovolle ontwikkelingen, is 
het allereerst aan de interne toezichthouder om zijn verantwoordelijkheid te nemen. 
Deze verantwoordelijkheid betekent, onderzoek van de (mogelijke) risico’s, een 
beoordeling van deze risico’s en indien nodig het nemen van gepaste maatregelen. 
Daarbij is de interne toezichthouder zoals gezegd niet alleen dienend aan het belang van 
de instelling in kwestie, maar ook aan het bredere publieke belang. Het spreekt verder 
voor zich dat de interne toezichthouder ook steeds alert is op verstoorde verhoudingen 
binnen het bestuur van de instelling en op een mogelijke bedreiging van de continuïteit 
van de dienstverlening. Dit laatste moet overigens wel worden onderscheiden van 
continuïteit van de onderwijsinstelling zelf. Institutionele continuïteit dient op zichzelf 
geen publiek belang: centraal staat immers de (kwaliteit van de) dienstverlening.  
 
Spiegelbeeldig daaraan zal de inspectie in voorkomend geval de interne toezichthouder 
van bepaalde informatie voorzien. De uitwisseling van informatie moet de andere partij 
in staat stellen zijn eigen verantwoordelijkheid waar te maken. Bij die uitwisseling staat 
respect voor elkaars taakoefening daarom centraal. Dit betekent dat de interne 
toezichthouder zijn werk moet kunnen doen indien hij (mogelijke ) risicovolle 
ontwikkelingen op het spoor is, en dat de inspectie daarvan op de hoogte moet zijn om 
te kunnen beoordelen of ingrijpen van overheidswege (in de zeer nabije toekomst) aan 
de orde moet zijn. Daarbij staat voorop de vraag of de instelling voldoende in control is 
om aan de situatie effectief het hoofd te bieden.  
Het kan bij risicovolle ontwikkelingen onder meer gaan om ontwikkelingen die tot het 
predicaat “wanbeheer” aanleiding zouden kunnen geven.  
 
De plicht van de interne toezichthouder om de inspectie tijdig te informeren, maakt het 
voor de inspectie bovendien mogelijk, meer gericht te werk te gaan in haar toezicht, 
want voor een proportioneel interveniëren in het bestuur van de instelling maakt de 
inspectie behalve van haar eigen informatie en de informatie die geleverd wordt door het 
bestuur zelf, ook gebruik van signalen van andere betrokkenen bij de instelling. Dit 
27 
 

 
de kwaliteit van het onderwijs en/of de bedrijfsvoering. Bij een situatie waarin het 
bevoegd gezag de informatie die de inspectie vraagt, niet aanlevert, kan de inspectie 
besluiten om gebruik te maken van haar bevoegdheden. Hetzelfde geldt wanneer een 
bevoegd gezag in het kader van een (voor)onderzoek desgevraagd geen informatie of 
documenten verstrekt. In de hiervoor beschreven situaties zullen de reguliere 
bevoegdheden vrijwel altijd voldoende zijn om de toezichthoudende taak waar te maken.  
Heeft een bestuur voldaan aan zijn (jaarlijkse) verplichting om gegevens aan te leveren 
en geven de aangeleverde gegevens geen aanleiding tot nader onderzoek, dan is er 
echter geen grond om van de bevoegdheden, geregeld in Hoofdstuk 5 van de Awb, 
gebruik te maken.  
Intussen kunnen zich bij dat bestuur wel ontwikkelingen voordoen met mogelijk een 
negatieve impact op de kwaliteit van het onderwijs. Zulke ontwikkelingen moeten zo 
spoedig mogelijk bij de inspectie bekend raken en niet pas bij een volgende periodieke 
gegevensaanlevering.  
Bedacht moet worden dat de inspectie veelal risicogericht toezicht houdt, waardoor de 
uitvoeringslast voor de inspectie zelf en de administratieve lasten voor de 
onderwijsinstellingen beperkt blijven. Verhoging van de frequentie waarmee de besturen 
die onder basistoezicht staan, gegevens moeten aanleveren, zou op gespannen voet 
staan met dit risicogerichte toezicht. Met alleen de bovenbedoelde bevoegdheden die de 
inspectie op grond van de Awb heeft, kan het huidige risicogerichte en prospectieve 
toezicht daarom niet altijd worden gerealiseerd. Het zou leiden tot een ongewenste 
lastenverzwaring voor zowel de onderwijsinstellingen als de inspectie. Bovendien zou dit 
een vrij ongericht toezicht zijn, omdat niet vooraf valt te bepalen wat het meest relevant 
is om te weten.  
Een zorgvuldig ingevulde continuïteitsparagraaf in het jaarverslag van de instelling is 
een belangrijk instrument voor de inspectie om prospectief toezicht te kunnen 
ontwikkelen. Met de invulling van de continuïteitsparagraaf komen zowel interne 
toezichthouders als de inspectie beter in positie om - elk vanuit de eigen 
verantwoordelijkheid - uitvoering te geven aan hun toezichthoudende taak. Maar die 
continuïteitsparagraaf dekt niet alles. Om eventuele problemen bij een 
onderwijsinstelling zo vroeg mogelijk te herkennen en om te kunnen interveniëren indien 
en zodra dat nodig is, is het van belang dat niet slechts één keer per jaar kennis wordt 
genomen van early warning- signalen. Temeer niet omdat al direct na het vaststellen 
van de continuïteitsparagraaf sprake kan zijn van ontwikkelingen met risico’s voor 
kwaliteit en continuïteit van het onderwijs. Het is van belang dat de inspectie daar zo 
spoedig mogelijk van op de hoogte kan raken.  
Bovendien kan sprake zijn van bijzondere ontwikkelingen op terreinen die niet worden 
bestreken door de continuïteitsparagraaf. Een meldingsplicht voor zulke ontwikkelingen 
staat dus per definitie los van die paragraaf.  
Al met al moet duidelijk zijn voor de interne toezichthouder dat hij ook steeds alert moet 
zijn op incidenten en eventualiteiten onder de reguliere ‘radar”. Dat kunnen zaken zijn 
die het publieke belang raken waar de inspectie op toeziet. Bij onderwijs staan grote 
belangen op het spel. Dit betekent dat ondanks het vertrouwen dat instellingen 
genieten, niet te snel moet worden verondersteld “dat het wel weer goed zal komen”. 
Men moet niet de illusie hebben dat de interne toezichthouder ook werkelijk álle 
problemen “binnenskamers” zal kunnen oplossen.  
29 
 

 
wordt immers een actieve rol verwacht, zonder dat hij op de stoel van de bestuurder 
gaat zitten. De inspectie beoordeelt of dit voldoende is, gelet op de wettelijke taken en 
verantwoordelijkheden van de interne toezichthouder.  
 
De meldplicht staat overigens niet op zichzelf: zij is vervlochten met een reeks van 
maatregelen op het terrein van versterking van de bestuurskracht, waaronder geregeld 
overleg met het medezeggenschapsorgaan, de meergenoemde continuïteitsparagraaf in 
het jaarverslag, de versterkte positie van de medezeggenschapsorganen. In dit 
krachtenveld heeft de meldingsplicht tot doel de inspectie beter in positie te brengen.  
 
 
F. Recht op vergoeding kosten rechtsbijstand en scholing medezeggenschapsraad 
 
Inleiding 
Het voorliggende wetsvoorstel regelt ook een aantal wijzigingen in de 
medezeggenschapsvoorschriften voor het funderend onderwijs in reactie op de motie 
van de Kamerleden Van Dijk c.s. (Kamerstukken II 2012/13, 33 495, nr.17). In deze 
motie overwegen de indieners dat bij leerlingen, ouders en werknemers de brede wens 
leeft om de Wet medezeggenschap op scholen (WMS) op vier punten aan te passen, en 
wel ten aanzien van: 
– het recht op rechtsbijstand; 
– de beslechting van nalevingsgeschillen; 
– de mogelijkheid om nietigheid van besluiten in te roepen; 
– het scholingsbudget voor de MR. 
De medezeggenschap in het onderwijs vormt een belangrijk onderdeel van het systeem 
van checks and balances en zelfcorrigerende mechanismen binnen onderwijsinstellingen. 
Medezeggenschap biedt ouders, leerlingen/studenten en onderwijspersoneel de 
mogelijkheid om invloed uit te oefenen op de kwaliteit van het onderwijs. In 2012 vond 
een evaluatie plaats van de medezeggenschap in het funderend onderwijs. De algemene 
conclusie van die evaluatie is dat de WMS personeel, ouders en leerlingen in positie 
brengt om een positieve en sterke rol te spelen in het proces van besluitvorming. Het 
systeem van checks and balances functioneert grotendeels zoals beoogd. Wel komt uit 
de evaluatie naar voren dat in de uitvoering van de WMS nog verbetering mogelijk is. 
Aan de sectororganisaties, ouderorganisaties, de vakbonden en het Landelijk Aktie 
Komitee Scholieren (LAKS) is gevraagd om voor de verbeteringen in de uitvoering van 
de WMS een concrete aanpak te maken en daartoe een plan van aanpak op te stellen. 
Het past binnen deze ontwikkelingen om ook de juridische knelpunten die in de evaluatie 
naar voren kwamen, en waarop wordt gedoeld in de bovenvermelde motie van de leden 
Van Dijk c.s., aan te pakken.  
 
Faciliteitenvergoeding funderend onderwijs 
 
Probleem:  
De MR in het funderend onderwijs is ten aanzien van vergoeding van eventuele kosten 
voor met name rechtsbijstand en scholing op dit moment teveel afhankelijk van de 
welwillendheid van het bevoegd gezag tot het treffen van een faciliteitenregeling. Het 
bevoegd gezag is thans op grond van artikel 28 WMS verplicht een regeling te treffen 
31 
 

 
medezeggenschapsorgaan in het funderend onderwijs. Er zijn geen dwingende redenen 
om het funderend onderwijs in een afwijkende positie te plaatsen ten opzichte van 
andere onderwijssectoren. Daarom kiest de regering voor afstemming van de WMS op 
de regels van de WOR, die gelden voor de MBO- en HO-sector.  
 
Er is recente jurisprudentie waaruit kan worden afgeleid dat de Ondernemingskamer van 
oordeel is dat in het funderend onderwijs – ook zonder dat er een faciliteitenregeling tot 
stand is gekomen – de kosten voor rechtsbijstand ten laste van het bevoegd gezag 
23
komen. Desondanks acht de regering het vanuit het oogpunt van kenbaarheid en 
heldere, uniforme onderwijswetgeving wenselijk om in de WMS op dit punt een regeling 
op te nemen die inhoudelijk overeenkomt met de regeling in de WOR. 
Onderdeel van het WOR-regime is ook dat partijen gezamenlijk kunnen afspreken dat de 
kosten voor enig jaar worden vastgesteld op een bepaald bedrag, dat de MR naar eigen 
inzicht kan besteden, en dat kosten die daar bovenuit zouden gaan, alleen worden 
vergoed indien het bevoegd gezag daarmee instemt. 
 
G. Beslechting van nalevingsgeschillen medezeggenschap funderend onderwijs 
Zie allereerst de inleiding bij onderdeel F. 
 
Probleem:  
De geschillenregeling in de WMS kent bevoegdheden toe aan de Landelijke Commissie 
voor Geschillen WMS (LCG WMS) en de Ondernemingskamer (OK).  
De LCG WMS is op dit moment bevoegd uitspraak te doen over instemmings-, advies- 
en interpretatiegeschillen. De bevoegdheid voor de beslechting van nalevingsgeschillen 
is echter neergelegd bij de OK. De LCG WMS heeft daarin geen rol. 
De MR en het bevoegd gezag moeten voor verschillende geschillen dus naar 
verschillende instanties. Interpretatiegeschillen en nalevingsgeschillen zijn echter niet 
altijd duidelijk van elkaar te onderscheiden: beide hebben tot doel vast te stellen welke 
verplichting het bevoegd gezag heeft op basis van de WMS. Hierdoor is het soms 
onduidelijk wanneer de MR of het bevoegd gezag zich moet wenden tot de LCG WMS en 
wanneer tot de OK. Ook heeft de gedeelde bevoegdheid soms tot gevolg dat een deel 
van het geschil aan de LCG WMS moet worden voorgelegd en een ander deel aan de OK. 
Verder is onduidelijk wat een MR kan doen om nakoming van een uitspraak van de LCG 
af te dwingen. Daarover is niets geregeld in de WMS, en dat levert problemen op.  
 
Doel: 
Wegnemen van onnodige drempels voor geschillenbeslechting bij 
medezeggenschapsaangelegenheden ingevolge de WMS, waardoor de MR beter in positie 
wordt gebracht. Voor medezeggenschapsgeschillen moet de MR naar één loket kunnen 
in plaats van naar twee, zoals nu.  
 
Maatregel:  
1. Voor een uniforme en eenvoudige procedure bij nalevingsgeschillen is het belangrijk 
om zoveel mogelijk bij één instantie terecht te kunnen. Daarvoor moet de 
afhandeling van de nalevingsgeschillen worden veranderd. De WMS wordt zo 
aangepast dat nalevingsgeschillen niet langer door de OK worden behandeld maar 
                                                
23
 Ondernemingskamer gerechtshof Amsterdam 17 juli 2012, LJN: BX1685. 
33 
 

 
algemene gedachte achter de motie is dat MR-en de mogelijkheid moeten krijgen hun 
rechten ook werkelijk af te dwingen. Er zijn voorbeelden van gevallen waarin MR-en hun 
rechten niet konden effectueren doordat bevoegde gezagen uitspraken van de 
geschillencommissie niet naleefden. Eén daarvan is de scholingsboulevard Enschede. 
 
Indien het bevoegd gezag een geschil aanhangig maakt jegens de MR, zal daaraan geen 
dwangsom kunnen worden verbonden door de LCG WMS. De MR heeft immers geen 
vermogen waaruit een dergelijke dwangsom zou kunnen worden voldaan. Als sanctie op 
het niet naleven van verplichtingen door de MR kan de LCG WMS de MR daarom 
ontbinden, onder oplegging van de verplichting tot het doen verkiezen van een nieuwe 
MR. 
 
Om de nakoming van uitspraken van de geschillencommissie te verbeteren, wordt 
tevens voorgesteld de LCG WMS de mogelijkheid te geven in haar uitspraken op te 
nemen op welke wijze partijen naar aanleiding van de uitspraak moeten handelen. Zo 
wordt bijvoorbeeld voorgesteld om de LCG WMS de bevoegdheid te geven te bepalen dat 
het bevoegd gezag verplicht is zich te onthouden van handelingen die strekken tot 
uitvoering van een bepaald besluit (artikelen 32, vierde lid, bij instemmingsgeschillen, 
en 35, tweede lid, bij nalevingsgeschillen), of om gevolgen van een besluit dat niet in 
stand kan blijven ongedaan te maken (artikel 34, vijfde lid, bij adviesgeschillen). 
Hiermee wordt de WMS gelijkgetrokken met de WOR. 
 
Gezien de hierboven beschreven verzwaring van de taken van de LCG WMS, waarbij de 
bevoegdheden dichter komen aan te liggen tegen die van een gerechtelijke instantie, 
acht de regering het noodzakelijk dat de voorzitter en plaatsvervangend voorzitter van 
de LCG WMS tevens voldoen aan de benoemingsvereisten voor rechterlijk ambtenaar, 
met rechtspraak belast. 
 
Van de gelegenheid is gebruik gemaakt om ook een aantal technische verbeteringen op 
te nemen in artikel 36 WMS, dat ziet op beroep. Voor een uiteenzetting van deze 
technische verbeteringen wordt verwezen naar de artikelsgewijze toelichting. 
 
Naleving WMS en Inspectie van het Onderwijs 
Bij naleving van de WMS is ook de vraag aan de orde naar de rol van de inspectie in 
relatie tot de WMS. De huidige regels van de Wet op het onderwijstoezicht (WOT) maken 
het mogelijk voor de inspectie om toezicht te houden op de WMS. De WMS is immers 
een onderwijswet in de zin van artikel 1, onderdeel d, van de WOT, zodat de inspectie op 
grond van artikel 3 van de WOT ook toezicht houdt op de naleving van de WMS. De 
inspectie kan dus onderzoek verrichten naar de naleving van de WMS en daarover 
rapporteren. De voorschriften die bij of krachtens de WMS worden gesteld, zijn 
bekostigingsvoorwaarden. In geval van niet-naleving kan de bekostiging geheel of 
gedeeltelijk worden ingehouden of worden opgeschort. Zie daarvoor het huidige artikel 
38 van de WMS.    
Dit inspectietoezicht is op dit moment terughoudend. De inspectie heeft het beeld dat er 
in de praktijk veel in overeenstemming met de WMS wordt gehandeld. Bovendien is er 
de geschillenregeling van de WMS. De inspectie wenst de geschillencommissie niet voor 
35 
 

 
WMS ook op dit punt gelijkgetrokken met de WOR. Op grond van de WOR kunnen 
ondernemingsraden in de MBO- en HO-sector de nietigheid van dergelijke – ten onrechte 
niet aan de MR ter instemming voorgelegde – besluiten wel inroepen. In de WOR is in 
artikel 27, vijfde lid, geregeld dat een besluit dat zonder instemming van de OR is 
genomen (waaronder ook begrepen een besluit dat ten onrechte niet ter instemming is 
voorgelegd), nietig is als de OR tegenover de ondernemer schriftelijk een beroep op 
nietigheid doet. Voert de ondernemer het besluit toch uit, dan kan de OR op grond van 
artikel 27, zesde lid, van de WOR de kantonrechter vragen de ondernemer dit te 
verbieden.  
 
I. Vooropstellen dat de taken van de opleidingscommissie, geregeld in de WHW, primair 
zijn gericht op (het bevorderen van) de kwaliteit van de opleidingen 
 
Hoewel de opleidingscommissie in het hoger onderwijs formeel geen deel uitmaakt van 
de medezeggenschap, is zij wel een belangrijke vorm van inspraak en een cruciaal 
onderdeel van de checks and balances binnen een universiteit of hogeschool. De 
opleidingscommissie is een commissie van deskundigen waarin studenten en docenten 
van de betreffende opleiding met elkaar en met opleidingsbestuurders in gesprek gaan 
en adviseren over (de kwaliteit van) het onderwijs. De opleidingscommissie is het 
orgaan dat dicht op het onderwijs zit en zij kan daarom als geen ander adviseren over 
de kwaliteit van de opleiding. Dat betekent ook dat het oordeel van de 
opleidingscommissie transparant moet zijn en dat de opleidingscommissie een 
belangrijke rol heeft in het bevorderen van de kwaliteitscultuur en het interne 
kwaliteitszorgsysteem. In de kabinetsbrief over de doorontwikkeling van het 
accreditatiestelsel (Kamerstukken II 2014/15, 31 288, nr. 471) is uiteengezet hoe de 
studenten in positie worden gebracht in het accreditatieproces. In het voorliggende 
wetsvoorstel is vastgelegd dat de primaire taak van de opleidingscommissies ligt in het 
adviseren over (het bevorderen van) de kwaliteit van de opleiding.  
 
Probleem: 
Kort na inwerkingtreding van de wet Versterking besturing hoger onderwijs is op 
verzoek van de Tweede Kamer onder meer het functioneren van de 
opleidingscommissies geëvalueerd door ResearchNed in opdracht van de Inspectie van 
het Onderwijs. Bij brief van 3 september 2010 (Kamerstukken II 2009/10, 31 821, nr. 
81) is hierover aan de Tweede Kamer gerapporteerd.  
Uit het genoemde onderzoek is gebleken dat de leden van de opleidingscommissies en 
de opleidingsmanagers het als hun belangrijkste taak zien om te adviseren over de 
(bevordering van) de kwaliteit van de opleiding(en) en hier in de praktijk ook naar 
handelen. Advisering over de (jaarlijkse uitvoering van de) onderwijs- en 
examenregeling achten zij daaraan dienstbaar. Deze rolopvatting heeft de voorkeur; de 
bestaande bepalingen sluiten daar echter onvoldoende bij aan. De centrale taak van de 
opleidingscommissies van universiteiten en hogescholen is in de huidige wettekst slechts 
indirect gericht op (het bevorderen van) de kwaliteit van de opleidingen.  
  
Doel: 
De opleidingscommissies richten zich als kerntaak op (bevordering van) de kwaliteit van 
de opleidingen.  
37 
 

 
2. De mogelijkheid dat de rechter op voorstel van de minister falende bestuurders of 
interne toezichthouders schorst en ontslaat 
Schorsing of ontslag van bestuurders van stichtingen door de rechtbank is nu al mogelijk 
op grond van artikel 2:298 van het Burgerlijk Wetboek. Die mogelijkheid zal, zo is de 
bedoeling, door het wetsvoorstel van VenJ worden verruimd. Zij wordt bovendien 
ingevoerd voor de interne toezichthouders van stichtingen.  
De Minister van OCW en de Minister van EZ zullen zich op grond van dit wetsvoorstel, zo 
is de verwachting, als belanghebbende kunnen kwalificeren en als belanghebbende een 
ontslagverzoek kunnen richten tot de rechter.  
 
Nadat het wetsvoorstel van de Minister van VenJ bij de Tweede Kamer zal zijn 
ingediend, zullen nog aanvullende voorstellen tot wijziging van de onderwijswetten 
worden ingediend teneinde de ontslagmogelijkheden ook te laten gelden ten aanzien van 
bestuurders en interne toezichthouders van verenigingen die onderwijsinstellingen in 
stand houden.  
 
 
6. Toepassing wetsvoorstel in Caribische deel van Nederland 
Dit wetsvoorstel heeft mede betrekking op Caribisch Nederland. Het gaat daarbij 
uitsluitend om scholen voor PO en voor VO: het MBO wordt verzorgd aan VO-scholen, 
waardoor er geen specifieke MBO-governancebepalingen zijn, en er is geen hoger 
onderwijs in beeld.  
In 2010 is ervoor gekozen om de Europees-Nederlandse wetgeving als uitgangspunt te 
nemen voor de onderwijswetgeving in het Caribische deel van Nederland. Dit heeft 
geleid tot BES-wetten die slechts van de Europees-Nederlandse wetten afwijken voor 
zover de specifieke situatie op de Caribische eilanden daartoe aanleiding geeft. Het 
uitgangspunt is daarom dat bij wijzigingen van de Europees-Nederlandse 
onderwijswetten, de wijzigingen ook in de BES-equivalenten worden voorgesteld, tenzij 
de specifieke situatie op de eilanden zich tegen een voorgenomen wijziging verzet. Die 
afweging wordt bij elke voorgenomen wijziging gemaakt.  
Voor zo’n afwijking is bij dit wetsvoorstel geen aanleiding, behalve voor de 
medezeggenschap omdat die door de afwijkende wijze waarop zij voor Caribisch 
Nederland is geregeld, geen aanpassing behoeft.  
In Caribisch Nederland is in de wetgeving voor PO en VO hetzelfde governancemodel 
neergelegd als in de Europees-Nederlandse wetgeving: de bestuursstructuren, de 
overheidssturing en –financiering en het toezicht zijn vergelijkbaar. De punten waarop 
het voorliggende wetsvoorstel versterking beoogt van de bestuursstructuur van scholen 
in Europees Nederland, gelden daarom ook voor de bestuursstructuur van scholen in 
Caribisch Nederland.  
In het Caribische deel van Nederland zijn de bepalingen die nu in het Europese deel van 
Nederland gelden ten aanzien van “goed bestuur” nog niet in werking getreden. Toch 
wordt er in dit wetsvoorstel voor gekozen de diverse sectorwetten voor Caribisch 
Nederland al aan te passen conform de voorgestelde wijzigingen die betrekking hebben 
op Europees Nederland. De voorgestelde wijzigingen zullen dan in werking treden op het 
moment dat voor Caribisch Nederland ook de overige wetgeving met betrekking tot 
“goed bestuur” in werking treedt.  
 
39 
 

 
Ministerie van VenJ, de Ondernemingskamer en de LCG WMS. Allen kunnen zich vinden 
in deze wijzigingsvoorstellen. 
 
De MBO Raad heeft schriftelijk gereageerd op het wetsvoorstel, nadat voorafgaand 
daaraan ambtelijk overleg is gevoerd. De MBO Raad heeft op enkele punten kritiek op 
het wetsvoorstel. De Raad vraagt zich af hoe het wettelijk stellen van eisen aan statuten 
van de rechtspersoon die de instelling in stand houdt zich verhoudt tot de wettelijk 
inrichtingsvrijheid van rechtspersonen. De regering merkt daarover op dat de wet ook 
nu al eisen stelt aan de statuten, onder meer in relatie tot de OR. Het gaat hierbij om 
voorwaarden voor bekostiging van de instelling. Ook vindt de MBO Raad de voorgestelde 
meldingsplicht in geval van wanbeleid niet passen in de bestuurlijke verhoudingen. 
Tenslotte vindt de MBO Raad dat er sprake is van stapeling van wetgeving, bijvoorbeeld 
een doublure met artikel 30 van de WOR. Inderdaad is daar al geregeld dat door de OR 
advies kan worden uitgebracht over door “de ondernemer” voorgenomen besluiten tot 
benoeming en ontslag van bestuurders. Voor zover het besluiten betreft tot benoeming 
of ontslag van leden van het college van bestuur is dat inderdaad het geval. Het 
wetsvoorstel is daarop aangepast. 
 
Met de VH en VSNU is er ambtelijk overleg geweest over het wetsvoorstel. De VH heeft 
vervolgens schriftelijk gereageerd op het wetsvoorstel. Hieruit komt naar voren dat het 
wetsvoorstel op een aantal punten aansluit bij de huidige praktijk. De VH is kritisch ten 
opzichte van de meldingsplicht bij de inspectie ingeval van wanbeleid. De VSNU heeft 
afgezien van het geven van een schriftelijke reactie 
 
 
8. Internetconsultatie  
Het concept-wetsvoorstel en de memorie van toelichting zijn in de periode van 8 mei 
2014 tot en met 12 juni 2014 ter consultatie aangeboden via www.internetconsultatie.nl.  
Er zijn 93 reacties ontvangen. De reacties zijn over het algemeen positief.  
 
Hieronder volgt een samenvatting van de reacties op de internetconsultatie. De reacties 
zijn gegroepeerd naar de 10 specifieke vragen die zijn gesteld: 
 
Vraag 1. Wat vindt u van het voorstel dat de benoeming van bestuurders voortaan moet 
gebeuren op basis van openbare profielen en om de medezeggenschapsorganen 
adviesrecht te geven over die profielen en over benoeming en ontslag van bestuurders?  
 
De reacties op deze vraag zijn overwegend positief. Van de ontvangen 85 reacties zijn er 
10 die pleiten voor instemmingsrecht voor medezeggenschapsorganen in plaats van 
adviesrecht op de benoeming of het ontslag van de bestuurder. Een kleiner aantal 
respondenten is van mening dat moet worden afgezien van de adviesbevoegdheid. Het 
voorstel om instemmingsrecht hiervoor in te voeren, is niet overgenomen omdat er dan 
deels sprake zou zijn van medebestuur. Om die reden geldt ten aanzien van benoeming 
van interne toezichthouders een adviesbevoegdheid en geen instemmingsrecht.  
 
Verder is in de internetconsultatie gewezen op de noodzaak van snel kunnen handelen in 
benoemingsprocedures. Ditzelfde geldt in relatie tot ontslagprocedures. Naar aanleiding 
hiervan merkt de regering op dat de WMS op dit moment ook al de adviesbevoegdheid 
41 
 

 
Een ruime meerderheid van de reacties op deze vraag is positief. Men vindt het een 
goed en voor de hand liggend voorstel. Sommige partijen wijzen erop dat ook het 
medezeggenschapsorgaan bij de inspectie aan de bel moet kunnen trekken, bijvoorbeeld 
in situaties waarin meldingen van dat orgaan aan de interne toezichthouder door die 
toezichthouder worden genegeerd. De MR kan altijd, indien hij daartoe aanleiding ziet, 
bij de inspectie aan de bel trekken. Dus ook als de interne toezichthouder niets doet met 
de signalen. Het opleggen van een algemene verplichting daartoe past echter niet bij de 
positie van de MR. De MR heeft geen toezichthoudende taak maar heeft, in de vorm van 
onder meer instemmings- en adviesrechten ten aanzien van de in de wet genoemde 
specifieke onderwerpen, tot taak de horizontale dialoog binnen de organisatie vorm te 
geven. Daarom acht de regering het juist om alleen aan de interne toezichthouder een 
meldingsplicht op te leggen.  
 
Een klein deel van de reacties is negatief. Men ziet in het geval van redelijkerwijs 
aannemelijk wanbeheer geen rol voor de inspectie. Het wetsvoorstel zou leiden tot 
uitholling van de positie van de interne toezichthouder: wanneer een situatie van 
wanbeheer wordt vermoed, is het aan de interne toezichthouder om daartegen op te 
treden.  
De regering merkt allereerst op dat zij uiteindelijk niet heeft gekozen voor een wettelijke 
typering van te melden gevallen, maar voor regeling bij of krachtens algemene 
maatregel van bestuur van de in elk geval te melden problemen. Verder benadrukt de 
regering dat het allereerst een zaak van de interne toezichthouder is en blijft om binnen 
de instelling in actie te komen bij (mogelijk) risicovolle ontwikkelingen. De melding aan 
de inspectie komt niet in de plaats van die verantwoordelijkheid maar is aanvullend 
daarop. Zie hierover meer uitgebreid Hoofdstuk 4 onderdeel E van deze memorie van 
toelichting.  
 
Een aantal malen wordt aangegeven dat het wetsvoorstel de verhoudingen tussen 
bestuur en interne toezichthouder verstoort en dat het niet-melden de aansprakelijkheid 
van interne toezichthouders vergroot. Op dat laatste is de regering op hoofdlijnen 
ingegaan in onderdeel E van hoofdstuk 4. De regering komt hier nader op terug in 
relatie tot het meergenoemde wetsvoorstel van de Minister van VenJ over bestuur en 
toezicht rechtspersonen.  
 
Vraag 4. Wat vindt u van de vier voorgestelde wijzigingen in de WMS? 
 
Het gaat om de volgende onderdelen: 
a. recht op vergoeding kosten rechtsbijstand MR funderend onderwijs; 
b. recht op vergoeding kosten scholing MR funderend onderwijs; 
c. beslechting nalevingsgeschillen funderend onderwijs wordt belegd bij de  
       landelijke commissie voor geschillen WMS; bovendien wordt voorzien in een  
       executoriale titel voor de uitvoering van besluiten van deze commissie; 
d. de MR in het funderend onderwijs krijgt de mogelijkheid om de nietigheid van  
       onterecht genomen bestuursbesluiten in te roepen.  
 
Ten aanzien van de voorstellen om in de WMS de procedure voor geschillen en 
vergoeding van kosten voor scholing en rechtsbijstand aan te scherpen, is het overgrote 
43 
 

 
nodig is. Velen vinden de aanwijzingsbevoegdheid die de minister al heeft voldoende, of 
vinden dat deze eerst geëvalueerd moet worden, alvorens over te gaan tot nieuwe 
maatregelen. Al deze reacties zullen worden betrokken bij de beoogde aanpassing van 
de onderwijswetgeving in verbinding met het meergenoemde concept-wetsvoorstel 
bestuur en toezicht rechtspersonen van de Minister van VenJ.  
 
De hierna vermelde vragen 7 t/m 10 zijn consultatieve vragen die voortkomen uit het 
overleg met de Tweede Kamer op 23 april 2014 over het onderwerp Governance:  
 
Vraag 7. Is het wenselijk of noodzakelijk om aan medezeggenschapsorganen een 
wettelijk instemmingsrecht op de hoofdlijnen van de begroting te geven? Als er goede 
redenen zijn om dat te doen, hoe zou dat in de praktijk dan het beste inhoud kunnen 
krijgen? 
 
De regering heeft van de gelegenheid gebruik gemaakt om in de internetconsultatie een 
vraag te stellen over instemmingsrecht van het medezeggenschapsorgaan op de 
hoofdlijnen van de begroting. De reacties van respondenten waren verdeeld. De 
respondenten uit de PO-, VO- en MBO-sector oordeelden in meerderheid negatief over 
invoering van instemmingsrecht op de hoofdlijnen van de begroting. De respondenten 
uit het hoger onderwijs zijn juist in meerderheid voorstander van die invoering. 
Daarnaast is tijdens het Notaoverleg van 27 mei 2013 door de leden Van Meenen (D66) 
en Van Dijk (SP) een motie (Kamerstukken II 2013/14, 38 750 VIII, nr. 35) ingediend 
die de regering verzoekt om medezeggenschapsorganen in het onderwijs 
instemmingsrecht te geven op hoofdlijnen van de begroting (of ook wel de kaderbrief) 
van instellingen. Deze motie is destijds aangehouden. Inmiddels is in het wetsvoorstel 
studievoorschot (Kamerstukken II 2014/15, 34 035) geregeld dat de 
medezeggenschapsorganen in het hoger onderwijs instemmingsrecht op de hoofdlijnen 
van de begroting krijgen. De regering heeft het instemmingsrecht om sectorspecifieke 
redenen passend bevonden voor het hoger onderwijs. Gelet op de sectorspecifieke 
context kiest de regering ervoor om het instemmingsrecht alleen in te voeren in het HO.  
 
Vraag 8. In de huidige Wet op het hoger onderwijs en wetenschappelijk onderzoek 
(WHW) is het niet toegestaan om een lid van het parlement tevens te benoemen tot lid 
van de raad van toezicht van een openbare universiteit. Bij andere onderwijsinstellingen 
(PO,VO,MBO) bestaat niet zo’n wettelijke beperking. Is het wenselijk of noodzakelijk om 
een dergelijk verbod te handhaven? 
 
De meerderheid van de reacties geeft geen aanleiding om het verbod dat nu bij 
openbare universiteiten geldt, aan te passen.  
 
In sommige reacties wordt gesteld dat het verbod ook zou moeten gelden voor andere 
onderwijssectoren. Ter verklaring van het feit dat het verbod nu niet geldt in andere 
sectoren wordt opgemerkt dat de minister bij openbare universiteiten de wettelijke taak 
heeft om de leden van de raad van toezicht te benoemen, terwijl dat in andere sectoren 
niet het geval is. Het huidige verbod heeft specifiek tot doel, ervoor te zorgen dat de 
minister geen leden van een raad van toezicht benoemt die in hun rol van kamerlid 
vervolgens de minister moeten controleren. Dit risico is niet aan de orde bij de overige 
45 
 

 
deze bestaande rechten en mogelijkheden moeten bestuurders vaak al de gevraagde 
informatie aan het medezeggenschapsorgaan verstrekken.  
Dit alles overwegende ziet de regering geen aanleiding voor nieuwe wetgeving: het doel 
van de motie wordt reeds bereikt door de huidige bepaling.  
 
Vraag 10: Is het wenselijk of noodzakelijk om de studentassessor wettelijk verplicht te 
stemmen bij hogescholen en universiteiten?  
 
Een studentassessor is een student van een instelling die de vergaderingen van het 
college van bestuur bijwoont en daarin een adviserende rol heeft. Tijdens het 
notaoverleg in de Tweede Kamer van 23 april jl. over governance is door de leden 
Jadnanansing (PvdA) en Van Meenen (D66) een motie ingediend (Kamerstukken II 
2013/14, 33 495, nr. 50) die de regering verzoekt de studentassessor een plaats in het 
gehele hoger onderwijs te geven. Met een wettelijke verplichting tot een studentassessor 
zou er van de kant van studenten in een vroeg stadium inspraak zijn bij het 
instellingsbeleid en zou die inspraak het beleid kunnen versterken, aldus de motie. Deze 
motie is aangenomen.  
 
In het verleden is er al met het Parlement discussie geweest over de invoering van de 
figuur van een studentassessor. Tijdens de behandeling van het wetsvoorstel 
Versterking besturing is door de Tweede Kamer een amendement van het lid Van der 
Ham (D66) aanvaard (Kamerstukken II 2008/09, 31 821, nr. 36) dat beoogde een 
studentassessor verplicht te stellen. Mede naar aanleiding van kritische opmerkingen 
van de Eerste Kamer op dit punt is deze verplichting, met instemming van beide 
Kamers, bij een eerstvolgende wetswijziging vervallen. Daarvoor in de plaats is het 
versterkt initiatiefrecht geïntroduceerd, waardoor de medezeggenschap in de positie 
wordt gebracht om in een vroeg stadium betrokken te zijn bij voorgenomen beleid van 
de instelling inzake studentaangelegenheden. Deze positie wordt nu verder versterkt 
door de invoering van het instemmingsrecht op de hoofdlijnen van de begroting. 
Inmiddels is dat instemmingsrecht zoals gezegd opgenomen in het wetsvoorstel 
studievoorschot. De regering heeft haar voornemen bij brief van 28 mei 2014 
(Kamerstukken II 2013/14, 24 724, nr.123) medegedeeld aan de Voorzitter van de 
Tweede Kamer. Dit instemmingsrecht stelt de medezeggenschapsorganen – en niet 
alleen één enkele student- in de gelegenheid om in een vroeg stadium mee te denken 
met het beleid en op die manier het beleid te versterken. Dit is in lijn met de motie van 
de leden Jadnanansing en Van Meenen; beoogd is, hiermee materieel invulling te geven 
aan het doel van die motie. Ten tijde van de stemming over de motie was nog niet 
bekend dat instemmingsrecht op de hoofdlijnen van de begroting zou worden ingevoerd 
in het hoger onderwijs.  
 
De internetconsultatie biedt een gedifferentieerd beeld, niet alleen van voor- en 
tegenargumenten, maar vooral ook van de typering van de plaats en functie van de 
studentassessor. Daarnaast blijft ook de positie van de studentassessor ten opzichte van 
andere studenten en medezeggenschapsorganen die studenten vertegenwoordigen een 
vraagpunt. De figuur van een studentassessor is voor instellingen één van de vele 
mogelijkheden om studenten beter te betrekken bij het beleid van de instelling. Er zijn 
echter nog veel meer mogelijkheden denkbaar die de wet niet in de weg staat. Zo heeft 
47 
 

 
strekking van die bepaling is de Raad niet geheel duidelijk. Indien de MR een dwangsom 
heeft geïncasseerd, is het dan aan de MR om te bepalen op welke wijze het 
geïncasseerde bedrag zal worden besteed, mits die besteding kan worden aangemerkt 
als “ten bate van het onderwijs”? In een geval waarin de 
medezeggenschapsverhoudingen zo slecht zijn dat het komt tot incasseren van 
dwangsommen, ligt het in de rede dat over de besteding van de geïncasseerde 
dwangsommen opnieuw een geschil zal ontstaan. Dat geschil komt dan, als de Raad het 
goed begrijpt, op de voet van artikel 35, eerste lid, van de WMS (nieuw) dan weer bij de 
LCG WMS terecht. 
De regering heeft naar aanleiding van deze kritische kanttekeningen van de Raad 
besloten om in het wetsvoorstel geen bijzondere voorschriften op te nemen over de 
besteding van de dwangsom. Wel houdt zij vast aan het instrument van de dwangsom: 
een alternatief waarmee nakoming van uitspraken van de LCG WMS door een MR 
effectief kan worden afgedwongen is niet voorhanden. Bovendien betreft het geen nieuw 
instrument binnen de medezeggenschapsverhoudingen. De OK, bevoegd in hoger 
beroep, kan ook nu al dwangmiddelen opleggen ter executie van afspraken. Hetzelfde 
geldt voor uitspraken van rechtbanken en de OK in medezeggenschapsgeschillen op 
grond van de WOR. Door de MR een steviger positie te geven ten aanzien van het 
afdwingen van de nakoming door het bevoegd gezag van uitspraken van de LCG WMS 
wordt de positie van de MR als zelfstandige pijler binnen het besturingsmodel in het 
onderwijs verstevigd. De regering realiseert zich dat het opleggen van een dwangsom op 
zijn beurt ook weer aanleiding kan zijn tot een geschil, maar zij meent dat deze 
consequentie moet worden aanvaard en niet tot de beslissing behoort te leiden dat van 
een dwangsom moet worden afgezien. 
 
Gelijktrekking met de WOR 
De bevoegdheden genoemd in artikel 32, vierde lid,, 35, tweede lid, en 34, vijfde lid, 
WMS (nieuw) hebben tot effect dat de WMS meer gelijkenis gaat vertonen met de WOR 
en dat is uit een oogpunt van de consistentie tussen verschillende 
medezeggenschapsraadregelingen aan te bevelen. De regering neemt met instemming 
kennis van deze constatering van de Raad.  
 
De bevoegdheid voor medezeggenschapsraden de rechter te verzoeken een executoriale 
titel te verlenen 
De mogelijkheid voor de medezeggenschapsraden en de bevoegde gezagsorganen om 
de voorzieningenrechter van het arrondissement waarin het bevoegd gezag is gevestigd 
te verzoeken een executoriale titel te verlenen aan de uitspraak van de LCG WMS 
conform de procedure van tenuitvoerlegging van arbitrale vonnissen op grond van 
artikel 1062 Rv (artikel 35a WMS) levert op het eerste gezicht geen problemen op in de 
praktijk, zo merkt de Raad op. 
Wel rijzen er bij hem enkele vragen naar aanleiding van de (destijds) voorgestelde 
redactie van dat artikel. Het valt daarbij op dat voor de formulering van het eerste, 
tweede en derde lid van artikel 35a WMS in belangrijke mate aansluiting is gezocht bij 
de redactie van respectievelijk het eerste, tweede en derde lid van artikel 1062 Rv, 
terwijl het vierde lid van artikel 35a WMS (dat artikel 1063 Rv van overeenkomstige 
toepassing verklaart) en het vierde lid van artikel 1062 Rv substantieel van elkaar 
afwijken. De Raad vraagt zich af wat de achtergrond is van de keuze voor deze 
49 
 

 
De regering onderkent het risico dat de interne toezichthouder zelf schuldig is aan 
risicovolle ontwikkelingen bij de instelling, maar meent dat het nooit geheel valt uit te 
sluiten.   
Naar aanleiding van de desbetreffende vraag van de inspectie merkt de regering ter 
nadere toelichting van de reikwijdte van het wetsvoorstel op dat het wetsvoorstel zich 
richt op bekostigde onderwijsinstellingen en ook op samenwerkingsverbanden passend 
onderwijs. Dat volgt uit de inhoud van de nieuwe of gewijzigde bepalingen en hun plaats 
in de wetten.  
De inspectie meent dat noch uit het wetsvoorstel noch uit de memorie van toelichting 
blijkt wat de wetgever van de inspectie verwacht ten aanzien van de handhaving van de 
nieuwe normen. Opgemerkt wordt dat de inspectie toezicht houdt op de naleving van 
alle wettelijke voorschriften in de onderwijswet- en regelgeving, waaronder ook de WMS. 
De inspectie is tot op heden terughoudend geweest in het toezicht op de naleving van de 
WMS, mede gelet op de mogelijkheden van rechtsbescherming die de 
medezeggenschapsorganen hebben. De inspectie beschouwt geschillen tussen bevoegd 
gezag en medezeggenschapsorgaan over de naleving van de WMS in eerste instantie als 
een aangelegenheid tussen die partijen. Het verheugt de inspectie dan ook dat het 
wetsvoorstel voorziet in een aanscherping van de rechtsbeschermingsmogelijkheden 
voor de medezeggenschapsorganen.  
De memorie van toelichting is alsnog aangevuld met een uiteenzetting van de rol en 
taak van de inspectie in relatie tot de WMS. De inspectie wijst er op dat het geen 
mandaat heeft gekregen om de overtreding van de bij of krachtens de WMS gestelde 
voorschriften te sanctioneren met een bekostigingsmaatregel. Daarnaast kan de 
inspectie een aantal van de nieuwe in de WPO, WVO, WEC en WHW voorgestelde 
normen niet met een bekostigingssanctie handhaven. Het instrument van de 
bekostigingssanctie is immers bedoeld om (het bevoegd gezag van) 
onderwijsinstellingen aan te sporen overtredingen ongedaan te maken. Voor zover 
overtredingen niet ongedaan kunnen worden gemaakt, kan de inspectie geen gebruik 
maken van de bekostigingssanctie. Deze beperking in de mogelijkheden tot het 
afdwingen van naleving bestaat naar het oordeel van de inspectie ten aanzien van de 
voorgestelde voorschriften tot benoeming op basis van vooraf kenbaar gemaakte 
openbare profielen, tot melding van wanbeheer door de interne toezichthoudeer bij de 
inspectie en tot overleg tussen interne toezichthouder en medezeggenschapsorgaan. 
 
De regering wijst er in reactie daarop op dat specifieke bepalingen over inhouding van 
de bekostiging in de onderwijswetgeving, zoals onder meer 104 van de WVO, inderdaad 
een herstelsanctie betreffen die slechts ziet op het doen beëindigen van voortdurende 
overtreding van de bepalingen uit die wetten (zie onder meer de uitspraak van de 
Afdeling bestuursrechtspraak van de Raad van State van 9 juli 2008 in zaak nr. 
200706179/1). Deze bepalingen uit de onderwijswetten kunnen daarom inderdaad niet 
altijd voldoende grondslag vormen voor inhouding of opschorting van de bekostiging 
door de inspectie in de door de inspectie genoemde gevallen. De door de inspectie 
genoemde nieuwe voorschriften betreffen echter aan de rijksbekostiging verbonden 
verplichtingen van het bevoegd gezag. Indien een bevoegd gezag in strijd handelt met 
deze verplichtingen, houdt het zich derhalve niet aan een aan de rijksbekostiging 
verbonden subsidieverplichting. Artikel 4:49, eerste lid, aanhef en onder c, van de 
Algemene wet bestuursrecht (hierna: Awb), gelezen in samenhang met artikel 4:21, 
51 
 

 
toezichthouder van het samenwerkingsverband passend onderwijs moet ten minste 
tweemaal per jaar overleggen met de ondersteuningsplanraad.  
Voor de WPO is zo’n voorschrift geheel nieuw. Artikel 6 van de WMS bevat al wel het 
voorschrift dat bevoegd gezag en MR bijeenkomen indien daarom onder opgave van 
redenen wordt verzocht door de MR, een geleding of het bevoegd gezag. Doet de MR of 
een geleding voorstellen aan het bevoegd gezag over bepaalde aangelegenheden, dan 
stelt het bevoegd gezag alvorens daarop te reageren, de MR ten minste eenmaal in de 
gelegenheid, met hem overleg te plegen over de voorstellen. Deze overlegregels worden 
nu dus aangevuld met de verplichting dat de interne toezichthouder ten minste 
halfjaarlijks overleg voert met de MR en met de ondersteuningsplanraad.  
Verder is (zie het nieuwe vierde lid) aan de WPO toegevoegd een meldingsplicht voor de 
interne toezichthouder of het interne toezichthoudend orgaan in relatie tot de 
onderwijsinspectie. Zie daarvoor meer uitgebreid paragraaf 1.1 en hoofdstuk 4 van deze 
memorie van toelichting. 
 
Artikel II (WEC) 
 
Onderdeel A (artikel 28g WEC) 
Zie de toelichting bij artikel I, onderdeel A (artikel 17a WPO). 
 
Onderdeel B (artikel 28i WEC) 
Zie de toelichting bij artikel I, onderdeel B (artikel 17c WPO).  
De Wet passend onderwijs (Stb. 2012, 533) schrapt het vierde lid van artikel 28i. 
Daarmee is rekening gehouden bij het formuleren van de wijziging van artikel 28i in dit 
wetsvoorstel.  
 
Artikel III (WVO) 
 
Onderdeel A (artikel 24d WVO) 
Ook de benoeming in de functies van het bestuur van de school moet voortaan 
plaatsvinden op basis van vooraf openbaar gemaakte profielen. Op dit moment geldt die 
eis uitsluitend voor benoeming van interne toezichthouders.  
Als gevolg van de Wet passend onderwijs (Stb. 2012, 533, artikel III, onderdeel H) is 
aan artikel 24d een derde lid toegevoegd, waarin het eerste en tweede lid, eerste volzin, 
van artikel 24d van overeenkomstige toepassing zijn verklaard. Automatisch is daardoor 
ook de nu voorgestelde nieuwe eerste volzin van het tweede lid van overeenkomstige 
toepassing op de samenwerkingsverbanden passend onderwijs, zodat ook ten aanzien 
van die samenwerkingsverbanden de benoeming in de functies van het bestuur moet 
gebeuren op basis van vooraf openbaar gemaakte profielen. 
 
Onderdeel B (artikel 24e1 WVO) 
Zie de toelichting bij artikel I, onderdeel B (artikel 17c WPO).  
 
 
Artikel IV (WEB) 
 
Onderdeel A (artikel 8a.2.2) 
53 
 

 
Het huidige vijfde lid moet vervallen omdat de inhoud daarvan door dit wetsvoorstel is 
overgebracht naar artikel 9.33a. Zie daarvoor onderdeel E.  
 
Onderdeel C (artikel 9.8) 
Voor een toelichting op het nieuwe derde lid wordt verwezen naar de toelichting op 
artikel I, onderdeel B (artikel 17c, vierde lid, WPO). 
 
Onderdelen D (artikel 9.18), J (artikel 10.3c) en P (artikel 11.11) 
Door deze wijzigingen wordt tot uitdrukking gebracht dat de belangrijkste taak van de 
opleidingscommissies van ho-instellingen is, te adviseren over (het bevorderen van) de 
kwaliteit van de opleiding(en). Zie daarvoor ook hoofdstuk 4 van deze memorie van 
toelichting.  
 
Onderdeel E (artikel 9.33a) 
Het derde lid introduceert de adviesbevoegdheid van de universiteitsraad respectievelijk 
de gezamenlijke vergadering inzake voorgenomen besluiten van de raad van toezicht 
met betrekking tot het benoemen of ontslaan van leden van het college van bestuur en 
bevat de al bestaande adviesbevoegdheid van die raad onderscheidenlijk vergadering 
(zie het huidige artikel 9.7, vijfde lid, WHW) met betrekking tot de profielen van de 
leden van de raad van toezicht. Toegevoegd is de adviesbevoegdheid voor de profielen 
van de leden van het college van bestuur. Zie ook onderdeel L (artikel 10.20a). 
 
Onderdeel F (artikel 9.35) 
Deze wijzigingen van artikel 9.35 zijn een logisch gevolg van de aanvulling van artikel 
9.33a, derde lid, door onderdeel E.  
 
Onderdeel G (artikel 9.40) 
In navolging van de regels van de WOR, die adviesgeschillen over benoeming en ontslag 
van bestuurders buiten de geschillenregeling van die wet plaatst, voorziet deze wijziging 
van artikel 9.40 erin dat de geschillenregels van de WHW zich niet uitstrekken over 
geschillen bij de uitoefening van de adviesbevoegdheid ten aanzien van benoeming en 
ontslag. Wel zijn op de uitoefening van de adviesbevoegdheid zelf de waarborgen van 
toepassing, geregeld in artikel 9.35 WHW. Die overlappen deels artikel 30, tweede lid en 
derde lid juncto artikel 25, vierde lid en vijfde lid, eerste en tweede volzin, WOR. 
 
Onderdeel H (artikel 9.51) 
Het gaat hier om de z.g. structuurregeling van de bijzondere universiteiten. Voor een 
toelichting op het nieuwe achtste lid wordt verwezen naar de toelichting op artikel I, 
onderdeel B (artikel 17c WPO).  
 
Onderdeel I (artikel 10.2) 
Artikel 10.2, derde lid, verklaart de nieuwe profielenregels voor de universiteiten van 
overeenkomstige toepassing op de hogescholen. Onverkorte toepassing is niet aan de 
orde omdat het in artikel 9.3, tweede en derde lid, WHW onder meer gaat over 
universiteitsraden, terwijl hogescholen geen universiteitsraden hebben maar 
medezeggenschapsraden.  
55 
 

 
Voor zover beslissingen over profielen en benoemingen enz. van bestuurders en interne 
toezichthouders onderwerpen van gemeenschappelijk belang zijn voor alle scholen of 
voor een meerderheid van de scholen van het bevoegd gezag, brengt artikel 16 van de 
WMS “automatisch” met zich mee dat in dat geval de verplichte GMR voor die 
aangelegenheid in de plaats treedt van de afzonderlijke medezeggenschapsraden van de 
scholen. Er geldt hier overigens geen onderscheid naar ouder- of personeelsgeleding: 
dat onderscheid is er alleen ten aanzien van sommige aangelegenheden waar 
instemmingsrecht voor geldt. Dit betekent dat de MR c.q. GMR als geheel de 
adviesbevoegdheid in kwestie heeft.  
 
Ook samenwerkingsverbanden passend onderwijs hebben een MR, zo volgt uit de Wet 
passend onderwijs, Stb. 2012, 533 (artikel V; zie artikel 3, vijfde lid, WMS). De nieuwe 
adviesbevoegdheid van de MR ten aanzien van besluiten over de benoemingsprofielen 
voor bestuurders, en ten aanzien van benoeming of ontslag van die bestuurders geldt 
onverkort ook voor de MR van het samenwerkingsverband.  
Artikel 4a WMS regelt de ondersteuningsplanraad. Artikel 9 WMS verklaart wel de 
algemene taken en bevoegdheden van de MR die zijn geregeld in de artikelen 6, 7 en 8 
van de WMS, van overeenkomstige toepassing op de ondersteuningsplanraad, maar 
artikel 14a WMS geeft de ondersteuningsplanraad geen specifieke adviesbevoegdheden, 
doch uitsluitend instemmingsrecht met betrekking tot de vaststelling of wijziging van het 
ondersteuningsplan, bedoeld in artikel 18a van de WPO, respectievelijk artikel 17a van 
de WVO. Dit wetsvoorstel geeft de ondersteuningsplanraad geen rol ten aanzien van 
benoemingsprofielen, benoeming en ontslag van bestuurders: die rol is weggelegd voor 
de MR. 
 
Onderdeel B (artikel 13) 
Dit is een technische aanpassing in verband met het vervallen van de regeling, bedoeld 
in artikel 28 WMS.  
 
Onderdeel C (artikel 14) 
Omdat de verplichting van de hier bedoelde regeling wordt geschrapt uit artikel 28, 
moet ook artikel 14 worden aangepast.  
 
Onderdeel D (artikel 28) 
De wijziging behelst allereerst, in navolging van artikel 22, eerste lid, van de WOR, voor 
de kosten die redelijkerwijs noodzakelijk zijn voor de vervulling van de taak van de MR, 
scholingskosten daaronder begrepen, een rechtstreekse aanspraak van de MR jegens het 
bevoegd gezag. Daarvoor is dus niet langer een door het bevoegd gezag vast te stellen 
faciliteitenregeling bepalend, zoals die nu nog is voorgeschreven in het tweede lid van 
artikel 28.  
Verder houdt deze wijziging in navolging van artikel 22, tweede lid, van de WOR in dat 
de kosten van het raadplegen van een deskundige en van het voeren van 
rechtsgedingen door de MR alleen ten laste van het bevoegd gezag komen indien het 
betreft kosten die redelijkerwijs noodzakelijk zijn voor de vervulling van de taak van de 
MR en het bevoegd gezag vooraf van de te maken kosten in kennis is gesteld.  
Voorts is in navolging van artikel 22, vierde lid, van de WOR geregeld dat het bevoegd 
gezag en de MR jaarlijks een bedrag voor kosten kunnen vaststellen dat de MR naar 
57 
 

 
Het vierde lid is geheel nieuw. De mogelijkheid tot oplegging van een dwangsom strekt 
tot betere handhaving van het nakomen van uitspraken van de LCG WMS.  
 
Onderdeel G (artikel 32) 
Eerste en tweede lid: 
In het nieuwe eerste en tweede lid is uitgewerkt welke middelen het bevoegd gezag 
heeft indien aan een voorgenomen besluit de vereiste toestemming is onthouden. 
Daarbij is, conform WOR, uitdrukkelijk aangegeven welke beslissing de commissie kan 
nemen: het alsnog geven van toestemming. Ook de beoordelingscriteria van de 
commissie zijn opgenomen in het voorgestelde eerste lid (toetsing aan redelijkheid; 
rechtvaardiging door zwaarwegende belangen). Die criteria zijn nu nog geregeld in het 
derde lid van het huidige artikel 32. 
De tweede volzin van het huidige eerste lid bepaalt dat indien de mededeling van het 
bevoegd gezag houdende intrekking van het voorstel of voorlegging aan de LCG WMS 
niet binnen 3 maanden wordt gedaan of niet binnen 6 weken aan de LCG WMS wordt 
voorgelegd, het voorstel vervalt. Die volzin is niet meer nodig in een systeem waarin 
expliciet nietigheid kan worden ingeroepen. Het is aan de MR om te bepalen of al dan 
niet een schriftelijk beroep op de nietigheid wordt gedaan. Doet de MR dat niet, dan 
blijft het besluit in stand. De regering ziet geen redenen om daarnaast ook nog het 
systeem van artikel 32, eerste lid, tweede volzin, te handhaven (“voorstel komt te 
vervallen”). Het is niet logisch en onnodig complex om twee verschillende soorten 
nietigheid naast elkaar te regelen voor twee situaties. De WOR kent zo’n duaal systeem 
evenmin. 
Het tweede lid is inhoudelijk gelijk aan het huidige tweede lid. 
Derde lid: 
Het derde lid is nieuw. Het regelt de voorwaarden waaronder besluiten van het bevoegd 
gezag, genomen zonder de voorgeschreven instemming van de MR of de toestemming 
van de LCG WMS, nietig zijn. Het derde lid is ontleend aan artikel 27, vijfde lid, van de 
WOR. Van nietigheid is reeds sprake zodra de MR daarop schriftelijk een beroep doet 
tegenover het bevoegd gezag.  
Vierde lid: 
Het vierde lid is ontleend aan artikel 27, zesde lid, van de WOR en geeft aan de MR het 
recht, de LCG WMS te verzoeken om het bevoegd gezag ertoe te verplichten, zich te 
onthouden van handelingen die strekken tot uitvoering of toepassing van een nietig 
besluit. Daarmee worden de specifieke consequenties van de nietigheid duidelijk voor de 
betrokken partijen. Dit kan ook de opmaat vormen tot het opleggen van een dwangsom. 
Het bevoegd gezag kan de commissie echter verzoeken te verklaren dat de MR ten 
onrechte een beroep heeft gedaan op nietigheid. 
 
Onderdeel H (artikel 33) 
Eerste lid: 
Het eerste lid is vergelijkbaar met het nieuwe eerste lid van artikel 32, met dien 
verstande dat er (overeenkomstig het nu geldende artikel 33, derde lid) alleen plaats is 
voor een redelijkheidstoetsing.  
Niet opgenomen is het huidige tweede lid van artikel 33. Het voorleggen van een geschil 
aan de commissie door de MR zoals geregeld in het huidige artikel 33 (zie artikel 31, 
onderdeel b WMS) is hier niet logisch gezien het systeem van nietigheid. Als de MR het 
59 
 

 
Op grond van het voorgestelde vierde lid dient de MR voor de LCG WMS te 
beargumenteren dat door het niet of niet geheel volgen van het advies de belangen van 
de school of de MR ernstig worden geschaad. Dit is conform het huidige artikel 34, 
tweede lid. 
Vijfde lid: 
Het vijfde lid bepaalt aan de hand van welk criterium het geschil wordt beoordeeld. Dit is 
gelijk aan het op grond van artikel 34, derde lid, tweede volzin, thans geldende 
criterium.  
Zesde lid: 
Op grond van het voorgestelde zesde lid bepaalt de LCG WMS, conform het thans 
geldende artikel 34, derde lid, laatste volzin, of het besluit al dan niet in stand kan 
blijven. Bovendien is de mogelijkheid toegevoegd van door de LCG WMS op te leggen 
voorzieningen ten behoeve van goede naleving, in navolging van artikel 26, vijfde lid, 
van de WOR.  
De vrijheid van onderwijs wordt hierdoor overigens niet ingeperkt. Het bevoegd gezag 
blijft immers vrij om ieder nieuw besluit te nemen dat hem goed dunkt. Het vijfde lid 
regelt alleen dat geen uitvoering mag worden gegeven aan een besluit waarvan door de 
LCG WMS is vastgesteld dat het niet in stand kan blijven. 
  
Onderdeel J (artikelen 35 en 35a) 
Het huidige artikel 35 kan vervallen aangezien alle geschillen in eerste aanleg bij de LCG 
WMS zullen komen, waaronder ook de nalevingsgeschillen. Interpretatiegeschillen vallen 
voortaan onder de noemer advies-, instemmings- of nalevingsgeschillen. 
Nalevingsgeschillen zijn alle geschillen met uitzondering van advies- en 
instemmingsgeschillen. 
Ook het bevoegd gezag is bevoegd een geschil aanhangig te maken. Dit is bijvoorbeeld 
relevant indien een besluit ter instemming is voorgelegd aan de MR maar de MR nalaat 
een beslissing te nemen. Ook valt te denken aan de situatie waarin een MR niet goed 
functioneert terwijl het bevoegd gezag een goed functionerende MR belangrijk vindt. 
Het nieuwe artikel 35 gaat specifiek over nalevingsgeschillen. Het is ontleend aan artikel 
36 van de WOR en omvat ook interpretatiegeschillen. In dergelijke geschillen doet de 
commissie de bindende uitspraak dat de betrokken partij gevolg moet geven aan wat bij 
of krachtens de WMS is bepaald (zie het tweede lid). 
Bepaald is dat behalve naleving van de bij of krachtens de WMS bepaalde verplichtingen. 
de MR ook verplichtingen kan afdwingen die staan in de onderwijswetten. Daarbij rijst de 
vraag wie de MR in rechte moet aanspreken als de interne toezichthouder weigert met 
de MR te overleggen. Omdat alleen het bevoegd gezag in de onderwijswetten 
verantwoordelijk is voor en aanspreekbaar op de naleving van die wetten, zal de MR het 
bevoegd gezag moeten aanspreken. De MR kan niet de interne toezichthouder 
rechtstreeks aanspreken 
Komt de MR of de GMR zijn verplichting nog steeds niet na, dan kan de commissie dat 
orgaan ontbinden, onder oplegging van de verplichting tot nieuwe verkiezingen (dit is 
ontleend aan artikel 36, vijfde lid, van de WOR). Een soortgelijke regeling zal gelden 
voor een geleding als bedoeld in artikel 3 WMS. Deze bepaling is op grond van artikel 37 
van overeenkomstige toepassing op de ondersteuningsplanraad. Een 
ondersteuningsplanraad wordt echter niet noodzakelijkerwijs gekozen. Artikel 4a, derde 
lid, verklaart artikel 3, negende tot en met elfde lid, dat ziet op verkiezingen, immers 
61 
 

 
van maatregelen hangende het hoger beroep in verband met een spoedeisend belang 
noodzakelijk zijn dan kunnen partijen in kort geding daarom verzoeken. Ook de MR 
heeft daartoe, ondanks dat hij geen rechtspersoon of natuurlijke persoon is en zonder 
dat die bevoegdheid expliciet in de wet is toegekend, op grond van jurisprudentie die 
mogelijkheid indien dat noodzakelijk is teneinde het recht op een effectieve toegang tot 
de rechter te effectueren. De Hoge Raad heeft geoordeeld dat een dergelijke 
uitzondering moet worden aanvaard voor gevallen waarin tussen een MR en het bevoegd 
gezag een geschil bestaat dat specifiek de naleving van de verplichtingen van het 
bevoegd gezag jegens de MR tot inzet heeft (vgl. HR 3 december 1993, NJ 1994, 375). 
Vijfde lid:  
Ten slotte wordt met het vijfde lid voorgesteld om de voorzieningenrechter de 
mogelijkheid te geven om na summierlijk onderzoek de tenuitvoerlegging van de aan de 
uitspraak in de volgende gevallen te weigeren: 
a. de uitspraak of de wijze waarop die tot stand is gekomen is kennelijk in strijd met de 
openbare orde. Tenuitvoerlegging van uitspraken die ondeugdelijk tot stand zijn 
gekomen, bijvoorbeeld omdat de LCG WMS heeft nagelaten het bevoegd gezag te 
horen, kan op deze grond worden geweigerd; 
b. de aan de uitspraak verbonden dwangsong is opgelegd in strijd met de voor het 
opleggen van een dwangsom geldende bepalingen. In dat geval ziet de weigering 
alleen op de tenuitvoerlegging van de dwangsom.  
 
Onderdeel K (artikel 36) 
Eerste lid: 
Het huidige eerste en tweede lid van artikel 36 zijn geschrapt omdat die uitsluitend 
betrekking hebben op nalevingsgeschillen. De nieuwe eerste volzin van artikel 36 is een 
verbreding van de huidige eerste volzin, die de MR en de GMR in geval van 
nalevingsgeschillen de bevoegdheid geeft in rechte op te treden. Nalevingsgeschillen 
zullen voortaan worden beslecht door de LCG WMS zelf, zodat de bevoegdheid om in 
rechte op te treden nu moet worden toegespitst op de situatie van beroep tegen 
beslissingen van de LCG WMS. Ook is nu geëxpliciteerd wie tot het instellen van beroep 
gerechtigd zijn.  
Tweede lid: 
In het nieuwe tweede lid wordt geregeld dat het beroep voortaan in alle gevallen wordt 
ingediend bij verzoekschrift. De verwarrende term “beroepschrift” wordt niet langer 
gebruikt.  
Derde lid: 
Het nieuwe derde lid sluit aan bij de WOR: behandeling met de meeste spoed. 
Procedurele waarborgen ten aanzien van processtukken zijn overigens onnodig: het Hof 
volgt zijn procedures op grond van de Wetboek van Burgerlijke Rechtsvordering 
Vierde lid: 
Het nieuwe vierde lid is gelijk aan het huidige vijfde lid. Het huidige vierde lid zal 
vervallen, omdat volledige toetsing meer in de rede ligt. Het oorspronkelijke vierde lid 
beperkt de beroepsgronden tot “onjuiste wetstoepassing”. Door die beperking te 
schrappen, moet de Ondernemingskamer voortaan vol toetsen, met dien verstande dat 
leidend is, de aard van de onderliggende besluiten/gedragingen. Is sprake van veel 
beleidsvrijheid, dan moet dat doorwerken in de aard van de toetsing.  
63 
 

 
ARTIKEL IX (INWERKINGTREDING) 
 
Dit artikel maakt een gedifferentieerde inwerkingtreding van de onderdelen van het 
eenmaal tot wet verheven wetsvoorstel mogelijk.  
 
 
 
 
De Minister van Onderwijs,  
Cultuur en Wetenschap, 
 
 
 
 
 
Dr. Jet Bussemaker 
 
 
 
De Staatssecretaris van Onderwijs, 
Cultuur en Wetenschap, 
 
 
 
 
 
Sander Dekker 
 
 
65 
 

