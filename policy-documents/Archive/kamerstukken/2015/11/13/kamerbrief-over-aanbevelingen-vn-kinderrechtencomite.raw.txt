> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA DEN HAAG 
 
Kenmerk 
839570-144222-J 
 
Bijlage(n) 
2 
Correspondentie uitsluitend 
 
richten aan het retouradres 
met vermelding van de 
datum en het kenmerk van 
deze brief. 
Datum     13 november 2015 
 
Betreft     aanbevelingen VN-Kinderrechtencomité  
 
 
 
 
 
 
Geachte voorzitter, 
Op 27 mei jl. hebben de vier landen van het Koninkrijk zich in Genève ten 
overstaan van het Kinderrechtencomité van de Verenigde Naties (VN) verantwoord 
over het gevoerde beleid rond kinderrechten in de afgelopen jaren. In dialoog met 
het Comité zijn in Genève alle onderdelen van het Kinderrechtenverdrag 
1
indringend besproken.  Bijgevoegd ontvangt uw Kamer de aanbevelingen van het 
Comité naar aanleiding van de vierde periodieke rapportage en de verantwoording 
2
daarover in Genève. Met deze brief informeer ik u, namens het kabinet, hoe we in 
3
Nederland invulling gaan geven aan de aanbevelingen. 
 
Aanbevelingen 
De discussie met het Comité – onder het toeziend oog van de Kinderombudsman 
en een afvaardiging van kinderrechtenorganisaties, jongeren en studenten 
kinderrechten - was bijzonder intensief en constructief. Verschillende maatregelen 
in de verslagperiode, zoals het instellen van een Kinderombudsman, konden op 
adhesie van het Comité rekenen. Volgens het Comité heeft Nederland een 
voorbeeldfunctie voor andere landen, gezien de rijke traditie die Nederland heeft 
op het gebied van kinder- en mensenrechten. Dit blijkt ook uit de op 19 oktober 
gepubliceerde Kidsright Index 2015, de wereldwijde Index die meet hoe de 
rechten van kinderen worden nageleefd door landen, waar Nederland op een 2de 
plek staat. Om die reden legt het Comité de lat voor Nederland hoog bij het 
naleven van het Verdrag.  
 
De meer dan 60 aanbevelingen van het Comité betreffen de volle breedte van het 
Verdrag en daarmee het beleid en uitvoering van diverse departementen. De 
                                                
1
 “The committee expresses appreciation for the constructive dialogue held with the high-level and multisectoral 
delegation of the State party.”  zie blz. 1 van de aanbevelingen (bijlage 1). 
2
 Afzonderlijk bijgevoegd de aanbevelingen van het Comité  over het naleven van het Facultatief Protocol bij het 
VN-Verdrag inzake de Rechten van het Kind inzake de betrokkenheid van kinderen bij gewapende conflicten (bijlage 
2). 
3
 Elk land van het Koninkrijk is zelf verantwoordelijk voor de follow-up die aan de aanbevelingen wordt gegeven. 
1 
 

 
belangrijke taak gekregen als het gaat om veiligheid van kinderen. In dit kader is 
 
onder andere het Collectief tegen Kindermishandeling gestart, dat gericht is op het 
verbeteren van de lokale integrale aanpak van kindermishandeling. Het is een 
gezamenlijk project van zes gemeenten, onder leiding van de VNG en in 
samenwerking met de ministeries van VWS, VenJ en OCW. De gemeenten hebben 
samen met alle betrokken lokale en regionale partners (o.a. Veilig Thuis, 
wijkteams, hulpverleners, onderwijs, politie en Raad voor de Kinderbescherming) 
verbeteragenda’s opgesteld. Deze agenda’s gaan over verschillende 
uitvoeringsaspecten, bijvoorbeeld het verbeteren van de ketensamenwerking 
tussen partners, het versterken van de informatiepositie, het bevorderen van 
deskundigheid en het doorbreken van handelingsverlegenheid.  
 
Kinderrechten Caribisch Nederland 
Het Comité heeft zijn zorgen geuit over de situatie van kinderen in het Caribisch 
deel van Nederland. Unicef heeft met haar rapportages kinderrechten hoog op de 
politieke en maatschappelijke agenda van Caribisch Nederland (CN) geplaatst. Ook 
hebben de eilanden met ondersteuning van Unicef het afgelopen jaar 
rondetafelsessies met maatschappelijke groeperingen georganiseerd. Verbetering 
van kinderrechten stond ook hoog op de agenda tijdens de Koninkrijksconferentie 
op 16 juni jl. te Curaçao. Tijdens de conferentie is het plan van aanpak van de 
Interlandelijke Task Force Kinderrechten vastgesteld. De landen hebben nadere 
afspraken gemaakt over onder andere het instellen van een week van de 
opvoeding, het organiseren van een SafetyNet conferentie te Aruba en het 
instellen van een Commissie van wijzen die een visie ontwikkelen over positief 
opvoeden. Kortheidshalve verwijs ik u naar de brief van de minister van BZK van 
23 juni jl. Bij voornoemde brief zijn ook gevoegd de nieuwe actieplannen van de 
drie eilanden van Caribisch Nederland die in de CN-week van begin juni jl. met de 
eilandbesturen zijn besproken.  
 
Om een impuls te geven aan het verbeteren van de kinderrechten in CN is per 
amendement van de Kamer op de begroting van BZK een bedrag van 3 miljoen 
euro beschikbaar gesteld voor de jaren 2015 – 2017. Specifiek voor de aanpak 
van huiselijk geweld zijn daarnaast door de ministeries van VWS en VenJ 
structureel middelen begroot. Verder ben ik voornemens met het CBS te bezien 
hoe de Jeugdmonitor kan worden uitgebreid naar Caribisch Nederland om 
daarmee invulling te geven aan de aanbeveling van het Comité de 
dataverzameling rond kinderrechten in Caribisch Nederland te verbeteren.  
 
Positie van minderjarige vreemdelingen zonder verblijfsstatus 
Bij iedere vreemdeling speelt in eerste instantie de vraag of de vreemdeling wel of 
geen rechtmatig verblijf heeft. Voorzieningen die in Nederland ter beschikking 
worden gesteld zijn voor een belangrijk deel afhankelijk van het antwoord op die 
vraag. Indien er sprake is van een asielaanvraag dan wordt deze door de 
Immigratie- en Naturalisatiedienst (IND) behandeld in de algemene asielprocedure 
van acht dagen. Daar waar meer onderzoek nodig is vindt behandeling plaats in 
de verlengde asielprocedure. Zorgvuldigheid staat hierbij voorop. In de 
asielprocedure is bijzondere aandacht voor minderjarige vreemdelingen en het 
belang van het kind.  
 
Voor iedere vreemdeling die geen recht op verblijf (meer) heeft, geldt echter dat 
deze vreemdeling Nederland dient te verlaten. Het uitgangspunt van het kabinet is 
dat dit vertrek zo veel als mogelijk vrijwillig plaats vindt maar indien nodig kan 
3 
 
 

 
huishouden met een laag inkomen of problematische schulden. Het kabinet heeft 
 
extra financiële middelen voor armoede- en schuldenbeleid ter beschikking 
gesteld. Het merendeel van deze structurele € 100 miljoen gaat naar gemeenten, 
waarvan € 600.000 naar Caribisch Nederland. Gemeenten hebben, samen met 
maatschappelijke organisaties, een belangrijke rol bij het tegengaan van kinderen 
in armoede. Leergeld Nederland, het Jeugdsportfonds, het Jeugdcultuurfonds en 
andere maatschappelijke organisaties ontvangen derhalve ook financiële 
ondersteuning. Het kabinet roept gemeenten op speciale aandacht te hebben voor 
kinderen bij de intensivering van hun beleid en hierin samen te werken met 
maatschappelijke organisaties. Uit onderzoek naar het gemeentelijk armoede- en 
schuldenbeleid in 2014 blijkt dat veel gemeenten deze oproep ook 
5
onderschrijven.    
  
Een belangrijke partij in dezen is de Kinderombudsman die gemeenten heeft 
opgeroepen om een kindpakket samen te stellen. Een kindpakket bevat tenminste 
de meest noodzakelijke behoeften, aangevuld met zaken om te kunnen 
participeren, zoals sport- of muzieklessen. Het kindpakket krijgt veel 
belangstelling: bijna één op de acht gemeenten werkt hier al mee.   
Het kabinet steunt deze ontwikkelingen en is daarom mede op verzoek van de 
6
Tweede Kamer een onderzoek gestart om de ervaringen van gemeenten met een 
kindpakket (of een bundeling van kindvoorzieningen in natura met 
een soortgelijke strekking) in beeld te brengen. De Kinderombudsman, 
vertegenwoordigers van gemeenten en maatschappelijke organisaties zijn 
uitgenodigd om zitting te nemen in de klankbordgroep. 
  
Met de beschikbare uitkomsten van het onderzoek in het najaar van 2015, hoopt 
het kabinet gemeenten en andere partijen te inspireren en ondersteunen bij het 
(verder) ontwikkelen en implementeren van een (vorm van een) kindpakket ter 
bevordering van de participatie en sociale insluiting van kinderen. 
 
Kinderrechteneducatie 
Het Comité heeft het opnemen van kinderrechteneducatie als verplicht onderdeel 
van het curriculum op scholen aanbevolen. Het onderwijs heeft de belangrijke taak 
om kennis over te brengen over het functioneren van onze democratische 
rechtsstaat en over de kernwaarden die daaraan ten grondslag liggen. Scholen 
hebben de opdracht om bij te dragen aan de burgerschapsvorming van hun 
leerlingen. Het formele gemeenschappelijke curriculum, vastgelegd in de 
kerndoelen, geeft aandacht aan mensenrechten. Kerndoel 47 voor de onderbouw 
van het voortgezet onderwijs luidt: “De leerling leert actuele spanningen en 
conflicten in de wereld te plaatsen tegen hun achtergrond, en leert daarbij de 
doorwerking ervan op individuen en samenleving (nationaal, Europees en 
internationaal), de grote onderlinge afhankelijkheid in de wereld, het belang van 
mensenrechten en de betekenis van internationale samenwerking te zien.”  
 
In opdracht van het ministerie van OCW ontwikkelt het nationaal expertisecentrum 
leerplanontwikkeling SLO een ondersteuningsaanbod voor scholen om hun 
burgerschapsonderwijs, waaronder aandacht voor mensenrechten, verder vorm te 
geven. Daarnaast wordt momenteel in opdracht van OCW een maatschappelijk 
debat gevoerd over de koersbepaling voor toekomstgericht funderend onderwijs, 
                                                
5
 Kamerstukken II 2014/2015, 24515, nr. 294 
6 
 Kamerstukken II 2014/2015, 24515, nr. 304 
 
5 
 
 

