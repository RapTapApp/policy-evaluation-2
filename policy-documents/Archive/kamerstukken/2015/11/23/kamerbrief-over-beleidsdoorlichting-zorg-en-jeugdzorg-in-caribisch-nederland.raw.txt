> Retouradres Postbus 20350 2500 EJ  Den Haag   
 
De Voorzitter van de Tweede Kamer  
 
der Staten-Generaal 
Bezoekadres 
Postbus 20018 
Parnassusplein 5 
x2500 EA Den Haag 
2511 VX Den Haag 
 
T 070 340 79 11 
F 070 340 78 34 
www.rijksoverheid.nl 
Kenmerk 
838909-141421-IZ a 
Uw brief 
 
 
  
Bijlage(n) 
Datum 23 november 2015  
 
Betreft Beleidsdoorlichting BES 
Correspondentie uitsluitend 
  
 
richten aan het retouradres 
 
met vermelding van de 
 
datum en het kenmerk van 
 
deze brief. 
 
 
Geachte voorzitter,  
Met deze brief informeer ik u over de aanpak voor de beleidsdoorlichting van 
artikel 4.5 Zorg en Jeugdzorg in Caribisch Nederland. Hierbij sluit ik aan bij mijn 
brief van 25 maart jl. (kenmerk 729339-133638-FEZ) en 16 juni jl. (kenmerk 
76823-136188-FEZ).  
 
Een beleidsdoorlichting is een ex-post evaluatie, waarin de verschillende 
elementen van de beleidscyclus in samenhang worden bezien. Het gaat niet alleen 
om de vraag of de doelen van het beleid worden bereikt, maar ook om de wijze 
waarop, de middelen waarmee, de relatie tussen doelbereik en 
beleidsmaatregelen en de invloed van externe factoren. In de Regeling Periodiek 
Evaluatieonderzoek (RPE) zijn de voorwaarden en kwaliteitseisen die aan de 
beleidsdoorlichting worden gesteld opgenomen. Zo steunt een beleidsdoorlichting 
zoveel mogelijk op reeds uitgevoerde of lopende (deel)onderzoeken naar de 
doeltreffendheid en doelmatigheid, wordt er een beschrijving gegeven van 
beleidsopties indien er significant minder middelen (-/-20%) beschikbaar zijn en 
wat de maatschappelijke gevolgen daarvan zouden zijn. Daarnaast is een 
belangrijke eis dat de beleidsdoorlichting wordt voorzien van een oordeel door een 
onafhankelijk deskundige over de kwaliteit van het uitgevoerde onderzoek.  
 
Zorg en Jeugdzorg in Caribisch Nederland 
De beleidsdoorlichting over artikel 4.5 kijkt terug naar het moment dat ik 
verantwoordelijk geworden ben voor de zorg en jeugdzorg in Caribisch Nederland. 
Vanaf dat moment, 1 januari 2011, span ik mij in om het zorgaanbod, inclusief de 
jeugdzorg, in Caribisch Nederland te verbeteren tot een voor Europees Nederland 
aanvaardbaar niveau. Het gaat hierbij om het realiseren van een goed 
functionerend, duurzaam stelsel van zorg, dat voor alle rechthebbenden in gelijke 
mate toegankelijk is.  
  
 
Pagina 1 van 4 

 
De lessen die hier uit getrokken kunnen worden, kunnen nieuwe input leveren 
voor verbetering van het beleid. In de RPE zijn de vragen benoemd die centraal 
Kenmerk 
838909-141421-IZ 
staan in een beleiddoorlichting en worden beantwoord in de beleidsdoorlichting.  
 
 
Het onderzoek zal voornamelijk bestaan uit het verzamelen van gegevens. Hierbij 
wordt onder andere aandacht besteed aan de aanleiding voor het huidige beleid, 
de achtergrond hiervan en de gemaakte beleidskeuzes. Tevens wordt er een 
inventarisatie gemaakt van de ingezette instrumenten, de geldstromen en de 
bereikte resultaten. Tijdens het onderzoek zullen zowel objectieve, feitelijke 
gegevens (zoals beleidsdocumenten, rapporten en cijfers) als kwalitatieve en 
subjectieve gegevens worden verzameld, om ‘gaten’ in de beschikbare objectieve 
informatie te dichten en om de feitelijke gegevens beter te kunnen duiden. 
Vervolgens zal een integrale analyse gemaakt worden van de ingezette 
instrumenten, geleverde output en de bereikte effecten. In deze fase zal ook 
aandacht besteedt worden aan scenario’s, waarin er significant minder middelen 
beschikbaar zijn. De beleidsdoorlichting zal voor het zomerreces 2016 aan de TK 
worden aangeboden.  
 
Overzicht te gebruiken evaluaties en overige bronnen  
De beleidsdoorlichting van de zorg en jeugdzorg in Caribisch Nederland zal in 
grote mate steunen op eerder uitgevoerde evaluaties en onderzoeken. Belangrijk 
hierbij is de evaluatie van de WolBES, waarvan de publicatie op korte termijn is 
voorzien. Een van de deelevaluaties onderzoekt de gevolgen van de overgang naar 
de nieuwe staatkundige situatie voor de bevolking van de eilanden. Hierbij wordt 
een beschrijving gegeven van de actuele situatie in vergelijking tot het 
voorzieningenniveau ten tijde van de transitie. Naast de evaluatie van de WolBES 
worden ook de volgende documenten en onderzoeken bij de beleidsdoorlichting 
betrokken.  
 
 Besluitenlijst BES bestuurlijk overleg 31 januari 2008 (TK 31200-IV, nr. 
33) 
 Besluitenlijst BES bestuurlijk overleg 20 november 2008 (TK 31568, nr. 7) 
 Middellange Termijn Plan voor de ontwikkeling van zorgvoorzieningen en 
voorzieningen van Geneeskundige Hulp bij Ongevallen en Rampen (GHOR) 
voor Saba, St. Eustatius en Bonaire. 
 Samen verder bouwen. Eenmeting belevingsonderzoek Caribisch 
Nederland (TK 31568, nr. 121) 
 Belevingsonderzoek Caribisch Nederland 2013 (TK 33750 IV, nr. 21) 
 Unicef rapport koninkrijkskinderen, kinderrechten op de Nederlandse 
Cariben (TK 31839-294) 
 Evaluatieonderzoek Gezondheidszorg Caribisch Nederland na de transitie 
(TK 31568, nr. 130) 
 FWG Trendrapport Caribisch Gebied 2013 (TK 31568, nr. 133); 
 rapport van de Algemene Rekenkamer ‘Rijksoverheid en Caribisch 
Nederland: naleving van afspraken’ (TK 33471, nr. 1); 
 het advies van de Werkgroep Zorg Caribisch Nederland (TK 31568, nr. 
135). 
 Rapport van de Inspectie jeugdzorg, ‘Kwaliteit van de jeugdzorg in 
Caribisch Nederland’ (TK 31839, nr. 374) 
 Rapport ‘Benchmarking of international rates of a sample of medical 
procedures’ (TK 31568, nr 159)  
 Armoede in Caribisch Nederland, een verkenning (TK 33600-IV, nr. 76) 
 
Pagina 3 van 4 

