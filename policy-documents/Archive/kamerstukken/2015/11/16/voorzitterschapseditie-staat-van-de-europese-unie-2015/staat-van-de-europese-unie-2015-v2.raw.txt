Staat van de Europese Unie 2015 – Voorzitterschapseditie
Deel I – chapeau
INLEIDING
De Europese Unie ondergaat zware beproevingen. De toestroom van mensen op de vlucht voor oorlog
en onderdrukking is groot. Aan de oostgrens lijkt de geopolitiek terug van weggeweest en binnen de
EU ligt fragmentatie op de loer. Terreuraanslagen worden gepleegd op onze manier van leven,
bedoeld om angst te zaaien en onze samenlevingen tegen elkaar uit te spelen. Gemakkelijke, snelle
antwoorden op deze vraagstukken zijn er niet. Als aankomend voorzitter van de Raad staat Nederland
voor de belangrijke taak de EU, juist in deze woelige tijden, te helpen tot gezamenlijke oplossingen te
komen. Eendracht en slagkracht zijn nodig op alle niveaus. Een belangrijk fundament hiervoor ligt in
de effectieve combinatie van Europese en nationale maatregelen.
Aan de vooravond van het eerste Nederlandse EU-voorzitterschap in twaalf jaar blikt het kabinet
graag met u vooruit naar de uitdagingen waar de Europese Unie voor staat. Welke opgaven en
dilemma’s komen op ons pad, in welke context vindt het voorzitterschap plaats en wat zijn hierbij de
positie, rol en inzet van Nederland? De focus op het komende half jaar geeft deze editie van de Staat
van de Unie een bijzonder karakter. Als voorzitter is de relatie tot de instellingen en de overige
lidstaten immers effectief anders. Er wordt expliciet naar Nederland gekeken voor verbinding, voor
stuurmanskunst en als hoeder van het collectieve Europese belang; een rol waar het kabinet samen
met u al geruime tijd naartoe werkt. Dit stuk staat dan ook niet op zich. Het dient te worden bezien in
samenhang met en in aanvulling op de Staat van de Unie die uw Kamer op 23 februari van dit jaar
toeging en de opeenvolgende Kamerbrieven over de inhoudelijke voorbereiding van het EU-
voorzitterschap, in het bijzonder de brief van 28 januari jl. De belangen waar het kabinet zich sinds
zijn aantreden in EU-verband sterk voor maakt, zijn in de komende periode niet wezenlijk anders. De
context is dat wel. Het kabinet zet zich ervoor in bestaande ambities ook in aanloop naar en
gedurende het EU-voorzitterschap na te streven, op een manier die past bij de rol van het roulerend
voorzitterschap.
Deze Staat van de Unie is als volgt opgebouwd: het eerste deel gaat in op de context waarin het
Nederlandse EU-voorzitterschap plaatsvindt en geeft een analyse van de voornaamste uitdagingen
voor de Unie. In dit deel wordt ook stilgestaan bij de uitgangspunten die Nederland tijdens het
voorzitterschap zal hanteren en die in eerdere Kamerbrieven aan de orde gekomen zijn: een focus op
hoofdzaken, innovatieve groei en banen, en verbinding. Bijzondere aandacht gaat vervolgens uit naar
de eisen die de rol van roulerend voorzitter aan Nederland stelt. Het tweede deel geeft een overzicht
van de belangrijkste dossiers die de komende periode in de diverse Raadsformaties spelen. Het
kabinet gaat daarbij nader in op de concrete inzet en activiteiten tijdens het Nederlandse EU-
voorzitterschap. De gebruikelijke kabinetsappreciatie van het Commissiewerkprogramma voor het
komende jaar, dat de Commissie op 27 oktober jl. presenteerde, is in het tweede deel verwerkt.
EERSTE BELANGRIJKE STAPPEN NAAR EENDRACHT EN SLAGKRACHT ZIJN GEZET
De huidige uitdagingen vragen om effectieve besluitvorming en breed gedragen oplossingen. In veel
gevallen zijn verschillende, onderling samenhangende maatregelen nodig, op zowel de korte als de
langere termijn. Dit is allerminst eenvoudig, maar als EU-lidstaten de handen ineen slaan en
gezamenlijk de politieke wil tonen om uit te stijgen boven deelbelangen, dan is de slagkracht van de
Unie groot. Dit is geen zaak van lang vervlogen tijden: ook de afgelopen jaren bleken lidstaten en
instellingen, onder druk van diverse crisissituaties en op verschillende terreinen, in staat noodzakelijke
veranderingen van binnenuit in gang te zetten. Samen zijn wij niet geringe uitdagingen aangegaan en
een weg ingeslagen met meer aandacht voor hoofdzaken en de grondvesten van de Unie.
Een eerste voorbeeld hiervan is Strategische Agenda, die de Europese Raad in juni 2014 heeft
vastgesteld. De Europese Raad heeft hiermee duidelijk richting en invulling gegeven aan het principe
van een Unie die zich concentreert op hoofdzaken: nationaal wat kan, Europees wat moet. In dit
document hebben de lidstaten gezamenlijk de belangrijkste prioriteiten voor de komende jaren
vastgelegd; niet minder maar ook niet meer. De sterk aan de Strategische Agenda verwante politieke
richtsnoeren van de Commissie geven blijk van een intensievere samenwerking tussen de instellingen
1

borgen. De EU is gevestigd op de fundamentele waarden van vrijheid, democratie, rechtsstatelijkheid,
gelijkwaardigheid en solidariteit. Het is zeker vanuit die optiek onaanvaardbaar dat mensen, op de
vlucht voor oorlog of vervolging, gedwongen zijn hun leven en dat van hun kinderen in de handen van
mensensmokkelaars te leggen. De toestroom van vluchtelingen die via de buitengrenzen verder de
Unie intrekken, zet het vrij verkeer van personen binnen de EU onder druk en vraagt om herbezinning
op het Dublin-systeem. Dit geldt des te meer omdat niet alle lidstaten dezelfde effecten ervaren en
verschillend denken over het vermijden van de negatieve gevolgen van de vluchtelingenstroom. De
zich snel opvolgende ontwikkelingen in de migratiecrisis zullen veel aandacht vergen van het
Nederlandse voorzitterschap. Het pakket aan maatregelen dat de afgelopen maanden is geformuleerd,
onder andere op het gebied van een verdeling van asielzoekers en vluchtelingen en een effectief
terugkeerbeleid, zal nadere uitwerking en implementatie vergen, terwijl tegelijkertijd voortvarend zal
worden ingezet op een geïntegreerde, middellangetermijnvisie. De afspraken met Turkije in het kader
van het EU-Turkije actieplan en de uitkomsten van de Valletta-Top met Afrikaanse landen bieden
hiervoor een basis. Daarnaast zijn er ook resultaten nodig ten aanzien van de bewaking van de
buitengrenzen en het functioneren van het Dublin-systeem en de Schengenzone.
Succes is bij dit alles geen gegeven. Diverse centrifugale krachten, versterkt door een gebrek aan
onderling vertrouwen, bemoeilijken soms het vinden van concrete, coherente oplossingen. De
eurocrisis liet een tegenstelling zien tussen meer en minder hervormingsgezinde lidstaten en ook de
huidige vluchtelingencrisis brengt verschillen in belang en opstelling aan het licht. Dit alles zorgt voor
toegenomen wrijving tussen lidstaten. Opvattingen kunnen verschillen over de interpretatie van
fundamentele gemeenschappelijke waarden. In het Verenigd Koninkrijk woedt intussen het debat over
de voors en tegens van EU-lidmaatschap van de EU. Op 10 november jl. zette premier Cameron in een
brief in algemene bewoordingen de Britse wensen voor EU-hervorming nader uiteen. Meer details
zullen naar verwachting op korte termijn duidelijk worden. De weerslag hiervan op het Nederlandse
voorzitterschap is vooralsnog moeilijk in te schatten. Deze hangt mede af van het verloop van de
besprekingen en van de uiteindelijke timing van het referendum – dat voor het eerst zal gaan over de
vraag of een lidstaat de Unie zal gaan verlaten. Een concrete datum zal pas worden vastgesteld na
afronding van de besprekingen, die primair onder toezicht van de Voorzitter van de Europese Raad
zullen plaatsvinden. Het kabinet acht het van strategisch belang dat het VK lid blijft van de EU. Dit
vraag om een constructieve dialoog die leidt tot een uitkomst die uiteindelijk alle lidstaten en de EU
als geheel ten goede moet komen. Met meer dan 500 miljoen burgers en meer dan 25 miljoen
1
bedrijven die afhankelijk zijn van goed bestuur van overheden valt of staat onze Unie bij onderlinge
rechtsgelijkheid en rechtszekerheid. De crisisstemming in de EU mag geen ‘verdeel en heers’ politiek
van buiten uitlokken.
Bovengenoemde uitdagingen tonen de noodzaak van Europese samenwerking boven Alleingang. EU
lidstaten kunnen het zich in deze verbonden wereld niet veroorloven zich naar binnen te keren.
Tegelijkertijd stelt dit ook eisen aan de wijze waarop Europa functioneert, in lijn met de inzet van
Nederland waarin een focus op hoofdzaken en een betere werking van de instellingen centraal staat.
UITGANGSPUNTEN EN INZET TIJDENS HET VOORZITTERSCHAP
De Unie waarin 28 lidstaten zijn verenigd is niet perfect, maar biedt essentiële instrumenten om de
huidige uitdagingen het hoofd te bieden. Tegen deze achtergrond is het kabinet vastberaden zich te
blijven richten op het versterken en beter functioneren van de EU. Tijdens het voorzitterschap staan
daarbij de volgende drie uitgangspunten voorop: een Unie die zich richt op hoofdzaken, een Unie die
innovatieve groei en banen schept en een Unie die verbinding aangaat met maatschappelijke actoren.
De focus op hoofdzaken betekent dat de Europese Unie zich moet richten op wat belangrijk is voor
haar burgers en bedrijven. Concreet betekent dit zoeken naar oplossingen voor de grootste
uitdagingen van deze tijd zoals geschetst in de Strategische Agenda van de Europese Raad. Nederland
zal zich tijdens het voorzitterschap inzetten om de Raad op koers te houden bij de uitvoering van deze
agenda. Het kabinet zet binnen de bovengenoemde kaders in op de volgende beleidsprioriteiten:
1. Europa als innovator en banenmotor
1
http://appsso.eurostat.ec.europa.eu/nui/show.do
3

De derde prioriteit betreft de inzet van het kabinet op solide Europese financiën en een robuuste
eurozone. Na een diepe crisis is het herstel ingezet. Structurele hervormingen en gezond
begrotingsbeleid werpen hun vruchten af en veel lidstaten vinden langzaam de weg naar economisch
herstel en stijgende werkgelegenheid. Deze groei wordt verder ondersteund door verbeterde mondiale
omstandigheden, waaronder de lage olieprijs, en het aanjagen van investeringen via onder andere het
EFSI. Echter, de stagnerende groei in opkomende markten als China en Brazilië vormt een risico voor
deze positieve trend. Het vergt blijvende aandacht lidstaten terug te brengen op een pad naar
structurele economische groei en de stabiliteit binnen de EMU te bewaren. Daarom moeten de
lidstaten van de EU doorgaan met structurele hervormingen en de coördinatie van economisch beleid.
Op die manier zorgen we voor gezonde begrotingen in moderne economieën. Gemaakte afspraken
binnen de EMU moeten worden nagekomen, zodat we werken aan een sterke eurozone voor
overheden, ondernemers én burgers. Het belang dat het kabinet hecht aan solide Europese financiën
strekt zich tot slot ook uit naar de Europese meerjarenbegroting. Het kabinet gebruikt daarom het
voorzitterschap om de discussie te starten over een nieuwe, hervormde meerjarenbegroting.
Ten vierde zal Nederland tijdens het EU-voorzitterschap bevorderen dat vraagstukken op het gebied
van klimaat, milieu en duurzaamheid in nauwe samenhang worden bezien. Economische doelstellingen
en een verantwoord gebruik van grondstoffen en energiebronnen komen zo samen in een
toekomstbestendig model van duurzame groei. De EU kan dit aanjagen door innovatieve sectoren te
stimuleren die bijdragen aan een transitie naar een circulaire economie met duurzaam gebruik van
grondstoffen. Dit sluit aan bij het voornemen van de Commissie om in 2016 een voorstel te
presenteren voor het verwezenlijken van de Sustainable Development Goals (SDGs) binnen en buiten
de Europese Unie. Dit voorstel heeft betrekking op zowel de economische en sociale aspecten van
duurzame groei als de milieudimensie daarvan en zal dan ook in meerdere Raadsformaties worden
besproken. In het kader van de vierde prioriteit zal Nederland zich sterk inzetten voor de
totstandkoming van een Europese Energie Unie: een versterking van de energievoorziening, een
interne energiemarkt, het verminderen van de energieafhankelijkheid van de EU, aanjagen van
onderzoek en innovatie op het gebied van hernieuwbare energie en een toekomstbestendig
e
klimaatbeleid. De uitkomsten van de 21 Conference of the Parties (COP21) van het VN-
Klimaatraamverdrag (UNFCCC), die begin december in Parijs zal plaatsvinden, vormen hierbij een
belangrijk kader.
In het licht van de geschetste uitdagingen en spanningen is het zorgen voor verbinding tijdens het
Nederlandse voorzitterschap cruciaal. Allereerst verbinding tussen lidstaten onderling, omdat
onderlinge solidariteit de basis vormt voor Europese samenwerking. Solidariteit is
tweerichtingsverkeer en gaat hand in hand met gedeelde verantwoordelijkheid. Als lidstaten in
financiële problemen komen, zoals Griekenland, staat de EU klaar met leningen in ruil voor
noodzakelijke hervormingen. Toen Rusland de Krim annexeerde en het oosten van Oekraïne
destabiliseerde, stond de EU klaar met stevige sancties. Ook wanneer het tegenzit, dienen lidstaten
gezamenlijk verantwoordelijkheid te nemen, om voor elkaar op te komen en samen sterker te staan.
Solidariteit en gedeelde verantwoordelijkheid zijn nodig om de gevolgen van deze ontwikkelingen het
hoofd te bieden en de oorzaken bij de bron aan te pakken.
Verbinding gaat echter ook over de band tussen de Europese Unie en haar burgers. In de Europese
hoofdsteden en huiskamers zijn veel mensen kritisch over de EU, maar velen beseffen ook dat
niemand in Europa de uitdagingen alleen aankan. Samen staan we in Europa sterker en er is
uiteindelijk meer dat ons verenigt dan dat ons scheidt. Dat geldt voor onze handel, ons milieu, ons
klimaat, onze energie en, niet in de laatste plaats, onze vrede, veiligheid en welvaart. Onvrede over
het gebrek aan gezamenlijk oplossend vermogen van de 28 lidstaten die zijn verenigd in de EU leidt
tot Euroscepsis. Het vinden van een optimale combinatie van krachtige Europese samenwerking en
maximale nationale beleidsvrijheid is een evenwichtsoefening. De EU moet zowel zorgen voor de
noodzakelijke slagvaardigheid, als voor voldoende herkenning en erkenning in de gekozen aanpak
door burgers.
Verbinding, tot slot, vraagt om aandacht voor de rol van de medeoverheden en voor democratische
legitimering op de verschillende bestuurlijke niveaus. Mede in dat licht zet het kabinet zich
onverminderd in voor de verdere versterking van de rol van nationale parlementen in de EU en kijkt
het ook tijdens het EU-voorzitterschap uit naar een vruchtbare samenwerking met uw Kamer, burgers,
maatschappelijke organisaties en medeoverheden.
5

Tot slot mag het belang van een goede praktische organisatie rond een voorzitterschap niet worden
onderschat. Een soepele logistiek, het volgen van de juiste procedures en de indruk die Nederland
achterlaat op de vele politieke en (hoog)ambtelijke bezoekers en beleidsexperts zijn beeldbepalend.
Het kabinet heeft gekozen voor een centrale locatie en een efficiënt, maar gastvrij voorzitterschap –
geheel passend in de Nederlandse traditie.
AFSLUITING
Nederland staat voor een grote uitdaging, zoveel mag duidelijk zijn. Het aankomende EU-
voorzitterschap zal anders zijn dan de eerdere Nederlandse voorzitterschappen, maar Nederland
neemt waardevolle ervaring mee. Als land met een lange cultuur van overleggen en het zoeken naar
coalities, als belanghebbende bij uitstek van Europese samenwerking, en als middelgrote speler
hebben wij een goede uitgangspositie.
De positie van spil in het proces geeft Nederland uiteindelijk ook meer invloed, zij het langs andere
weg. Het Nederlands belang zit – naast nationale posities – immers ook in een eerlijk en effectief
Europa, gekenmerkt door collectieve verantwoordelijkheid, solidariteit en slagvaardigheid. Het half
jaar dat Nederland het roulerend voorzitterschap bekleedt, biedt kansen te werken aan een Unie die
zich richt op hoofdzaken, die door innovatie groei en banen schept en die verbinding aangaat met
samenlevingen.
Het recente verleden leert dat de Unie – de Europese Commissie, het Europees Parlement en lidstaten
als leden van de Raad – in staat is de noodzakelijke stappen te zetten om grote vraagstukken het
hoofd te bieden. De ervaring en verbindende kracht van een bruggenbouwer geven Nederland als
roulerend voorzitter een goede uitgangspositie de Europese Unie daarbij op koers te houden.
Gezamenlijk op koers blijven is van groot belang: vrede, veiligheid, welvaart en democratie worden
ten onrechte vaak als vanzelfsprekend beschouwd. Een effectieve Europese Unie – gericht op
hoofzaken, innovatieve groei en banen, en verbinding – is het beste middel om die verworvenheden
op ons continent te waarborgen.
7

volgende MFK. Behandeling zal onder Slowaaks voorzitterschap plaatsvinden. De evaluatie beziet
manieren om Europese middelen beter te richten op EU-brede prioriteiten en om de EU-begroting
meer te laten sturen op resultaat. Het kabinet verwacht dat enkele lidstaten in dit verband zullen
willen spreken over verdere conditionaliteit bij het verstrekken van EU-fondsen, bijvoorbeeld door
deze beter te stroomlijnen met landenspecifieke aanbevelingen in het Europees semester. Beide
6
punten sluiten aan bij de motie van ’t Wout . In het kader van de tussentijdse evaluatie wordt ook
gekeken naar vereenvoudiging van regelgeving voor onder meer de Europese Structuurfondsen, het
Gemeenschappelijk Landbouwbeleid, en mogelijk ook verdere vereenvoudiging van financiering onder
het onderzoeksprogramma Horizon 2020.
Tevens zal Nederland zijn rol als voorzitter aangrijpen om de dialoog over ‘better governance’ te
starten binnen de RAZ, mede in het licht van artikel 197 VWEU over administratieve samenwerking.
Via deze dialoog wil Nederland praktisch invulling geven aan het streven van versterking van de
kwaliteit van openbaar bestuur in de lidstaten, ten behoeve van de doeltreffende uitvoering van het
EU-recht en beleid.
Voor het draagvlak voor de Europese Unie zijn goede wetgeving en transparante besluitvorming een
absolute voorwaarde. De eerder genoemde agenda voor Betere Regelgeving draagt bij aan de
kwaliteit van het regelgevingskader zodat dit ondernemerschap, het investeringsklimaat en
democratische legitimiteit bevordert en tegelijkertijd voldoende bescherming biedt voor burgers,
werknemers, gezondheid en milieu. Naar verwachting zal het Luxemburgs voorzitterschap de
onderhandelingen over het Inter-Institutionele Akkoord (IIA) Betere Regelgeving nog dit jaar
afronden. Nederland zal als voorzitter aandringen op actieve implementatie van de in het IIA
gemaakte afspraken, waaronder belangrijke bepalingen over jaarlijkse programmering. Met de
afronding van het IIA en de implementatie daarvan wordt invulling gegeven aan de Nederlandse
agenda voor een Unie die zich richt op hoofdzaken met een goede balans tussen de instellingen,
waarvoor dit kabinet zich sinds zijn aantreden sterk maakt.
Mede in het kader van Betere Regelgeving zal Nederland, samen met de Europese Commissie en de
andere Europese instellingen, de lidstaten en steden, werken aan de Europese Agenda Stad. Doel van
de Europese Agenda Stad is het EU-beleid beter te laten aansluiten op de stedelijke praktijk, zodat
steden meer bijdragen aan het volle groeipotentieel voor groei en banen in Europa. Tijdens het
voorzitterschap zal deze inzet resulteren in het te sluiten Pact van Amsterdam. Ten aanzien van het
cohesiebeleid zal Nederland een aantal specifieke onderwerpen agenderen, waaronder
vereenvoudiging, de evaluatie van de uitkomsten van de Partnerschapsovereenkomsten en de
Operationele Programma’s voor de periode 2014-2020. Nederland zal in dit kader tot slot ook de
uitwerking van slimme Specialisatiestrategieën bespreken. Deze innovatiestrategie zet in op de sterke
punten en het innovatiepotentieel van een specifieke regio. Dit is een belangrijk onderdeel van een
7
modern cohesiebeleid, dat zich richt op concrete en meetbare resultaten.
Nederland zal zich inzetten voor grotere, actieve transparantie van het Europese
besluitvormingsproces. Het kabinet ziet daarom het in het Commissiewerkprogramma aangekondigde
8
transparantieregister met belangstelling tegemoet. Daarnaast zal Nederland zich, binnen de beperkte
ruimte van het voorzitterschap, ook inzetten voor grotere, actieve transparantie van het Europese
besluitvormingsproces specifiek binnen de Raad. De transparantiestrategie die is opgesteld met
9
Denemarken, Estland, Finland, Slovenië en Zweden is hierbij leidend . Deze strategie is onder andere
gericht op praktische verbeteringen van de transparantie. De ontwikkeling van een one-stop-shop
online portal waar het besluitvormingsproces kan worden gevolgd is hiervan een voorbeeld.
10
Zoals uiteengezet in de Kamerbrief van 1 juli jl. over gedecentraliseerde agentschappen vindt het
kabinet het van belang dat voortgang wordt geboekt met de implementatie van de Gezamenlijke
6
Motie van ’t Wout 34 166 nr. 3.
7
Kamerstuk 21 501-08, nr. 472.
8
Commissiewerkprogramma 2016, voorstel 23, ‘Proposal for an Inter-Institutional Agreement on a mandatory
Transparancy Register’, Annex I.
9
Kamerstuk: 21501-02-1512.
10
Kamerbrief over stand van zaken Europese agentschappen d.d. 1 juli 2015, Kamerstuk:
33848-16.
9

EU heeft groot belang bij effectief gezamenlijk extern optreden en een GBVB waarmee we doelmatig
kunnen inspelen op de grote veiligheidsvragen van vandaag. Verder is het bevorderen van
mensenrechten wereldwijd een prioriteit voor Nederland. Aandacht gaat hierbij in het bijzonder naar
de link tussen bedrijfsleven en mensenrechten, coherentie tussen intern en extern
mensenrechtenbeleid en de implementatie van VNVR resolutie 1325 (vrouwen, vrede en veiligheid).
Nederland is tot slot pleitbezorger van de geïntegreerde benadering, onder meer bij het aanpakken
van complexe vraagstukken als de migratieproblematiek, terrorismebestrijding en cyber. Nederland
zal zich in dit verband ook inzetten voor verbetering van de werkwijze van de Europese instellingen
ten aanzien van extern beleid.
De genoemde inzet voor het EU extern beleid zal bijdragen aan de totstandkoming van een nieuwe
12
'Global Strategy on Foreign and Security Policy' , die naar verwachting in juni 2016 aan de Europese
Raad zal worden aangeboden. In dit kader is tevens een versterkte inzet van de EU ten aanzien van
de veiligheidssector van belang. Zoals vastgelegd tijdens de Europese Raad in mei 2015 zal medio
13
2016 een Strategic Framework for Security Sector Reform worden ontwikkeld . Nederland is
voorstander van het ontwikkelen van één geïntegreerd Europees SSR-raamwerk en acht het van
belang de eigen expertise en kennis met de EU te delen om dit raamwerk waar mogelijk te
optimaliseren. In 2016 wil Nederland dit dossier samen met het opvolgende voorzitterschap Slowakije
verder uitwerken en de EU waar mogelijk ondersteunen op dit thema.
Defensie
De Strategische Agenda van de Europese Raad zet in op doeltreffend gemeenschappelijk optreden in
de wereld. Een sterker Gemeenschappelijk Veiligheids- en Defensiebeleid (GVDB) is hierbij in het
belang van zowel de EU, de NAVO als individuele lidstaten. Nederland zal zich dan ook richten op de
goede verankering van de thema’s veiligheid en defensie in de nieuwe 'Global Strategy on Foreign and
Security Policy', de versterking van het GVDB en de toekomst van Europese defensiesamenwerking.
Nederland streeft er naar dat Hoge Vertegenwoordiger Mogherini na aanname van de nieuwe strategie
in juni 2016 deze strategie vertaalt naar concrete ambities en toereikende civiele en militaire
capaciteiten, die in de vorm van een EU Defence and Security Framework bij voorkeur in najaar 2016
wordt afgerond. Voor Nederland staat hierbij versterking van het GVDB door verdergaande en meer
gestructureerde Europese defensiesamenwerking centraal. Nederland ambieert de diverse bottom-up
initiatieven van Europese defensiesamenwerking en top-down EU-veiligheidsbeleid dichter bij elkaar te
brengen. Nederland zal in dit verband de discussie over het minder vrijblijvend maken van Europese
defensiesamenwerking blijven agenderen; het huidige karakter acht Nederland gezien de actuele
veiligheidssituatie en geopolitieke context niet langer houdbaar. Nederland streeft ernaar dat ministers
van Defensie minimaal eens per jaar spreken over de voortgang van deze defensiesamenwerking op
basis van gegevens die het Europees Defensie Agentschap (EDA) en de EU Militaire Staf (EUMS)
kunnen aanleveren. Het bestaande Single Progress Report kan hier voor als basis dienen.
Het is positief dat de versterking van de Europese defensiemarkt- en industrie als een Commissie-
14
brede prioriteit (European Defence Action Plan) is bestempeld. Een open, transparante en goed
functionerende defensiemarkt, inclusief toegang voor het MKB, en een concurrerende defensie-
industrie is een belangrijke voorwaarde voor versterking van het GVDB. Nederland is van mening dat
er concrete maatregelen nodig zijn, maar vindt ook dat een eventueel beleidskader moet aansluiten
op de capaciteitsbehoefte die voortvloeit uit de nieuwe Global Strategy. Verder zal Nederland tijdens
het voorzitterschap het Europees Defensie Agentschap (EDA) ondersteunen in het Research &
Technology-domein waar de Preparatory Action voor defensie gerelateerd onderzoek nieuwe kansen
moet bieden.
Tot slot zal Nederland zich richten op snellere (politieke) besluitvorming. Als Nederland een
betrouwbare veiligheidspartner wil zijn, dichtbij en ver weg, wordt meer van ons verwacht.
12
Commissiewerkprogramma 2016, voorstel 22, ‘Commission contribution to the Global Strategy’, Annex I.
13
Zie ook Commissiewerkprogramma 2016, voorstel 21, ‘Capacity building in the Security Sector’, Annex I.
14
Commissiewerkprogramma 2016, voorstel 10, ‘European Defence Action Plan’, Annex I.
11

samenwerking die qua vorm en inhoud het beste past bij een modern, gelijkwaardig en effectief
partnerschap met de ACS-landen en die recht doet aan de diverse veranderingen op gebied van
politiek, economie en ontwikkelingssamenwerking in het afgelopen decennium. De EU is in 2015
begonnen met het voorbereiden van de formele start van de onderhandelingen in 2018 en zal daar
ook tijdens het Nederlands voorzitterschap mee doorgaan. De Commissie zal naar verwachting in de
e
2 helft van 2016 een mededeling uitbrengen over een nieuw beleidskader voor de relaties met de
16
ACS landen en regio’s. Tijdens het EU-voorzitterschap zal Nederland zich inzetten voor een open
discussie, waarin aandacht is voor het onderzoeken van concrete alternatieven. Nederland zal daarbij
pleiten voor een gedegen interne evaluatie van het ‘acquis van Cotonou’ en zorgdragen voor tijdige
betrokkenheid van de ACS-landen in de discussie. De EU-ACS Ministeriële en de Joint Parliamentary
Assembly die tijdens het voorzitterschap zullen plaatsvinden, kunnen hierbij een belangrijke rol spelen.
Tot slot zal Nederland zich inzetten om tijdens het voorzitterschap de agenda voor hulp en handel op
Europees niveau verder vorm te geven. Met een breed scala aan instrumenten waaronder
handelspolitiek en ontwikkelingssamenwerking kan de EU als speler van gewicht op het wereldtoneel
grote impact hebben. Om deze reden laat Nederland de informele Handelsraad en de informele OS-
Raad aaneengesloten plaatsvinden, met een gecombineerd deel voor de Handels- en OS-ministers.
Nederland zal hier internationaal maatschappelijk verantwoord ondernemen en de verduurzaming van
mondiale waardeketens agenderen. De conferentie die Nederland eind 2015 organiseert zal
waardevolle input bieden voor deze discussie.
Raad voor Concurrentievermogen
Interne markt
Het economisch potentieel van een goed functionerende interne markt is enorm. De economische
voordelen van een beter functionerende interne markt kunnen oplopen tot meer dan 651 miljard euro
17
per jaar, ofwel 5% van het Europese bbp . De interne markt is hiermee de meest waardevolle asset
van de EU en één van de belangrijkste instrumenten om de Europese economie vooruit te helpen.
Nederland, met zijn open economie, sterke dienstensector en state of the art digitale infrastructuur,
profiteert in grote mate van verdere versterking van de interne markt. Ook voor de Unie als geheel
zijn het versterken van vertrouwen in de digitale economie en het bevorderen van innovatie in de
gehele economie essentieel voor het realiseren van gezonde economische groei. In dit licht ziet het
18
kabinet uit naar de uitwerking van de in mei 2015 gepresenteerde Digitale Interne Markt Strategie in
concrete voorstellen, om hiermee bedrijven en burgers in staat te stellen het maximale uit digitale
ontwikkelingen te halen. Voor Nederland belangrijke thema’s hierbij zijn o.a. grensoverschrijdende e-
19
commerce, modernisering van het auteursrecht, vereenvoudiging van de BTW , herziening van het
telecomkader en het aanjagen van een vrij dataverkeer. Het kabinet streeft naar een spoedige
voortgang van de Digitale Interne Markt Strategie tijdens het Nederlands voorzitterschap en kijkt uit
naar de publicatie van de aangekondigde voorstellen.
Bij de versterking van de interne markt zet Nederland daarnaast in op nationale en Europese
maatregelen om de resterende belemmeringen voor de dienstenmarkt weg te nemen. Een meer
ambitieuze implementatie van de dienstenrichtlijn en het geven van opvolging aan de landenspecifieke
aanbevelingen van het Europees Semester op de interne markt maken hier deel van uit. Nederland
verwelkomt dan ook de op 28 oktober jl. gepresenteerde Interne Markt Strategie voor goederen en
20
diensten. Deze sluit aan bij de inzet van Nederland op een alomvattende strategie voor de interne
markt, met aandacht voor een betere implementatie en handhaving van bestaande regelgeving (in het
bijzonder de dienstenrichtlijn), een duidelijke focus op dienstensectoren met een groot economisch
potentieel (zoals bouw, zakelijke dienstverlening en detailhandel) en versterking van het principe van
wederzijdse erkenning in met name de genoemde dienstensectoren. Het kabinet streeft er naar de
16
Commissiewerkprogramma 2016, voorstel 20, ‘Post-Cotonou Framework’, Annex I.
17
European Parliamentary Research Service, The Cost of Non-Europe in the Single Market, Cecchini Revisited
(september 2014).
18
Commissiewerkprogramma 2016, voorstel 6 ‘Digital Single Market’, Annex I.
19
Commissiewerkprogramma 2016, voorstel 11 ‘Action Plan on VAT’, Annex I.
20
Commissiewerkprogramma 2016, voorstel 9 ‘Follow-up to the Single Market Strategy’, Annex I.
13

uit de evaluatie 2013 om de procedure voor autorisatie te vereenvoudigen en om kosten, die
bedrijven elkaar in rekening brengen, eerlijk en transparant te maken. Beide voorstellen streven naar
lastenverlaging voor met name het MKB. De voorstellen zijn complementair aan nationale initiatieven
tot verlaging van de uitvoeringslasten van REACH en Nederland is derhalve positief over deze
ontwikkeling. Bij de verwachte herziening van de richtlijn voor havenontvangstvoorzieningen voor
scheepsafval en ladingresiduen ziet Nederland graag dat deze ook gericht zal zijn op het verder
gelijktrekken van het Europees speelveld. Naast de voorstellen die in aanmerking komen voor REFIT
presenteert de Commissie in Annex IV ook een twintigtal lopende voorstellen die ingetrokken of
gewijzigd zullen worden, zoals voorstellen op het gebied van transport- en binnenvaartstatistieken,
omdat daar onvoldoende voortgang op wordt geboekt. Annex V, tot slot, bevat een overzicht van
bestaande wetgeving waarvan de Commissie intrekking overweegt omdat deze niet meer van
toepassing is of de facto is verlopen.
Ecofin en Eurogroep
Werken aan optimale omstandigheden voor structurele economische groei en welvaart in de Unie en
een schokbestendige eurozone blijven in 2016 cruciaal. De EMU staat er fundamenteel beter voor dan
voor de crisis, maar verdere versterking is mogelijk en wenselijk. Nederland richt zich daarbij op het
22
optimaal benutten van het huidige EMU raamwerk met als speerpunten hervormingen en
begrotingsconsolidatie, verdieping van de interne markt en bevorderen van beter bestuur in de
lidstaten (‘Better Governance’).
Welvaart en schokbestendigheid
Het Five Presidents Report biedt handvatten voor de ontwikkeling van de EMU. Op 21 oktober jl.
bracht de Commissie een mededeling uit over stappen naar voltooiing van de EMU, die onder andere
ingaat op het Europees Semester en economic governance. De Commissie presenteerde ook
aanvullende stukken die aansluiten bij onderdelen van deze mededeling, o.a. inzake consistente
externe vertegenwoordiging van de eurozone in internationale fora en uniforme vertegenwoordiging
van de eurozone in het IMF. Daarnaast heeft de Commissie een voorstel gedaan voor een
Raadsaanbeveling voor de opzet van nationale raden voor concurrentievermogen en voor een
23
Commissiebesluit tot opzet van een adviserende Europese Budgettaire Raad. De voorstellen zullen
hun weg vinden naar de relevante raadsformaties.
Het kabinet kan zich goed vinden in de gepresenteerde ambitie het Europees Semester verder te
versterken. Tijdens het Nederlandse EU-voorzitterschap zullen op Raadsniveau debatten geagendeerd
worden over de prestaties van lidstaten en de implementatie van aanbevelingen. Daarbij zal er
nadrukkelijk gelegenheid zijn voor het uitwisselen van best practices. Dit initiatief kan bijdragen aan
een versterkt Europees Semester en past in de algemene Nederlandse inzet op het versterken van de
implementatie van landenspecifieke aanbevelingen en het bevorderen van structurele hervormingen
en beter bestuur in de lidstaten. Het idee om meer aandacht te besteden aan de implementatie van
hervormingen kan rekenen op brede steun van EU-lidstaten.
Nederland wil daarnaast de bestaande praktijk van het gebruik van de aanbevelingen voor de
eurozone, waarbij de Eurogroep mede aan de hand van de aanbevelingen voor de eurozone
regelmatig thematische discussies voert over hervormingsterreinen voor de eurozone, verder
uitbouwen. Wanneer uitkomsten van deze discussies terugkomen in het nationale deel van het
Semester, dan kunnen uitdagingen voor het gehele eurogebied uiteindelijk beter tot uiting komen in
nationaal beleid. Het kabinet is echter geen voorstander van een centrale rol voor de zogenaamde
fiscal stance – de geaggregeerde begrotingssituatie van eurolidstaten op niveau van de gehele
eurozone – binnen het Semester. Dit zou een doel toevoegen aan het Europese begrotingsraamwerk,
waar Nederland juist een eenduidige focus op naleving van het SGP door individuele lidstaten wil
22
Conform de motie Segers c.s. (21 501-20, nr. 988) - over maatregelen voor invulling van het Stabiliteits- en
Groeipact en het Europees semester.
23
Het gehele pakket aan maatregelen als gepresenteerd op 21 oktober jl. kan gevonden worden op
http://ec.europa.eu/priorities/economic-monetary-union/ .
15

reguliere nutsactiviteiten (leningen verstrekken) is reeds een Raadsakkoord bereikt. Zodra het EP haar
positie heeft bepaald zullen daarom onderhandelingen in triloog-verband plaatsvinden. Daarnaast zal
de Commissie naar verwachting begin 2016 een wetgevend voorstel agenderen voor een raamwerk
voor herstel en afwikkeling van centrale tegenpartijen (central counterparties, CCP’s). Naar
verwachting zal onder het Nederlands voorzitterschap ook de triloog over de herziening van de
Europese richtlijn voor bedrijfspensioenfondsen (IORP) worden gestart.
Belastingen
Op 17 juni 2015 presenteerde de Commissie een actieplan voor hervorming van de
25
vennootschapsbelasting in de EU . Dit omvat een reeks initiatieven die een einde moeten maken aan
belastingontwijking, de duurzaamheid van de inkomsten moeten garanderen en de interne markt
moeten versterken voor het bedrijfsleven. De strijd tegen belastingfraude en -ontwijking vormt een
speerpunt tijdens het Nederlands voorzitterschap, conform de motie-Maij. Nederland wil een
voortrekkersrol vervullen in het vergroten van transparantie bij de aanpak van belastingontwijking
door bedrijven op basis van de afspraken die hierover oktober jl. in OESO verband zijn gemaakt
binnen het Base Erosion and Profit Shifting (BEPS) traject. In dit licht is recent een akkoord bereikt
tussen de lidstaten over onderling uitwisselen van belastingrulings. Verder zullen gedurende het
Nederlands voorzitterschap de eerste stappen gezet worden in het omzetten van OESO BEPS-
26
maatregelen in Europese wetgeving . Nederland zal wetgeving van de Commissie op dit punt
afwachten. Ook zal tijdens het Nederlands voorzitterschap verder worden gesproken over de opname
27
van een minimum effectieve belastingclausule in de Interest & Royalty richtlijn .
Ook publiceert de Commissie in het kader van de digitale interne markt in de loop van 2016 een
actieplan voor een efficiënt en fraudebestendig Btw-regime dat onder andere een voorstel voor Btw-
tarieven en e-commerce zal bevatten. Ook volgt een mededeling over het definitieve Btw-systeem.
Afhankelijk van het tijdstip van publicatie zal Nederland tijdens het voorzitterschap hier mee aan de
slag gaan.
Mogelijk komt tijdens het Nederlands voorzitterschap de Financial Transaction Tax (FTT) opnieuw ter
sprake, als de kopgroep van elf lidstaten die hebben gekozen voor nauwere samenwerking op dit
gebied een voorstel presenteert voor een richtlijn terzake. Nederland heeft zich niet bij deze kopgroep
aangesloten, omdat het eerder gedane voorstel – dat vooral pensioenfondsen belast – niet voldoet
aan de voorwaarden hiervoor uit het regeerakkoord.
Europese begroting
In aanloop naar het Nederlands voorzitterschap bereidt Nederland voorstellen voor om de Europese
28
begrotingssystematiek te vereenvoudigen en te verbeteren. De Europese begrotingssystematiek
wordt vaak ervaren als weinig transparant, onduidelijk en in sommige gevallen onnodig ingewikkeld.
Nederland streeft daarom naar meer transparantie, betere voorspelbaarheid en consistentie in de
begrotingssystematiek. Het vinden van praktische oplossingen, die gerealiseerd kunnen worden
binnen de bestaande wet- en regelgeving, staat voorop. In aanvulling op recente voorstellen van de
29
Commissie zal Nederland zich bijvoorbeeld inzetten voor het harmoniseren van bronnenrevisies en
aandringen op het versneld afbouwen van voorbehouden die lidstaten hebben op delen van hun BNI-
gegevens. Ook zet Nederland zich in voor een heldere Europese begrotingskalender waardoor op vaste
momenten in het jaar vaste stappen in het begrotingsproces worden doorlopen. Nederland zal
samenwerking zoeken met de gelijkgestemde lidstaten voor draagvlak voor onze plannen en met de
Commissie om tot concrete vervolgstappen te komen.
25
‘Een eerlijk en doeltreffend vennootschapsbelastingstelsel in de Europese Unie: vijf belangrijke actiegebieden’,
COM (2015), 302 final d.d. 17 juni 2015; zie Kabinetsappreciatie d.d. 6 juli 2015 (Kamerstuk 21501-07, nr. 1281).
26
In navolging van COM (2015), 302 kondigt de Commissie dit in het werkprogramma onder voorstel 12,
‘Corporate Tax Package’ Annex I, aan.
27
Conform vermeld in bovengenoemd actieplan COM (2015), 302 final, p. 11.
28
Kamerbrief 2015Z19560 Achtste aanvullende EU-begroting voor 2015 (20 oktober 2015).
29
Kamerbrief 2015Z19433 BNC-fiche voor de terbeschikkingstelling van de eigen middelen (16 oktober 2015).
17

het migratiebeheer te verbeteren, wat zich zal richten op hervestiging, een revisie van het Dublin-
31
systeem en reguliere migratie.
In reactie op de huidige complexe veiligheidsdreigingen is ook de implementatie van de in juni jl.
aangenomen Europese Veiligheidsstrategie voor de periode 2015-2020 van belang. Gezien het
grensoverschrijdende karakter van cybercrime en -security, terrorisme, georganiseerde criminaliteit
en mensenhandel is een gecoördineerde reactie op Europees niveau vereist. Dat geldt ook voor
preventief optreden om radicalisering tegen te gaan. Het kabinet zet specifiek in op effectieve
operationele samenwerking en de verdere verbetering van informatie-uitwisseling op basis van de
bestaande instrumenten en met inachtneming van waarborgen voor gegevensbescherming. Bovendien
ziet het kabinet een link met de Strategic review, gezien de inherente koppeling van interne
veiligheidsdreigingen met ontwikkelingen buiten de Europese grenzen.
Onder het Luxemburgs voorzitterschap heeft de JBZ raad een implementatietraject voor 2015 van de
Europese Veiligheidsstrategie aangenomen. Nederland zal zich inzetten om hieraan voor 2016 verder
invulling aan te geven. Nederland ziet verder met belangstelling uit naar het voorstel tot wijziging van
het kaderbesluit inzake terrorisme, betere regels over vuurwapens en een voorstel voor de bestrijding
32
van fraude en vervalsing op niet-contante betaalmiddelen . Het bestrijden van fraude, welke in veel
gevallen een grensoverschrijdende component kent, is een prioriteit van de Nederlandse regering. Ook
het bestrijden van fraude met betaalmiddelen, in welke vorm dan ook, wordt van belang geacht. Het
kabinet wacht dan ook het voorstel van de Commissie af en zal zich op dat moment met interesse
over het voorstel buigen. Financieel rechercheren is een effectief instrument in de aanpak van fraude
en is een prioriteit van het aankomende Nederlands voorzitterschap.
Tenslotte zal Nederland tijdens het Voorzitterschap erop inzetten om een aantal lopende
wetgevingsdossiers die in de Raad en in de triloog in onderhandeling zijn, verder te brengen. Dat
betreffen de dossiers met betrekking tot de verordening en richtlijn gegevensbescherming, de
toetreding van de EU tot het EVRM en het dossier procedurele waarborgen verdachten.
Landbouw- en Visserijraad
Landbouw en visserij zijn essentieel voor de Nederlandse en Europese economie en voor de
wereldwijde voedselzekerheid. Voor Nederland, dat immers de tweede agro-exporteur ter wereld is en
de EU als primaire afzetmarkt heeft, zijn een gelijk speelveld en een goede aansluiting van de
regelgeving bij de praktijk van groot belang. Dit geldt zowel voor het GLB en het markt- en prijsbeleid
daarbinnen als het veterinaire en fytosanitaire beleid. Daarnaast staan we wereldwijd voor de opgave
om in 2050 tenminste 9 miljard mensen te voeden. Klimaatslimme landbouw en bestrijding van
voedselverspilling in alle onderdelen van de keten en zowel in Europa als daarbuiten bieden
oplossingen. Nederland kan daar dankzij onze grote kennis op landbouwgebied, ons innovatieve
bedrijfsleven en onze internationale reputatie aan bijdragen.
Tijdens het voorzitterschap wil Nederland een gedachtewisseling organiseren over de ervaringen met
het hervormde Gemeenschappelijk Landbouwbeleid met het oog op de toekomst van dit beleid na
2020. Daarnaast wil Nederland de Europese Commissie uitdagen om stappen te zetten in de
vereenvoudiging van het Gemeenschappelijk Landbouwbeleid op de kortere termijn, om onnodige
regeldruk voor agrarisch ondernemers tegen te gaan. De marktsituatie in verschillende agrarische
sectoren, zoals de melkveehouderij en de varkenshouderij, is momenteel zorgelijk. Ook daar zal
aandacht voor blijven.
Nederland zal verder tijdens het voorzitterschap aandacht besteden aan het tegengaan van
antimicrobiële resistentie. Een “One Health”-aanpak is hier noodzakelijk: het kabinet dringt zoals
gezegd aan op meer samenwerking tussen volksgezondheid- en landbouwministers op dit terrein. In
dit kader organiseren de Staatssecretaris van Economische Zaken en de Minister van
Volksgezondheid, Welzijn en Sport een ministeriële conferentie.
31
Commissiewerkprogramma 2016, voorstel 18, ‘Better Migration Management’, Annex I.
32
Commissiewerkprogramma 2016, voorstel 17, ‘Implementation of a European Agenda on Security’, Annex I.
19

Commissievoorstellen en –initiatieven t.b.v. een Circulaire Economie (voor de komende vier jaar)
waaronder een voorstel voor de wijziging van afvalregelgeving.
In het kader van better regulation zal Nederland zich ook op milieugebied inzetten voor verbetering en
vereenvoudiging van EU-regelgeving, met name via promotie van het Nederlands-Brits-Duitse initiatief
‘Make It Work’, dat zich samen met de Commissie en een coalitie van lidstaten richt op beter
uitvoerbare, consistentere en meer toekomstbestendige EU milieuwetgeving. Samen met de
Commissie wordt o.a. gewerkt aan een herziening en modernisering van de rapportageverplichtingen.
Hiertoe kondigt de Commissie in haar werkprogramma aan in 2016 met een mededeling te komen
waarin de strategie en ambities worden geschetst voor de monitoring- en rapportageverplichtingen in
het milieubeleid en een fitness check te doen over de breedte van de rapportageverplichtingen in EU-
36
milieuregelgeving . Bij de uitwerking van ‘Make It Work’ zal Nederland aandacht vragen voor andere
manieren van sturen naast regelgeving, zoals bij de Nederlandse Green Deal-aanpak is gedaan.
Andere belangrijke dossiers die Nederland als voorzitter op zal pakken zijn de herziening van de NEC-
37
richtlijn (nationale emissieplafonds voor schadelijke stoffen) , de fitness check van de Vogel- en
38
Habitatrichtlijnen en de voorbereiding van de assemblee van de ICAO (VN-
burgerluchtvaartorganisatie) die zich na de zomer van 2016 zal buigen over een mondiaal
emissiehandelssysteem voor de luchtvaart.
Op 14 en 15 april 2016 vindt de gecombineerde informele ministeriële milieu- en transportraad plaats.
De bijeenkomst zal in het thema staan van ‘innovatie van techniek en beleid ten behoeve van smart
en green mobility’. Naast een gezamenlijk deel zullen de milieuministers en transportministers ook
afzonderlijk bijeenkomen. Bij het milieudeel staat de vraag centraal op welke wijze innovatie die nodig
is om in 2050 60% CO te besparen in de EU gestimuleerd kan worden. De uitkomsten hiervan kunnen
2
bijdragen aan het verder brengen van de transitie naar zero-emissie rijden, de CO -normering voor
2
voertuigen na 2020 en het post-2020 (bio-)brandstoffenbeleid.
Onderwijs, Jeugd, Cultuur en Sport
Nederland zal op onderwijsgebied aansluiten bij de Strategische Agenda, waarin de ontwikkeling van
kennis en vaardigheden en de inzetbaarheid van de beroepsbevolking op de arbeidsmarkt prioriteit
zijn. Aansluiting wordt ook gezocht bij de Europa 2020-strategie en de in de OJCS-Raad van 23
november onder het Luxemburgse Voorzitterschap nog te actualiseren prioriteiten voor Europese
onderwijssamenwerking voor de komende vijf jaar (Onderwijs en Opleiding 2020-strategie).
Inmiddels heeft de Europese Commissie in haar werkprogramma 2016 een Europese nieuwe
39
vaardighedenagenda aangekondigd , die in deze Raad zal worden besproken. Deze agenda moet
investeringen in de opleiding van burgers stimuleren en hen beter toerusten op een veranderende
arbeidsmarkt en samenleving. Ook zal aandacht worden besteed aan de wederzijdse erkenning van
kwalificaties. Deze wederzijdse erkenning ondersteunt het hoger en beroepsonderwijs en draagt bij
aan het volledig benutten van het potentieel van digitale banen. In dit verband kan gewezen worden
op de Nederlandse reactie op een eerdere consultatie over de bestaande Europese instrumenten voor
40
kwalificaties en competenties . De aansluiting van het onderwijs op de arbeidsmarkt en de excellentie
en modernisering van het hoger onderwijs en het beroepsonderwijs zijn ook voor Nederland
hoofdthema’s, met als belangrijk doel een actieve uitwisseling van goede voorbeelden van nationaal
beleid.
De Nederlandse focus bij cultuur, media en creatieve industrie zal liggen bij een debat en conclusies in
de Raad over de voor digitaal erfgoed benodigde infrastructuren en platforms (zoals de portaalsite
Europeana waarop gedigitaliseerde collecties van Europese culturele en wetenschappelijke instellingen
te vinden zijn). Nederland verwelkomt de aankondiging van de Commissie om in het kader van de
Digitale Interne Marktstrategie een voorstel in te dienen voor herziening van de audiovisuele
36
Commissiewerkprogramma 2016, voorstel 9, ‘Environmental Reporting Initiative, Annex II.
37
Commissiewerkprogramma 2016, voorstel 5, ‘Reduction of National Emissions’, Annex III.
38
Commissiewerkprogramma 2016, voorstel 6, ‘EU Nature Legislation’, Annex II.
39
Commissiewerkprogramma 2016, voorstel 1, ‘New Skills Agenda for Europe’, Annex I.
40
Brief Minister van OCW, Kamerstukken II, 2013-2014, 22 112, nr. 1828.
21

streeft er tot slot naar het voorstel voor de verordening voor markttoegang voor havendiensten
tijdens haar voorzitterschap tot een goed einde te brengen. Nederland ziet uit naar de aangekondigde
Commissie-initiatieven op het gebied van verminderde olie-afhankelijkheid van transport
(decarbonisatie), betere benutting van infrastructuur en versterking van de handhaving van sociale
wetgeving. Kritisch zal de opstelling zijn ten opzichte van nadere initiatieven op het gebied van
wegbeprijzing en liberalisering van het wegvervoer.
Het transportdeel van de gecombineerde ministeriele milieu- en transportbijeenkomst, op 14 en 15
april 2016, staat in het teken van connected, automatisch en autonoom rijden. Hiermee streeft
Nederland er o.a. naar Europese harmonisatie op het gebied van ITS en zelfrijdende voertuigen een
stap verder te brengen.
In de Telecomraad is de digitale interne markt eveneens het belangrijkste dossier, waarbij de
herziening van het regelgevend kader voor telecombedrijven centraal staat. Een modern regelgevend
kader biedt de mogelijkheid om de mededinging, concurrentie en investeringen in de telecomsector te
versterken. Ook internet governance (waarbij Nederland zich, conform toezegging aan en met steun
van uw Kamer, inzet voor een vrij en open internet), de review van de groothandelsmarkt voor
roaming en het gebruik van de 700 MHz radiospectrumband zijn onderwerpen die zullen gaan spelen.
Nederland onderschrijft de doelen van het voorstel voor de netwerk- en
44
informatiebeveiligingsrichtlijn. Tijdens het voorzitterschap zal Nederland dit dossier oppakken, hetzij
voor afronding van de onderhandelingen, hetzij voor de implementatie. Nederland zet daarnaast in op
afronding van het dossier richtlijn toegankelijkheid overheidswebsites tijdens het voorzitterschap. Tot
slot ziet Nederland het in de Digitale Interne Markt Strategie aangekondigde eGovernment actieplan
met belangstelling tegemoet. Voor het postdossier wordt geen wetgevend voorstel verwacht.
45
Nederland zal dit als Voorzitter ook niet actief stimuleren.
Raad Werkgelegenheid, Sociaal Beleid, Volksgezondheid en Consumentenzaken
Binnen de Raad Werkgelegenheid, Sociaal Beleid, Volksgezondheid en Consumentenzaken (WSBVC)
staat voor Nederland het bevorderen van een gelijk speelveld voorop. Sociale dumping,
schijnconstructies en valse concurrentie moeten worden bestreden. Werknemers moeten kunnen
werken onder goede arbeidsomstandigheden en tegen een eerlijk loon. Uitgangspunt daarbij moet zijn
gelijk loon voor gelijk werk op dezelfde plek. Een betere bescherming van mobiele werknemers
versterkt de fundamentele vrijheid van verkeer voor werknemers binnen de Unie. Het kabinet hecht
46
daarom zeer aan het arbeidsmobiliteitspakket dat de Commissie binnenkort zal presenteren. In haar
werkprogramma kondigt de Commissie aan dat dit pakket, naast een mededeling over
arbeidsmobiliteit, zal bestaan uit een voorstel voor een gerichte herziening van de
detacheringsrichtlijn en een herziening van de regels rondom de coördinatie van sociale zekerheid.
Laatstgenoemde herziening beoogt misbruik tegen te gaan door betere handhaving.
Het is opvallend dat de Commissie in haar werkprogramma spreekt van een gerichte herziening van
de detacheringsrichtlijn. Tot nu toe sprak de Commissie van een gerichte evaluatie van de richtlijn. Dit
acht het kabinet een positieve ontwikkeling. De Commissie benadrukt verder dat sociale dumping en
het gevaar van een “brain drain” moeten worden bestreden, door ervoor te zorgen dat hetzelfde werk
op dezelfde plaats met hetzelfde loon wordt gewaardeerd. Het kabinet deelt deze opvatting en acht
een herziening van de detacheringsrichtlijn noodzakelijk om dit te kunnen realiseren.
Het kabinet wil het EU-voorzitterschap benutten om werkgerelateerde kanker tegen te gaan door
werknemers te beschermen tegen een groter aantal kankerverwekkende stoffen dan thans het geval
is. Dit vergt aanpassing van de carcinogenenrichtlijn. Tijdens het EU-voorzitterschap zal het kabinet
zich voorts inzetten om kennisdeling tussen lidstaten op het terrein van armoedebestrijding te
stimuleren.
44
Commissiewerkprogramma 2016, voorstel 4, ‘Network and Information Security’, Annex III.
45
Dit als reactie op de toezegging van de minister van Economische Zaken aan het lid De Liefde in het debat over
Postwet.
46
Commissiewerkprogramma 2016, voorstel 8, ‘Labour Mobility Package’, Annex I.
23

Tot slot zet Nederland, via de organisatie van een conferentie en agendering van het onderwerp
tijdens de informele Raad, in op een versterkte gezamenlijke aanpak voor de verbetering van
levensmiddelen op EU-niveau. Een gelijk Europees speelveld voor producenten van voedingsproducten
is gewenst om gezonde innovaties en de gezonde keuze voor de consument makkelijker te maken.
25

