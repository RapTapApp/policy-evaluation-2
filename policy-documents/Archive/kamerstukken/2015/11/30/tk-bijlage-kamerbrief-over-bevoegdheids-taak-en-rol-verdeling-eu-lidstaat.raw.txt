Bijlage Kamerbrief CT bevoegdheids-, taak en rolverdeling Europese Unie – Lidstaat 
1. Relevante algemene CT-bepalingen EU-verdragen 
 
In de EU-verdragen (EU-verdrag en EU-werkingsverdrag) zijn verschillende bepalingen relevant als 
het gaat om terrorismebestrijding. Drie terreinen zijn het meest relevant: 
 
-  Het Gemeenschappelijk Buitenlands en Veiligheidsbeleid (GBVB), waaronder het 
gemeenschappelijk buitenlands en defensiebeleid (hoofdstuk 2 van het EU-verdrag). 
In het kader van het Gemeenschappelijk Buitenland en Defensiebeleid (art. 43 VEU) kan de 
Unie civiele en militaire middelen inzetten, ook met het oog op terrorismebestrijding. 
Tevens kan de EU sanctiewetgeving aannemen. In het kader van het GBVB wordt met 
eenparigheid van stemmen besloten. 
- Ruimte van vrijheid, veiligheid en recht (titel V van het VWEU) 
Hierbij valt te denken aan politiële en justitiële samenwerking in het kader van 
terrorismebestrijding, bijvoorbeeld via Europol. Ook relevant is art. 75 VWEU dat het 
Europees Parlement en de Raad de bevoegdheid geeft om bij gewone wetgevingsprocedure 
verordeningen aan te nemen die een kader stellen voor beheersmaatregelen met 
betrekking tot kapitaal- en betalingsverkeer. Verder kunnen, op basis van art. 83 VWEU, 
het EP en de Raad richtlijnen met minimumvoorschriften vaststellen betreffende de 
bepaling van strafbare feiten en sancties in verband met vormen van bijzonder zware 
criminaliteit met een grensoverschrijdende dimensie, inclusief terrorisme.  
- Solidariteitsclausule (artikel 222 EU-VWEU). 
Deze clausule bepaalt dat de EU en de lidstaten uit solidariteit gezamenlijk optreden indien 
een lidstaat getroffen wordt door een terroristische aanval, een natuurramp of een door de 
mens veroorzaakte ramp. Volgens verklaring 37 bij de Verdragen is het aan elke lidstaat 
om de meest geschike middelen te kiezen om aan zijn solidariteitsverplichting jegens een 
getroffen lidstaat te voldoen. 
 
De EU mag enkel optreden indien zij daartoe een bevoegdheid heeft (artikel 5, lid 1 EU-verdrag). 
De bovenstaande gebieden van bevoegdheden van de EU vormen geen exclusieve bevoegdheid 
van de EU. Voor wat betreft de Ruimte van Vrijheid, Veiligheid en Recht (titel V VWEU) gaat het om 
gedeelde bevoegdheden, waarbij zowel de EU als de lidstaten bevoegd zijn op te treden. De 
lidstaten oefenen hun bevoegdheid uit voor zover de Unie haar bevoegdheid niet heeft uitgeoefend 
(artikel 2, lid 2 VWEU). In het geval van het GBVB blijven de lidstaten bevoegd zelfstandig 
maatregelen te nemen zolang die maatregelen maar niet in strijd komen met het GBVB-beleid van 
de Unie. 
 
Tot slot wordt gewezen op artikel 4, lid 2 van het EU-verdrag. In deze bepaling is vastgelegd dat 
dat EU essentiële staatsfuncties eerbiedigt, waaronder de nationale veiligheid. Met name de 
nationale veiligheid blijft een uitsluitende verantwoordelijkheid van elke lidstaat. Dat laat echter 
onverlet dat de Unie bevoegd is om maatregelen te nemen, als in bovengenoemde gevallen, die 
raken aan de nationale veiligheid. Hoewel de lidstaten dus verantwoordelijk zijn en blijven voor de 
nationale veiligheid, kunnen maatregelen van de Unie op bijvoorbeeld het terrein van 
terrorismebestrijding, maar ook dataprotectie, nationale maatregelen begrenzen. Het is echter aan 
de lidstaat om op te treden en die veiligheid te waarborgen. In dit verband is van belang dat, zoals 
ook blijkt uit bovengenoemde bepalingen, de Unie grote waarde hecht aan nationale veiligheid. 
 
2. Mandaten 
Bij de mandaten van de verschillende Europese organisaties, agentschappen of instellingen die op 
het terrein van terrorismebestrijding actief zijn, alsmede die van de Europese Contra Terrorisme 
Coördinator, geldt dat hun bevoegdheden beperkt zijn. De mandaten hebben een ondersteunend 
en faciliterend karakter. Hieronder behandel ik allereerst de EDEO (inclusief de EU CTC en 
INTCEN), en daarna de bevoegdheden van andere relevante EU-spelers en van de Financial 
Intelligence Unit.  
 
a.  EDEO 

Europol ondersteunt lidstaten door: 
- Het faciliteren van de uitwisseling van informatie, in overeenstemming met nationaal recht, 
tussen Europol Liaison Officieren;  
- Het verzorgen van operationele analyses ter ondersteuning van operaties; 
- Het opstellen van strategische rapporten (bijv. het EU Terrorism Situation and Trend Report – 
TE-SAT) en misdaadanalyses op basis van informatie en intelligence die Europol ontvangt van 
lidstaten en derde landen, en;  
- Het voorzien in expertise en technische steun voor onderzoeken en operaties van de lidstaten 
binnen de EU. 
Europol ondersteunt de lidstaten ook door misdaadanalyses en harmonisatie van 
onderzoekstechnieken in lidstaten te promoten. 
- European Counter Terrorism Centre 
De European Counter Terrrorism Centre (ECTC) wordt per 1 januari 2016 binnen de bestaande 
organisatiestructuur van Europol opgericht. Het ECTC valt binnen het bestaande mandaat van 
Europol en wordt opgericht om ondersteuning te geven aan de activiteiten van de EU-lidstaten in 
de strijd tegen terrorisme, zonder dat de verantwoordelijkheid van de nationale bevoegde 
autoriteiten van de EU lidstaten wordt geraakt. Doel is het bevorderen van informatie-uitwisseling 
en maximaal gebruik van de bestaande instrumenten en systemen, aanpakken van financiële 
activiteiten van terroristen en het monitoren van internet om extremistische informatie tegen te 
gaan.  
- EU Internet Referral Unit 
Het EU Internet Referral Unit (EU IRU) zal onderdeel vormen van het ECTC bij Europol en is per 1 
juli 2015 als pilot van start gegaan en bouwt voort op het Check-the-Web initiatief. De EU IRU 
vloeit voort uit de gemeenschappelijke verklaring van de informele Europese Raad van 12 februari 
2015 en de besluitvorming in de JBZ-raad van 12-13 maart 2015 om Europol een grotere rol te 
geven bij het tegengaan van extremistische informatie op internet. Dit houdt in: 
- het coördineren van en delen van extremistische informatie op internet met de relevante 
partners; 
- het uitvoeren en ondersteunen van het snel verwijderen van deze informatie op internet in 
samenwerking met de industrie, en; 
- het ondersteunen van bevoegde autoriteiten door strategische en operationele analyses. 
De EU IRU valt binnen het mandaat van Europol (art. 3 en 4(1) Europol Raadsbesluit). In art. 5(2) 
van het Europol Raadsbesluit is vastgelegd dat het ondersteunen van de lidstaten bij het 
verzamelen en analyseren van informatie op internet om te helpen bij de opsporing van strafbare 
feiten die door internet zijn mogelijk gemaakt of met behulp van internet zijn gepleegd één van de 
taken van Europol is. Europol is volgens art. 25(4) van het Europol Raadsbesluit bevoegd om met 
inachtneming van de bepalingen inzake gegevensbescherming rechtstreeks gegevens, met inbegrip 
van persoonsgegevens, uit voor het publiek beschikbare bronnen zoals media en openbare 
gegevens en commerciële aanbieders inlichtingen te halen en te verwerken. 
 
- Werkgroep Dumas 
Deze werkgroep is in 2014 opgericht. Het doel van de werkgroep is om de problemen en behoeftes 
die lidstaten hebben i.r.t. tot de problematiek van strijders (jihadgangers) naar strijdgebieden in 
kaart te brengen en op te lossen. Hierbij geldt dat Europol de werkgroepen faciliteert (d.m.v. 
vergaderlocaties, financieren reiskosten, leveren van adviseur/moderator), maar dat de werk- en 
subwerkgroepen wordt geleid door één of  meer lidstaten (drivers, co-drivers) en dat het 
inhoudelijke werk ook wordt gedaan door lidstaten. De lidstaten moeten zelf met een concreet 
probleem, behoefte, plan, oplossing of eindproduct komen. Te denken valt daarbij bijvoorbeeld aan 
verbetering van informatie-uitwisseling en het delen van beste praktijken en ervaringen. 
 
De werkgroep wordt geleid door Italië en richt zich op het: 
- opstellen van een alerteringslijst van jihadgangers (co-driver Oostenrijk); 
- verbeteren van de samenwerking met derde partijen (co-drivers Hongarije en Spanje); 
- uitwisselen van beste praktijken (co-drivers Frankrijk en Verenigd Koninkrijk); 

Het Atlas-netwerk bestaat uit speciale interventie eenheden uit Europese lidstaten. Het 
5
Raadsbesluit uit 2008 voorziet in de mogelijkheid dat deze eenheden samenwerken, bijvoorbeeld 
door gezamenlijke trainingen en oefeningen (art.5).  
Art. 3 voorziet in bijstand van speciale interventie eenheden aan andere lidstaten in geval van 
crisissituaties. Echter, alleen op verzoek (lid 1). Deze bijstand kan bestaan uit het ter beschikking 
stellen van uitrusting of deskundigheid, of door het uitvoeren van acties, zo nodig met 
gebruikmaking van wapens (lid 2). De functionarissen van deze eenheden treden daarbij op in een 
ondersteunende functie (lid 3) en onder verantwoordelijkheid, gezag en leiding van de verzoekende 
lidstaat en overeenkomstig het recht van de verzoekende lidstaat (lid 3 sub a). Daarnaast zijn deze 
functionarissen gehouden aan de bevoegdheden die hun krachten hun nationale wetgeving zijn 
toegekend (lid 3 sub b).  
 
Dit Raadsbesluit is genomen ter verbetering van de samenwerking in crisissituaties tussen de 
speciale interventie eenheden van de lidstaten van de Europese Unie en bevat algemene 
voorschriften en voorwaarden. Zoals aangegeven aan de Eerste en Tweede Kamer verschaft het 
6
Raadsbesluit slechts een algemene wettelijke basis aan het inroepen of verlenen van bijstand , 
zodat Nederland in voorkomende gevallen gespecificeerde bilaterale afspraken zal moeten maken. 
 
i. RAN-CoE 
Het Radicalisation Awareness Network (RAN) is in 2011 opgericht door de Europese Commissie als 
een netwerk van eerstelijnsprofessionals (zie voor het handvest van het RAN onderstaande 
7
link). Het RAN is gericht op de preventie van radicalisering en gewelddadig extremisme en behelst 
inmiddels meer dan 1500 eerstelijnswerkers uit 28 EU lidstaten. RadarAdvies voert het secretariaat 
van het RAN. In 2015 heeft RadarAdvies de aanbesteding voor de opvolger van het RAN 
gewonnen; het Radicalisation Awareness Network Centre of Excellence (RAN CoE). Naast het 
netwerk gaat het RAN CoE meer doen aan beleidsadvies en onderzoeksbegeleiding. Bovendien zal 
het RAN CoE naast EU lidstaten ook derde landen gaan ondersteunen. 
Het RAN CoE positioneert zich als een spil in het verbinden, ontwikkelen en verspreiden van 
expertise op het terrein van preventie van radicalisering en gewelddadig extremisme. Dit betekent 
het bevorderen van een inclusieve dialoog tussen praktijkbeoefenaars, beleidsmakers en 
academici. Door dit te doen ontwikkelt het centrum hoogwaardige kennis en expertise en 
ondersteunt daarmee zowel de Europese Commissie als de lidstaten. Bovendien assisteert RAN CoE 
in het vormgeven van de onderzoeksagenda van de Commissie, en onderhoudt het contact met 
preventieve initiatieven binnen en buiten de EU. 
                                                           
5
 Raadsbesluit 2008/617/JBZ, 23 juni 2008.  
6
 Brief van de Ministers van Justitie en BZK en de staatssecretaris van Justitie aan de voorzitters van de Eerste 
en Tweede Kamer van 1 november 2007, Kamerstukken 23 490, nr. 477/CD (onder kopje 9). 
7
 http://ec.europa.eu/dgs/home-affairs/what-we-
do/networks/radicalisation_awareness_network/docs/ran_charter_en.pdf 

