> Retouradres Postbus 20901 2500 EX Den Haag 
De voorzitter van de Tweede Kamer Ministerie van 
Infrastructuur en Milieu 
der Staten-Generaal 
Plesmanweg 1-6 
Binnenhof 4 
2597 JG  Den Haag 
2513 AA DEN HAAG 
Postbus 20901 
2500 EX  Den Haag 
T 070-456 0000 
F 070-456 1111 
Ons kenmerk 
IENM/BSK-2015/222595 
 
 
Bijlagen 
6 
 
  
Datum 25 november 2015 
Betreft Waterbeleid 
 
  
 
 
Geachte voorzitter, 
In deze brief ga ik, mede namens de Staatssecretaris van Infrastructuur en Milieu, 
in op de toezeggingen uit het Algemeen Overleg (hierna: AO) Water van 24 juni 
2015 (Kamerstuk 31 710, nr. 43) en meld ik u de actuele stand van zaken van het 
beleid op het gebied van: 
- Nationaal Waterplan 2016-2021 
- Waterveiligheid 
- Waterkwaliteit/zoetwater en waterketen 
- Evaluatie waterschapsbestel 
 
Ik ga in deze brief, zoals toegezegd, in op de routekaart van het Nationaal 
Waterplan, de recente inzichten ten aanzien van de piekafvoer bij Lobith, het 
werkprogramma Schoon Water mede gelet op de motie Jacobi-Hachchi 
(Kamerstuk 34000-J, nr. 16) en ik geef inzicht in de belemmeringen inzake 
innovaties in de waterketen met de reeds beschikbare oplossingen.  
 
Ik heb tijdens het AO Water op 24 juni 2015 toegezegd in december een brief te 
sturen inzake het wel of niet toestaan van het doorvaren van vissersschepen met 
een lengte tussen de 25 en 45 meter door windmolenparken. Ik kom aan dit 
verzoek tegemoet in de Beleidsnota Noordzee 2016-2021. Deze zal in december 
als bijlage van het Nationaal Waterplan 2016-2021 worden aangeboden. 
 
De informatie rond drinkwatervoorziening en drinkwatertarieven wordt nog dit jaar 
separaat aan uw Kamer gestuurd. Wat betreft legionella dank ik de VVD-fractie 
voor het indienen van de initiatiefnota regelgeving legionella. Ik zal tijdens het 
Wetgevingsoverleg water met een reactie komen en wil hierover graag met uw 
Kamer verder doorpraten. 
 
In 2012 heeft mijn voorganger besloten om in 2017 tot sluiting van het 
Rijksbaggerdepot IJsseloog over te gaan. Dit na afronding van Ruimte voor de 
Rivier. 
In het kader van de nieuwe Zeesluis in IJmuiden wordt aan de zeezijde van de 
sluizen een nieuwe insteekhaven gerealiseerd zodat schepen veiliger kunnen 
worden overgeladen. Hiervoor is de locatie gekozen van het huidige baggerdepot 
Pagina 1 van 15 

 
 
Ministerie van 
Infrastructuur en Milieu 
 
WATERVEILIGHEID 
Ons kenmerk 
 
IENM/BSK-2015/221573 
Implementatie van de nieuwe normering voor de waterveiligheid  
 
In mijn brief van 16 juni 2015 (Kamerstuk 34 000, nr. 25) heb ik u onder meer 
geïnformeerd over de voortgang van de implementatie van de deltabeslissing 
waterveiligheid en de nieuwe normering. De implementatie ligt op schema. Een 
korte update is de volgende: 
 Ik verwacht binnenkort het advies van de Raad van State over het 
wetsvoorstel nieuwe normering primaire waterkeringen. Ik wil dan zo spoedig 
mogelijk het wetsvoorstel voor behandeling naar uw Kamer sturen met het 
oog op een tijdige inwerkingtreding. 
 De inwerkingtreding van de gewijzigde Regeling beoordeling primaire 
waterkeringen is voorzien op 1 januari 2017, zodat de waterbeheerders vanaf 
die datum het wettelijke beoordelingsinstrument (WBI) voor het eerst kunnen 
gaan gebruiken om de toestand van de primaire waterkeringen te beoordelen 
aan de hand van de nieuwe normen. De beoordelingsperiode loopt tot 2023, 
zodat er twaalf jaar na de laatste beoordeling een nieuw landelijk beeld zal 
zijn van de veiligheid van de primaire waterkeringen. 
 Vanwege de herziening van de Waterwet zal ik ook de Regeling subsidies 
hoogwaterbescherming 2014 aanpassen. Deze Regeling bevat de bepalingen 
voor de verstrekking van subsidie door het Rijk aan de waterschappen (vanuit 
de gezamenlijke middelen van Rijk en waterschappen) voor maatregelen om 
primaire waterkeringen aan de wettelijke norm te laten voldoen. 
 Communicatie en opleidingen zijn belangrijk voor een soepele overgang van 
de oude naar de nieuwe normering. Het opleidingsprogramma is gestart. Er 
bleek veel belangstelling voor de eerste modules. In juli 2015 heeft 
Rijkswaterstaat voor de waterbeheerders een handreiking uitgebracht voor het 
ontwerpen van waterkeringen met de nieuwe normering. 
 
Piekafvoer bij Lobith 
 
In het Deltaprogramma 2015 is 18.000 m3/s als maximale rivierafvoer bij Lobith 
in 2100 als beleidsmatig uitgangspunt gehanteerd voor de ontwikkeling van 
strategieën voor waterveiligheid in de Rijntakken van het rivierengebied, waarbij 
rekening wordt gehouden met klimaatverandering. In het AO Water van 24 juni 
2015 heb ik toegezegd uw Kamer nader te informeren over het uitgangspunt van 
18.000 m3/s bij Lobith. Dit naar aanleiding van de vragen of het uitgangspunt van 
de 18.000 m3/s niet genuanceerd dient te worden vanwege het effect van 
overstromingen in Duitsland.  
 
Het bepalen van de huidige en toekomstige rivierafvoer gebeurt op basis van de 
best beschikbare kennis. Conform het advies van het Expertise Netwerk 
Waterveiligheid wordt sinds kort de methodiek GRADE (Generation of Rainfall and 
Discharge Extremes) gebruikt voor het bepalen van de huidige en toekomstige 
rivierafvoeren. Deze methode leent zich beter dan de vorige methode om 
zeldzame piekafvoeren te bepalen. Bij de nieuwe berekeningen worden 
overstromingen en eventuele noodmaatregelen in Duitsland meegenomen.  
Uit de berekeningen met GRADE blijkt dat bij hele hoge herhalingstijden de 
Pagina 3 van 14 
 
 
 

 
locaties in Nederland geëxperimenteerd en daarvan is veel geleerd. In het kader 
Ministerie van 
Infrastructuur en Milieu 
van het Deltaprogramma zijn eind 2013 voor drie locaties pilots in de vorm van 
een MIRT onderzoek gestart: Dordrecht, IJssel-Vechtdelta en Marken. Om de 
Ons kenmerk 
ervaringen uit deze pilots inzichtelijk te maken en na te denken over de implicaties 
IENM/BSK-2015/221573 
ervan voor verdere beleidsontwikkeling, heb ik de Erasmus Universiteit en 
Deltares opdracht gegeven voor een lerende evaluatie. Het evaluatierapport met 
de titel  ‘Wie het water deert, die het water keert; Overstromingsrisicobeheer als 
1
maatschappelijke gebiedsopgave’  is op 7 oktober 2015 gepubliceerd .  
 
De onderzoekers concluderen dat de oogst van de pilots groot is. Inhoudelijk is de 
kennis over het gebied en over de mogelijkheden van meerlaagsveiligheid 
toegenomen. Een variëteit aan maatregelen is ontworpen en onderzocht en soms 
ook al gerealiseerd. Met name leveren de pilots nieuwe inzichten op als het gaat 
om kansrijke en realistische projecten in de ruimtelijke ordening en 
rampenbeheersing, aanvullend op dijkversterking. Het toepassen van 
meerlaagsveiligheid in plaats van dijkversterking (slimme combinatie) kan 
aantrekkelijk zijn in specifieke situaties waar de kosten van een preventieve 
aanpak zeer hoog uitpakken of waar andere maatschappelijke kansen of risico’s 
om andere oplossingen vragen. Door de gezamenlijke zoektocht zijn de 
organisaties op het gebied van water, ruimte en crisisorganisatie beter met elkaar 
gaan samenwerken. 
Het evaluatierapport benadrukt dat overstromingsrisicobeheer een zaak is van 
veel partijen en dat het belangrijk is om deze vroegtijdig bij elkaar te brengen. Ik 
wil daarom de conclusies en aanbevelingen uit het rapport bespreken met de 
partners in het Deltaprogramma. Daarna zal ik een reactie voorbereiden. 
 
 
WATERKWALITEIT/ZOETWATER EN WATERKETEN 
 
Samenhangende aanpak waterkwaliteit  
 
In 2014 constateerde de Organisatie voor Economische Samenwerking en 
Ontwikkeling (OESO) in haar rapport ‘Water Governance in the Netherlands: Fit 
for the future?’ dat Nederland een laag ambitieniveau heeft voor waterkwaliteit. 
Dit was aanleiding voor de Tweede Kamer om eind 2014 te verzoeken om 
“onafhankelijke regie en samenhangende aanpak zoet water en waterkwaliteit” 
(Kamerstuk 34 000 J, nr. 16). Op 27 mei 2015 is er in Amersfoort een brede 
conferentie georganiseerd over waterkwaliteit. Daar werd duidelijk dat er nog 
opgaven liggen die alleen kunnen worden bereikt wanneer iedereen bijdraagt aan 
de oplossing. Alle partijen hebben elkaar nodig. Daarom heb ik u in het AO Water 
van juni een werkprogramma voor waterkwaliteit toegezegd. Inmiddels hebben de 
ontwerp-stroomgebiedbeheerplannen voor de periode 2016-2021 ter inzage 
gelegen en zijn de reacties verwerkt. Voor 22 december 2015 stuur ik deze aan de 
Europese Commissie, waarmee ik laat zien dat we in de komende jaren een 
volgende stap zetten op weg naar een goede toestand van oppervlakte- en 
grondwaterlichamen.  
 
                                                
1
 Het rapport staat op het Kennisportaal Ruimtelijke Adaptatie: 
http://www.ruimtelijkeadaptatie.nl/k/nl/n88/news/view/1470/317/bij-waterveiligheid-
verder-kijken-dan-de-dijk.html 
Pagina 5 van 14 
 
 
 

 
a) de samenhang tussen het in de EU geharmoniseerde beleid voor toelating van 
Ministerie van 
Infrastructuur en Milieu 
gewasbeschermingsmiddelen en de KRW en b) de samenhang tussen de 
Nitraatrichtlijn en de KRW. 
Ons kenmerk 
IENM/BSK-2015/221573 
Geneesmiddelen 
 
Met betrekking tot geneesmiddelen werk ik als onderdeel van het Werkprogramma 
Schoon Water gezamenlijk met de stakeholders aan een ketenaanpak  die vanaf 
2018 tot een uitvoeringsprogramma gaat leiden. De aanpak is gebaseerd op drie 
pijlers:  
1. Joint fact finding (met de stakeholders gezamenlijk onderschrijven van de 
verdere onderbouwing van de problemen en mogelijke maatregelen).  
2. Stimuleren van no regret maatregelen die al eerder dan 2018 kunnen starten,  
3. Internationale samenwerking op EU niveau, in de internationale 
stroomgebieden en bilateraal met Duitsland. 
 
Ad. 1: Met betrekking tot de joint fact finding, is het RIVM gevraagd in 2016 een 
“duidingsrapport” op te leveren, waarmee de ernst van de problematiek 
overzichtelijk in beeld gebracht wordt. Niet alleen de mogelijke effecten van 
humane geneesmiddelen, maar ook het gebruik en mogelijke effecten van 
diergeneesmiddelen worden nader in beeld gebracht. 
 
De koepelorganisatie van innovatieve farmaceutische bedrijven NEFARMA heeft 
aangeboden om te onderzoeken of gegevens over de effecten van relevante 
geneesmiddelen beter beschikbaar gemaakt kunnen worden. Hierbij wordt geleerd 
van een vergelijkbaar project uit Zweden, dat gegevens online beschikbaar heeft 
gemaakt. Dit initiatief van de industrie vind ik zonder meer een positieve 
ontwikkeling. Door meer helderheid over de milieueffecten van specifieke 
geneesmiddelen wordt aan de voorkant van de keten handelingsperspectief 
geschapen voor keuzes verderop in de keten.  
 
Voor een keuze van maatregelen aan het eind van de keten is de hotspot analyse 
van de waterschappen een belangrijke ontwikkeling. Hiermee is een methodiek 
neergezet waarmee waterbeheerders rioolwaterzuiveringsinstallaties (RWZI’s) 
kunnen rangschikken op basis van emissies van humane geneesmiddelen. De 
zogenaamde hotspots zijn de RWZI’s met de meeste impact op het 
oppervlaktewater. Het in beeld krijgen van de hotspots vormt een belangrijke 
basis voor verdere besluitvorming over de mogelijke maatregelen in de keten of 
bij RWZI’s. Daarnaast is de ontwikkeling van meer kosteneffectieve 
zuiveringstechnieken van belang. Op 22 oktober jongstleden is het project Schone 
Maaswaterketen van start gegaan. Alle 13 betrokken organisaties (meest 
waterbedrijven en waterschappen) in het Nederlandse Maasstroomgebied hebben 
de samenwerkingsovereenkomst getekend. Doel van het project is om de emissie 
vanuit de stedelijke waterketen van resten van medicijnen en andere 
microverontreinigingen aanzienlijk te verlagen. Hierbij hoort ook een praktijkproef 
op  een afvalwaterzuiveringsinstallatie. De eerste resultaten worden in de loop van 
2016 verwacht. Parallel aan het Schone Maaswaterketenproject worden ook op 2 
andere RWZI’s projecten uitgevoerd waar nazuivering van afvalwater centraal 
staat: RWZI Horstermeer (Waternet) en RWZI Grootte Lucht (Delfland). STOWA 
heeft regie op de drie initiatieven. Van deze projecten kan geleerd worden wat 
deze technieken opleveren voor de waterkwaliteit ten behoeve van natuur, 
recreatie en drinkwaterbereiding.  
 
Pagina 7 van 14 
 
 
 

 
 
Ministerie van 
Infrastructuur en Milieu 
Het lid Bisschop heeft  tijdens de begrotingsbehandeling IenM op 28 oktober jl. om 
nadere informatie gevraagd over de uitspraak van het Europese Hof van 1 juli 
Ons kenmerk 
naar aanleiding van prejudiciële vragen van een Duitse rechter over de uitleg van 
IENM/BSK-2015/221573 
bepalingen van de Kaderrichtlijn water (KRW). De heer Bisschop verwees naar 
4
enige publicaties waarin op basis van de uitspraak wordt gesteld dat Nederland 
op belangrijke onderdelen de KRW niet juist heeft geïmplementeerd. Het arrest 
zou volgens die publicaties gevolgen hebben voor de wijze waarop Nederland 
uitvoering geeft aan de KRW, met name met betrekking tot de programmatische 
aanpak voor het behalen van de KRW-doelen en de interpretatie van het begrip 
“achteruitgang van de toestand van een waterlichaam”. 
 
Zoals ik in de beantwoording van eerdere vragen van de heer Bisschop 
(Kamerstuk ah-tk-20152016-273) heb aangegeven, concludeer ik na een analyse 
van het Hofarrest dat de Nederlandse programmatische aanpak niet in strijd is 
met de KRW. Het Hof oordeelt dat de lidstaten, behoudens indien een afwijking 
wordt toegestaan, hun goedkeuring voor een project moeten weigeren wanneer 
dat project een achteruitgang van de toestand van een oppervlaktewaterlichaam 
kan teweegbrengen of het bereiken van een goede toestand van dat water op het 
volgens die richtlijn relevante tijdstip in gevaar brengt. Anders dan in de 
betreffende publicaties naar aanleiding van het arrest lijkt te worden 
gesuggereerd, is er in het Nederlandse stelsel wel degelijk sprake van een 
koppeling tussen de milieudoelstellingen en individuele projecten. Ook in het 
Nederlandse stelsel moet een project getoetst worden aan de doelstellingen en het 
verbod op achteruitgang (artikel 6.1a Waterbesluit). Een vergunning moet worden 
geweigerd als het project het behalen van de doelstellingen in gevaar kan brengen 
of kan leiden tot een achteruitgang van de toestand en deze gevolgen niet door 
vergunningvoorwaarden of compenserende maatregelen  kunnen worden 
voorkomen (artikel 6.21 i.s.m. artikel 2.1 Waterwet). Het Europese Hof doet geen 
uitspraak over de wijze waarop projecten –in Nederland- worden getoetst aan de 
KRW-doelstellingen. Omdat het geen Nederlandse zaak is, laat het Hof zich niet uit 
over de vraag of toetsing via de waterplannen is toegestaan (programmatische 
aanpak).   
 
Ook concludeer ik dat de uitleg van het Hof van het begrip “achteruitgang van de 
toestand” overeenkomt met de uitleg die in Nederland in de nationale wet- en 
regelgeving is gegeven aan het begrip. Er is sprake van “achteruitgang van de 
toestand” van een oppervlaktewaterlichaam als de toestand van ten minste een 
van de kwaliteitselementen die de toestand bepalen een klasse achteruitgaat, zelfs 
al heeft de achteruitgang van dat kwaliteitselement niet tot gevolg dat het 
oppervlaktewaterlichaam in het algemeen wordt ingedeeld in een lagere 
toestandsklasse. Het Hof oordeelt ook dat, indien een element zich al in de 
slechtste toestandsklasse bevindt, geen enkele verdere verslechtering is 
toegestaan. De publicaties suggereren dat de Nederlandse wetgeving toelaat dat 
                                                
4
 - Noot H.F.M.W van Rijswick, AB 2015/262: Prejudiciële verwijzing, weigering goedkeuring 
project verplicht indien er sprake is van achteruitgang toestand oppervlaktewaterlichaam; 
- Bericht van 3 september 2015 op www.stibbeblog.nl: Belangwekkend  arrest Europese Hof: 
programmatische aanpak Waterwet van de baan? Nederland “op slot” door waterdossier? 
- Prof. mr. A.A. Freriks en prof. mr. H.F.M.W. van Rijswick, ‘Programmatische aanpak stikstof 
en programmatische aanpak water: van tweeën een?’, Tijdschrift voor agrarisch recht, nr.9 
2015, p.399-415. 
Pagina 9 van 14 
 
 
 

 
veiligheid/onomkeerbare schade en energievoorziening staat 
Ministerie van 
Infrastructuur en Milieu 
drinkwatervoorziening hoog in de verdringingsreeks.  
Ons kenmerk 
 
IENM/BSK-2015/221573 
Resultaten van modelberekeningen laten voor de drinkwaterinlaten zien dat als 
het klimaat niet wijzigt voor de zichtjaren 2050 en 2100 weinig veranderingen te 
verwachten zijn ten opzichte van de huidige situatie: de norm voor het 
zoutgehalte van het inlaatwater wordt niet of slechts een beperkt aantal dagen 
overschreden in een gemiddeld en in een droog jaar. Bij snelle klimaatverandering 
(in de Deltascenario’s Warm en Stoom) neemt het aantal sluitingsdagen (voor 
oppervlaktewaterwinning) en de jaargemiddelde zoutconcentraties (voor 
oeverinfiltratie) toe. Zoals in de motie aangegeven is de drinkwatervoorziening in 
de deltabeslissing Zoetwater benoemd als cruciale functie die beschermd moet 
worden. Om bij snelle klimaatverandering ook op de lange termijn knelpunten 
zoveel als mogelijk te voorkomen is met de Deltabeslissing Zoetwater een 
strategie afgesproken en zijn alle partijen aan de slag gegaan met het nemen van 
de maatregelen die zijn opgenomen in het uitvoeringsprogramma:  
het Deltaplan Zoetwater. Met de maatregelen wordt het systeem robuuster en 
beter bestand tegen mogelijke klimaatverandering. 
 
Ingrepen als verdieping van de Nieuwe Waterweg en aanleg van zeesluizen bij 
IJmuiden kunnen (als eventuele compenserende maatregelen onvoldoende effect 
sorteren) leiden tot een toename van de verzilting. Om bij dergelijke ingrepen 
verzilting te beperken zullen maatregelen uit de voorkeurstrategie voor zoetwater 
eerder moeten worden ingezet. Een stresstest die door het Deltaprogramma 
Zoetwater is uitgevoerd laat zien dat er op de lange termijn bij snelle 
klimaatverandering een toename te verwachten is van verzilting bij de 
innamepunten voor de drinkwatervoorziening en dat de genoemde ingrepen een 
beperkt extra effect op de verzilting hebben. De verzilting van de Lek is te 
beperken door een nog te bepalen minimum afvoer over de stuw Hagestein te 
handhaven. In 2016 zal Rijkswaterstaat een eerste verkenning uitvoeren naar de 
uitvoerbaarheid en haalbaarheid van deze maatregel.  
 
In de Deltabeslissing is tevens afgesproken dat de taken en 
verantwoordelijkheden voor zoetwater expliciet worden gemaakt en vastgelegd in 
het voorzieningenniveau zodat voor gebruikers transparant is welke inspanningen 
zij van de overheden kunnen verwachten en welke bijdrage van henzelf wordt 
verwacht. Dit voorzieningenniveau wordt voor een langere periode (18 jaar) 
vastgelegd. Hiermee ontstaat voor gebruikers, waaronder de drinkwaterbedrijven, 
voldoende duidelijkheid om hun investeringsbeslissingen op te baseren. Voor de 
uitwerking van het voorzieningenniveau is het rijk een studie gestart om de 
gebruikers van zoetwater inzicht te geven in de beschikbaarheid van zoetwater 
vanuit het hoofdwatersysteem. Naast de beschikbare hoeveelheden worden ook de 
zoutconcentraties in beeld gebracht voor de huidige situatie en voor toekomstige 
situaties op basis van de klimaatscenario’s. Daarnaast wordt een aanvullende 
systeemanalyse van de Rijn-Maasmonding en aangrenzende verziltingsgevoelige 
delen van het hoofdwatersysteem uitgevoerd. Deze studies dragen bij aan een 
beter beeld van de zoutconcentratie bij de innamepunten, ook op de lange 
termijn. Daarnaast is afgesproken om zuinig en efficiënt met zoetwater om te 
gaan. Dit vertaalt zich in een continue inspanning van Rijkswaterstaat, regionale 
waterbeheerders en gebruiksfuncties om te zoeken naar optimalisaties in het 
Pagina 11 van 14 
 
 
 

 
Hoewel duidelijk zal zijn dat de hier genoemde belemmeringen alleen door 
Ministerie van 
Infrastructuur en Milieu 
gezamenlijke inspanningen kunnen worden weggenomen, wil ik vanuit het 
ministerie van IenM hieraan een bijdrage leveren via de Omgevingswet, de Crisis- 
Ons kenmerk 
en Herstelwet en door via Green Deals structureel meer ruimte te bieden voor 
IENM/BSK-2015/221573 
maatwerk en experimenten. Ik verwacht daarmee tevens een substantiële 
bijdrage te leveren aan het innovatieklimaat in de watersector.  
 
Caribisch Nederland 
 
Bonaire 
De rioolwaterzuiveringsinstallatie (RWZI) op Bonaire is medio 2014 operationeel 
geworden en zuivert inmiddels het afvalwater van huishoudens en bedrijven op 
Bonaire. Wel kent de RWZI nog een paar gebreken, die zijn ontstaan door fouten 
tijdens de aanleg. Door een geschil tussen de juridische opdrachtgever en de 
aannemer liggen de herstelwerkzaamheden van deze gebreken nog stil. IenM 
werkt samen met BZK aan het oplossen hiervan, zodat de aannemer nog in 2015 
zal starten met de herstelwerkzaamheden. Doel is de RWZI in 2016 over te 
dragen aan het Openbaar Lichaam Bonaire. 
 
Droogte op Saba en Sint Eustatius 
Op Saba en Sint Eustatius is er in de periode januari-maart sprake van een 
jaarlijkse droge periode. Onder normale omstandigheden levert dit geen 
problemen op. In 2015 duurde de droge periode op Saba en Sint Eustatius echter 
als gevolg van El Nino tot september 2015. Zowel op Saba als op Sint Eustatius 
hebben zich gelukkig geen drinkwaterproblemen voorgedaan. Dit dankzij de 
continue productie van de drinkwaterfabrieken op Saba en Sint Eustatius. Op Saba 
heeft het Bestuurscollege in de droge periode subsidie op de drinkwaterprijs 
gegeven.  
 
Om een problematische situatie als in 2015 in de toekomst zoveel mogelijk te 
voorkomen bouwt Saba met financiële steun van IenM vier extra watertanks. Deze 
watertanks zijn in 2016 gereed. De drinkwatervoorraad op Saba is dan zo groot 
dat er in de toekomst voldoende drinkwater beschikbaar is, ook in een droge 
periode als in 2015. Op Sint Eustatius heeft de extreem droge periode geleerd dat 
bij een verwachte groei van het drinkwatergebruik de capaciteit van de 
waterfabriek waarschijnlijk uitgebreid dient te worden.  
 
Plenaire behandeling wetsvoorstel ‘elektriciteit en drinkwater BES’ 
Het wetsvoorstel ‘elektriciteit en drinkwater BES’ is naar uw Kamer gestuurd voor 
plenaire behandeling. Het wetsvoorstel is behandeld in de plenaire behandeling 
Caribisch Nederland op 12 november 2015. 
 
 
EVALUATIE WATERSCHAPSBESTEL (INCLUSIEF GEBORGDE ZETELS)  
 
Over de systematiek van de geborgde zetels heeft de Adviescommissie Water 
(AcW) op 3 juli 2015 haar Advies Waterschapsbestuur uitgebracht (zie bijlage 5 en 
6). Met dit advies wordt invulling gegeven aan de toezegging om het 
waterschapsbestel na de waterschapsverkiezingen van maart 2015 te evalueren 
en daarin de mogelijkheden voor een (brede) aanpassing van de systematiek van 
de geborgde zetels, de vertegenwoordiging van de geborgde zetels in het 
Pagina 13 van 14 
 
 
 

