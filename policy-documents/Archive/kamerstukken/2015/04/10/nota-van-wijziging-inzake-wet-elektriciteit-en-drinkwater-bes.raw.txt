Regels met betrekking tot de productie en de distributie van elektriciteit en drinkwater 
op Bonaire, Sint-Eustatius en Saba (Wet elektriciteit en drinkwater BES) 
 
NOTA VAN WIJZIGING 
 
Het voorstel van wet wordt als volgt gewijzigd: 
 
A 
 
Artikel 2.3 wordt als volgt gewijzigd: 
1. Onder vervanging van de komma aan het slot van het tweede lid, onderdeel b, door een punt 
vervalt onderdeel c. 
2. Onder vervanging van de punt aan het slot van het derde lid, onderdeel b, door een komma 
wordt een onderdeel toegevoegd, luidende: 
c. het gebruik van materialen en chemicaliën en de wijze van toepassing, bedoeld in het eerste lid, 
onderdeel c. 
 
B 
 
Artikel 3.2 wordt als volgt gewijzigd: 
1. In het derde lid wordt “vergunning” vervangen door “aanwijzing”. 
2. Er wordt een lid toegevoegd, luidende: 
5. Bij of krachtens algemene maatregel van bestuur kunnen nadere regels worden gesteld over de 
procedure voor het geven van een aanwijzing, de criteria en de inhoud van de aanwijzing en de 
voorschriften en beperkingen. 
 
C 
 
Artikel 3.5 wordt als volgt gewijzigd: 
1. In het eerste lid, onderdeel f, wordt “tien aaneengesloten kalenderdagen” vervangen door: 
zeven aaneengesloten kalenderdagen. 
2. In het vijfde lid, wordt onder verlettering van de onderdelen c tot en met f tot d tot en met g 
een onderdeel ingevoegd, luidende: 
c. het gebruik van materialen en chemicaliën en de wijze van toepassing, bedoeld in het eerste lid, 
onderdeel b,. 
 
D 
 
Artikel 3.13 wordt als volgt gewijzigd: 
1. In het eerste lid, onderdeel a, wordt onder vervanging van de puntkomma door een punt aan 
het slot een volzin toegevoegd, luidende: Bij of krachtens algemene maatregel van bestuur kan 
worden bepaald dat niet alle eisen op deze productie-installaties van toepassing zijn; 
2. In het eerste lid, onderdeel b, komt de slotzin te luiden: Artikel 2.3, derde lid, is van 
overeenkomstige toepassing.  
3. Het tweede lid komt te luiden:  
2. De eigenaar van een op het drinkwaternet aangesloten installatie, niet zijnde een 
woninginstallatie, waarmee aan anderen drinkwater ter beschikking wordt gesteld, draagt er zorg 
voor dat die installatie geen nadelige gevolgen heeft voor de kwaliteit van het drinkwater en dat de 
gebruikte materialen en chemicaliën en de wijze van toepassing daarvan geen gevaar voor de 
volksgezondheid en het milieu veroorzaken. Artikel 2.3, derde lid, is van overeenkomstige 
toepassing. 
 
E 
 
Artikel 3.14, achtste lid, komt te luiden: 
1 
 

gesteld over het verlenen, wijzigen of intrekken van een aanwijzing voor een distributeur. Ook voor 
de ontheffingverlening ex artikel 6.13 wordt voorzien in een dergelijke grondslag (zie onderdeel F). 
 
Onderdeel C (wijziging artikel 3.5)  
Gebleken is dat aan de in artikel 3.5, eerste lid, onder f, van het wetsvoorstel opgenomen 
verplichting voor de distributeur om een voorraad drinkwater van tenminste tien aaneengesloten 
kalenderdagen voor zijn verzorgingsgebied aan te houden niet geheel kan worden voldaan in 
verband met de bestaande opslagcapaciteit op de BES. Een minimum van zeven dagen wordt 
haalbaar en ook wenselijk geacht. Dit geeft nog voldoende respijt bij substantiële verstoringen.  
In het vijfde lid van artikel 3.5 ontbrak een grondslag tot het kunnen stellen van nadere regels 
over het gebruik van materialen en chemicaliën en de wijze van toepassing, bedoeld in het eerste 
lid, onderdeel b, van dat artikel. De wijziging voorziet hierin, zodat voor een distributeur hetzelfde 
regime als voor een producent gaat gelden (artikel 2.3). Het gaat ook hier om een bevoegdheid, 
waarvan alleen gebruik zal worden gemaakt indien vereist in het belang van de volksgezondheid. 
Hier lijkt vooralsnog geen aanleiding voor. Daartoe wordt een nieuw onderdeel c ingevoegd, onder 
verlettering van de onderdelen c tot en met f (oud) tot d tot en met g (nieuw). 
 
Onderdeel D (wijziging artikel 3.13) 
De wijziging onder 1 leidt tot de mogelijkheid om bij of krachtens algemene maatregel van bestuur 
te bepalen dat niet alle kwaliteitseisen van artikel 2.3, tweede lid, onder a en b, onverkort van 
toepassing zijn op installaties als bedoeld in artikel 3.13, eerste lid. Voor een eigenaar van een 
kleine watervoorziening als bedoeld in het eerste lid is het wenselijk dat bijvoorbeeld niet het 
meetprogramma onverkort van toepassing is.  
De wijziging onder 2 leidt tot een facultatieve bevoegdheid tot het stellen van regels met 
betrekking tot materialen en chemicaliën en de toepassing daarvan. Daarmee ontstaat eenzelfde 
regime voor producenten en distributeurs. Vooralsnog wordt van de bevoegdheid geen gebruik 
gemaakt omdat daar vanuit het oogpunt van volksgezondheid niet direct redenen voor aanwezig 
zijn.   
De wijziging onder 3 leidt tot aanpassing van artikel 3.13, tweede lid, van het wetsvoorstel. In de 
huidige redactie zijn de kwaliteitseisen van het eerste lid en daarmee samenhangende overige 
eisen voor de producent of distributeur, zoals kwaliteitsborging en meetverplichtingen, onverkort 
van toepassing op de eigenaar van een leidingnet, dat is aangesloten op het distributienet voor 
drinkwater en waarmee drinkwater aan anderen ter beschikking wordt gesteld (collectief 
leidingnet). Dit gaat verder dan bedoeld, omdat deze eigenaar niet verantwoordelijk kan worden 
gesteld voor de kwaliteit van het drinkwater, voor zover dat buiten zijn macht ligt. De distributeur 
is verantwoordelijk voor de kwaliteit van het drinkwater op het leveringspunt. De eigenaar van het 
leidingnet is er vervolgens voor verantwoordelijk dat zijn leidingnet geen nadelige gevolgen heeft 
voor de kwaliteit van het drinkwater aan het tappunt en dat de gebruikte materialen en (eventueel) 
chemicaliën geen gevaar voor de volksgezondheid en het milieu veroorzaken. Eventueel krachtens 
artikel 2.3, derde lid, gestelde eisen ten aanzien van materialen en chemicaliën zijn van 
overeenkomstige toepassing.  
 
Onderdeel E (wijziging artikel 3.14) 
Dit onderdeel brengt de delegatiegrondslag van artikel 3.14 in overeenstemming met die van 
artikel 2.5. In de ministeriële regeling worden eveneens nadere regels gesteld over de inhoud van 
de methode tot regulering. 
 
Onderdeel F (wijziging artikel 6.13) 
Deze wijziging is van technische aard en sluit aan bij de wijziging ingevolge onderdeel B (artikel 
3.2). 
 
Onderdeel G (wijziging artikel 7.3) 
In Europees Nederland volstaat het gewoonlijk om van kleinere aansluitingen de capaciteit uit te 
drukken in de stroomsterkte, het maximale aantal Ampères. Het spanningsniveau is immers 220 V. 
In Caribisch Nederland worden echter de kleinere aansluitingen op verschillende spanningsniveaus 
3 
 

