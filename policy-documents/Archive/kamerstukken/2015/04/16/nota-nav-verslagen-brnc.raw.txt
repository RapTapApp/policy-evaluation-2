 
33 955 Regeling voor Nederland en Curaçao tot het vermijden van dubbele 
belasting en het voorkomen van het ontgaan van belasting met betrekking 
tot belastingen naar het inkomen en een woonplaatsfictie ter zake van erf- 
en schenkbelasting (Belastingregeling Nederland Curaçao) 
 
 
 NOTA NAAR AANLEIDING VAN HET VERSLAG, TEVENS NOTA NAAR 
AANLEIDING VAN HET VERSLAG VAN DE STATEN VAN CURACAO 
  
  
Inleiding 
 
Over de Regeling voor Nederland en Curaçao tot het vermijden van dubbele 
belasting en het voorkomen van het ontgaan van belasting met betrekking tot 
belastingen naar het inkomen en een woonplaatsfictie ter zake van erf- en 
schenkbelasting (hierna: ‘de BRNC’ of ‘de regeling’) hebben achtereenvolgens de 
1 2
Tweede Kamer en de Staten van Curaçao verslag uitgebracht. 
 
De regering heeft met belangstelling kennis genomen van de opmerkingen en 
vragen van verschillende fracties in de Tweede Kamer en de Staten van Curaçao. 
 
Het verheugt de regering dat de leden van de fracties van de VVD, de PvdA en het 
CDA, en de leden van de fracties van de PAIS en de PS met belangstelling kennis 
hebben genomen, en dat de leden van de fractie van de SP kennis hebben 
genomen, van het voorliggende wetsvoorstel. Het spijt de regering dat de leden 
van de fractie van de MFK enigszins verbaasd hebben kennisgenomen van dit 
wetsvoorstel. 
 
De regering dankt de leden van deze fracties voor hun inbreng op het voorliggende 
wetsvoorstel. 
 
In deze nota gaat de regering in op de vragen in beide verslagen. Daarbij volgt zij 
de indeling van het verslag van de Tweede Kamer en zal bij de beantwoording van 
de vragen de volgorde van het verslag zoveel mogelijk worden gevolgd. Voor zover 
hiervan is afgeweken is dat aangeven. Tevens zijn in een aantal gevallen vragen die 
door de verschillende fracties over hetzelfde onderwerp zijn gesteld, 
samengenomen. 
 
De leden van de fracties van de VVD en het CDA hebben gevraagd in te gaan op 
het commentaar van de Nederlandse Orde van Belastingadviseurs (hierna: ‘de 
                                                           
1
 Kamerstukken II 2013/14, 33 955 (R2032), nr. 4. 
2
 Kamerstukken II 2014/15, 33 955 (R2032), nr. 5. 
 
1 
 

 
BRNC geheel of gedeeltelijk buiten werking kan worden gesteld door Nederland of 
Curaçao door het treffen van een wettelijke regeling. 
De leden van de fractie van de MFK vragen tot slot wat de laatste stand van zaken 
is van de afspraken die in 2012 zijn gemaakt in een convenant tussen Curaçao en 
Nederland inzake de heffing van invoerrechten en andere indirecte belastingen in 
het verkeer tussen Curaçao en Caribisch Nederland en merken hierbij op dat deze 
douanebelastingregeling verband houdt met de BRNC en hierin een grote rol speelt.  
Naar aanleiding van deze vraag merk ik op dat de BRNC – in navolging van de 
belastingverdragen van Nederland en het OESO-modelverdrag – wat betreft de 
verdeling van de heffingsrechten uitsluitend betrekking heeft op directe belastingen 
en niet op indirecte belastingen. In zoverre staat het convenant waar deze leden op 
doelen los van de BRNC. Overigens hebben mij nog geen concrete signalen bereikt 
dat zich met betrekking tot de indirecte belastingen tussen Curaçao en Caribisch 
Nederland problemen zouden voordoen. Volledigheidshalve wordt hier aan 
toegevoegd dat op 2 april 2014 op Aruba een Koninkrijksconferentie heeft 
plaatsgevonden. Tijdens die conferentie is besloten om een werkgroep in te stellen 
die de voor- en nadelen en de randvoorwaarden voor de invoering van een 
vrijhandelszone tussen Aruba, Curaçao, Sint Maarten, en de openbare lichamen 
Bonaire, Sint Eustatius en Saba gaat bestuderen. Deze werkgroep staat onder 
voorzitterschap van Curaçao. Nederland zal daar waar nodig actief bijdragen aan de 
werkzaamheden van deze werkgroep.  
 
De leden van de fractie van de SP vragen op welke punten de Belastingregeling 
voor het Koninkrijk (hierna: ‘de BRK’) van de huidige internationale fiscale 
standaard af is komen te liggen. 
De bepalingen van de huidige BRK wijken aanzienlijk af van de in het OESO-
modelverdrag opgenomen bepalingen. Dat vloeit deels voort uit het eigen fiscale 
(verdrags-) beleid van Nederland en Curaçao. Maar ook waar inhoudelijk wordt 
aangesloten bij de bepalingen van het OESO-modelverdrag komt de redactie van de 
BRK daar vaak niet mee overeen, omdat het OESO-modelverdrag in de tussentijd 
verschillende keren is geactualiseerd terwijl de kern van de BRK is terug te voeren 
op de oorspronkelijke tekst uit 1964. Doordat de BRNC is gebaseerd op het OESO-
modelverdrag is ook een betere aansluiting gewaarborgd bij het op het 
modelverdrag gegeven commentaar en daarmee bij de internationaal 
geaccepteerde en gestandaardiseerde uitleg van de bepalingen. 
Voorts vragen deze leden naar de problematiek als gevolg van het naast elkaar 
bestaan van vijf verschillende stelsels in het Koninkrijk. 
Sinds de staatkundige hervorming van 10 oktober 2010 bestaat het Koninkrijk der 
Nederlanden (hierna: ‘het Koninkrijk’) uit 4 verschillende landen met eigen fiscale 
stelsels, waarbij voor het land Nederland sprake is van een fiscaal stelsel voor het 
Europese deel en een fiscaal stelsel voor het Caribische deel van Nederland. De 
huidige BRK is nog gebaseerd op de situatie van twee fiscale stelsels: dat van 
Nederland en dat van – destijds - de Nederlandse Antillen. Het bestaan van de vijf 
3 
 

 
belastingheffing van activiteiten van zowel natuurlijke personen als 
vennootschappen. De door de leden van de fractie van het CDA aangehaalde 
afwijking van het fiscale stelsel in het Caribische deel van Nederland heeft met 
name betrekking op de belastingheffing van vennootschappen.  
In het Caribische deel van Nederland worden in plaats van een traditionele 
vennootschapsbelasting een opbrengstbelasting en een vastgoedbelasting geheven.  
De opbrengstbelasting wordt geheven aan de bron op het moment dat winsten 
worden uitgekeerd en is qua karakteristieken zodoende vergelijkbaar met een 
dividendbelasting. In het geval dat een in het Caribische deel van Nederland 
gevestigde vennootschap dividend uitkeert aan een Curaçaose aandeelhouder zou 
zonder nadere voorziening artikel 10 de heffing van opbrengstbelasting in sommige 
gevallen uitsluiten. Een zodanige beperking van de heffing van opbrengstbelasting 
als vervanger van winstbelasting is evenwel niet beoogd. Daarom is in de BRNC 
geregeld dat de bepalingen van artikel 10 geen afbreuk doen aan de heffing van 
6
opbrengstbelasting. 
Daarnaast wil ik wijzen op de in artikel 21, negende lid, opgenomen bepaling over 
de door Curaçao te verlenen vermindering ter vermijding van dubbele 
belastingheffing ingeval van vaste inrichtingswinsten. Dit ziet op de situatie dat een 
Curaçaose onderneming activiteiten ontplooit met behulp van een vaste inrichting 
die is gelegen in het Caribische deel van Nederland. Op basis van de genoemde 
bepaling zal Curaçao in plaats van de in zijn algemeenheid geldende 
vrijstellingsmethode de verrekeningsmethode toepassen als sprake is van een 
“passieve” vaste inrichting. Hiermee is rekening gehouden met de in de 
Belastingwet BES opgenomen bijzondere bepalingen ter zake van passieve vaste 
inrichtingen. 
 
Naar aanleiding van de vragen van de leden van de fractie van de PvdA en de SP 
over het vestigingsklimaat van Curaçao en van de leden van de fractie van de MFK 
over de te verwachten economische activiteiten mede in verband met de BRNC 
merk ik het volgende op.  
Curaçao is onder andere vanwege de rechtszekerheid die voortvloeit uit een stabiel 
fiscaal klimaat een aantrekkelijk vestigingsland. Andere factoren zoals de 
geografische ligging (bijvoorbeeld voor bedrijven die actief zijn op de Latijns-
Amerikaanse markt) en de ontwikkelde dienstverleningssector van Curaçao zijn 
eveneens van groot belang. 
De BRNC draagt bij aan het vestigingsklimaat van Curaçao door modernisering van 
de regels en een hiermee gepaard gaande verbetering van de rechtszekerheid. Op 
basis van de BRNC blijft in sommige gevallen bronbelasting op 
deelnemingsdividenden en belastingheffing op winsten behaald met de 
vervreemding van aandelen in dochtermaatschappijen in ondernemingsstructuren 
achterwege. Voor het vestigingsklimaat in Curaçao is belangrijk dat door de 
                                                           
6
 Artikel 10, tiende lid, van de BRNC.  
5 
 

 
7
Gezien de verwijzing van deze leden naar de wijziging van de Moeder-Dochter 
8
Richtlijn zal deze vraag betrekking hebben op de problematiek van zogenoemde 
hybride leningen. Er is dan sprake van een geldverstrekking die in het land waar de 
crediteur is gevestigd als een kapitaalstorting wordt aangemerkt (en een voor de 
geldverstrekking ontvangen vergoeding veelal als - vrijgesteld - dividend wordt 
aangemerkt) en in het land waar de debiteur is gevestigd als lening (en een over de 
geldverstrekking betaalde vergoeding als rente aftrekbaar is).  
In Nederland heeft de Hoge Raad criteria ontwikkeld om vast te stellen of voor de 
fiscale behandeling van een geldverstrekking sprake is van vreemd (lening) of eigen 
9
(kapitaalstorting) vermogen. Voor de fiscale kwalificatie van een geldverstrekking 
10
wordt in Curaçao bij deze criteria aangesloten . Dit betekent dat er in de praktijk 
geen kwalificatieverschillen optreden en zich de bedoelde situatie van dubbele 
vrijstelling niet voordoet. 
 
De leden van de fractie van de PvdA en de leden van de SP hebben vragen over de 
tijdelijke regeling voor deelnemingsdividenden.  
In de BRNC gaan andere maatstaven gelden om aanspraak te maken op een 
verlaagd bronbelastingtarief voor dividenden dan in de BRK. Voor 
deelnemingsdividenden die, naast de overige voorwaarden, voldoen aan de eisen 
van de in artikel 10 opgenomen zogenoemde ‘limitation on benefits’-bepaling 
(hierna: ‘LOB-bepaling’) is een uitsluitende woonlandheffing overeengekomen. 
Omdat de eisen in de LOB-bepaling afwijken van de huidige in de BRK opgenomen 
voorwaarden voor het verkrijgen van het verlaagde bronbelastingtarief voor 
deelnemingsdividenden is het mogelijk dat er gevallen zijn die nu onder de BRK wel 
en onder de BRNC geen recht hebben op het (ten opzichte van het nationale tarief) 
verlaagde tarief, zonder dat er een wijziging in de feiten en omstandigheden heeft 
plaatsgevonden. Tegen deze achtergrond is een overgangsmaatregel getroffen en 
bij het vormgeven daarvan is aangesloten bij het 5 percenttarief voor 
11
deelnemingsdividenden dat in meer Nederlandse belastingverdragen is 
opgenomen en dat ook in het OESO-modelverdrag wordt gehanteerd. Voorts is, de 
leden van de fractie van de SP vragen daarnaar, wat betreft de termijn aangesloten 
bij de in het kader van het Nieuwe Fiscale Raamwerk voorziene beëindiging van het 
Antilliaanse offshore-regime uiterlijk per 31 december 2019. De overgangsregeling 
is daarmee bedoeld voor vennootschappen die tot deze datum nog onder dit 
offshore-regime vallen. Mede daarom heb ik aanleiding gezien de redactie van 
                                                           
7
 Richtlijn 2014/86/EU van de Raad van Europa van 8 juli 2014 tot wijziging van Richtlijn 2011/96/EU 
betreffende de gemeenschappelijke fiscale regeling voor moedermaatschappijen en dochterondernemingen uit 
verschillende lidstaten. Pb EU L 219/40. 
8
 Richtlijn 2011/96/EU betreffende de gemeenschappelijke fiscale regeling voor moedermaatschappijen en 
dochterondernemingen uit verschillende lidstaten. 
5
Zie onder meer HR 11 maart 1998, nr. 32 240, BNB 1998/208 en BNB 1998/208c*, en HR 17 februari 1999, 
nr. 34 151, BNB 1999/176 en BNB 1999/176c*. 
10
 Zie de uitspraak van 27 april 1994, nr. 1993-040 van de Raad van beroep voor belastingzaken (Nederlandse 
Antillen en Aruba) waar de Raad aangeeft de jurisprudentie van de Hoge Raad ter zake tot richtsnoer te nemen. 
11
 Bijvoorbeeld in de Nederlandse verdragen met Albanië, Armenië, Azerbeidzjan, Bulgarije, Polen, Rusland, 
Saoedi-Arabië, Malta en Canada.  
7 
 

 
voordelen van de BRNC in gevallen waarin belastingplichtigen met inachtneming 
van de LOB-bepaling aanspraak maken op de voordelen die in artikel 10 zijn 
opgenomen.  
Als aan de vereisten van de LOB bepaling is voldaan, kan aanspraak worden 
gemaakt op uitsluitende woonlandheffing voor deelnemingsdividenden. Zowel de 
LOB-bepaling als artikel 17, derde lid, onderdeel b, van de Wet Vpb 1969, zijn anti-
misbruikbepalingen. De LOB-bepaling stelt gericht vast of een belastingplichtige in 
aanmerking komt voor het verdragsvoordeel dat in artikel 10, vierde lid, 
(uitsluitende woonlandheffing voor deelnemingsdividenden) is opgenomen. Door 
artikel 17, derde lid, onderdeel b, Wet Vpb 1969, uit te sluiten indien aan de 
vereisten in de LOB-bepaling is voldaan, wordt een opeenstapeling van anti-
misbruikbepalingen voorkomen en wordt voorkomen dat er in de bedoelde gevallen 
verschillende maatstaven worden toegepast om te bepalen of aanspraak kan 
worden gemaakt op uitsluitende woonlandheffing.  
De leden van de fractie van de SP vragen of de uitsluiting van artikel 17, derde lid, 
onderdeel b, Wet Vpb 1969, geldt voor dividenden en vermogenswinsten. 
Dit kan ik bevestigen voor de gevallen waarin een uitsluitende woonlandheffing van 
toepassing is voor deelnemingsdividenden met inachtneming van de LOB-bepaling 
of als een vennootschap voor het gehouden belang in aanmerking komt voor de 
tijdelijke regeling voor deelnemingsdividenden. Vanwege de samenhang tussen het 
ontvangen van dividenden enerzijds en het realiseren van winst bij verkoop van de 
desbetreffende aandelen anderzijds (in beide gevallen is sprake van het 
kapitaliseren van het rendement op het via het aandelenbezit geïnvesteerde 
vermogen) vindt artikel 17, derde lid, onderdeel b, Wet Vpb 1969, in die gevallen 
eveneens geen toepassing op vervreemdingswinsten. 
 
 De leden van de fractie van de SP vragen naar het risico op dubbele niet-heffing als 
uitsluitende woonlandheffing wordt opgenomen wanneer het woonland geen 
dividendbelasting kent. Het doel van de uitsluitende woonlandheffing is om dubbele 
belasting over ondernemingwinsten te voorkomen. In zijn algemeenheid worden 
winsten die worden behaald met ondernemingsactiviteiten belast met 
winstbelasting. Als bij uitkering van deze winsten ook bronheffing wordt geheven, 
treedt dubbele belasting op over deze winsten als de bronbelasting niet kan worden 
verrekend met de belasting die de aandeelhouder is verschuldigd over het 
ontvangen dividend. In deelnemingsverhoudingen, waarop de uitsluitende 
woonlandheffing betrekking heeft, is dat veelal het geval. Het feit dat het woonland 
– in dit geval Curaçao - geen dividendbelasting kent, levert in deze zin geen 
dubbele niet-heffing op omdat de ondernemingswinsten (waaruit de dividenden 
worden geput) op vennootschapsniveau met winstbelasting worden belast in het 
land (in dat geval Nederland) waar de ondernemingsactiviteiten plaatsvinden; het 
niet-heffen van dividendbelasting doet daar niet aan af.  
De leden van de fractie van de PvdA vragen voorts hoe het met de LOB-bepaling 
aangebrachte onderscheid tussen dividenden uitgekeerd binnen 
9 
 

 
De leden van de fractie van de PvdA benadrukken het belangrijk te vinden dat 
misbruik en oneigenlijk gebruik van de BRNC wordt voorkomen. Zij vragen zich af 
of de ‘corporate tie breaker’-bepaling voldoende zoden aan de dijk zet om 
belastingontwijking te voorkomen. De ‘corporate tie breaker’-bepaling stelt het 
inwonerschap voor toepassing van de regeling vast van lichamen met een dubbele 
woonplaats. Een dubbele woonplaats doet zich vooral voor bij lichamen die zijn 
opgericht naar het recht van het ene land, maar feitelijk gevestigd zijn in het 
andere land. Met name bij vennootschappen die geen operationele activiteiten 
ontplooien, kan de feitelijke leiding relatief eenvoudig van het ene naar het andere 
land worden verplaatst. Indien voor de toepassing van de regeling bij deze 
zetelverplaatsing zou worden aangesloten, kan Nederlandse dividendbelasting 
worden ontgaan. Door niet automatisch uit te gaan van de plaats van feitelijk 
leiding, maar door in onderling overleg het inwonerschap voor toepassing van de 
regeling vast te stellen, houdt Nederland een slot op de deur voor fiscaal 
geïndiceerde zetelverplaatsingen. Voorts kan nog worden opgemerkt dat het 
opnemen van deze bepaling aansluit bij maatregelen die door de OESO in het kader 
12
van het BEPS-project worden ontwikkeld. 
Bij lichamen met een dubbele woonplaats zullen de bevoegde autoriteiten van 
Nederland en Curaçao in onderling overleg het inwonerschap voor toepassing van 
de regeling vaststellen. Elk geval zal inhoudelijk worden beoordeeld op basis van 
objectieve en subjectieve criteria. De bevoegde autoriteiten van Nederland en 
Curaçao zullen vooral ook het fiscale motief van de zetelverplaatsing toetsen. Er zal 
geen sprake zijn van een soepele beoordeling zoals de leden van de fractie van de 
PvdA vrezen. Over de criteria en procedure ter vaststelling van inwonerschap voor 
toepassing van de regeling hebben de leden van de fractie van de PvdA en de CDA 
vragen gesteld. De criteria en de procedure zal ik hierna toelichten bij de 
beantwoording van de vragen die over artikel 4 (Inwoner) zijn gesteld. 
Voor de goede orde zij opgemerkt dat de ‘corporate tie breaker’-bepaling één van 
de instrumenten in de BRNC is om misbruik van de regeling tegen te gaan. Andere 
instrumenten zijn bijvoorbeeld de LOB-bepaling in artikel 10 en de doorwerking van 
nationale antimisbruikbepalingen- en leerstukken volgens artikel 22. 
 
Vervolgens stellen de leden van de fractie van de PvdA vragen over de zogenoemde 
hoofdkantorentoets in de LOB-bepaling. Op grond van deze toets kunnen 
hoofdkantoren van multinationale ondernemingen in aanmerking komen voor 
uitsluitende woonlandheffing over dividenden. Hoewel hoofdkantoren veelal geen 
bedrijfsmatige activiteiten ontplooien (in de zin van activiteiten die onafhankelijk 
van een concernverhouding kunnen worden ontplooid) kan de bemoeienis van 
hoofdkantoren met de gehouden deelnemingen dermate actief zijn dat de 
toepassing van de uitsluitende woonlandheffing op basis van een objectieve toets, 
                                                           
12
 OECD/G20 Base Erosion and Profit Shifting Project. Preventing the Granting of Treaty Benefits in 
Inappropriate Circumstances. ACTION 6: 2014 Deliverable (http://www.oecd-ilibrary.org/taxation/preventing-
the-granting-of-treaty-benefits-in-inappropriate-circumstances_9789264219120-en). 
11 
 

 
 De verdeling van heffingsrechten over pensioenen 
 
De leden van de fractie van de SP en de CDA hebben vragen gesteld over de 
overgangsregeling voor pensioenen. In antwoord op de vragen merk ik het 
volgende op.  
Zoals in paragraaf I.2.3 van de memorie van toelichting is aangegeven, was 
Curaçao – mede met het oog op de budgettaire effecten ervan - sterk gekant tegen 
de door Nederland voorgestelde algemene bronlandheffing voor pensioenen. 
Uiteindelijk is een compromis gevonden in een beperkte bronlandheffing van 15 
percent en (in verband met het beperken van de budgettaire effecten) in een 
eerbieding van de onder de BRK geldende heffingsrechtenverdeling voor 
pensioenbetalingen die al waren ingegaan op het moment van indiening bij 
koninklijke boodschap van de BRNC. Het uitgangspunt om aan te sluiten bij de 
huidige heffingsrechtenverdeling heb ik bij nota van wijziging beter tot uitdrukking 
gebracht. 
 
De leden van de fractie van de CDA vragen waarom er in verschillende verdragen 
en de regeling zeer verschillende overgangsregelingen worden getroffen.  
Nederland streeft in verdragsonderhandelingen naar een volledige bronlandheffing 
over pensioenen, zowel voor particuliere pensioenen als voor overheidspensioenen. 
Dit uitgangspunt wordt door de andere verdragspartner niet altijd gedeeld. Het 
bereiken van overeenstemming over deze verdeling van de heffingsrechten vergt 
dan een compromis waarbij ook de mate van eerbiediging van bestaande gevallen 
een rol speelt. Het uitgangspunt van volledige bronlandheffing zal veelal een 
verschuiving van heffingsrechten betekenen van het woonland naar het bronland. 
Door het treffen van een overgangsregeling zal dit gevolg zich geleidelijk 
manifesteren en daardoor ook vanuit de optiek van het (nieuwe) woonland van de 
pensioengenieters eerder acceptabel zijn. 
 
De waarborging van nationale successie- en schenkingsheffingen en 
heffingsrechten over voordelen uit aanmerkelijk belang na emigratie van 
een natuurlijk persoon 
 
De leden van de fractie van de CDA stellen vragen over de belastingheffing bij 
aanmerkelijkbelanghouders na emigratie. Ook de leden van de fractie van de PAIS 
stellen hierover een vraag. 
In de artikelen 10, veertiende lid (dividenden) en artikel 13, vijfde lid 
(vermogenswinsten), zijn hiervoor de zogenoemde aanmerkelijkbelangvoor-
behouden opgenomen die Nederland gebruikelijk in belastingverdragen 
overeenkomt.  
13 
 

 
De leden van de fractie van de CDA hebben voorts vragen gesteld over de 
mogelijkheid in het derde lid van artikel 1 (toepassingsbereik) om bijzondere 
regimes uit te sluiten in relatie tot het Antilliaanse offshore regime en de in artikel 
30 opgenomen overgangsregeling. Het CDA wijst terecht op het verband met de 
overgangsregeling van artikel 30. Hierin is aangesloten bij de reeds voorziene 
beëindiging van het Antilliaanse offshore regime. Daarom hoeft het offshore regime 
niet te worden uitgesloten op basis van de mogelijkheid in artikel 1, derde lid. 
Wat betreft de vragen van de leden van de fractie van het CDA over artikel 1, derde 
lid, in relatie tot het pensionadoregime merk ik op dat voor personen die de huidige 
BRK reeds kunnen inroepen een overgangsregeling is getroffen in artikel 29 
(overgangsregeling pensioenen en lijfrenten). Voor hen blijft de onder de BRK 
geldende heffingsrechtverdeling van toepassing ter zake van reeds ingegane 
pensioenen. In reactie op de vraag van deze leden over de economische impact van 
artikel 1, derde lid, merk ik op dat deze bepaling vooral bedoeld is om te kunnen 
reageren op toekomstige ontwikkelingen. Mochten er bijzondere regimes op basis 
van deze bepaling worden aangewezen dan heeft dat economische impact voor de 
personen die daar gebruik van maken omdat voor die personen bepaalde voordelen 
van de BRNC zullen worden uitgesloten. 
 
De leden van de fractie van de PAIS vragen of er een lijst volgt met kwalificerende 
regelingen zoals de uitvoeringsregeling ‘Gezamenlijke regeling van kwalificerende 
17
regelingen’ op grond van artikel 35b, derde lid van de BRK . In artikel 35, eerste 
lid, van de BRK is geregeld dat bepaalde voordelen niet beschikbaar zijn voor 
personen die van een bijzondere regeling gebruikmaken. Deze uitsluiting geldt met 
betrekking tot  elke bijzondere regeling, tenzij op de voet van artikel 35, derde lid 
van de BRK, de Ministers van Financiën in onderling overleg vaststellen voor welke 
bijzondere regeling deze generieke uitsluiting niet geldt (opt-in). Op basis hiervan is 
de bedoelde ‘Gezamenlijke regeling van kwalificerende regelingen’ opgesteld. De 
BRNC volgt op dit punt een andere benadering. In de BRNC is niet in zijn 
algemeenheid bepaald dat personen die van een bijzondere regeling gebruikmaken 
niet in aanmerking komen voor bepaalde voordelen, maar worden de bijzondere 
regelingen waarvoor de uitsluiting van bepaalde voordelen van de BRNC geldt van 
geval tot geval aangewezen. In artikel 1, eerste lid, is dit voor een aantal gevallen 
al gedaan en in het derde lid is de mogelijkheid neergelegd dat de bevoegde 
autoriteiten in onderling overleg beslissen welke (toekomstige) bijzondere 
regelingen eveneens worden uitgesloten. Ik beantwoord de vraag van de leden van 
de fractie van de PAIS daarom ontkennend: er zal geen nieuwe lijst volgen met 
regelingen die wel onder de reikwijdte van de BRNC (zullen) vallen.  
 
Belastingen waarop de rijkswet van toepassing is (artikel 2) 
                                                           
17
 Ministeriële regeling met kenmerk IFZ97/101M zoals gepubliceerd in Stcrt. 1997, 29 en gewijzigd bij 
IFZ98/88M zoals gepubliceerd in Stcrt. 1998, 22. 
15 
 

 
Van terugwerkend kracht is geen sprake, maar de bevoegde autoriteiten kunnen 
wel vaststellen dat de datum waarop de belastingplichtige uitsluitend inwoner is van 
een van beide landen in het verleden ligt. 
 
Daarnaast vragen de leden van de fracties van de VVD, de PvdA, het CDA en de 
PAIS of een termijn kan worden aangegeven waarbinnen de bevoegde autoriteiten 
van beide landen het inwonerschap voor toepassing van de regeling vaststellen. Om 
hierover de gewenste duidelijkheid te verschaffen, merk ik op dat de bevoegde 
autoriteiten er naar zullen streven dit oordeel binnen zes maanden te geven. De 
leden van de fractie van de PAIS vragen voorts of er wordt voorzien in een 
standaardbeleid en of het overleg wordt gevoerd door het Ministerie van Financiën 
of door het APA/ATR-team van de Belastingdienst/Rotterdam.  
De ‘corporate tie breaker’-bepaling is bedoeld om fiscaal geïndiceerde 
zetelverplaatsing tegen te gaan. Daarom zal ook het motief van de 
zetelverplaatsing bij vaststelling van uitsluitend inwonerschap voor toepassing van 
de regeling in ogenschouw worden genomen. Om het motief te kunnen bepalen 
wordt elk geval afzonderlijk bekeken en om grensverkenning te voorkomen zal er 
niet worden voorzien in standaardbeleid. De bevoegde autoriteit van Nederland is 
het Ministerie van Financiën en zal de verzoeken behandelen en het overleg 
namens Nederland voeren. Ik onderstreep de mening van de PAIS fractie dat het 
van groot belang is dat de behandeling van verzoeken adequaat verloopt. De 
ervaringen die zijn opgedaan met de toepassing van de procedure onder het 
18
verdrag met het Verenigd Koninkrijk zijn goed, waar ik hierna bij de vraag van de 
leden van de fractie van het CDA hierover op terugkom. 
 
Anders dan de leden van de fractie van het CDA hebben geconcludeerd, is het 
opnemen van de ‘corporate tie breaker’-bepaling in de regeling geen “majeure 
wijziging” ten opzichte van de BRK. In Artikel 34, tweede lid, tweede volzin, van de 
BRK, is ook een bepaling opgenomen die is bedoeld een dam op te werpen tegen 
fiscaal geïndiceerde zetelverplaatsingen. 
 
De leden van de fracties van de PvdA en het CDA hebben vragen gesteld over de 
criteria ter vaststelling van inwonerschap voor toepassing van de regeling indien 
sprake is van een dubbele woonplaats. Zoals hierboven is aangegeven, ziet de 
bepaling op het voorkomen van fiscaal geïndiceerde zetelverplaatsingen. De leden 
van de fractie van het CDA wijzen in dit verband terecht op de in het verdrag met 
het Verenigd Koninkrijk opgenomen ‘corporate tie breaker’-bepaling die dit 
evenzeer beoogt. Om vast te stellen of van fiscaal geïndiceerde zetelverplaatsing al 
dan niet sprake is, worden, in aansluiting bij de uitvoering van de ‘corporate tie 
                                                           
18
 Verdrag tussen de Regering van het Koninkrijk der Nederlanden en de Regering van het Verenigd Koninkrijk 
van Groot-Brittannië en Noord-Ierland tot het vermijden van dubbele belasting en het voorkomen van het 
ontgaan van belasting met betrekking tot belastingen naar het inkomen en naar vermogenswinsten (met 
Protocol en Onderlinge Overeenkomst), Londen, 26 september 2008, Trb. 2008, 201. 
 
17 
 

 
Vervolgens vragen de leden van de fractie van het CDA waarom er niet verzocht 
kan worden om onderling overleg (en arbitrage) nadat beide landen niet tot 
overeenstemming zijn gekomen over het inwonerschap van het lichaam. 
Wat betreft de toepassing van het artikel over het onderlinge overleg (artikel 24) 
merk ik in de eerste plaats op dat vennootschappen bij een dubbele woonplaats een 
verzoek om onderling overleg kunnen doen op basis van artikel 24, eerste lid, ten 
einde het inwonerschap voor de toepassing van de BRNC te laten vaststellen. Op 
basis van dit verzoek zullen de bevoegde autoriteiten vervolgens binnen de kaders 
van artikel 4, vijfde lid, zoals hiervoor nog nader toegelicht, trachten tot een 
overeenstemming over het inwonerschap te komen. Als dat niet lukt, is in het 
voorstel geregeld dat de desbetreffende vennootschap geen recht heeft op de 
voordelen van de BRNC, behoudens de toepassing van de artikelen over de 
vermijding van dubbele belasting (artikel 21) en over non-discriminatie (artikel 23). 
Dit betekent dat er dus geen recht meer is op de toepassing van het artikel over 
onderlinge overleg (artikel 24). Voorts is uitdrukkelijk in het artikel over het 
onderlinge overleg (in het achtste lid) daarvan bepaald dat een kwestie over dubbel 
inwonerschap niet vatbaar is voor arbitrage als de bevoegde autoriteiten geen 
overeenstemming kunnen bereiken. Gelet op de over dit onderwerp gestelde 
vragen en tegen de achtergrond van het belang dat zowel Curaçao als Nederland in 
zijn algemeenheid hechten aan het arbitrage-instrument, zijn beide landen tot de 
conclusie gekomen dat ook voor de in artikel 4, vijfde lid, opgenomen regeling 
arbitrage een redelijk sluitstuk vormt als een kwestie door de bevoegde autoriteiten 
niet kan worden opgelost. Bij nota van wijziging worden zijn hiertoe de artikelen 4 
en 24 aangepast. 
  
Tot slot vragen de leden van de fractie van het CDA naar de wijze waarop dubbele 
belasting wordt vermeden als het onderling overleg niet tot overeenstemming leidt. 
Ook de leden van de fractie van de PvdA hebben hier vragen over gesteld. 
Indien de landen niet tot overeenstemming komen over het inwonerschap van het 
lichaam, heeft het lichaam geen recht op de voordelen van de regeling en kunnen 
beide landen hun heffingsrechten uitoefenen op basis van nationale wetgeving. Het 
lichaam zal dan in zowel Nederland als Curaçao belast kunnen worden over het 
wereldinkomen. Waar het inkomen betreft dat zijn oorsprong vindt in één van beide 
landen voorziet de regeling in het vermijden van dubbele belasting omdat is 
bepaald dat artikel 21 (vermijding van dubbele belasting) van de regeling wel van 
toepassing blijft.  
Hierbij kan gedacht worden aan een Nederlands lichaam dat de feitelijk leiding naar 
Curaçao heeft verplaatst en een daar gelegen kantoorpand in bezit heeft. Bij 
verkoop daarvan zal Nederland op basis van artikel 13 (vermogenswinsten) juncto 
artikel 21 (vermijding van dubbele belasting) een eventuele gerealiseerde 
vervreemdingswinst (in beginsel) vrijstellen. 
 
Gelieerde ondernemingen (artikel 9) 
19 
 

 
De leden van de fracties van de VVD en de PAIS verzoeken om een nadere uitleg 
van het begrip “zelfstandig” in onderdeel c van het vierde lid van artikel 10. Het 
gaat in dat onderdeel om de voorwaarde dat een lichaam voltijds blijvend werk 
verschaft aan ten minste drie natuurlijke personen die zich zelfstandig bezig houden 
met de werkzaamheden, het vermogen en de inkomsten van dat lichaam en wier 
bevoegdheden en verantwoordelijkheden in overeenstemming zijn met de aard en 
functie van die werkzaamheden, de omvang van dat vermogen en die inkomsten en 
dat deze personen inwoner zijn van hetzelfde land als waarvan het lichaam inwoner 
is. 
21
Dit begrip is ontleend van de woonplaatsfictie in de Wet Belastingwet BES . De 
voorwaarde dat de personen zich zelfstandig bezig dienen te houden met de 
werkzaamheden beoogt te waarborgen dat deze personen voldoende gekwalificeerd 
zijn om werkzaamheden te verrichten en bevoegdheden en verantwoordelijkheden 
moeten hebben die in overeenstemming zijn met de aard en de functie van die 
werkzaamheden. In reactie op de vraag van de leden van de fractie van de PAIS of 
in teamverband of individueel sprake moet zijn van zelfstandigheid merk ik op dat 
het moet gaan om individuele zelfstandigheid. Voorts vragen deze leden wat wordt 
bedoeld met de toelichting in de memorie van toelichting dat de personeelsleden op 
wezenlijk niveau de activa van het lichaam moeten beheren. Hiermee wordt 
bedoeld tot uitdrukking te brengen dat het niet voldoende is als deze 
personeelsleden geen wezenlijke activiteiten kunnen of mogen uitoefenen met 
betrekking tot het beheer van de desbetreffende activa. Daarvan kan sprake zijn als 
deze personeelsleden, bijvoorbeeld ten behoeve van een (in het buitenland 
gevestigd hoofdkantoor of moederbedrijf) uitsluitend een administratie zouden 
bijhouden van bankafschriften en beleggingsoverzichten. Er moet sprake zijn van 
daadwerkelijke beheersactiviteiten die verder gaan dan administratieve 
handelingen; wil van wezenlijk beheer sprake zijn dan zullen deze zelfstandig 
beslissingen moeten kunnen en mogen nemen over het beheer van de activa. 
 
De leden van de fracties van het CDA en de PAIS hebben vragen gesteld over de 
invulling van de indirecte beurstoets die onderdeel is van de LOB-bepaling in de 
BRNC in vergelijking met de indirecte beurstoetsen die in sommige Nederlandse 
belastingverdragen zijn opgenomen. Zij wijzen hierbij op het feit dat de indirecte 
beurstoets in de BRNC een onmiddellijk aandelenbezit van een beursgenoteerd 
lichaam vereist terwijl in de verdragen met de Verenigde Staten van Amerika, 
Barbados en Panama ook sprake mag zijn van een middellijk bezit.  
In de BRNC zijn andere accenten gelegd in de LOB-bepaling dan in de LOB-
bepalingen die Nederland met bovengenoemde landen is overeengekomen. Te 
denken valt bijvoorbeeld aan de toets of het dividendontvangende lichaam over ten 
minste drie kwalificerende personeelsleden beschikt die is ontleend aan de 
Belastingwet BES. Daarnaast merk ik op dat in geval van middellijk eigendom in de 
                                                           
21
 Artikel 5.2 van de Wet Belastingwet BES (Stb. 2010, 845). 
21 
 

 
Pensioenen, lijfrenten, socialezekerheidsuitkeringen (artikel 17) 
De leden van de fractie van de PAIS hebben vragen gesteld over de internationale 
waardeoverdracht van een Nederlands pensioen. Zij vragen wat er gebeurt als een 
pensioen in Nederland met fiscale faciliteiten is opgebouwd en vervolgens in het 
kader van de aanvaarding van een dienstbetrekking wordt ondergebracht bij een 
buitenlandse pensioenuitvoerder (i.c. Frankrijk) en pensioenuitkeringen worden 
gedaan aan een inwoner van Curaçao.  
De buitenlandse pensioenuitvoerder is geen toegelaten pensioenuitvoerder als 
bedoeld in artikel 19a, eerste lid, van de Wet op de loonbelasting 1964. Een 
dergelijke overdracht kan zonder loonheffing plaatsvinden als is voldaan aan de 
voorwaarden van artikel 19b, zesde lid, van de Wet op de loonbelasting 1964. In 
het besluit van 31 januari 2008, nr. BCPP 2007/98M, Stcrt. 2008, nr. 27, zijn in 
Bijlage III voorwaarden opgenomen. Een van de voorwaarden is dat de 
overnemende pensioenuitvoerder een overeenkomst sluit met de ontvanger. In die 
overeenkomst aanvaardt de uitvoerder aansprakelijkheid voor de door de 
gerechtigde werknemer verschuldigde belasting en revisierente ter zake van de 
belastbare feiten, genoemd in artikel 44b, eerste lid, van de Invorderingswet 1990. 
In de plaats van de overnemende pensioenuitvoerder kan ook de overdragende 
pensioenuitvoerder aansprakelijkheid aanvaarden of de werknemer kan voldoende 
zekerheid stellen. Een andere voorwaarde is dat de werknemer gegevens verstrekt 
waaruit zijn (nieuwe) woonplaats blijkt. Op die wijze wordt de Nederlandse 
belastingheffing verzekerd. 
Artikel 17, vijfde lid, bevat de mogelijkheid om in onderlinge overeenstemming een 
regeling te treffen over de wijze van toepassing van artikel 17, derde lid. Of het 
nodig is om een regeling te treffen voor de bronlandheffing van 15 percent, zal nog 
nader worden bezien. Een reden voor een regeling zou kunnen zijn als onduidelijk is 
welke uitkeringen onder de toepassing van het derde lid vallen. 
 
Overheidsfuncties (artikel 18) 
De leden van de fractie van de PAIS vragen waarom artikel 18 dat ziet op 
inkomsten uit overheidsfuncties is gehandhaafd en waarom overheidspensioenen 
niet zijn ondergebracht in artikel 17. Artikel 18 bevat een specifieke regeling voor 
salarissen, lonen en andere soortgelijke beloningen die – kort gezegd – door een 
land worden betaald aan een natuurlijke persoon voor het verrichten van 
overheidsfuncties. Het opnemen van deze specifieke bepaling voor inkomsten uit 
persoonlijke werkzaamheden, sluit aan bij de heffingsrechtenverdeling voor zulke 
inkomsten zoals neergelegd in het OESO-modelverdrag. Het uitgangspunt van deze 
bepaling is dat het heffingsrecht over deze inkomsten toekomt aan het land 
waarvoor de werkzaamheden zijn verricht (het betaalland), als uitvloeisel van het 
beginsel van internationale betamelijkheid en wederzijds respect tussen 
(soevereine) landen. Indien artikel 18 in het geheel niet zou zijn opgenomen, zou 
de heffingsrechtverdeling voor deze inkomsten plaatsvinden langs de lijnen van de 
andere bepalingen van de BRNC (met name volgens artikel 14 (inkomsten uit 
23 
 

 
vennootschap die het dividend ontvangt de aandelen in de Nederlandse 
vennootschap houdt met als voornaamste doel of één van de voornaamste doelen 
de heffing van dividendbelasting of inkomstenbelasting bij een ander te ontgaan. 
Daarbij wordt geen onderscheid gemaakt tussen bestaande of nieuwe situaties. 
 
Procedure voor onderling overleg (artikel 24) 
De leden van de fractie van de VVD hebben gevraagd om verder toe te lichten hoe 
de arbitrageprocedure wordt toegepast. De arbitrageprocedure voorziet in de 
mogelijkheid om geschillen over de toepassing of interpretatie van de regeling die 
niet binnen een tijdvak van twee jaar in onderling overleg tussen de beide landen 
kunnen worden opgelost, te beslechten via een arbitrageprocedure. De bepaling 
sluit aan bij de arbitragebepaling die onderdeel is van artikel 25 van het OESO-
modelverdrag. Vooralsnog zijn er geen nadere afspraken gemaakt over de 
arbitrageprocedure, maar indien hier aanleiding toe bestaat kunnen de bevoegde 
autoriteiten dit in onderling overleg vaststellen op grond van het zesde lid van 
artikel 24 (procedure voor onderling overleg). 
 
De leden van de fractie van de PvdA stellen vragen over de behandeling van de 
‘corporate tie breaker’-bepaling. Deze zijn grotendeels beantwoord bij de over 
artikel 4 (inwonerschap) gestelde vragen. Wat betreft de vraag van deze leden of 
het mogelijk is beroep aan te tekenen wanneer bij een lichaam met een dubbele 
woonplaats in onderling overleg geen inwonerschap voor toepassing van de regeling 
wordt vastgesteld merk ik het volgende op. Uiteraard kan een belanghebbende 
bezwaar en beroep instellen indien wordt gemeend dat wet- en regelgeving ten 
aanzien van deze belanghebbende onjuist is toegepast, maar de uitkomst van het 
onderlinge overleg tussen de bevoegde autoriteiten van beide landen kan niet aan 
gerechtelijke beslissing worden voorgelegd, omdat dit dan is vastgesteld 
overeenkomstig hetgeen artikel 4, vijfde lid, van de regeling voorschrijft. Maar 
zoals reeds bij de beantwoording van de vragen die over artikel 4, vijfde lid, zijn 
gesteld, zal het wel mogelijk worden dat een door de bevoegde autoriteiten niet-
opgeloste kwestie over een dubbele woonplaats op verzoek van de belanghebbende 
kan worden voorgelegd aan een arbitragecommissie. Hiermee is gewaarborgd dat 
uiteindelijk een beslissing tot stand komt over het inwonerschap voor de toepassing 
van de regeling in zulke gevallen.  
 
Voort stellen de leden van de fractie van de PvdA vragen over het derde lid van 
Artikel 24 (procedure voor onderling overleg). Artikel 24, derde lid, van de regeling 
biedt ondermeer de mogelijkheid aan beide landen om met elkaar in overleg te 
treden om dubbele belasting te vermijden voor situaties die niet in de BRNC zijn 
geregeld. Zo kan bij aanwezigheid van een vaste inrichting van een inwoner van 
een derde land op basis van het inwonersartikel formeel de vraag worden gesteld of 
in die situatie (direct) overleg mogelijk is tussen het land van de vaste inrichting en 
het andere betrokken land. Op basis van de genoemde bepaling zijn de 
25 
 

 
Ook met betrekking tot autobelastingen vragen de leden van de CDA-fractie zich af 
of alle mogelijke dubbele belastingheffing wordt voorkomen, nu de nieuwe regeling 
daar in afwijking van de BRK geen aparte bepalingen voor kent.  
De BRNC kent (in afwijking van de BRK) inderdaad geen bepalingen om dubbele 
belasting op motorrijtuigen te voorkomen. In de regel eindigt de belastingplicht bij 
export van een voertuig vanuit het ene land en ontstaat deze weer bij import (en 
registratie) in het andere land. Wanneer bijvoorbeeld een in Curaçao geregistreerd 
motorrijtuig naar Nederland wordt geëxporteerd, geldt dat met ingang van de dag 
waarop de houder van dit motorrijtuig als ingezetene is ingeschreven in Nederland 
en in Nederland autobelastingen verschuldigd zijn met betrekking tot dit 
motorrijtuig. Aangezien er - vanuit Curaçao gezien - sprake is van export, eindigt 
dan de belastingplicht voor de autobelasting aldaar. Dit geldt eveneens in de 
spiegelbeeldige situatie. Hierdoor zal in beginsel geen dubbele heffing ontstaan. 
Ten slotte merk ik hierbij op dat in situaties waarin sprake is van een tijdelijk 
verblijf in het andere land met meeneming van een motorrijtuig, er in het andere 
land een vrijstelling van autobelastingen wordt verleend wanneer sprake is van een 
niet-ingezetene met een buitenlands gekentekend motorrijtuig. Als bijvoorbeeld een 
inwoner van Curaçao voor een periode van drie maanden naar Nederland gaat en 
zijn auto meeneemt - zonder zichzelf of zijn auto uit te schrijven in Curaçao - 
bestaat er in Nederland recht op een vrijstelling van autobelastingen. In de 
spiegelbeeldige situatie geldt hetzelfde.  
 
Overgangsregeling pensioenen en lijfrenten (artikel 29) 
Naar aanleiding van de vraag van de leden van de fractie van de PAIS waarom de 
in artikel 29 opgenomen overgangsregeling niet wederkerig wordt toegepast heb ik 
aanleiding gezien om de overgangsregeling bij nota van wijziging aan te passen. De 
overgangsregeling houdt verband met de in artikel 17 opgenomen beperkte 
bronheffing voor pensioenen en lijfrenten en er is geen reden om natuurlijke 
personen die van Nederland naar Curaçao zijn geëmigreerd op dit punt anders te 
behandelen dan natuurlijke personen die van Curaçao naar Nederland zijn 
geëmigreerd. De overgangsregeling is daarom bij nota van wijziging wederkerig 
gemaakt. Hiermee ziet de bepaling ook op natuurlijke personen die op het moment 
van indiening bij koninklijke boodschap van de BRNC al inwoner waren van 
Nederland en toen al een pensioen, andere soortgelijke beloning of lijfrente, 
ontvingen uit Curaçao. 
 
Tijdelijke regeling deelnemingsdividenden (artikel 30) 
De leden van de fractie van de PAIS gaan in op de toepassing van de 
overgangsregeling van artikel 30 op winstuitkeringen door in Nederland gevestigde 
coöperaties. Zij bepleiten in de bepaling te verduidelijken dat ook deze 
winstuitkeringen onder de reikwijdte van de overgangsregeling kunnen vallen. Ik 
neem aan dat de opmerkingen van deze leden betrekking hebben op het feit dat in 
artikel 30 wordt uitgegaan van een bezit van ten minste 25 procent van het 
27 
 

 
schenk- en erfbelasting), het Besluit voorkoming dubbel belasting 2001 dubbele 
heffing wegneemt.  
 
Inwerkingtreding (artikel 36) 
De leden van de fractie van de PAIS vragen of het de bedoeling is dat de BRNC en 
de Belastingregeling Nederland - Sint Maarten gelijktijdig in werking treden. Waar 
Nederland kan bijdragen aan een gelijktijdige inwerkingtreding zal Nederland dat 
doen onder voorbehoud dat Nederland inwerkingtreding van een van de regelingen 
niet zal vertragen om gelijktijdige inwerkingtreding te bewerkstelligen. 
Aangezien de BRNC later in werking treedt dan aanvankelijk was voorzien, is bij 
internationale fiscale mededeling gecommuniceerd dat in 2015 in afwachting op 
inwerkingtreding van de BRNC artikel 35a van de BRK met betrekking tot artikel 17, 
23
derde lid, onderdeel b, van de Wet Vpb, in 2015 niet wordt toegepast. 
Tot slot wijzen de leden van de fractie van de PAIS op de door hen ongewenst 
geachte ongelijkheid binnen het Koninkrijk omdat verschillende regels van 
toepassing worden en zij wijzen hierbij op het feit dat voor het maken van 
aanspraak op getroffen overgangsmaatregelen beslissend is of de situatie zich al 
voordeed op het moment van indiening bij koninklijke boodschap van de BRNC. 
Zoals ik hiervoor onder het kopje “Algemeen en het verloop van de besprekingen” 
heb opgemerkt, hebben alle landen van het Koninkrijk de voorkeur uitgesproken 
voor de totstandkoming van bilaterale regelingen ter vermijding van dubbele 
belasting in plaats van een multilaterale regeling zoals de huidige BRK. Het is 
inherent aan deze wens dat in bilaterale relaties binnen het Koninkrijk verschillende 
regels van toepassing worden. De overgangsmaatregelen zijn getroffen voor 
bestaande gevallen. Voor de vraag of sprake is van een bestaand geval wordt 
aangesloten bij het moment van indiening bij koninklijke boodschap van de BRNC 
omdat op dat moment het voorstel van rijkswet bekend is geworden.  
 
De leden van de fractie van de PS vragen wat de gevolgen van de BRNC zijn nu 
Curaçao en Sint Maarten in een monetaire unie zitten.  
Naar aanleiding van deze vraag merk ik op dat de BRNC hier los van staat. De 
BRNC raakt niet aan de monetaire unie en de monetaire unie raakt niet aan de 
BRNC. Een monetaire unie beperkt de fiscale beleidsruimte van de landen die hier 
onderdeel van uitmaken niet. Het is dan ook niet ongebruikelijk dat een land in een 
monetaire unie een belastingverdrag sluit met een land buiten deze monetaire unie. 
Zo sluit ook Nederland, onderdeel van de eurozone, belastingverdragen met landen 
buiten de eurozone.  
 
Overige vragen NOB 
  
                                                           
23
 Circulaire van het Ministerie van Financiën van 15 december 2015.  
29 
 

