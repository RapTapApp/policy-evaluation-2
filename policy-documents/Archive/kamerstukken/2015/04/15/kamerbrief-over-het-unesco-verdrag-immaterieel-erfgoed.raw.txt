 
 
>Retouradres Postbus 16375 2500 BJ Den Haag  
 
Voorzitter van de Tweede Kamer der Staten-Generaal 
Erfgoed en Kunsten 
 
 
IPC 3300 
Postbus 20018 
 
 
2500 EA..DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
 
717177 
 
 
Datum 15 april 2015 
Betreft Internationaal nomineren bij UNESCO-Verdrag Immaterieel Erfgoed 
 
 
 
 
1
Op 26 september 2013 vroeg ik de Raad voor Cultuur advies over de wijze van  
internationaal nomineren bij het UNESCO-verdrag inzake de Bescherming van 
2
Immaterieel Cultureel Erfgoed. De raad adviseerde hierover in april 2014. Met 
deze brief stuur ik u mijn beleidsreactie op het advies van de raad en informeer ik 
u over mijn voorstel voor de nominatieprocedure. Daarbij ga ik in op het 
selectiekader en op een aantal aanbevelingen van de raad. 
 
UNESCO verstaat onder immaterieel erfgoed sociale gewoonten, rituelen, 
tradities, uitdrukkingen en bijzondere kennis of vaardigheden die 
gemeenschappen en groepen (en soms zelfs individuen) erkennen als een deel 
van hun cultureel erfgoed. Dit immaterieel erfgoed ‘wordt steeds opnieuw 
gecreëerd en van generatie op generatie overgedragen’, aldus het verdrag.  
 
Immaterieel erfgoed staat volop in de belangstelling, in de cultuursector én in de 
samenleving. Conferenties over het levend houden van ambachten worden 
massaal bezocht door ervaren ambachtslieden én jonge vormgevers. Amerikaanse 
toeristen reizen af om de bloemencorso’s te zien. Veel erfgoedgemeenschappen 
melden hun tradities aan voor de Nationale Inventaris Immaterieel Erfgoed. 
 
Het Koninkrijk der Nederlanden heeft in 2012 het UNESCO-Verdrag inzake de 
Bescherming van Immaterieel Cultureel Erfgoed geratificeerd. De Caribische 
landen van het Koninkrijk (Curaçao, Aruba en St. Maarten) hebben aangegeven 
medegelding voor het verdrag te wensen. Doel van het verdrag is het op een 
dynamische wijze levend houden van immaterieel erfgoed (safeguarding). 
Groepen mensen geven steeds opnieuw betekenis en waarde aan hun gebruiken, 
feesten en ambachten. Dat zorgt voor identiteit en continuïteit, regionale 
eigenheid en lokale verbondenheid. Voor de vele beoefenaars en vrijwilligers die 
het immaterieel erfgoed koesteren, is nationale en internationale erkenning van 
belang. 
 
                                                
 
1
 http://www.cultuur.nl/upload/documents/tinymce/adviesaanvraag-thema-s-UNESCO-
Verdrag.pdf 
 
2
 http://www.cultuur.nl/upload/documents/adviezen/advies-immaterieel-erfgoed.pdf 
 Pagina 1 van 5 
 

 
 
Onze referentie 
aantoonbare betrokkenheid van de gemeenschappen, blijkt lastig te voldoen. Ook 
717177 
het samenstellen van een multinationaal dossier is gecompliceerd. Samenwerking 
 
tussen landen vergt veel voorbereidingstijd. Nederland gaat voor het eerst 
nomineren. Voor het verdrag geldt nu een quotum van vijftig nominaties per jaar. 
Verdragsstaten die nog geen of weinig voordrachten hebben ingediend, zoals 
Nederland, krijgen prioriteit. Daarna hebben multinationale dossiers voorrang. In 
deze fase hanteer ik beide adviespunten niet als bepalende criteria. Mocht een 
voordracht immaterieel erfgoed betreffen dat zich over de grenzen heen strekt, 
dan zal ik andere verdragsstaten vragen mee voor te dragen. ‘Generieke 
fenomenen’ kunnen in een latere fase een punt van aandacht worden.  
 
Naast het eigenlijke advies doet de raad aanbevelingen over de uitvoering van het 
verdrag. Het betreft de volgende onderwerpen: 
 
Nationale inventaris 
Vereiste voor een internationale voordracht is opname van het betreffende 
immaterieel erfgoed in een inventaris. De raad constateert dat de Nederlandse 
inventaris nog in ontwikkeling is en geen breed en cultureel divers beeld geeft van 
het immaterieel erfgoed. Ook vreest de raad dat door procedurele drempels, zoals 
het schrijven van een erfgoedzorgplan, vooral georganiseerde gemeenschappen 
op de inventaris terecht zullen komen.  
 
Mijn inzet is om de inventaris als middel te gebruiken om het immaterieel erfgoed 
zichtbaar te maken en te beschermen voor de toekomst. De kennis die nu door de 
inventaris ontstaat, geeft een goede basis voor een internationale nominatie. 
Hoewel representativiteit geen doel van de inventaris is, ben ik het met de raad 
eens dat culturele diversiteit -een belangrijk doel van het UNESCO-verdrag- van 
belang is voor de opbouw van de nationale inventaris. Ik heb culturele diversiteit 
dan ook bij de nationale inventaris als voorwaarde gesteld. 
 
Hedendaags stedelijk immaterieel erfgoed, jongeren- en migrantenculturen zijn 
nog onvoldoende vertegenwoordigd in de nationale inventaris. Een stedelijk 
fenomeen als graffiti, gedragen door een gemeenschap en overgedragen van 
meester op leerling, kan als een moderne vorm van immaterieel erfgoed worden 
beschouwd. Voor dergelijke gemeenschappen is een actieve vorm van 
inventariseren passend. Ik onderzoek de mogelijkheden van een laagdrempelige 
(Wikipedia-)manier van in kaart brengen van dergelijk immaterieel erfgoed. Hierin 
kunnen ‘gemeenschappen’ zelf hun erfgoed op een interactief platform plaatsen. 
Zo kunnen ook gemeenschappen met een lage organisatiegraad worden 
betrokken bij de uitvoering van het immaterieel erfgoedverdrag. In de ons 
omringende landen wordt ook aan dit vraagstuk gewerkt. Duitsland en 
Zwitserland organiseerden vorig jaar een conferentie met als doel de 
wetenschappelijke en cultuurpolitieke discussie over de erkenning van 
hedendaagse levende tradities te stimuleren. Ik zal samenwerking zoeken met 
deze landen en maak gebruik van internationale deskundigheid.   
 
Caribische delen van het Koninkrijk 
In de Caribische delen van het Koninkrijk speelt immaterieel erfgoed een grote 
rol. Aruba, Curaçao en Sint Maarten en Bonaire, Sint Eustatius en Saba zijn recent 
begonnen met het opstellen van inventarissen. Het UNESCO-
capaciteitsprogramma biedt ondersteuning. Deze inventarissen kunnen worden 
toegevoegd aan de online database van de Nationale Inventaris Immaterieel 
 
 Pagina 3 van 5 
 

 
 
Onze referentie 
mogelijkheid. Van de gemeenschappen wordt verwacht dat zij een internationaal 
717177 
nominatiedossier opstellen. 
 
 
Bij de selectie van kandidaten voor nominatie maak ik gebruik van 
(internationale) experts. Deze experts dienen te beschikken over een breed 
netwerk. Ook expertise op het terrein van Caribisch immaterieel erfgoed acht ik 
van belang. Ik vraag de raad om de selectie op zich te nemen en experts aan zich 
te binden.  
 
De raad krijgt de opdracht vijf immaterieel erfgoed kandidaten te selecteren, één 
uit elke categorie waarover de raad heeft geadviseerd. In Caribisch Nederland en 
de Caribische landen van het Koninkrijk wordt nu begonnen met het opstellen van 
immaterieel erfgoedinventarissen. Ik zal met de overheden van Curaçao, Aruba 
en Sint Maarten overleggen hoe voordrachten uit het Caribisch deel van het 
Koninkrijk kunnen aansluiten bij de planning. Immaterieel erfgoed dat het meest 
kansrijk is in relatie tot de UNESCO-criteria komt in aanmerking voor nominatie. 
Uit deze kandidaten zal ik in de komende twee jaar voordrachten selecteren. Na 
twee jaar zal ik het nominatieproces en de effecten ervan evalueren. Ik wil dan 
bezien of de voordrachten bijdragen aan het beleid dat ik nastreef en aan het 
positieve signaal dat ik de gemeenschappen wil geven. Op basis daarvan besluit 
ik of we op de ingeslagen weg voortgaan.   
Vervolgens wordt het nominatiedossier opgebouwd met de volle betrokkenheid 
van de desbetreffende gemeenschap, die zo veel mogelijk het werk zelf zal 
verzetten. VIE begeleidt samen met andere expertinstellingen de gemeenschap. 
Tenslotte zal ik de voordracht voorleggen aan de (Rijks)ministerraad. 
 
Planning 
Ik ben voornemens vóór 31 maart 2016 (de jaarlijkse deadline van UNESCO) een 
eerste nominatiedossier bij UNESCO in te dienen. Vóór 30 juni 2016 vraagt 
UNESCO de indiener om eventuele omissies in het dossier aan te vullen. De 
Evaluation Body van het immaterieel erfgoed verdrag evalueert de voordrachten 
van de lidstaten tussen december 2016 en juni 2017. 
In november 2017 onderzoekt het Intergouvernementele Comité van het verdrag 
de voordrachten en de evaluatierapporten en neemt zijn besluiten tijdens de 
jaarlijkse vergadering. 
 
Ik heb alle vertrouwen in een goed verloop van de samenwerking tussen de 
verschillende stakeholders. De afgelopen jaren heeft een aantal gemeenschappen 
reeds uitgesproken een plaats op een van de UNESCO-lijsten te ambiëren. Ik ben 
blij te zien dat gemeenschappen dit initiatief nemen en de verantwoordelijkheid  
willen nemen het immaterieel erfgoed veilig te stellen voor de toekomst.  
     
 
de minister van Onderwijs, Cultuur en Wetenschap, 
 
 
 
dr. Jet Bussemaker 
 
 
 
 Pagina 5 van 5 
 

