EERSTE KAMER DER STATEN-GENERAAL 
 
Vergaderjaar 2014/15 
 
 
34 130 Wijziging van enige onderwijswetten in verband met het invoeren 
van de verplichting voor scholen zorg te dragen voor de sociale 
veiligheid op school 
 
 
 
Nr. xxx Memorie van antwoord  
 
 
Ontvangen 
 
Graag wil ik de leden van de vaste commissie voor Onderwijs, Cultuur en 
Wetenschap danken voor de opmerkingen die zij in het voorlopig verslag hebben 
gemaakt en voor de vragen die zij hebben gesteld. Ik ben verheugd dat de leden 
van de VVD-fractie met instemming hebben kennisgenomen van het 
wetsvoorstel en dat de leden van de PvdA-fractie en de CDA-fractie met 
belangstelling hebben kennisgenomen van het wetsvoorstel. Ik stel vast dat de 
leden van de D66-fractie en de SP-fractie hebben kennisgenomen van het 
wetsvoorstel.  
 
In het onderstaande ga ik in op de vragen uit het voorlopig verslag van de leden 
van de VVD-fractie, mede namens de leden van de D66-fractie en de vragen van 
de leden van de PvdA-, CDA- en SP-fractie. Bij de beantwoording van de vragen 
van de commissie zal de volgorde worden aangehouden die zij zelf hanteert. 
 
1.1. Probleemanalyse 
 
Blijkens cijfers van de Onderwijsinspectie hebben leerlingen, leraren en ouders 
in het schooljaar 2013/2014 minder meldingen bij de vertrouwensinspecteurs 
van de inspectie gedaan. Vooral seksueel misbruik, discriminatie en psychisch 
geweld zijn minder gemeld, zo lezen de leden van de VVD-fractie. Het aantal 
meldingen over fysiek geweld is daarentegen gestegen. Waaraan schrijft de 
regering deze ontwikkeling toe, zo vragen de leden van voornoemde fractie.   
 
De regering heeft geen onderzoek gedaan naar de oorzaak van het toegenomen 
aantal meldingen bij de vertrouwensinspecteur over fysiek geweld. De inspectie 
stelt vast dat het aantal meldingen en de aard van de meldingen de afgelopen 
jaren fluctueert. Deze fluctuaties zijn inhoudelijk niet te duiden, aangezien het 
aantal meldingen bij de vertrouwenspersoon niets zegt over de 
veiligheidsbeleving van leerlingen op school. Ondanks het toegenomen aantal 
meldingen en de hoge aantallen leerlingen die rapporteren gepest te worden, 
 W10536.MvA 
1 

VVD-fractie. In aansluiting hierop vragen deze leden waarom is er niet voor 
gekozen om het toezichtkader op dit onderdeel aan te scherpen. 
 
De regering meent dat alle scholen moeten zorgdragen voor de sociale veiligheid 
van leerlingen en dat de inspectie handhavend moet kunnen optreden indien 
risico’s rond de sociale veiligheid van de leerlingen op een school daarom 
vragen. Dit is niet te bereiken door alleen het toezichtskader uit te breiden.  
Schoolklimaat en pedagogisch klimaat, zijn en blijven zonder wetswijziging 
aspecten van kwaliteit in het toezichtskader van de inspectie. Tekortkomingen 
op aspecten van kwaliteit als zodanig vormen onvoldoende basis voor 
sanctionering door de inspectie of, in uiterste instantie, ingrijpen van de 
Minister. Middels de voorgestelde wijziging van de sectorwetten wordt het 
zorgdragen voor sociale veiligheid een wettelijk voorschrift. Het niet naleven 
door scholen kan dan resulteren in sanctionerend optreden door de inspectie.  
De inspectie kan er bij overtreding van een wettelijk voorschrift uiteindelijk toe 
besluiten om het instrument van opschorting of inhouding van (een deel van) de 
bekostiging in te zetten. De ervaring leert dat de mogelijkheid van het opleggen 
van een bekostigingssanctie al een preventieve werking heeft. Na 
inwerkingtreding van de wettelijke opdracht, zal de inspectie de 
operationalisering daarvan in overleg met het scholenveld opnemen in het 
toezichtkader. 
 
Voorop staat dat de leden van de CDA-fractie vinden dat pesten serieus moet 
worden genomen binnen de samenleving. Scholen mogen niet wegkijken als 
kinderen worden gepest. Leraren en schoolleiders hebben samen met leerlingen 
een belangrijke verantwoordelijkheid voor het creëren van een sociaal veilig 
schoolklimaat. De vraag kan echter gesteld worden of, en zo ja, in hoeverre een 
wettelijke regeling een adequate oplossing voor het pesten is. Ook nu is het 
creëren van "sociale veiligheid" immers al een kerntaak van scholen en het 
overgrote deel van de scholen voldoet ook nu al aan de gestelde voorwaarden 
van deze wet.  
 
Zoals de regering in de memorie van toelichting bij het wetsvoorstel en het 
nader rapport uiteen heeft gezet, is in de huidige regelgeving de verplichting 
voor scholen om zorg te dragen voor een sociaal veilig schoolklimaat niet 
expliciet geregeld. Scholen zijn alleen verplicht om veiligheidsbeleid op te nemen 
2
in de hun schoolgids. De nadruk in het toezicht ligt daardoor dus op de papieren 
werkelijkheid. Dit heeft tot gevolg dat een deel van de scholen niet structureel 
werk maakt van sociaal veiligheidsbeleid en dat ook maar een deel van de 
scholen de veiligheidsbeleving van leerlingen adequaat monitort. Op basis van 
signalen van bijvoorbeeld ouders kan de inspectie een gesprek aangaan met een 
school, maar zij kan geen dwingende verbeterafspraken maken of een sanctie 
opleggen. 
 
                                           
2
 Kamerstukken II, 2014/15, 34 130, nr. 3 en Kamerstukken II, 2014/15, 34 130, nr. 4. 
 W10536.MvA 
3 

in het model veiligheidsplan, dat in het kader van het actieplan wordt ontwikkeld 
door de sectorraden en Stichting School en Veiligheid, de relatie met de 
ketenpartners opgenomen. Het is belangrijk dat scholen actief kennis uitwisselen 
met de verschillende maatschappelijke organisaties rond de school en dat ze 
weten welke personen ze kunnen aanspreken. Ook het maken van goede 
afspraken met jeugdzorg en –hulpverlening en met de politie over situaties 
betreffende de sociale veiligheid op school helpt, zodat alle organisaties elkaar 
snel en goed weten te vinden in situaties die daarom vragen.  
 
2.2. Taken in het kader van het tegengaan van pesten 
 
Met betrekking tot de vertrouwenspersoon menen de leden van de VVD-fractie 
dat deze volstrekt onafhankelijk moet zijn. Zijn positie lijkt zich niet te 
verhouden tot die van coördinator, nu laatstgenoemde zich tevens bezig houdt 
met beleid. Hoe ziet de regering dit, zo vragen de leden van voornoemde fractie. 
 
Het wetsvoorstel schrijft scholen voor om twee taken in het kader van het 
tegengaan van pesten te beleggen bij een persoon in de school. Het gaat om het 
coördineren van het beleid tegen pesten en het fungeren als aanspreekpunt. Het 
wetsvoorstel laat scholen vrij om een medewerker aan te wijzen in de 
schoolorganisatie die zij daartoe het meest geschikt achten zowel wat betreft 
functie en competenties. De regering vertrouwt op de professionaliteit en de 
expertise van scholen en medewerkers om hierin goede keuzes te maken, ook 
ten aanzien van het al dan niet verenigen van specifieke taken.  
 
3. Inspectietoezicht 
 
Bij het voorkomen en aanpakken van onveilige situaties is het van belang dat de 
inspectie in een vroeg stadium zicht heeft op de ontwikkelingen ten aanzien van 
een veilig schoolklimaat en indien een school zijn verantwoordelijkheid hierin 
niet neemt, zo nodig kan optreden. Door het opnemen van een wettelijke 
zorgplicht wordt de inspanningsverplichting meegenomen in het risicogericht 
toezicht. De inspectie ziet aldus toe en kan achterblijvers sancties opleggen. Een 
en ander leidt bij de leden van de VVD-fractie tot de volgende vragen. Waaraan 
moet voldaan worden wil de Inspectie tot het opleggen van sancties overgaan, 
zo vragen deze leden.  
 
Het toezicht van de inspectie is gericht op de inspanning van de school om een 
sociaal veilig schoolklimaat te creëren. Als op een school geen sprake is van een 
veilige schoolomgeving, dan is het van belang dat de betreffende school alsnog 
voldoende invulling gaat geven aan de in het wetsvoorstel genoemde 
voorwaarden. Als een school, ondanks herhaalde opdrachten tot verbetering, 
niet aan de wettelijke eisen voldoet, kan handhavend worden opgetreden. Deze 
sancties zijn erop gericht de school te bewegen alsnog het tekortschieten in de 
vervulling van de eisen op te lossen. Sancties zijn dus de stok achter de deur in 
situaties waarin scholen geen uitvoering willen geven aan de in de wet 
 W10536.MvA 
5 

artikel 146 van de Wet op de expertisecentra, of artikel 104 van de Wet op het 
voortgezet onderwijs. Eventuele sanctionering gebeurt proportioneel, in 
overeenstemming met het daarop van toepassing zijnde beleid en in relatie tot 
de urgentie van de tekortkoming in de sociale veiligheid of de ernst van de 
risico's waarvan sprake is. De inspectie beoordeelt scholen niet op het 
plaatsvinden van incidenten, maar op hun inspanning om preventief sociaal 
veiligheidsbeleid te voeren en te handelen als er zich onverhoopt toch incidenten 
voordoen.  
 
Blijkens de nota naar aanleiding van het verslag houdt de inspectie tevens 
toezicht op de sociale veiligheid van het personeel, zo lezen de leden van de 
VVD-fractie. Dit toezicht is onderdeel van de kwaliteitsindicatoren die in de 
toezichtkaders van de inspectie zijn opgenomen, op basis van het 
kwaliteitsaspect schoolklimaat uit artikel 11, derde lid, van de Wet op het 
onderwijstoezicht. Ook is in de Arbowetgeving de veiligheid van het personeel 
gewaarborgd. Dit valt ook onder het toezicht van de Inspectie SZW. Tussen 
beide inspecties bestaan afspraken over afstemming en waar nodig gezamenlijk 
optreden. Hoe verhoudt zich dit toezicht tot het arrangement in de nu 
voorliggende wetswijziging, zo vragen de leden van deze fractie. De leden van 
voornoemde fractie vragen vervolgens of het met dit wetsvoorstel beoogde 
beleid, de monitoring en de coördinatie van een en ander ook op de veiligheid 
van het personeel zien.  
 
Het voorliggende wetsvoorstel richt zich op de zorg voor de sociale veiligheid 
van leerlingen. De zorg voor de veiligheid van het personeel wordt geborgd in de 
Arbowetgeving. Hoewel de zorg voor de veiligheid van leerlingen en leraren een 
andere wettelijke borging hebben, staan ze met elkaar in verbinding. Succesvol 
beleid gericht op het verbeteren van het schoolklimaat voor leerlingen, bevat 
maatregelen die de veiligheid op school in het algemeen, dus ook voor leraren, 
zullen bevorderen. Ook levert de monitoring van de veiligheidsbeleving van de 
leerlingen informatie op die van belang is voor bevordering van de sociale 
veiligheid van het personeel.  
 
Indien nodig zullen de bevindingen uit het toezicht van de onderwijsinspectie, 
conform de bestaande afspraken, worden gedeeld met de Inspectie SZW en 
kunnen deze tot gezamenlijk optreden leiden. 
 
4. Positie van Caribisch Nederland 
 
De Raad van State vraagt onder meer waarom de Bestuurscolleges van 
Caribisch Nederland niet zijn geraadpleegd dan wel op de hoogte gesteld terwijl 
dat wettelijk verplicht zou zijn op grond van de WolBES, artikelen 207 en 208. In 
haar nader rapport gaat de regering daar niet op in, maar verwijst zij enkel naar 
de gevoerde procedure waarbij schoolbesturen zijn geraadpleegd. Waarom gaat 
de regering niet in op de vraag naar het wettelijk verplicht zijn van de 
raadpleging, zo vragen de leden van de fractie van GroenLinks. Is zij van 
 W10536.MvA 
7 

in de veiligheidsbeleving van leerlingen. In het voortgezet onderwijs is het 
percentage zelfs 80 á 95 procent. Het wetsvoorstel zal voor die scholen niet 
leiden tot een verhoging van de administratieve lastendruk. Een klein deel van 
de scholen monitort de sociale veiligheid van leerlingen nog niet. Voor hen 
betekent dit wetsvoorstel een toename van de administratieve lasten. Zoals in 
de memorie van toelichting van het wetsvoorstel is toegelicht wordt aangesloten 
bij informatie die de school zelf nodig heeft (inzicht in de veiligheidsbeleving van 
leerlingen, om na te gaan of het veiligheidsbeleid afdoende is). Daarom vindt de 
regering een beperkte toename van de administratieve lasten gerechtvaardigd 
met het oog op het doel.  
 
6. Artikelsgewijs 
 
De wet wordt vijf jaar na inwerkingtreding geëvalueerd, zo constateren de leden 
van de VVD-fractie. Is de regering bereid de evaluatie ook voor te leggen aan de 
leden van de Eerste Kamer, zo vragen deze leden.  
 
Vijf jaar na inwerkingtreding van het wetsvoorstel wordt een verslag naar de 
Tweede Kamer en Eerste Kamer gestuurd over de doeltreffendheid en effecten 
van het wetsvoorstel.  
 
 
De Staatssecretaris van Onderwijs, 
Cultuur en Wetenschap, 
 
 
 
Sander Dekker 
 
 
 
 
 
 
 
 
 
 W10536.MvA 
9 

