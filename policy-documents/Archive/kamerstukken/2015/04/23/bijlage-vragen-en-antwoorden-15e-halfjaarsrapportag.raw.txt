 
1  
Het amendement van het lid Neppérus bij de Wijziging van enkele wetten met het oog op de 
bestrijding van fraude in de toeslagen en fiscaliteit (Wet aanpak fraude toeslagen en fiscaliteit), 
kamerstuknummer 33754-13, is eind 2014 aangenomen. Is dit amendement al omgezet naar wet- 
en regelgeving en is het effectief gebleken? 
 
Antwoord 
Sinds 1 januari 2014 beschikt de Belastingdienst over de mogelijkheid om op basis van genoemd 
amendement onder andere boetes aan medeplegers op te leggen. Van de mogelijkheid om deze 
boetes op te leggen, gaat bij systeemfraudes bij de inkomstenheffing op dit moment een 
preventieve werking uit. In tenminste 15 gevallen heeft de Belastingdienst, in dit geval het CAF, 
gedreigd om een dergelijke boete op te leggen. Daarna zijn de betreffende facilitators gestopt met 
hun werkzaamheden. De mogelijkheid om een boete op te leggen kan als succesvol worden 
bestempeld. Daarnaast zijn er op dit moment enkele zaken waarin de feiten aanleiding geven om 
de boete aan een medepleger op te leggen. 
 
2 
Kunt u een overzicht geven van de ontwikkeling van de BPM sinds 1990?  
5 
Kunt u een overzicht geven van de ontwikkeling van de MRB sinds 1990? 
 
Antwoord 2 en 5 
Hieronder vindt u een tabel met de opbrengsten van de BPM en MRB van de jaren 1990, 1995, 
2000, 2005, 2010 en 2014. 
 
Begrotingsjaar * Kasopbrengst MRB ** Kasopbrengst BPM 
1990 € 933 miljoen € 1.187 miljoen *** 
1995 € 1.288 miljoen € 1.789 miljoen 
2000 € 2.092 miljoen € 2.873 miljoen 
2005 € 2.399 miljoen € 3.198 miljoen 
2010 € 3.608 miljoen € 2.065 miljoen 
2014 € 3.897 miljoen € 1.111 miljoen 
* De bedragen voor 1990, 1995 en 2000 zijn omgerekend van guldens naar euro’s. 
** Bedrag exclusief provinciale opcenten 
*** Het bedrag uit 1990 betreft de BVB (Bijzondere verbruiksbelasting) omdat de BPM toen nog 
niet was ingevoerd 
 
3 
Hoeveel BPM-fraude heeft er in 2014 plaatsgevonden met betrekking tot de import van 
tweedehands auto’s? 
 
4 
Hoeveel BPM-fraude heeft er in het eerste kwartaal van 2015 plaatsgevonden met betrekking tot 
de import van tweedehands auto’s? 
 
Antwoord vraag 3 en 4 
De BPM biedt ruime mogelijkheden voor arbitrage bij grensoverschrijdend verkeer. Bij import moet 
de rest-BPM worden berekend. De Europese regels voor het vrije verkeer van goederen dwingen 
tot het verlenen van de mogelijkheid tot aangifte naar de werkelijke waarde (op basis van een 
vergelijkbare auto in het binnenlandse verkeer) van de te importeren auto. Die werkelijke waarde 
kan worden vastgesteld aan de hand van een koerslijsten of een taxatierapport van de te 
importeren auto. De waarde van een tweedehandsauto wordt door veel factoren beïnvloed. De 
hoogte van de BPM bij import wordt, anders dan bij nieuwe auto’s, niet naar objectieve maatstaven 
bepaald. Er is dus sowieso discussie mogelijk over de ‘werkelijke’ waarde. Koerslijst en taxatie 
 

 
Het is niet mogelijk om precies aan te geven hoeveel instroom van nieuwe medewerkers in 2015 
plaats zal hebben. Dit hangt af van een aantal factoren, zoals uitstroom, doorstroom, 
taakstellingen en overige, deels nog niet voorziene (beleids)ontwikkelingen. De instroom is in ieder 
geval beperkt en betrof in de eerste 3 maanden ongeveer 200 mensen. 
 
9 
Kunt u een overzicht geven van de ontwikkeling van het aantal FTE’s in het APA/ATR team? 
 
Antwoord 
De laatste tien jaar is het aantal medewerkers redelijk constant gebleven op ongeveer 70 fte. Tot 
2014 is dit aantal gestaag gedaald door natuurlijk verloop en in 2014 weer met 8fte toegenomen. 
Het betreft hier alle bij het APA/ATR werkzame personen, dus ook de mensen die zich bezig houden 
toezicht, heffing, controle, management en ondersteuning. Als wordt gekeken naar het aantal fte 
dat zich bezig houdt met het geven van zekerheid vooraf door middel APA’s en ATR’s, dan komt het 
volgende beeld naar voren: 
2012: 24 fte  
2013: 23 fte 
2014: 23 fte 
2015: 22 fte 
 
10 
Kunt u een overzicht geven van de resultaten van het Spoor 3-project? 
 
Antwoord 
De realisatie van het spoor 3-project (Intensivering Toezicht en Invordering)  bedroeg in 2013 circa 
€ 270 miljoen en in 2014 circa € 413 miljoen. De opbrengsten van het spoor 3 project waren 
aanvankelijk geraamd op respectievelijk € 263 miljoen en € 533 miljoen. Het verschil tussen 
raming en realisatie in 2014 wordt met name veroorzaakt door een lager tempo van de kasstroom 
en vertraagde werving en opleiding. De lagere kasstroom (€ 70 miljoen) betreft voornamelijk 
aangebrachte correcties in de IH niet-winst, die ná 31 december 2014 zullen worden ontvangen. 
Het totaal bedrag van € 413 miljoen kan nog oplopen doordat de kasopbrengsten van 
witwasonderzoeken nog niet bepaald zijn.  
 
11 
Is het mogelijk om geen toeslagen op voorschot uit te betalen aan landen waarmee Nederland 
geen belastingverdrag heeft? 
 
Antwoord 
Wanneer een aanvraag als zeer risicovol geclassificeerd is, wordt een voorschot niet uitbetaald. Het 
is op grond van de Awir niet mogelijk om aan iemand die in een land woont (en aldaar een 
bankrekening heeft) waarmee Nederland geen belastingverdrag heeft afgesloten, een voorschot op 
een toeslag enkel om die reden te weigeren.  
12 
Is het mogelijk geen toeslagen uit te keren als er geen officiële bevestiging is van inschrijving in 
een buitenlands bevolkingsregister? 
 
Antwoord 
Als de Belastingdienst/Toeslagen gerede twijfel heeft over de juistheid van het buitenlandse adres 
kan op grond van de Awir worden afgezien van het verlenen van een voorschot of kan de 
uitbetaling van een lopend voorschot worden opgeschort. Hiervan is bijvoorbeeld sprake als bij de 
Belastingdienst/Toeslagen een brief naar een buitenlands adres retour komt. De toeslag wordt dan 
gestopt. Het is vervolgens aan de klant om een juist adres door te geven c.q. te bewijzen dat zijn 
adres klopt. 
  
13  
 

 
correcties en naheffingen, beroepschriften in cassatie bij de Hoge Raad, bestede capaciteit FIOD, 
afhandeling fraudemeldingen, internationale wederzijdse bijstand, fiscale kwaliteitsindex, 
verzoeken om inlichtingen aan het buitenland, ontvangen antwoorden van het buitenland en 
overzicht verzoeken, inlichtingen, spontane uitwisseling, automatische uitwisseling per land in 
2013? 
 
150 
Kunt u aangeven welke tabellen in de dertiende halfjaarsrapportage stonden en nu zijn 
weggelaten? Kunt u die naar de Kamer sturen, voor zover ze niet in de in deze halfjaarsrapportage 
staan? 
 
Antwoord 15, 134 en 150 
Zoals aangekondigd in het vorige AO Belastingdienst probeer ik te komen tot een meer 
overzichtelijke en inzichtelijke halfjaarsrapportage. Deze was in mijn ogen uitgedijd tot een grote, 
nog steeds aangroeiende stapel met deels weinig bruikbare tabellen. De voorbereiding van die 
gegevens kost de Belastingdienst veel tijd. Daarom heb ik een selectie gemaakt uit de informatie. 
Uiteraard kan het zijn dat uw Kamer over aanvullende informatie wenst te beschikken voor zijn 
controlerende taak. Graag ga ik met uw Kamer het gesprek aan om welke informatie het gaat en 
voor welk doel, in welke vorm en in welke frequentie die informatie het meest adequaat is. Ik zou 
liefst niet in één klap teruggaan naar de onoverzichtelijke, zeer bewerkelijke stapel van voorheen. 
 
Vooralsnog heeft uw Kamer gevraagd naar alle ontbrekende tabellen zoals deze in de dertiende 
halfjaarsrapportage waren opgenomen. Ik stuur u de tabellen toe voor zover zij beschikbaar en 
getoetst zijn. Het betreft de tabellen over brieven, behandelde rulingverzoeken, kengetallen 
intracommunautaire btw-fraude, controles douane, in beslag genomen goederen, bestede 
capaciteit per toezichthouder, internationale uitwisseling van heffinggegevens en wederzijdse 
bijstand, aantallen verwerkte aangiften, administratieve processen, aantallen toegekende 
1
toeslagen, betalingen en dwanginvordering .  
Van de overige tabellen is er sprake van dubbelingen omdat de cijfers reeds gepubliceerd zijn in de 
fiscale monitor of de halfjaarsrapportage, of binnenkort gepubliceerd worden in het jaarverslag. 
Enkele tabellen zend ik nu niet mee omdat ik de juistheid van de cijfers niet heb kunnen vaststellen 
binnen de voor beantwoording beschikbare tijd.  
In het Jaarverslag Begroting IX worden tabellen opgenomen ten aanzien van alle 
begrotingsindicatoren, de compliance-indicatoren, de invorderingsresultaten, de aantallen 
correcties en processen-verbaal Douane, volumes belastingplichtigen en toeslaggerechtigden, 
aantal ingediende aangiften inkomstenbelasting en over de tijdige afhandeling van aangiften. 
 
 
16 
Kunt u de informatie over de stand van zaken van niet geïnde toeslagen in het buitenland zoals 
uitgelegd in deze halfjaarsrapportage (0,2 miljard, waarvan minder dan 0,1 miljard inbaar) tevens 
geven voor de IB/LB/premies, VPB en BTW (meer dan 200 miljard per jaar, zijnde het 
duizendvoudig in belang)? 
 
Antwoord 
Het verzamelen van deze gegevens is niet mogelijk binnen de voor de beantwoording van deze 
vragen gestelde termijn. Of deze cijfers op enig moment beschikbaar zullen zijn kan ik nog niet 
overzien.  
 
17 
Wat zijn de vijf grootste acute knelpunten in de uitvoering bij de Belastingdienst? 
 
Antwoord  
                                                
1
 Tevens verwijs ik naar de antwoorden op de vragen het lid Bashir over het personeelsbestand van de Belastingdienst, Handelingen II 
2014/15, aanhangselnummer 1684. 
 

 
antwoord beperkt zich dus noodzakelijkerwijze tot de hoofdlijnen. De uitwerking moet antwoord 
geven op de vraag hoe investeringen in de Belastingdienst kunnen leiden tot een organisatie die 
beter, goedkoper 
en meer in control is. In dit kader wordt onderzocht: 
- op welke wijze de kosten van de Belastingdienst omlaag kunnen; het gaat daarbij om een 
fundamenteel andere aanpak van de interactie tussen burgers en bedrijven en de 
Belastingdienst; 
- op welke wijze het nalevingstekort (de tax gap) kan worden verminderd door 
informatiegestuurd toezicht en inning; in de business case zal ik voorbeelden opnemen van 
hoe inmiddels in pilots is vastgesteld dat door data-analyse het nalevingstekort kan worden 
teruggedrongen;  
- op welke wijze de sturing en managementinformatie kunnen worden verbeterd. 
 
 
22 
(al. 2):‘Opgedane ervaring met pilots ‘: Kunt u aangeven welke pilots het hier betreft en welke 
ervaring hier over wordt gesproken? 
 
Antwoord  
In de halfjaarsrapportage doelde ik op de volgende pilots: 
- Een pilot met het dynamisch monitoren van vorderingen: de succesrate ten aanzien van 
loonvorderingen is substantieel toegenomen. Dankzij de verbeterde selectie is het 
daadwerkelijk mogelijk bij een zeer groot deel van de betrokkenen loonvordering toe te 
passen. Bij een beperkt aantal van degenen bij wie wordt beoogd de loonvordering in te zetten 
is uiteindelijk geen loon te vinden waarop iets kan worden ingehouden. Bovendien wordt de 
behandeltijd per vordering aanzienlijk verkort. 
- Een pilot met informatiegestuurd toezicht had tot doel het verhogen van de hit-rate (het 
aantal aangiften dat wordt gecorrigeerd) bij het uitvoeren van inspecties/controles. Voor de 
inkomstenbelasting particulieren is die hit-rate aanzienlijk gestegen. Dit is gevalideerd in 
een uitgebreide pilot op random casussen. Tevens is er een value prediction model gemaakt 
dat voorspelt welke omvang de eventuele correctie zal hebben. Ook dit model is gevalideerd.   
- Ten slotte noem ik de pilot OB negatief (teruggave van OB); hierbij  is de hit-rate (het aantal 
teruggaven dat is tegengehouden) eveneens aanmerkelijk omhoog gegaan. Op dit moment 
wordt er op twee plekken in het land proefgedraaid met toezicht op basis van voorspellingen 
uit dit risicomodel. 
 
23 
(al. 4):’’dat de aanpak radicaler moet’: Wat wordt hier bedoelt met radicaler ? Wat betekent dat 
voor medewerkers, uitvoeringen en beschikbare systemen? 
 
Antwoord  
De Brede Agenda beschrijft een aantal acties, onderzoeken, aanpakken. In de uitwerking is 
gebleken dat om de Belastingdienst beter, goedkoper en meer in control te doen zijn, deze 
maatregelen krachtig en versneld moeten worden uitgevoerd. Het versnellen ziet bijvoorbeeld op 
het sneller uitrollen van een volwaardig portaal voor burgers en bedrijven. Met radicaler bedoel ik 
bijvoorbeeld dat niet langer moet worden nagedacht over de vervanging van het ene grote 
automatiseringssysteem, bijvoorbeeld het Aanslagbelastingensysteem ABS, door een ander groot 
systeem, een nieuw ABS, maar dat moet worden gekeken naar andere concepten waarbij een 
zogeheten datalaag een cruciale rol speelt. Met name die datalaag en het gebruik ervan met behulp 
van data-analyse biedt mogelijkheden die het afgelopen jaar met de uitwerking van de Brede 
Agenda beschikbaar zijn gekomen. Inmiddels hebben pilots de werking en het nut ervan 
aangetoond, zodat deze ontwikkeling nu met volle snelheid kan worden doorgezet. 
De ‘radicalisering’ van de aanpak betekent voor medewerkers dat het werk sneller van karakter zal 
veranderen. Dit heeft tot gevolg dat administratief en handmatig werk in volume zal afnemen. In 
de processen waarin wordt geïnvesteerd (interactie, toezicht en inning), zullen de ontwikkelingen 
 

 
Het LIC is gestart in augustus 2013. Vanaf dat moment zijn de 13 Regionale Incassocentra (RIC’s) 
één voor één overgegaan naar het LIC, bestaande uit 3 vestigingen. Het LIC zorgt voor een 
centrale regie voor de (dwang)invordering bij particuliere debiteuren en voor een betere 
beheersing van de werkvoorraad. Onder centrale regie wordt verstaan, het centraal bepalen welke 
vorm van (dwang)invordering bij welke particuliere debiteur wordt ingezet. Op die manier wordt 
het werk efficiënter uitgevoerd. Het succes van het LIC blijkt uit de volgende cijfers. In 2014 zijn 
circa 425.000 overheidsvorderingen uitgevoerd. Dit is een forse stijging ten opzichte van de circa 
155.000 uitgevoerde overheidsvorderingen in 2013. Dit heeft tot een opbrengst van € 42 miljoen 
geleid, hetgeen € 30 miljoen hoger is dan in 2013. Daarnaast zijn in 2014 circa 215.000 
loonvorderingen uitgevoerd. Dit is een daling ten opzichte van de circa 255.000 loonvorderingen in 
2013. Toch heeft dit tot een opbrengst van circa € 115 miljoen geleid in 2014, hetgeen € 23 
miljoen hoger is dan in 2013.  Het  instrument loonvordering wordt dus efficiënter ingezet 
waardoor met minder loonvorderingen meer is geïncasseerd.  
 
28 
Valt aan te geven welke invloed de Wet aanpak fraude toeslagen en fiscaliteit heeft op 
goedwillenden? 
 
Antwoord 
Om frauduleuze aanvragen te kunnen ontdekken, maakt de Belastingdienst/Toeslagen gebruik van 
een risicoclassificatie model. Dit model geeft een indicatie van de mate van risico van de aanvraag. 
Ook aanvragen waarbij  een aanvrager een onbewuste fout maakt, kunnen door het model worden 
aangemerkt als zeer risicovol. Om te voorkomen dat deze burger geen voorschot krijgt, is het 
proces zo ingeregeld dat burgers van wie de aanvraag onterecht is geclassificeerd als risicovol in de 
gelegenheid worden gesteld om door middel van het overleggen van bewijsstukken het recht op de 
aangevraagde toeslag aan te tonen. Als blijkt dat in de aanvraag geen sprake is van fraude, maar 
dat de burger een fout heeft gemaakt, dan wordt de aanvraag aangepast en krijgt de burger zijn 
voorschot. Blijkt dat de aanvraag juist is, dan wordt het risicoclassificatiemodel hierop aangepast. 
Op deze wijze wordt zoveel mogelijk voorkomen dat goedwillende burgers last hebben van deze 
maatregel. Hetzelfde principe geldt ook voor de overige maatregelen zoals geen voorschot als een 
burger vertrokken onbekend waarheen is (VOW) of voor de Belastingdienst onbekend. Ook dan kan 
de burger zich bij een balie melden om een voorschot op een toeslag te ontvangen.  
 
29 
(al. 4): Er wordt gesproken over verschillende risico categorieën, onder andere de hoogste risico 
categorie? Kunt u aangeven wat deze risico categorieën inhouden en hoeveel minder aanvragen 
(bedragen en cijfers)?  
 
Antwoord 
Belastingdienst/Toeslagen maakt gebruik van een risicoclassificatiemodel voor de huurtoeslag en 
de kinderopvangtoeslag. Dit model heeft als doel om voorafgaand aan het toekennen van een 
voorschot, inzicht te krijgen in het frauderisico van de betreffende aanvraag. Wanneer een 
aanvraag/mutatie een hoge risicoclassificatie heeft, wordt deze beoordeeld vóórdat het 
(eerste/verhoogde) voorschot wordt betaald. Daarbij kan de burger die de aanvraag heeft 
ingediend uitgenodigd worden om naar een balie te komen, om de aanvraag te staven met 
bewijzen. Komt de aanvrager niet opdagen, dan geldt het adagium: “no show, no money”. 
Het afgelopen jaar is waarneembaar dat het aantal aanvragen met een zeer hoog risico (0,9 op een 
schaal van 0,01 tot 0,99) is gedaald. 
 
30 
Wat is de wettelijke grondslag om in het buitenland in te vorderen? 
 
Antwoord 
Voor invordering in het buitenland is een bilaterale of multilaterale afspraak nodig waarbij staten 
zich over en weer verplichten tot het verlenen van bijstand bij de invordering van elkaars 
 

 
waarschuwingsbrief hebben ontvangen hun gedrag verbeteren. Dit is onder andere terug te zien in 
het relatief gezien geringe aantal recidivisten bij de “slechte schatters”. Bovendien reageren 
burgers die voor de kinderopvangtoeslag een waarschuwingsbrief ontvangen hebben omdat zij 
geen informatie hebben aangeleverd, wel op een herhaald verzoek om informatie na ontvangst van 
de waarschuwingsbrief. 
In 2012 zijn 49 boetes opgelegd met een gemiddeld bedrag van circa € 1.000.  
Zoals gerapporteerd in de 13e HJR zijn in 2013 1257 boetes opgelegd met een gemiddeld bedrag 
van circa € 1.300. In dat jaar zijn er ook ruim 22.500 waarschuwingsbrieven verstuurd. 
In 2014 varieert het boetebedrag tussen de circa € 350 en circa € 1.500 en zijn er 4.195 boetes 
opgelegd. 
 
34 
Wat is de termijn waarbinnen burgers het verhuizen naar een ander land moeten doorgeven?  
 
Antwoord 
Voor alle mutaties geldt dat deze door de burger moeten worden doorgegeven binnen 4 weken 
nadat de gewijzigde situatie van toepassing is geworden. 
 
35 
Wat zijn de gevolgen voor deze burger als niet binnen die termijn een vertrek is doorgegeven?  
 
Antwoord 
Wanneer een burger naar het buitenland verhuist, dient hij zich uit te laten schrijven door de 
gemeente (al dan niet met opgave van het nieuwe buitenlandse adres). In principe moet de burger 
daarnaast via Mijntoeslagen.nl binnen de termijn van 4 weken het nieuwe adres in het buitenland 
opgeven.  
In het geval dat de burger zich bij de gemeente heeft uitgeschreven zonder opgave van een nieuw 
adres, krijgt hij de status Vertrokken Onbekend Waarheen (VOW). De lopende toeslagen worden 
dan stopgezet.  
In het geval dat de burger zich bij de gemeente heeft uitgeschreven met opgave van een nieuw 
adres, loopt de toeslag afhankelijk van het soort toeslag, gewoon door. 
 
36 
Kunt u per genoemde concrete actie aangeven: 1. hoeveel middelen de actie kost in geld; 2. 
hoeveel middelen de actie kost in mankracht; 3. Wat de inschatting is van de Belastingdienst dat 
de actie succes heeft?  
 
78 
Kunt u inzicht geven in alle additionele kosten die de Belastingdienst moet maken om onterecht 
ontvangen toeslagen in het buitenland terug te vorderen? Hoeveel bedragen deze kosten? En 
hoeveel is dat als percentage van het terug te vorderen bedrag? 
 
Antwoord 36 en 78 
ad 1. 
Het is niet bekend wat de actie in termen van middelen heeft gekost. Deze acties bevinden zich nu 
nog in een pilotfase. In de pilotfase wordt ook inzicht verkregen in de kosten en baten. De kosten- 
en batenanalyse is één van de factoren op basis waarvan het regieteam uiteindelijk zal besluiten of 
de acties worden voortgezet. 
Voor wat betreft de pilot commerciële incassobureaus in Turkije en Marokko, moet er Europees 
worden aanbesteed. Omvang en diepgang moeten nog worden vastgesteld. Daarna zal per casus 
een kosten- en batenanalyse worden gemaakt over de daadwerkelijke invordering. 
 
ad 2. 
Bij het Landelijk Incasso Centrum ( LIC) zijn 5 FTE’s beschikbaar voor het proces van invordering 
buitenland. Deze capaciteit wordt ingezet om de verzoeken om inlichtingen en vervolgens de 
 

 
gesignaleerd, strafrechtelijk opgespoord en vervolgd kunnen worden? 
 
Antwoord 
Ten aanzien van de internationale signalering zie ik inderdaad mogelijkheden om de wet zodanig 
aan te passen dat zogenoemde paspoortsignalering ook voor toeslagen kan worden toegepast. 
Hiermee wordt het mogelijk om het reisdocument van degene die zijn terugvordering van 
toeslagen niet voldoet, vervallen te verklaren of afgifte ervan te weigeren. Het kabinet zal een 
3
wijziging van de Paspoortwet voorstellen die dit mogelijk maakt . Ten aanzien van de voorgestelde 
uitbreiding van de strafrechtelijke mogelijkheden zie ik geen toegevoegde waarde. De bestaande 
wet- en regelgeving biedt al een adequate basis voor opsporing en vervolging voor toeslagfraude, 
zowel in het commune strafrecht (bijvoorbeeld valsheid in geschrift en meer specifieke vormen 
daarvan) als in de Awir (beboeting bij het opzettelijk onjuist doen van een toeslagaanvraag). 
 
41 
Hoe vaak (procentueel) krijgt het Central Liaison Office van de Belastingdienst een positieve reactie 
van haar counterparts in het buitenland als er een verzoek wordt gedaan om bijstand bij de 
invordering? 
 
42 
Wat is de succesgraad, van het Central Liaison Office, dat er uiteindelijk daadwerkelijk een 
vordering wordt terugbetaald? 
 
49 
Bij de aanpak leest men wel over verzoeken die door de Central Liaison Office naar het buitenland 
zijn verstuurd. Wat echter mist zijn aantallen, aan welke landen die zijn verstuurd en welk  
resultaat dat heeft opgeleverd. Wat is het resultaat van die verzoeken? 
 
50 
Hoeveel antwoorden heeft Nederland gekregen en wat is de inhoud van de reacties? 
 
Antwoord 41, 42 , 49 en 50 
Er worden twee verschillende soorten verzoeken naar de buitenlandse counterpart gestuurd. 
Verzoeken om inlichtingen worden verstuurd om te bepalen of het buitenlandse adres correct is en 
of er verhaalsmogelijkheden zijn. Verzoeken om bijstand worden gedaan met de vraag aan de 
buitenlandse counterpart om daadwerkelijk in te vorderen. 
Van de verzoeken om inlichtingen zijn geen cijfers bekend. Vanaf oktober 2014 is handmatig het 
aantal verzoeken om bijstand bijgehouden, onderverdeeld per land. Deze zijn weergegeven in 
onderstaande tabel. Let op: dit is exclusief Bulgarije en Roemenie omdat deze cijfers al zijn 
opgenomen in de halfjaarsrapportage op pagina 13. 
 
bijstand bij de invordering Toeslagen 
Land aantal verzoeken 
België 26 
Denemarken 1 
Duitsland 6 
Frankrijk 2 
Groot Brittannië 9 
Hongarije 1 
Ierland 1 
Luxemburg 1 
Noorwegen 1 
Portugal 2 
Spanje 2 
Totaal 52 
 
                                                
3
 Zie de brief van de minister van Veiligheid en Justitie d.d. 19 december 2014, Kamerstukken II 2014/15, 17 050, nr. 496.   
 

 
van toeslagen gelden op verschillende punten vergelijkbare bepalingen als bij de invordering van 
belastingschulden, zodat dezelfde instrumenten worden gebruikt. Denk aan de inzet van de 
overheidsvordering, de loonvordering en de versnelde invordering bij vrees voor verduistering. 
 
45 
Waarom kan bij het ontbreken van een verdrag en verordening geen verzoek om bijstand worden 
gedaan? Een verzoek kan toch altijd worden gedaan?  
 
Antwoord 
De praktijk heeft geleerd dat lidstaten geen bijstandsverzoeken in behandeling nemen indien en 
voor zover daarvoor geen wettelijke basis bestaat.   
De reden daarvan is dat wanneer de gevraagde bijstand – ondanks dat een daartoe strekkende 
wettelijke regel ontbreekt – toch zou worden verleend, het risico bestaat dat andere lidstaten 
eveneens een beroep op de ”coulance” van de aangezochte Staat zouden kunnen doen (most 
favorite nation clause). De lidstaat die een dergelijk verzoek van een bepaalde lidstaat  toestaat, 
mag namelijk eenzelfde verzoek van een andere lidstaat niet weigeren. 
De diverse verdragen “beschermen” als het ware de lidstaten voor een overkill aan allerhande 
verzoeken. 
Nu een toereikend verdrag ontbreekt zou een andere houding van een lidstaat er overigens niet toe 
kunnen leiden dat bij de te leveren bijstand gebruik zou kunnen worden gemaakt van expliciete 
overheidsbevoegdheden. 
 
46 
Kunt u aangeven welke factoren een rol spelen bij de hoogte van de ‘vordering toeslagen’ van de 
landen in tabel 1?  
 
Antwoord 
Het toeslagmiddel speelt een belangrijke rol bij de hoogte van de vordering. Waar het bij 
kinderopvangtoeslag gaat om gemiddelde terugvorderingsbedrag van € 3.000, gaat het bij 
zorgtoeslag om een gemiddeld bedrag  van €350 .  
In onze  buurlanden lijkt het aandeel van kinderopvangtoeslag schuld in verhouding tot de totale 
schuld aanzienlijk groter dan bij de arbeidsmigranten uit Oost- Europa. In Oost-Europese landen 
bestaat de schuld voornamelijk uit terugvorderingen op teveel uitbetaalde zorgtoeslag. 
 
47 
In welke van de landen genoemd in tabel 1 is fraude een aanzienlijke factor in de hoogte van de 
openstaande vordering toeslagen en in welke landen komt de hoge vordering toeslagen vooral door 
bijvoorbeeld grote bilaterale arbeidsmobiliteit?  
 
Antwoord 
Het gegeven in welke landen fraude een aanzienlijke factor is in de hoogte van de vorderingen 
toeslagen en de reden daarvoor is niet bekend. Overigens zijn vorderingen inherent aan een stelsel 
als bij toeslagen waarbij gewerkt wordt op basis van schattingen en voorschotten met een 
afrekening achteraf. Een (openstaande) vordering is als op zichzelf staand gegeven om die reden 
geen indicatie van fraude.   
 
48 
Kunt u voor de bedragen, zoals genoemd in tabel 1, aangeven welk percentage van de bedragen 
vermoedelijk oninbaar is? Voor welk percentage is reeds een dwangbevel uitgevaardigd?  
 
Antwoord 
Het totale bedrag is nog volledig invorderbaar. Voor 64% van de vorderingen is reeds een 
dwangbevel uitgevaardigd. 14% van de terugvorderingen zit in een betalingsregeling, dit deel zal 
hoogstwaarschijnlijk nog binnenkomen. 20% van de terugvorderingen is recentelijk ontstaan, 
hiervoor is nog geen dwanginvordering opgestart. Tegen de overige 2% van de vorderingen is 
 

 
55         
Doet de FIOD wel genoeg op dit gebied? Moeten zij niet meer van hun capaciteit aan deze enorme 
Toeslagenfraude besteden?  
 
56         
Heeft de FIOD daar wel voldoende capaciteit voor?  
 
57         
Indien de FIOD andere belangrijke opsporingen moeten laten liggen, zou de FIOD dan niet moeten 
stoppen met niet-opsporingsactiviteiten en die overdragen aan de een andere afdeling?  
 
101       
Hoe groot is de geschatte fraude met toeslagen?  
 
Antwoord 53, 54, 55, 56, 57 en 101 
Zoals in de rapportage is aangegeven streeft de Belastingdienst ernaar ter voorkoming van fraude 
zoveel mogelijk tegen te houden “aan de poort”. Hierdoor worden zoveel mogelijk onjuiste of 
onterechte aanvragen tegengehouden. Daarnaast geldt een aantal specifieke maatregelen zoals het 
niet verstrekken van voorschotten aan onbekende aanvragers. Verder wordt risicogericht toezicht 
gehouden. Er kan sprake zijn van fouten of fraude. Uiteraard worden de fouten hersteld en 
daarnaast kunnen zaken bestuurlijk of strafrechtelijk worden afgedaan. Er is dus sprake van een 
palet aan instrumenten om fraude te voorkomen en waar nodig te bestraffen. Het strafrecht 
ondersteunt de andere schakels in de (overheids)handhaving en vice versa, waardoor de 
handhaving als geheel effectiever wordt. De Belastingdienst maakt geen schatting van de totale 
mogelijke fraude met toeslagen. 
De fraudezaken op het gebied van Toeslagen die kwalificeren voor het strafrecht worden besproken 
in het centrale selectieoverleg tussen Belastingdienst Toeslagen, FIOD en Openbaar Ministerie. De 
FIOD heeft voldoende opsporingscapaciteit beschikbaar voor de zaken die in dit overleg worden 
geselecteerd voor strafrechtelijk onderzoek. 
In het tweede halfjaar van 2014 zijn 16 fraudezaken op het gebied van Toeslagen in onderzoek 
genomen waarbij 23 verdachten betrokken waren. Er werden 21 onderzoeken met 32 verdachten 
5
afgerond . De strafbare feiten zijn in Nederland gepleegd; daarbij is niet van belang uit welke 
landen de betrokken personen afkomstig zijn. Dit wordt dan ook niet in de bestuurlijke informatie 
vastgelegd. 
De inzet van opsporingscapaciteit ten aanzien van fraude met Toeslagen leidt er niet toe dat de 
FIOD andere onderzoeken moet laten liggen. Overigens wil ik opmerken dat alle activiteiten van de 
FIOD in verband staan met het verrichten van opsporingsonderzoeken. 
 
58 
Op dit moment lopen er fiscale verdragsonderhandelingen met Bulgarije, Polen, Zuid-Afrika en 
Zambia. Met welke andere landen zullen de aankomende 5 jaar verdragsonderhandelingen worden 
gestart om bepalingen te implementeren die zien op de terugvordering van alle toeslagen?  
 
Antwoord 
De komende vijf jaar wordt met een aantal landen onderhandeld over een nieuw belastingverdrag 
of over herziening van een bestaand belastingverdrag. Voor een overzicht van de verdragen die in 
voorbereiding zijn verwijs ik u naar het overzicht dat de Minister van Buitenlandse Zaken periodiek 
6
naar Uw Kamer zendt. Bij de verdragsonderhandelingen is het de inzet om in het verdrag een 
bepaling op te nemen die voorziet in informatie-uitwisseling èn bijstand bij invordering voor alle 
toeslagen. 
 
59 
Hoeveel FTE zijn er momenteel werkzaam bij het LIC? 
                                                
5
 Zie voor het totale bedrag van het strafrechtelijk nadeel ook het antwoord op vraag 103 
6
 Kamerstukken II 2014/15, 23 530, nr. 105. 
 

 
 
69 
Kennelijk zit bij dat LIC de expertise en kennis van de invordering. Waarom is het niet zo geregeld 
is dat het LIC zelf niet bevoegdheid krijgt om die informatie in het buitenland op te vragen. Is dit 
niet veel effectiever en efficiënter dan het via een CLO-postbus te laten verlopen? 
 
Antwoord 66, 67, 68 en 69 
Zoals veel organisaties is ook de Belastingdienst ingedeeld in gespecialiseerde teams of afdelingen. 
Dit heeft veelal te maken met concentratie van schaarse deskundigheden en efficiënte inzet 
daarvan. Deze teams en afdelingen zijn onderdeel van een groter geheel en werken onderling 
samen. Voor andere landen en belastingdienstonderdelen maar ook andere partijen zoals 
gemeenten is het van belang dat er één aanspreekpunt is voor wederzijdse bijstand. De 
medewerkers van het CLO behandelen verzoeken om bijstand aan of van het buitenland. Zij 
toetsen de verzoeken om bijstand aan de van belang zijnde verdragen en voorschriften en zenden 
de verzoeken ter behandeling door naar de bevoegde autoriteit in het buitenland of naar het 
competente Belastingdienstonderdeel in Nederland. Zij houden toezicht op de juiste en tijdige 
uitvoering van de wederzijdse bijstand en vormen het centrale aanspreekpunt dat ten behoeve van 
de Belastingdienst de contacten met andere staten onderhoudt. Het CLO heeft daarmee een 
specialistische rol op het gebied van internationale contacten en deskundigheid op het gebied van 
internationale verdragen die niet bij het LIC aanwezig is. 
 
70 
Juridisch gezien lijkt er geen belemmering. Zijn de wijzigingen die in EU-richtlijnen en EU-
vorderingen op het gebied van de internationale samenwerking zijn toegepast vaak juist niet 
ingevoerd met de bedoeling om onderdelen van de Belastingdienst dichter bij elkaar te brengen? 
 
71 
Dus niet via CLO-postbussen maar direct contact tussen gelijksoortige dienstonderdelen. 
 
72 
Toeslagen zou daar een goed voorbeeld voor zijn. Zou de aanpak van deze vorm van fraude niet 
sterk verbeterd kunnen worden als LIC zelf de bevoegdheid krijgt om gegevens uit te wisselen. 
 
Antwoord 70, 71 en 72 
Het LIC en het CLO werken nauw samen op het vlak van de invordering.  
Het CLO is de bevoegde autoriteit voor de gegevensuitwisseling tussen de Nederlandse 
Belastingdienst en buitenlandse bevoegde autoriteiten, alsmede voor de bijstand bij de invordering. 
Het CLO fungeert vanuit het oogpunt van doelmatigheid, eenduidigheid en transparantie als het 
koppelvlak voor vragen en verzoeken van en aan buitenlandse autoriteiten. Met deze positionering 
van het CLO wordt, ongeacht de inrichting van de backoffice, waar het LIC deel van uitmaakt, de 
continuïteit van de internationale gegevensuitwisseling gewaarborgd. 
 
73 
Er wordt nog een opmerkelijke hindernis genoemd, dat de Belastingdienst ten aanzien van het 
terughalen van toeslagschulden rekening moet houden met de beschikbare capaciteit van de 
counterparts van de CLO's in de betreffende landen. Kunt u dit nader onderbouwen? 
 
74 
Op welke grond moeten wij als Nederland rekening houden met het aantal medewerkers van 
buitenlandse CLO's. Op welke rechtsbasis? Is dat voorts wederkerig, houden die landen daar ook 
rekening mee als ze informatieverzoeken naar Nederland sturen?  
 
Antwoord 73 en 74 
De inzet van capaciteit voor de CLO’s in andere (EU) landen is een soevereine verantwoordelijkheid 
van deze landen. Als Nederland om zijn moverende redenen een aantal bijstandsverzoeken wil 
 

 
dwangbevel is belast (de gerechtsdeurwaarder of een functionaris vergelijkbaar met de in 
Nederland opererende belastingdeurwaarder) verschilt van land tot land. 
 
81 
Kunt u aangeven welke maatstaven voor effectiviteit u hanteert ten aanzien van het functioneren 
van (buitenlandse) incassobureaus? Zijn maatstaven per verrichte handeling of per geïncasseerd 
bedrag?  
 
Antwoord 
Gelet op de fase waarin het project met de buitenlandse incassobureaus zich thans bevindt, kan op 
deze vragen nog geen antwoord worden gegeven. 
 
82 
Wat is de wettelijke grondslag om in te vorderen in Marokko en Turkije? 
 
83 
De juridische grondslag voor invordering in Marokko en Turkije is het civiele recht. Lachen die 
incassobureaus zich in Marokko en Turkije zich geen bult, immers er is geen mogelijkheid tot 
verhaal op vermogen? En zij kunnen wel bedragen voor hun diensten in rekening brengen? Is niet 
te verwachten dat de opbrengst nihil zal zijn? 
 
Antwoord 82 en 83 
Het nemen van verhaal op vermogensbestanddelen van de schuldenaar in Turkije en Marokko is 
niet uitgesloten. Een verhaalsonderzoek ter plaatse behoort tot de opdrachten van het 
incassobureau. Van geval tot geval zal vervolgens (aan de hand van de uitkomsten van het 
verhaalsonderzoek) worden beoordeeld of het kostenefficiënt is het incassobureau te belasten met 
het voeren van een (gerechtelijke) incassoprocedure. 
 
84 
En als die opbrengst niet nihil is hoe kunt u garanderen dat dit geld niet verkregen is via 
onacceptabele praktijken?  
 
Antwoord 
In de te voeren aanbestedingsprocedure wordt met name ook aandacht geschonken aan dit aspect. 
 
85 
Is de invordering via de civiele weg, ook in Bulgarije, gewoon niet te duur? 
 
Antwoord 
Het invorderen langs civiele weg is niet alleen een relatief kostbare  
aangelegenheid maar ook een onzekere. Ingeval van een civiele aanpak is het volgende van 
belang. 
Er kan in beginsel een procedure bij de burgerlijke rechter aanhangig worden gemaakt in 
Nederland of in Bulgarije. Tegen een in Nederland gewezen vonnis inhoudende dat de in Bulgarije 
verblijvende toeslagschuldenaar tot betaling van zijn toeslagschuld dient over te gaan, heeft de 
toeslagschuldenaar de mogelijkheid om in beroep te komen bij het gerechtshof en eventueel zelfs 
in cassatie te gaan bij de Hoge Raad. Ook als de procedure rechtstreeks in Bulgarije aanhangig zou 
worden gemaakt, zal naar verwachting sprake kunnen zijn van een langdurig traject met een 
onzekere uitkomst. Een veroordelend vonnis kan in Bulgarije, al dan niet na exequaturverlening, 
ter tenuitvoerlegging aan een Bulgaarse gerechtsdeurwaarder worden overhandigd. Ook de 
tenuitvoerlegging (beslagen en uitwinning) is met onzekerheden omgeven omdat er in Bulgarije 
door de toeslagschuldenaar verzet tegen de tenuitvoerlegging kan worden aangetekend. In de 
beslag- en executiefase moet vervolgens blijken of de toeslagschuldenaar voldoende verhaal biedt.  
Aangezien er geen verdragsrechtelijke bepalingen zijn met Turkije en Marokko met betrekking tot 
het invorderen van toeslagschulden, is de kans van slagen van invorderen via de civiele weg groter 
 

 
er binnen komt, of ooit zal binnen komen?  
 
Antwoord 
De aanpak van de Bulgarenfraude richt zich ook op toeslagschuldigen die niet van fraude worden 
verdacht. Voor een antwoord op de vraag over de kosten van het binnenhalen van toeslagschulden 
in het buitenland, verwijs ik naar het antwoord op vraag 36 en 78. Hierbij is aangegeven dat de 
kosten- en batenanalyse één van de aspecten is op basis waarvan het regieteam het besluit neemt 
om wel of niet door te gaan met de pilots. Het is echter voor de verschillende pilots binnen de 
aanpak nog niet met zekerheid vast te stellen of de baten inderdaad hoger zijn dan de kosten. 
 
92 
(al 4 en 5): Hoe verhoudt het getal van 290.000 ongevalideerde bankrekeningen zich met de 
433.000 VOW-gevallen en met de 75.000 buitenlandse adressen met een bankrekeningnummer? 
 
Antwoord  
Van de 290.000 burgers met een niet gevalideerd nummer hebben ruim 75.000 burgers een 
buitenlands rekeningnummer of adres. Deze burgers zijn geen VOW-gevallen maar hebben een 
bekend adres. Bij de in halfjaarrapportage beschreven acties om de groep burgers met een niet 
gevalideerd nummer om te zetten naar een gevalideerd nummer, wordt bezien of er sprake is van 
VOW-gevallen. De rekeningnummers van die burgers worden gedeactiveerd in lijn met het staande 
beleid binnen de Belastingdienst geen betalingen te verrichten aan personen van wie de 
verblijfplaats bij de dienst niet bekend is. 
 
93 
Bij hoeveel belastingplichtigen speelt het probleem dat bewindvoerders vastlopen in het proces 
naar één bankrekeningnummer? 
 
Antwoord  
Op dit moment zijn er ongeveer 30.000 burgers waarvoor reeds een zogeheten derdenafspraak 
voor bewindvoering geregistreerd is. Deze burgers en bewindvoerders lopen dus niet meer vast in 
het proces naar één bankrekeningnummer. Zoals in de halfjaarrapportage aangegeven zijn er 
daarnaast 21.000 burgers die onder de overgangsregeling vallen waarvoor ook een derdenafspraak 
geldt. Niet iedereen uit deze groep valt onder bewindvoering. Er zijn ook burgers waarvoor andere 
derdenafspraken gelden (bijvoorbeeld in verband met convenanten met kinderopvanginstellingen). 
Voor degenen die wel onder bewindvoering vallen, wordt in samenwerking met de koepels gezorgd 
voor een juiste registratie. 
 
94 
(laatste al.): Op basis waarvan vinden steekproefsgewijze adrescontrole plaats en wat is het 
resultaat van de vervolgacties? 
 
95 
U stelt op pagina 17 dat er steekproefsgewijs adresbezoeken zijn afgelegd om onbetaalde MRB van 
buitenlandse kentekens op te sporen? Hoeveel individuen zijn op deze wijze gecontroleerd? 
Hoeveel is dat als % van het totale bereik? M.a.w. wat is de pakkans? 
 
Antwoord vraag 94 en 95 
Uit de groep personen die uiteindelijk niet heeft gereageerd op de brief (met de vraag of ze een 
auto hebben meegenomen) is een steekproef getrokken. In 2014 zijn op basis hiervan 800 
adresbezoeken afgelegd. Deze zijn aselect gekozen en bedoeld om ervaring op te doen met de 
effectiviteit hiervan. In veel gevallen werden de betrokkenen niet aangetroffen (aan het werk of 
metterwoon vertrokken). Bij de ruim 160 personen die wel thuis waren, was bij ruim 30% een auto 
aanwezig (op Nederlands of buitenlands kenteken). Indien bleek dat hiervoor ten onrechte geen 
MRB en/of BPM was betaald, is gecorrigeerd. Gezien de resultaten wordt deze aanpak 
gecontinueerd. In 2015 zullen er meer adresbezoeken plaatsvinden. Deze vinden plaats bij 
 

 
niet worden voorgelicht en benaderd. Hiervoor is de Belastingdienst, zoals in de halfjaarrapportage 
beschreven, afhankelijk van samenwerkingsacties met andere overheidsinstanties en specifieke 
acties. 
 
102       
al. 4) Wat is het uiteindelijke resultaat van het strafrechtelijk onderzoek geweest? 
 
Antwoord 
Zoals in de halfjaarsrapportage te lezen valt, betrof de omvang van de fraude € 50.000. Het 
strafrechtelijk onderzoek is in februari van dit jaar afgerond. Er is nog geen rechterlijke uitspraak. 
 
103 
(laatste al.): Voor welk bedrag is er beslag gelegd en welk bedrag is uiteindelijk binnen gehaald door 
betaling en door uitwinning?  
 
Antwoord 
Het totale strafrechtelijk nadeel van de in het tweede halfjaar van 2014 afgeronde zaken bedroeg € 
7
3.257.452. Hiervan is voor € 609.515 conservatoir beslag gelegd en voor  
€ 38.000 verbeurd verklaard. Van verbeurdverklaring is sprake als de rechter naast een hoofdstraf, 
het eigendomsrecht over bepaalde zaken die verband houden met een misdrijf aan de veroordeelde 
ontneemt. 
Naast het gelegde beslag loopt het invorderingsproces voor deze posten. Dit proces is nog niet 
afgerond. Een concreet overzicht c.q. een uitsplitsing van deze zaken is binnen het huidig tijdsbestek 
niet te geven. 
 
104 
Kunt u inzicht geven in de totale kosten van terugvordering van onterecht ontvangen toeslagen die 
de Belastingdienst heeft moeten maken in Nederland en daarbuiten? En hoeveel is dat als 
percentage van het terug te vorderen bedrag?  
 
Antwoord  
Binnen de voor beantwoording van de vragen beschikbare tijd kan geen inzicht gegeven worden in 
de totale kosten van het terugvorderen van onterecht ontvangen toeslagen in Nederland. Of dit op 
een later moment wel mogelijk is wordt uitgezocht. Voor de kosten van het terugvorderen in het 
buitenland van de onterecht ontvangen toeslagen verwijs ik naar het antwoord op vraag 36 en 78 en 
het antwoord op vraag 91. 
 
105 
Kunt u inzicht geven in de totale apparaatskosten van het toeslagensysteem voor de 
Belastingdienst? 
 
Antwoord 
In 2013 bedroegen de apparaatskosten van de totale toeslagenketen circa € 230 miljoen Dit is het 
laatste jaar waarover de totaalkosten op dit moment inzichtelijk zijn. 
 
106 
Hoe verloopt de samenwerking binnen overheidsdiensten bij de bestrijding van fraude? Welke 
stappen worden er ondernomen om samenwerking beter te bevorderen? 
 
107 
Welke vervolgstappen worden er ondernomen om de samenwerking met externen bij de aanpak van 
fraude te optimaliseren en uit te breiden? 
 
Antwoord 106 en 107 
                                                
Zie voor het begrip “conservatoir beslag” ook het antwoord op vraag 117 
 

 
Adressen en Gebouwen en van gegevens van het CJIB en de Belastingdienst. Gegevens van ANPR-
acties zijn in dit kader niet aan de orde geweest.  
Zo heeft de Belastingdienst hiervoor zogenoemde verwonderadressen aangeleverd, in casu adressen 
waarop meer dan één toeslag van dezelfde soort werd uitgekeerd en daarnaast adressen waarvan de 
post als onbestelbaar retour was gekomen. Op basis van de gezamenlijke input is een risicoanalyse 
gemaakt van adressen die in aanmerking voor nadere (fysieke) controle kunnen komen.  
De bevinding dat ‘bij ruim een derde deel van de door Toeslagen geleverde adressen de woonsituatie 
niet juist bleek te zijn’, komt voort uit de analyse die na afloop van het project door ICTU is 
gemaakt. De constatering was dat er in een derde van alle aangeleverde risicoadressen, de 
woonsituatie in de BRP niet met de werkelijkheid overeen kwam. Voor de verwonderadressen van de 
Belastingdienst was dit 31,4%. 
De risicoanalyse wordt gebruikt om de kans op het aantreffen van een onregelmatigheid zo groot 
mogelijk te laten zijn. De onderzoeksbevinding dat in een derde van de gevallen de woonsituatie niet 
juist bleek, is daarom zeker niet door te trekken in een breder perspectief. Dit kan geïllustreerd 
worden met een meting uit 2014 naar de kwaliteit van de Basisregistratie Personen (BRP) waaruit 
11
bleek dat 97,09% van de ingeschrevenen correct geregistreerd staan op een adres.  
 
112 
Wat is de procentuele kans voor een toeslagontvanger, om geconfronteerd te worden met een 
fysieke BRP-controle? 
 
Antwoord 112 
Controle van de BRP-gegevens kan vanuit meerdere gezichtspunten plaatsvinden, en daarbij hoeft 
het niet uitsluitend om het adresgegeven te gaan. In de eerste plaats kan de gemeente als bijhouder 
van de basisregistratie personen in het kader van controle van het adresgegeven zelf besluiten tot 
het uitvoeren van een huisbezoek. Daarvoor zijn verschillende redenen, waaronder het retour 
ontvangen van stembescheiden, een melding van een burger of een terugmelding van een landelijk 
overheidsorgaan op een gegeven in de BRP. De intensiteit waarmee deze controles plaatsvinden, 
wordt door het verantwoordelijke college van B&W zelf bepaald mede aan de hand van de signalen 
die het college ontvangt. Er is geen landelijk vastgelegde norm van het aantal huisbezoeken dat 
afgelegd dient te worden.  
In de tweede plaats kunnen overheidsorganen het initiatief nemen tot het laten uitvoeren van 
huisbezoeken wanneer zij daartoe aanleiding hebben. Huisbezoeken kunnen worden afgelegd vanuit 
het perspectief van bestrijden van criminaliteit, bestrijden van misbruik van overheidsvoorzieningen 
of vanuit het streven om tot een hogere kwaliteit van de BRP te komen.  
Over de gezamenlijke intensiteit van de huisbezoeken zijn geen kwantitatieve gegevens beschikbaar, 
waardoor niks gezegd kan worden over de kans op een BRP-controle. 
 
113 
Wat is de kans, dat een fysieke BRP-controle geen fraude constateert terwijl dit wel het geval is?  
 
Antwoord 113 
Er zijn uiteenlopende situaties op basis waarvan een persoon kan proberen te komen tot een 
onjuiste registratie van zijn woonadres in de BRP. Een voorbeeld vormt de situatie waarin een 
persoon voorwendt op een ander adres te wonen dan feitelijk het geval is. Daarbij zal in de regel 
gebruik worden gemaakt van een onjuiste mondelinge uitspraak, en/of een onjuist ingevulde 
aangifte, en/of een gefingeerd huurcontract. Zodra het vermoeden ontstaat dat van een van deze of 
andere middelen gebruik is gemaakt, kan een gemeente besluiten tot een adresonderzoek. In zo’n 
onderzoek gaat het overigens niet alleen om een fysieke controle, ook administratieve controles 
spelen een relevante rol bij het opsporen en blootleggen van onjuiste woonadressen in de BRP. Bij 
een zorgvuldig onderzoek moet de kans dat een onjuiste registratie van het woonadres niet wordt 
geconstateerd, als gering worden ingeschat. Temeer omdat als invulling van het adresonderzoek een 
gemeente ook informatie kan opvragen bij andere overheidsorganen en derden die gegevens uit de 
BRP verstrekt krijgen, bij familie, nutsbedrijven, woningeigenaren, uitkeringsinstanties, 
                                                
11
 ICTU, Eindrapport Samen werken aan Adreskwaliteit 2014, november 2014. 
 

 
Het in de rapportage genoemde bedrag van € 310,8 miljoen betreft conservatoir beslag op van 
misdrijf afkomstig vermogen dat tijdens strafrechtelijke onderzoeken naar witwassen door de FIOD 
geconstateerd is. Er is dus geen sprake van “opbrengst” noch bestaat er een relatie met de 
verschuldigde belasting. Hoe hoog een eventuele opbrengst zal zijn, is afhankelijk van de uitspraak 
van de rechter over de juistheid van de vordering.  
 
118 
(al. 6): De resultaten van de externe pilot zijn (ongeveer) gelijk aan de resultaten van de interne 
pilot. Kunt ook een vergelijking van de kosten maken van de externe pilot versus de interne pilot? 
 
121 
(al. 1); Kunt u verklaren waarom die resultaten gelijk zijn? 
 
Antwoord 118 en 121 
De resultaten zijn ongeveer gelijk omdat voor zowel de in- als externe pilot vergelijkbare 
vorderingen zijn geselecteerd en een vergelijkbare werkwijze is gehanteerd.  
Er is nog geen kostenvergelijking beschikbaar van de externe pilot versus de interne pilot, omdat 
de Belastingdienst nog bezig is met het in kaart brengen van de kosten van de interne pilot. 
 
119 
Hoeveel burgers hebben een beroep gedaan op de regeling dwangsom indien de toeslag niet tijdig 
wordt vastgesteld? 
  
Antwoord 
Als gevolg van het niet tijdig vaststellen van de definitieve toeslag 2013 zijn er tot dusver 127 
ingebrekestellingen binnengekomen.  
 
120 
Hoe vaak heeft de Belastingdienst een brief gestuurd aan een toeslaggerechtigde om de toeslag 
later definitief vast te mogen stellen louter en alleen omdat de Belastingdienst/Toeslagen anders 
over de dwangsomtermijn zou komen? 
  
Antwoord 
Vanuit de verwachting dat de toeslag 2013 niet tijdig zal kunnen worden vastgesteld zijn 334.000 
verdaagbrieven gestuurd. Hier zitten ook 69.000 brieven tussen die uit hoofde van toezicht voor de 
definitieve vaststelling kinderopvangtoeslag 2013 zijn verzonden. Een deel van de populatie heeft 
overigens toch nog tijdig de definitieve beschikking ontvangen. 
 
122 
Een ander effect van de versnelling van het definitief toekennen van toeslagen is een relatieve 
stijging van het bedrag aan terugvorderingen in de tweede helft van 2014. Graag nadere 
toelichting met cijfers en wat zijn hier de gevolgen van? 
 
126 
Tabel: Uit de tabel blijkt dat er weer € 300 miljoen zijn bij gekomen? Wat is de verklaring hier 
voor? 
 
Antwoord  
Het is inherent aan de voorschotsystematiek dat na afloop van een toeslagjaar een deel van de 
toeslagontvangers een bedrag moet terugbetalen en een ander deel een bedrag nabetaald krijgt.  
Jaarlijks ontstaan daardoor nieuwe terugvorderingen. Op pagina 25 van de halfjaarsrapportage is 
de ontwikkeling van het openstaande bedrag aan terugvorderingen in het tweede halfjaar van 2014 
in beeld gebracht. Uit dit overzicht is op te maken dat er € 1.393 miljoen aan nieuwe 
terugvorderingen is opgelegd in het tweede halfjaar van 2014.  Dit hangt samen met de versnelling 
van het proces van definitief toekennen van de toeslagen. Daardoor krijgen burgers ook sneller 
 

 
Antwoord  
Een terugvordering is meestal het gevolg van het vaststellen van de definitieve beschikking. Deze 
definitieve beschikking kan pas worden afgegeven als alle relevante gegevens zijn vastgesteld, 
zoals het inkomen. Vervolgens kiest een belangrijk deel van de burgers voor terugbetaling in 24 
maanden. Omdat de terugvorderingen over toeslagjaar 2013 merendeels in de tweede helft van 
2014 zijn ontstaan omdat op dat moment alle relevante gegevens bij de belastingdienst bekend 
waren, worden de betalingen voor een belangrijk deel pas in 2015 en 2016 ontvangen. 
De mogelijkheid van een betalingsregeling voorziet in de behoefte van veel burgers om de lasten 
van de terugbetaling te kunnen spreiden en daarmee per tijdvak beperkt te houden. 
 
129 
Hoeveel klachten zijn binnengekomen bij de Belastingdienst over kwijtgeraakte poststukken in 
Heerlen? 
 
Antwoord 
Van de circa 6.000 klachten gaan er ongeveer 200 klachten over postbezorging of het zoek raken 
van post. Om een beeld te geven van de omvang van de poststromen: de Belastingdienst ontvangt 
jaarlijks ruim 10 miljoen poststukken, waarvan circa 6 miljoen op lokale postkamers en een kleine 
4 miljoen centraal in Heerlen. Daarnaast verstuurd de Belastingdienst circa 6 miljoen poststukken 
vanuit de postkamers en circa 160 miljoen brieven centraal vanuit Apeldoorn. Binnen Belastingen 
loopt een project dat zich bezighoudt met het scannen van inkomende post van burgers en 
bedrijven. Op dit moment wordt de binnenkomende post voor 75% gescand en zo digitaal 
beschikbaar wordt gesteld voor de behandelende ambtenaar. Omdat de post dan digitaal is, wordt 
de kans op zoek raken sterk gereduceerd. 
 
130 
Kunt u het rapport, waaruit de conclusie getrokken is niet langer door te gaan met het 
depotstelsel, aan de Kamer doen toekomen? 
 
Antwoord  
Bijgevoegd treft u het rapport Heroriëntatie Vrijwarende Stortingen van 28 oktober 2014 aan. Het 
betreft een gezamenlijk onderzoek van de Belastingdienst en Betaalvereniging Nederland. 
Relevante onderdelen van het rapport die zien op de risico’s van het depotstelsel zijn: de 
managementsamenvatting, de hoofdstukken 4.7 risico’s Depotstelsel, 6.2 toetsing Depotservice, 7 
Conclusies en aanbevelingen en de bijlagen 4 en 5. 
 
131 
Hoeveel kosten zijn er gemaakt voor de invoering van het depotstelsel? 
 
Antwoord 
Voor de invoering van het depotstelsel is € 8 miljoen aan kosten gemaakt. Naar verwachting 
komen hier nog bedragen bij zoals nagekomen facturen en de afwikkeling van contracten, omdat 
het project financieel nog niet volledig is afgerond. 
 
132 
 Kan de regering aangeven wanneer er een digitale versie komt van het f-biljet? 
Antwoord 
Het kabinet streeft ernaar om het berichtenverkeer tussen de overheid en burgers in de toekomst 
zo veel mogelijk digitaal te laten plaatsvinden. Op dit moment is wetgeving in voorbereiding om 
het principe ‘digitaal, tenzij’ te formaliseren. Met het oog hierop is de Belastingdienst bezig om zijn 
digitale dienstverlening te moderniseren en uit te breiden. Als onderdeel hiervan wordt het huidige 
aangifteprogramma Easytax gefaseerd omgezet naar een nieuwe online aangiftevoorziening op 
13
MijnBelastingdienst. Zoals ik in de brief van 14 november 2014 aan uw Kamer heb aangegeven, 
                                                
13
 Kamerstukken II 2014/15, 31 066, nr. 218, blz. 3. 
 

 
Antwoord 
Mensen die in de wachtrij staan blijven in de wachtrij staan. Mensen die bellen op een moment dat 
de gemiddelde wachttijd gedurende de voorgaande 10 minuten langer is dan 5,5 minuten terwijl er 
reeds bellers in de wachtrij staan, worden niet in de wachtrij opgenomen. Zij krijgen hierover dan 
een melding waarna de verbinding wordt verbroken. 
 
139 
Hoeveel klachten zijn er binnengekomen die betrekking hebben op de invoering van 1 
bankrekeningnummer? Welk percentage van het totaal is dat? 
 
Antwoord  
Over 1 bankrekeningnummer heeft de Belastingdienst in 2014 ruim 2.500 klachten ontvangen, 
circa 15% van het totaal. In de tweede helft van 2014 was het aantal klachten over 1 BRN meer 
dan gehalveerd ten opzichte van het eerste halfjaar. 
 
140 
Uit tabel 1 valt op te maken dat op de meeste punten m.b.t. de dienstverlening slechter wordt 
gescoord dan in 2013. In hoeverre is dit te wijten aan capaciteitsgebrek? 
 
Antwoord 
In het geval van de afgifte Verklaring Arbeidsrelatie (VAR) is er sprake geweest van verschillende 
systeemstoringen, waardoor de verwerking niet binnen de termijn van vijf dagen kon plaatsvinden. 
Voor de overige onderdelen waarop de dienstverlening slechter scoort dan in 2013 is dit te wijten 
aan capaciteitsgebrek als gevolg van (onvoorziene) volumestijgingen. 
Enkel traditionele maatregelen om prestaties te verbeteren, zoals extra capaciteitsinzet, voldoen 
overigens niet meer. Op dit moment wordt de Brede Agenda uitgewerkt. Tegelijkertijd wordt 
gewerkt aan een business case, waarbij in beeld wordt gebracht hoe investeringen in de 
Belastingdienst kunnen leiden tot een organisatie die beter, goedkoper en meer in control is. Het 
gaat daarbij om een fundamenteel andere aanpak van de processen, vooral wat betreft de 
interactie met burgers en bedrijven en de inrichting van het toezicht. 
 
141 
Welke acties worden ondernomen om in de volgende halfjaarsrapportage betere cijfers te kunnen 
laten zien? 
 
Antwoord 
Zoals in de proloog van de halfjaarsrapportage gemeld, wordt er met de Brede Agenda verder 
gewerkt aan een organisatie die beter, goedkoper en meer in control is. Met de Brede Agenda heb 
ik een lange termijn plan gepresenteerd om het functioneren van de Belastingdienst als geheel op 
lange termijn te verbeteren. Deze aanpak is dus niet gericht op de korte termijn zoals de 
eerstvolgende halfjaarsrapportage. 
 
142 
Voor de afhandeling van bezwaarschriften gelden wettelijke termijnen. Uit deze rapportage blijkt 
dat bij de afhandeling van de bezwaren 18% niet binnen de wettelijk termijn wordt afgedaan. De 
doelstelling is dat maximaal 5% van de termijnen overschreden mogen worden. Het is nu al meer 
dan 5 jaar zo dat de bezwaren bij de Belastingdienst niet binnen de wettelijke termijn worden 
afgedaan. Welke maatregelen worden genomen om dit tij te keren? 
 
Antwoord 
De 15e halfjaarsrapportage laat zien dat de tijdige afdoening van bezwaarschriften met 87% onder 
de bandbreedte (95-100%) van de Awb-norm ligt. Dat 18% van de bezwaren niet binnen de 
wettelijke termijn wordt afgedaan, is dus niet juist. De oorzaak van het niet tijdig afdoen van 
bezwaren ligt met name in de toename van het aanbod complexe bezwaren. Een andere oorzaak 
voor het niet halen van de doelstelling is de concentratie van dertien naar vier locaties. Deze heeft 
 

 
De belastingmiddelen waarop de € 1,3 miljard oninbare vorderingen betrekking hebben, zijn: € 0,5 
miljard omzetbelasting, € 0,3 miljard loonheffing, € 0,2 miljard inkomensheffing, € 0,2 miljard 
Vennootschapsbelasting en € 0,1 miljard voor de overige belastingmiddelen. 
De betalingsachterstand wordt gemeten voor de belangrijkste belastingen, namelijk de loonheffing, 
inkomensheffing, vennootschapsbelasting, omzetbelasting en motorrijtuigenbelasting.  
Voor deze belastingmiddelen bedroeg de betalingsachterstand eind 2014 € 4,3 miljard en de totale 
kasontvangsten € 192,5 miljard 
 
149 
Uit tabel 13 blijkt dat de Belastingdienst in 2014, 30.015 fte tot zijn beschikking heeft. Hoeveel is 
dat in 2015? En hoeveel in 2020? 
 
Antwoord 
Het aantal van 30.015 is de huidige bezetting. Dit aantal wijzigt door in-, en uitstroom. Eind 2015 
zal het aantal op bijna 30.000 liggen. Het aantal voor eind 2020 is nog niet aan te geven. 
 

