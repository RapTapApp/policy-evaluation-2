34 273 
 
Wijziging van enkele wetten van het Ministerie van Sociale Zaken en Werkgelegenheid 
(Verzamelwet SZW 2016) 
 
TWEEDE NOTA VAN WIJZIGING 
 
Het voorstel van wet wordt als volgt gewijzigd: 
 
1 
 
In artikel II, onderdeel A, wordt in het voorgestelde artikel 17, zevende lid, onderdeel d, “bij 
aanvang van” telkens vervangen door: op enig moment tijdens. 
 
2 
 
Na artikel VI wordt een artikel ingevoegd, luidende: 
 
ARTIKEL VIa. CESSANTIAWET BES 
 
Na artikel 1 van de Cessantiawet BES wordt een artikel ingevoegd, luidende: 
 
Artikel 1a 
Bij of krachtens algemene maatregel van bestuur kan een uitbreiding dan wel een beperking 
worden gegeven ten aanzien van degene die als werknemer wordt beschouwd: 
a. ten aanzien van vreemdelingen; 
b. ter voorkoming van samenloop op grond van deze wet met een overeenkomstige regeling buiten 
de openbare lichamen Bonaire, Sint Eustatius of Saba; 
c. in de gevallen van tijdelijk verblijf of tijdelijke werkzaamheden binnen de openbare lichamen 
Bonaire, Sint Eustatius of Saba; 
d. ten aanzien van echtgenoten en overige gezinsleden van de werknemer en van de in de 
onderdelen b en c bedoelde personen. 
 
3 
 
In artikel VIII, onderdeel E, wordt in het voorgestelde artikel 19a, eerste lid, onderdeel d, “bij 
aanvang van” telkens vervangen door: op enig moment tijdens. 
 
4 
 
In artikel IX wordt voor onderdeel A een onderdeel ingevoegd, luidende: 
 
0A 
 
Artikel 2, tweede lid, aanhef, van de Toeslagenwet komt te luiden: 
Behoudens het derde lid hebben voorts recht op toeslag een ongehuwde die de leeftijd van 21 jaar 
nog niet heeft bereikt en een ongehuwde, die niet met een of meer meerderjarige personen in 
dezelfde woning zijn hoofdverblijf heeft en die:. 
 
5 
 
Aan artikel IX wordt een onderdeel toegevoegd, luidende: 
 
 
 

11 
 
Artikel XXIII, onderdeel B, komt te luiden: 
 
B 
 
Artikel IX wordt als volgt gewijzigd: 
1. Het in onderdeel A, onder 2, voorgestelde zevende lid, onderdeel d, komt te luiden: 
d. de persoon: 
1°. die onderwijs volgt waarvoor aanspraak op studiefinanciering als bedoeld in artikel 3.1, eerste 
of tweede lid, van de Wet studiefinanciering 2000 kan bestaan en op enig moment tijdens dat 
onderwijs gelet op zijn leeftijd in aanmerking kan komen voor die studiefinanciering; 
2°. die onderwijs volgt waarvoor aanspraak kan bestaan op een tegemoetkoming op grond van 
hoofdstuk 4 van de Wet tegemoetkoming onderwijsbijdrage en schoolkosten en op enig moment 
tijdens dat onderwijs gelet op zijn leeftijd in aanmerking kan komen voor die tegemoetkoming; 
3°. die een beroepsopleiding als bedoeld in artikel 7.2.2, eerste lid, onderdelen a tot en met e, van 
de Wet educatie en beroepsonderwijs in de beroepsbegeleidende leerweg volgt; 
4°. die een vergelijkbaar soort onderwijs of beroepsopleiding als bedoeld onder 1° tot en met 3° 
volgt buiten Nederland, waarbij voor onder 1° en 2° geldt dat hij op enig moment tijdens dat 
onderwijs jonger dan 30 jaar is of in de maand van aanvang de leeftijd van 30 jaren heeft bereikt. 
2. In onderdeel E wordt “de artikelen 2, 8 en 44d” vervangen door: de artikelen 2, 8 en 44f. 
3. Onderdeel H wordt als volgt gewijzigd: 
a. In de aanhef wordt “artikel 44c” vervangen door: artikel 44e. 
b. In het opschrift van het in te voegen artikel 44d wordt “Artikel 44d” vervangen door: Artikel 
44f. 
c. In het in te voegen artikel 44d, vierde lid, wordt “de artikelen 2, 8 en 44d” vervangen door: de 
artikelen 2, 8 en 44f.  
 
12 
 
Artikel XXV komt te luiden: 
ARTIKEL XXV. WET ONGEVALLENVERZEKERING BES 
 
De Wet ongevallen verzekering BES wordt als volgt gewijzigd: 
 
A 
 
Na artikel 1 wordt een artikel ingevoegd, luidende: 
 
Artikel 1a 
Bij of krachtens algemene maatregel van bestuur kan een uitbreiding dan wel een beperking 
worden gegeven ten aanzien van degene die als werknemer wordt beschouwd: 
a. ten aanzien van vreemdelingen; 
b. ter voorkoming van samenloop op grond van deze wet met een overeenkomstige regeling buiten 
de openbare lichamen Bonaire, Sint Eustatius of Saba; 
c. in de gevallen van tijdelijk verblijf of tijdelijke werkzaamheden binnen de openbare lichamen 
Bonaire, Sint Eustatius of Saba; 
d. ten aanzien van echtgenoten en overige gezinsleden van de werknemer en van de in de 
onderdelen b en c bedoelde personen. 
  
B 
 
In artikel 5, vijfde lid, wordt “vijfdaagse werkweek” vervangen door: werkweek van vijf dagen of 
minder. 
 

 
Toelichting: 
 
Onderdelen 1, 3, 6, 7, 10 en 11(Artikelen II, onderdeel A, VIII, onderdeel E, XIX, onderdeel A, XX, 
onderdeel A, XXIII, onderdelen A en B, onder 1) 
Ten aanzien van het leeftijdscriterium wordt de voorgestelde wijziging teruggedraaid. Dit houdt in 
dat onder de kostendelersnormsystematiek vereist is dat de aanspraak op studiefinanciering ‘op 
enig moment’ moet bestaan (in plaats van ‘bij aanvang van het onderwijs’), om onder de 
uitzondering op de kostendelersnorm te vallen. Met de huidige formulering worden bepaalde 
groepen uitgezonderd, hetgeen niet de bedoeling is. Dit wordt nu gerepareerd waardoor deze 
groep alsnog onder de uitzondering op de kostendelersnorm valt.  
 
Onderdelen 2, 12 en 14 (Artikelen VIa, XXV, onderdeel A, en XXXIII,onderdeel A) 
Met de voorgestelde wijziging wordt in de Cessantiawet BES, de Wet ongevallenverzekering BES en 
de Wet ziekteverzekering BES een bepaling opgenomen die stelt dat bij of krachtens algemene 
maatregel van bestuur een uitbreiding dan wel een beperking kan worden gegeven ten aanzien van 
degene die als werknemer wordt beschouwd. Hiermee wordt aangesloten bij een overeenkomstige 
bepaling die al is opgenomen in een tweetal andere sociale zekerheidswetten die in Caribisch 
Nederland van kracht zijn; de Wet algemene ouderdomsverzekering BES en de Wet algemene 
weduwen- en wezenverzekering BES.  
De wijziging creëert de mogelijkheid bij of krachtens algemene maatregel van bestuur de 
verzekeringsplicht en premieheffing voor de Cessantiawet BES, de Wet ongevallenverzekering BES 
en de Wet ziekteverzekering BES wel of niet van toepassing te laten zijn. De mogelijkheid voor het 
al dan niet van toepassing te laten zijn van de verzekeringplicht en premieheffing is in elk geval 
gewenst in het geval van dubbele verzekering en premieheffing. Deze situatie doet zich concreet 
voor in het geval van werkgevers gevestigd in Europees Nederland die hun personeel tijdelijk in 
Caribisch Nederland te werk stellen. Als deze wijziging in de Cessantiawet BES, de Wet 
ongevallenverzekering BES en de Wet Ziekteverzekering BES wordt gerealiseerd, kan naar 
verwachting in 2016 een dergelijke algemene maatregel van bestuur tot stand komen. De inhoud 
van deze algemene maatregel van bestuur zal voorafgaand ter consultatie aan de openbare 
lichamen worden voorgelegd.  
Er zijn geen administratieve lasten die voortvloeien uit deze wijziging.  
 
Onderdeel 4 (Artikel IX, onderdeel 0A) 
Artikel IX, onderdeel A, van de Wet maatregelen Wet werk en bijstand en enkele andere wetten 
(hierna: Wet WWB-maatregelen) voegt aan artikel 2 van de Toeslagenwet (TW) een nieuw zesde, 
zevende en achtste lid toe. Artikel X, onderdeel A, van de Verzamelwet SZW 2015 voegt in 
datzelfde artikel 2, onder vernummering van het zevende en achtste lid tot achtste en negende lid 
1
een nieuw zevende lid in. Beide wijzigingen zullen met ingang van 1 juli 2016 in werking treden.  
De invoeging in artikel 2 van de TW van een nieuw zevende lid is door middel van een nota van 
2
wijziging in het wetsvoorstel Verzamelwet SZW 2015 opgenomen. Blijkens de toelichting op de 
3
nota van wijziging hing dit samen met het tijdens de behandeling van de Wet WWB-maatregelen 
aanvaarde amendement nr. 37 op grond waarvan jongeren van 18 tot 21 jaar worden uitgezonderd 
van de kostendelersnorm. Met het nieuwe zevende lid werd beoogd te regelen dat op 
overeenkomstige wijze als in de Participatiewet de kostendelersnorm in artikel 2, zesde lid, van de 
TW niet op hen van toepassing is.  
Echter het nieuwe artikel 2, zevende lid, heeft, in samenhang met artikel 2, tweede lid, TW, als 
onbedoeld gevolg dat jongeren van 18 tot 21 jaar in het geheel geen recht op toeslag zouden 
hebben. Immers in artikel 2, zevende lid, is geregeld dat voor ongehuwden die de leeftijd van 21 
jaar nog niet hebben bereikt de kostendelersnorm niet van toepassing is, terwijl in artikel 2, 
                                                           
1
 Zie enig artikel, zesde lid, van het Besluit van 4 juli 2014 tot vaststelling van het tijdstip van inwerkingtreding 
van de Wet maatregelen Wet werk en bijstand en enkele andere wetten, de Wet hervorming kindregelingen en 
de Invoeringswet Participatiewet (Stb. 2014, 271) en enig artikel, achtste lid, van het Besluit van 10 december 
2014 tot vaststelling van het tijdstip van inwerkingtreding van de Verzamelwet SZW 2015 (Stb. 2014, 516). 
2
 Zie pt. 47 van de nota van wijziging (Kamerstukken II 2013/14, 33 988, nr. 6). 
3
 Zie p. 52 van de toelichting op de nota van wijziging (Kamerstukken II 2013/14, 33 988, nr. 6). 

 
 
De Minister van Sociale Zaken  
en Werkgelegenheid, 
 
 
 
 
L.F. Asscher 
 

