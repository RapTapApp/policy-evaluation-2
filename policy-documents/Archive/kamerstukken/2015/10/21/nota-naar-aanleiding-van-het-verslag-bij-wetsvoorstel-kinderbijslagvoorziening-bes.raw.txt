34 275  Vaststelling van een algemene kinderbijslagvoorziening 
voor de openbare lichamen Bonaire, Sint Eustatius en Saba 
(Wet kinderbijslagvoorziening BES)  
 
 
Nota naar aanleiding van het verslag 
 
Inhoudsopgave          
 
I ALGEMEEN 
          
1. Inleiding     
2. Aanleiding en huidige situatie 
3. Inhoud wetsvoorstel  
4. Hoofdlijnen van het wetsvoorstel 
4.1. Rechthebbende-begrip 
4.2. Het basisbedrag aan kinderbijslag BES 
4.3. Vaststelling en uitbetaling 
5. Inkomenseffecten  
6. Budgettaire gevolgen 
7. Administratieve lasten 
8. Uitvoering  
9. Ontvangen commentaar 
10. Controle en handhaving 
 
II ARTIKELSGEWIJS 
 
Artikelen 9 en 10 
Artikel 23 
Artikel 29 
   
I ALGEMEEN 
 
De regering heeft met grote belangstelling kennisgenomen van het verslag van de vaste 
commissie voor Sociale Zaken en Werkgelegenheid over haar bevindingen inzake 
bovenvermeld wetsvoorstel.  
 
De leden van de VVD-fractie geven aan kennis te hebben genomen van het wetsvoorstel en 
nog enkele vragen te hebben over het voorstel. 
 
De leden van de PvdA-fractie hebben met zeer positieve belangstelling en tevredenheid over 
1
de uitvoering van de motie Schouten/Van Laar kennisgenomen van onderhavig wetsvoorstel. 
Desalniettemin hebben de leden van deze fractie nog enkele vragen. 
 
De leden van de SP-fractie geven aan dat zij het wetsvoorstel hebben bestudeerd en nog 
enkele vragen hebben. 
 
                                                 
1
 Kamerstukken II 2014/15, 34 000 XV, nr. 36. 

 
De leden van de VVD-fractie vragen naar de oorzaken van de armoede in Caribisch 
Nederland en willen weten of een algemene kinderbijslag een probaat middel is om de door 
de regering vermelde armoede te bestrijden.  
 
Armoedebestrijding is één van de hoofdthema’s in het Meerjarenprogramma Caribisch 
3
Nederland 2015-2018, waarover de Tweede Kamer bij brief van 12 juni 2015 is 
geïnformeerd. Zoals aangegeven in dat Meerjarenprogramma is de belangrijkste oorzaak van 
armoede gelegen in de lage inkomens in Caribisch Nederland tegenover (in verhouding) hoge 
prijzen. Daarbij wordt onder meer verwezen naar een in 2012 uitgevoerde analyse naar de 
armoede in Caribisch Nederland waarin respondenten aangeven dat mensen met een inkomen 
op of rond het wettelijk minimumloon maar moeilijk rond kunnen komen, alsmede naar een 
4
door het Nibud in opdracht van het openbaar lichaam Bonaire uitgevoerd budgetonderzoek. 
In het licht van dat beeld acht de regering inkomensondersteuning – nu in de vorm van een 
algemene kinderbijslagvoorziening voor burgers van Caribisch Nederland – een geëigend 
instrument om de armoedeproblematiek in Caribisch Nederland te verlichten. Deze maatregel 
staat niet op zichzelf, maar moet bezien worden binnen de bredere aanpak gericht op 
armoedebestrijding zoals deze voortvloeit uit eerdergenoemd Meerjarenprogramma.  
 
De leden van de VVD-fractie vragen de regering nader toe te lichten wat zij verstaat onder de 
specifieke omstandigheden in Caribisch Nederland en dit in het bijzonder te doen in het kader 
van sociaaleconomische omstandigheden.  
 
De leden van de VVD-fractie refereren hier aan het in de memorie van toelichting op pagina 2 
aangehaalde artikel 1, tweede lid, van het Statuut voor het Koninkrijk der Nederlanden, wat 
tot uitdrukking brengt dat specifieke omstandigheden in Caribisch Nederland differentiatie ten 
opzichte van Europees Nederland kunnen rechtvaardigen. Dat de sociaaleconomische 
omstandigheden in Caribisch Nederland afwijken van die in Europees Nederland acht de 
regering evident. Hierbij zij onder meer gewezen op de bijzondere kenmerken van de 
arbeidsmarkt (de kenmerken van vacatures en werkzoekenden, maar ook het bestaan van een 
parallelle schaduweconomie is van betekenis), de werking van de economische markten (met 
name verband houdend met de schaal van de eilanden en de noodzaak om veel goederen te 
importeren, wat van invloed is op het prijspeil) en de relatief lage inkomens en de afwijkende 
arbeidsverhoudingen (zo zijn er nog weinig CAO’s). Op sociaal terrein kunnen ook de andere 
culturele en familiare verhoudingen in Caribisch Nederland worden genoemd. Ondersteuning 
door familie (ook het met meerdere gezinnen wonen in dezelfde woning) is in Caribisch 
Nederland veel gebruikelijker dan dat dit in Europees Nederland is. Het eigen karakter en de 
schaal van Caribisch Nederland nopen tot een bijzondere afweging waar het het invulling 
geven aan het sociale zekerheidsstelsel betreft, zoals dat ook het geval is bij de bestaande 
wettelijke regelingen voor de sociale zekerheid in Caribisch Nederland, die voortbouwen op 
het oude stelsel van de Nederlandse Antillen. 
 
De leden van de SP-fractie vragen of de regering toe kan lichten waarom er niet gekozen is 
voor een inkomensafhankelijke kinderbijslagvoorziening in Caribisch Nederland? Zij vragen 
ook of de regering het niet juist wenselijk acht dat lagere inkomens beter, effectiever en meer 
worden ondersteund in de kosten van het kind? Wat is de reden om niet te kiezen voor een 
                                                 
3
 Kamerstukken II 2014/15, 34 000, nr. 44. 
4
 Kamerstukken II 2011/12, 33 000 IV, nr. 76, blz. 2 e.v. en Kamerstukken II 2013/14, Aanhangsel nr. 1419. 
 

4. Hoofdlijnen van het wetsvoorstel 
 
4.1 Rechthebbende-begrip 
 
De leden van de VVD-fractie lezen dat de regering voorstelt dat ‘voor de toepassing van deze 
wet geldt dat voor het kind dat ingezetene was maar om reden van scholing dan wel ziekte of 
handicap buiten Caribisch Nederland woont niet de voorwaarde met betrekking tot 
ingezetenschap en tot het huishouden behoren worden gesteld’. Deze leden vragen om 
hoeveel gevallen dit gaat. 
 
Het aantal kinderen dat om redenen van ziekte of handicap geen ingezetene is van Caribisch 
Nederland en waarvoor kinderbijslag zou worden verstrekt, wordt geschat op tien. Een 
schatting over het aantal kinderen dat om onderwijsredenen niet in de openbare lichamen 
woont kan niet gegeven worden op dit moment. In het toegezegde rapport over de eerste twee 
jaar van uitvoering zal hierop worden ingegaan. 
 
De leden van de fracties van de PvdA en ChristenUnie stellen een vraag over de voorwaarden 
en de manier waarop er van de termijn van ingezetenenschap van het kind afgeweken kan 
worden. 
 
In artikel 5, tweede lid, van het wetsvoorstel wordt voorgesteld dat een kind voor het recht op 
kinderbijslag BES geen ingezetene hoeft te zijn en niet tot het huishouden van de 
rechthebbende behoeft te behoren, indien het kind vanwege onderwijsredenen dan wel in 
verband met een ziekte of handicap geen ingezetene is en niet tot het huishouden van de 
rechthebbende behoort. Het betreffende kind moet in een dergelijke situatie wel ten minste 
vijf jaar ingezetene zijn geweest. Op grond van artikel 5, derde lid, van het wetsvoorstel is het 
mogelijk om in geval van ziekte of handicap van het kind bij ministeriële regeling af te wijken 
van de eis dat het kind ten minste vijf jaar ingezetene moet zijn geweest. Bij ministeriële 
regeling worden hiertoe nadere regels uitgewerkt.  
Het voornemen is om in de ministeriële regeling vast te leggen dat de Minister van Sociale 
Zaken en Werkgelegenheid (hierna: de minister) bevoegd is om van de eis van vijf jaar 
ingezetenenschap af te wijken, indien het kind de leeftijd van vijf jaar nog niet heeft bereikt. 
Het wordt ongewenst geacht als in een dergelijke situatie geen recht op kinderbijslag BES zou 
bestaan. De jonge leeftijd van het kind leidt er immers toe dat in geen geval aan de eis van vijf 
jaar ingezetenschap voldaan kan worden. Onder deze afwijkingsmogelijkheid valt 
bijvoorbeeld de situatie dat een kind buiten de openbare lichamen wordt geboren en direct 
medische hulp behoeft, alsmede de situatie dat het kind voor de leeftijd van vijf jaar in 
verband met een medische behandeling voor een ziekte of handicap buiten de openbare 
lichamen woont. De bestuurscolleges van de openbare lichamen worden geconsulteerd over 
de inhoud van de vast te stellen ministeriële regeling. 
 
4.2. Het basisbedrag aan kinderbijslag BES 
 
Bij de leden van de PvdA-fractie is nog niet geheel duidelijk dat het onderhavige wetsvoorstel 
niet zal leiden tot negatieve inkomenseffecten ten opzichte van de huidige situatie. Kan de 
regering beargumenteren waarop het kinderbijslagbedrag van 38 USD per maand gebaseerd 
is? En hoe dit bedrag zich verhoudt tot de huidige fiscale toeslag voor 1 kind van 1.522 USD 
per jaar? Kunnen deze leden ervan uit gaan dat het jaarlijkse bedrag aan kinderbijslag gelijk 
of hoger zal zijn dan het huidige bedrag van 1.522 USD per jaar voor 1 kind waarbij de motie 
Schouten/Van Laar in acht genomen wordt, zo vragen de genoemde leden. 

Van Laar waarin de regering verzocht werd de fiscale tegemoetkoming zodanig om te vormen 
tot een kinderbijslagvoorziening dat bij het omvormen niemand erop achteruit zou gaan. Bij 
de fiscale tegemoetkoming wordt geen differentiatie naar leeftijd van het kind toegepast. 
Vasthouden aan het uitgangspunt dat niemand erop achteruit gaat strookt niet met het 
toepassen van leeftijdsdifferentiatie. Bovendien is gestreefd naar een eenvoudige regeling, 
zodat de uitvoering tevens relatief simpel kan plaatsvinden. Daarin past leeftijdsdifferentatie 
of bedragen die verschillen op basis van het aantal kinderen per gezin, zoals naar wordt 
gevraagd door de leden van de CDA-fractie, niet. 
 
De leden van de D66-fractie constateren dat de kinderbijslagvoorziening wordt uitbetaald in 
USD. Deze leden vragen de regering in hoeverre ze rekening gehouden hebben met 
wisselkoersrisico’s in het budget. 
 
Bij voorjaarsnota wordt de raming van de uitkeringslasten Caribisch Nederland 
geactualiseerd. De correctie voor de wijziging in de euro-dollarkoers wordt eveneens bij 
voorjaarsnota in de raming van de uitkeringslasten verwerkt. 
 
De leden van de CDA-fractie vragen waarom voor een bedrag van 38 USD per maand is 
gekozen? Graag ontvangen zij een uitgebreide motivering.  
 
De regering merkt op dat de hoogte van het kinderbijslag wordt voorgesteld op basis van het 
uitgangspunt dat niemand bij het vervallen van de fiscale tegemoetkoming erop achteruit mag 
gaan, in combinatie met de beschikbaar gestelde gelden. De regering verwijst verder naar het 
eerdere antwoord op de vraag van de leden van de PvdA-fractie over de berekening van het 
bedrag van de kinderbijslag BES per maand per kind. 
 
De leden van de fractie Groep Kuzu/Öztürk vernemen ook graag of de regering cijfermatig en 
inhoudelijk kan motiveren of het bedrag van 38 USD per kind per maand een voldoende 
tegemoetkoming is voor de kosten van het opvoeden van een kind in Caribisch Nederland, 
mede met het oog op de armoede- en ontwikkelingsproblematiek in Caribisch Nederland en 
de kosten van levensonderhoud aldaar. 
 
Deze leden willen graag van de regering horen of zij cijfermatig en inhoudelijk kan motiveren 
of het maandelijkse bedrag van 38 USD per kind per maand in rechtvaardige verhouding staat 
tot de hoogte van de kinderbijslag in het Europese gedeelte van Nederland. 
 
De genoemde leden vernemen ook graag van de regering of zij inhoudelijk en cijfermatig kan 
onderbouwen, daar de lagere inkomens door de verzilveringsproblematiek buiten de boot 
vielen, of het bedrag van 38 USD per maand per kind een voldoende tegemoetkoming voor de 
opvoeding van een kind is voor de lagere inkomens, in vergelijking met de hogere inkomens.  
 
De leden van de fractie Groep Kuzu/Öztürk vragen verder hoe de regering het kan 
rechtvaardigen dat er binnen Nederland, op basis van woonplaats, onderscheid gemaakt wordt 
in de hoogte van de bijdragen die inwoners van de regering ontvangen. 
 
De regering merkt in antwoord op de vragen van de leden van de fractie Groep Kuzu/Öztürk 
allereerst op dat de kinderbijslag BES als een tegemoetkoming in de kosten van kinderen 
moet worden gezien. Een kostendekkende bijdrage (gerelateerd aan de kosten van 
levensonderhoud) is niet beoogd. Aan de beantwoording van de vraag of het maandbedrag per 
kind een voldoende tegemoetkoming voor de opvoeding van een kind is voor de lagere 

5. Inkomenseffecten 
 
De leden van de SP-fractie vragen of de regering de koopkrachteffecten van deze nieuwe 
regeling voor kinderbijslag in Caribisch Nederland voor de diverse inkomensgroepen in 
tabelvorm aan de Kamer kan doen toekomen. Kan de regering in deze tabel zowel concrete 
bedragen en procentuele wijzigingen opnemen, zo vragen de leden van deze fractie. 
 
Ook de leden van de VVD-fractie vragen de regering aan te geven wat voor verschillende 
inkomensgroepen de procentuele koopkrachtverbetering is.  
 
De leden van de PvdA-fractie vragen tenslotte of de regering een overzicht kan geven van wat 
de inkomenseffecten zijn inzake dit wetsvoorstel. Kan de regering aangeven met hoeveel 
USD gezinnen met één, twee of meer dan twee kinderen en een inkomen onder 11.860 USD 
er op vooruit gaan in de nieuwe situatie? Kan de regering dit beeld ook schetsen voor 
gezinnen met één, twee of meer dan twee kinderen en een inkomen tussen 11.860 USD en 
14.904 USD? De leden vragen tenslotte om dit ook te doen voor gezinnen met één, twee of 
meer dan twee kinderen en een inkomen hoger dan 14.904 USD. 
 
De hiernavolgende tabellen presenteren de inkomensgevolgen op jaarbasis van de introductie 
van een kinderbijslagregeling van 38 USD per maand per kind en afschaffing van de fiscale 
kinderkorting voor gezinnen met kinderen in Caribisch Nederland voor diverse 
inkomensgroepen in USD en in percentages. 
Er is gekozen voor een onderscheid tussen actieven en inactieven. Gezinnen met kinderen die 
de fiscale kinderkorting niet (geheel) kunnen verzilveren ervaren een extra positief 
inkomenseffect van de introductie van de kinderbijslagregeling. Alle gezinnen met meer dan 
twee kinderen ervaren ook een extra groot positief inkomenseffect doordat er eerst geen 
tegemoetkoming bestond voor gezinnen met meer dan twee kinderen in de fiscaliteit en meer 
dan drie kinderen in de onderstand BES. Het kinderbijslagbedrag wordt pas eind 2015 
definitief vastgesteld, rekening houdend met de indexatie en het uitgangspunt dat niemand 
erop achteruit mag gaan. Het voornemen is om dit zodanig te doen, dat er geen sprake is van 
een negatief koopkrachteffect. De tabel hieronder is dan ook voorlopig. 

het oog. Dit past bij de prioriteit die met het in overeenstemming met de bestuurscolleges van 
7
Bonaire en Saba tot stand gekomen Meerjarenprogramma Caribisch Nederland 2015-2018 is 
gegeven aan armoedebestrijding. Wanneer de kindertoeslag in de onderstand zou vervallen 
zal de invoering van de kinderbijslag BES voor personen in de onderstand (afhankelijk van de 
situatie) niet of nauwelijks bijdragen aan armoedebestrijding. De regering acht dit ongewenst 
juist omdat aan de onderkant van het inkomensgebouw de urgentie van armoedebestrijding 
het grootst is.  
 
De leden van de D66-fractie vragen de regering ook waarom de kinderbijslag voor een 
oneindig aantal kinderen geldt en de kindertoeslag voor de gezinnen in de onderstand tot 
maximaal drie is. 
  
Ook de leden van de VVD-fractie vragen waarom de kinderbijslag niet gemaximeerd is tot 
een bepaald aantal kinderen, zoals in de huidige regelingen wel het geval is. 
 
Het Besluit onderstand BES kent inderdaad een maximering tot drie kinderen. De regering is 
echter van oordeel dat het onderhavige wetsvoorstel in deze eigenstandig beoordeeld dient te 
worden. Met het onderhavige wetsvoorstel wordt beoogd een voor iedereen toegankelijke 
voorziening voor de tegemoetkoming in de kosten van kinderen tot stand te brengen. De 
regering acht het tegen die achtergrond ongewenst om een beperking aan te brengen in het 
aantal kinderen waarvoor recht op kinderbijslag BES kan bestaan. Een zodanige beperking 
zou ook afbreuk doen aan het door kabinet en openbare lichamen onderschreven belang van 
armoedebestrijding, zoals met name is vastgelegd in eerdergenoemd Meerjarenprogramma 
Caribisch Nederland 2015-2018.  
 
6. Budgettaire gevolgen 
 
Graag horen de leden van de VVD-fractie waar de regering het geld vandaan haalt om de 
ongedekte motie Schouten/Van Laar uit te voeren?  
 
Bij invoering van de kinderbijslag in Caribisch Nederland vervalt de fiscale kinderkorting. 
Deze belastingkorting bedraagt in totaal € 0,9 miljoen per jaar. Dit bedrag wordt ingezet voor 
8
de financiering van de kinderbijslagvoorziening. Daarnaast is bij begroting 2016 een jaarlijks 
bedrag ter grootte van € 0,8 miljoen vrijgemaakt binnen de begroting van het Ministerie van 
Sociale Zaken en Werkgelegenheid (hierna: het Ministerie van SZW) voor de overige 
financiering van de uitkeringslasten kinderbijslag in Caribisch Nederland. 
 
De leden van de VVD-fractie vragen waarom de regering bezig is het niveau van de sociale 
voorzieningen voor de BES sluipenderwijs te verhogen naar het Europese deel van Nederland, 
zo vragen deze leden. 
 
In reactie op deze vraag verwijst de regering allereerst naar de bestuurlijke afspraken die in de 
aanloop naar de staatkundige transitie zijn gemaakt. Zo is in de Slotverklaring van de 
Miniconferentie over de toekomstige staatkundige positie van Bonaire, Sint Eustatius en Saba 
oktober 2006 als uitgangspunt afgesproken dat bij aanvang weliswaar de Nederlands-
Antilliaanse regelgeving in stand zou blijven, maar dat deze wetgeving geleidelijk zal worden 
vervangen door (Europees) Nederlandse wetgeving. Daarbij is wel de nadrukkelijke 
kanttekening geplaatst dat gezien de bijzondere omstandigheden van Caribisch Nederland 
                                                 
7
 Kamerstukken II, 2014/15, 34 000 IV, nr. 44 
8
 Kamerstukken II, 2015/16, 34 300 XV 

initiële aanvraag dienen ouders een nieuwe aanvraag te doen die alleen betrekking heeft op 
dat kind. 
  
Digitale dienstverlening is in Caribisch Nederland nog niet erg gebruikelijk en lijkt voor wat 
betreft onderhavig voorstel nog niet haalbaar. Behandeling via het loket van de Rijksdienst 
Caribisch Nederland-unit (hierna RCN-unit Sociale Zaken) Sociale Zaken biedt bovendien 
goede mogelijkheden voor eventuele ondersteuning van de aanvrager bij het doen van de 
aanvraag en voor controle met het oog op het rechtmatig verstrekken van de kinderbijslag 
BES.  
 
De leden van de ChristenUnie-fractie stellen vast dat ouders zelf eenmalig voor hun kinderen 
een aanvraag voor de kinderbijslag moeten invullen. Deze leden vragen aandacht voor het 
belang van duidelijke communicatie, om te voorkomen dat een deel van de doelgroep niet 
bereikt wordt. Hoe wordt hiermee in de voorlichting en het aanvraagformulier rekening 
gehouden, zo willen deze leden weten. Genoemde leden vragen in hoeverre mensen hulp 
kunnen krijgen bij het invullen van een aanvraagformulier indien dit nodig blijkt. 
 
De regering onderschrijft het belang van duidelijke communicatie rond de aanvraagprocedure 
in het algemeen en de feitelijke eerste aanvraag in het bijzonder. In de verschillende 
communicatie-uitingen (onder meer advertenties, filmpjes en radiospotjes) zal de 
aanvraagprocedure helder uiteen gezet worden. Er mag in elk geval geen misverstand over 
bestaan dat de kinderbijslag BES alleen op aanvraag wordt verstrekt. Het aanvraagformulier is 
zo eenvoudig mogelijk van opzet. Indien er desondanks op het moment van aanvraag nog 
onduidelijkheden zijn, dan kunnen die in een intakegesprek worden weggenomen. De 
medewerkers van de RCN-unit Sociale Zaken zullen de aanvrager waar nodig verder op weg 
helpen. 
 
8. Uitvoering 
 
De leden van de PvdA-fractie lezen dat ter bevordering van de uitvoering de regering een 
tweetal maatregelen aangekondigd heeft. Eén van de twee voorgestelde maatregelen van de 
regering is om voor de eerste periode na inwerkingtreding een langere maximale betaaltermijn 
van drie maanden in plaats van één maand in te stellen. Kan de regering nader toelichten of 
hiermee ook de uitbetaling van de kinderbijslag BES drie maanden later plaats zou kunnen 
vinden? Wordt de uitbetaling dan ook met terugwerkende kracht gedaan? Kan de regering 
nader motiveren of het wenselijk is dat gezinnen door deze maatregel mogelijk drie maanden 
later de kinderbijslag BES zouden kunnen ontvangen, zo vragen genoemde leden.  
 
De inzet van de RCN-unit Sociale Zaken is erop gericht om een zo groot mogelijke groep zo 
spoedig mogelijk te kunnen uitbetalen, maar de regering wenst te benadrukken dat de 
reguliere betaaltermijn van uiterlijk één maand na het tijdstip waarop het recht op 
kinderbijslag BES wordt vastgesteld, gegeven het aantal van circa 5.000 kinderen, moeilijk 
voor de gehele groep is te realiseren. Om die reden is voor een afgebakende periode een 
langere maximale betaaltermijn voorgesteld. Dit kan inderdaad betekenen dat een 
rechthebbende op een later moment in 2016 (uiterlijk 22 juli 2016) meerdere voorbije 
tijdvakken tegelijk krijgt uitbetaald. De regering heeft er bewust voor gekozen om uit te gaan 
van een uiterst haalbare termijn, om zo het risico te voorkomen dat bij de uitbetaling van de 
kinderbijslag BES de wettelijke betaaltermijn wordt overschreden.  
Het streven is erop gericht om het aantal situaties waarin de maximale betaaltermijn wordt 
gehanteerd zo gering mogelijk te houden. De aandacht zal hierbij met name uitgaan naar 

 
Op dit moment voorziet de regering twee algemene maatregelen van bestuur. De eerste is het 
ontwerpbesluit tot wijziging van het Besluit onderstand BES in verband met de bijzondere 
onderstand en de middelentoets en een technische wijziging van het Besluit uitbreiding en 
beperking kring verzekerden volksverzekeringen BES. Dit ontwerpbesluit wordt aan uw 
Kamer aangeboden in het kader van de wettelijk voorgeschreven voorhangprocedure. Tevens 
voorziet het wetsvoorstel erin dat er een algemene maatregel van bestuur wordt vastgesteld in 
verband met de verdere uitvoering van de kinderbijslagvoorziening BES. Deze laatste 
algemene maatregel van bestuur is in voorbereiding en kent geen voorhangprocedure. 
 
Kan de regering toelichten wat de beoogde inwerkingsdatum van het wetsvoorstel is, zo 
informeren genoemde leden. 
 
De beoogde inwerkingtreding van het wetsvoorstel is 1 januari 2016.  
 
De leden van de D66-fractie constateren dat de uitvoeringskosten structureel € 460.000 zullen 
zijn. Deze leden verzoeken de regering inzicht te geven in de dekking voor deze kosten. 
 
De dekking van de uitvoeringskosten is voorzien in de begroting 2016. Dekking is mogelijk 
gemaakt door inzet van een deel van de aan Nederland toekomende middelen uit de 
boedelscheiding van de als gevolg van de staatkundige transitie ontmantelde Sociale 
Verzekeringsbank Nederlandse Antillen en door het vrijmaken van middelen elders binnen de 
SZW-begroting. 
 
De genoemde leden constateren dat de Rijksdienst Caribisch Nederland - unit Sociale Zaken 
deze regeling gaat uitvoeren namens de regering. Deze leden vragen de regering in hoeverre 
de Rijksdienst voorbereid is op deze extra taak en of ze de extra werkdruk aankan. 
 
De RCN-unit Sociale Zaken heeft al volop maatregelen genomen om invoering per 1 januari 
2016 mogelijk te maken. Het werkproces is uitgelijnd en er is een (concept-) werkinstructie 
opgesteld voor de medewerkers. Reeds vóór de formele inwerkingtreding van het 
wetsvoorstel is preregistratie van aanvragen voorzien. Parallel daaraan wordt een applicatie 
ontwikkeld die het proces van registreren, beschikken, betalen en controleren moet 
ondersteunen. Dit wordt begeleid door een gerichte vorm van communicatie, om burgers op te 
roepen tijdig – dat wil zeggen al vóór 1 januari 2016 – hun aanvraag te doen. De RCN-unit 
Sociale Zaken heeft extra personeel aangenomen om deze taak uit te voeren, waarvan een deel 
op tijdelijke basis om de verwachte piek van aanvragen op te vangen. 
 
9. Ontvangen commentaar 
 
De leden van de VVD-fractie hebben er kennis van genomen dat de bestuursorganen van Sint 
Eustatius, Saba en Bonaire ieder op hun eigen manier hebben aangeven dat de regeling ruimer 
zou moeten zijn. De genoemde leden lezen dat de Raad van State adviseert het voorstel aan de 
Tweede Kamer te zenden, maar de hoogte van de Kinderbijslag nader te motiveren. Kan de 
regering dit doen, zo vragen zij. 
 
Het wetsvoorstel strekt ertoe, zoals eerder geantwoord, uitvoering te geven aan de motie 
Schouten/Van Laar. In deze motie wordt de regering verzocht om ‘de fiscale kinderkorting in 
Caribisch Nederland per 1 januari 2016 op dusdanige wijze om te vormen tot een 
kinderbijslagregeling dat niemand erop achteruitgaat en over de uitwerking ervan in overleg 

 
10.Controle en handhaving 
 
De leden van de D66-fractie constateren dat er gegevens uitgewisseld worden tussen 
instanties om deze voorziening uit te kunnen voeren en controleren. Deze leden vragen de 
regering hoe de privacy gewaarborgd wordt bij deze uitwisseling van gegevens. 
 
De regering merkt op dat is beoogd aan de gegevensverstrekking een wettelijke basis te 
verlenen. Hiermee is gegevensuitwisseling toegestaan voor zover de verstrekking nodig is 
voor de uitvoering van een publiekrechtelijke taak (voor – in dit geval – het bepalen van het 
recht op kinderbijslag BES). Op deze gegevensuitwisseling is de Wet bescherming 
persoonsgegevens BES van toepassing. De uitvoerder dient daarmee te voldoen aan de 
gestelde verplichtingen van de Wet bescherming persoonsgegevens BES. De uitvoerder, 
namens de minister de RCN-unit Sociale Zaken, heeft tevens een algemene privacyinstructie 
voor persoonsgegevens opgesteld, waarmee op dit moment ook al gewerkt wordt bij de 
uitvoering van de sociale zekerheidswetten in Caribisch Nederland. 
 
II ARTIKELSGEWIJS 
 
Artikelen 9 en 10 
 
De leden van de D66-fractie constateren dat in artikel 10 lid 4 staat dat de bedragen eenmalig 
bijgesteld kunnen worden. Deze leden vragen de regering inzicht te geven in welke gevallen 
dit zou kunnen plaatsvinden. 
 
Op dit moment is het voorstel voor de hoogte van de kinderbijslag BES gebaseerd op het 
huidige maximale bedrag van de fiscale tegemoetkoming. Primair is deze bevoegdheid 
bedoeld om het bedrag per kind per maand eenmalig aan te passen in verband met de 
jaarlijkse indexatie van de Wet inkomstenbelasting BES op grond van artikel 25 van de Wet 
inkomstenbelasting BES. Op 1 januari 2016 kan de berekening van het bedrag aan 
kinderbijslag BES namelijk daardoor achterhaald zijn. Door het toekennen van de 
bevoegdheid aan de Minister van SZW om dit bedrag eenmalig aan te passen, kan de hoogte 
van het kinderbijslagbedrag snel worden aangepast. Secundair kan van deze bevoegdheid 
gebruik gemaakt worden indien andere oorzaken nopen tot een aanpassing van het initiële 
bedrag aan kinderbijslag BES. 
 
Artikel 23 
 
De leden van de D66-fractie constateren dat er een bestuurlijke boete opgelegd kan worden. 
Deze leden vragen de regering een indicatie te geven van de hoogte van deze bestuurlijke 
boete. 
  
Op grond van het wetsvoorstel kunnen wat betreft de hoogte van de bestuurlijke boete twee 
situaties worden onderscheiden. Allereerst de situatie waarin het niet of niet behoorlijk 
nakomen van de informatieplicht heeft geleid tot een benadelingsbedrag. In deze situatie kan 
de minister een bestuurlijke boete opleggen van ten hoogste het benadelingsbedrag. Indien het 
niet of niet behoorlijk nakomen van de informatieplicht niet heeft geleid tot een 
benadelingsbedrag, kan de minister een bestuurlijke boete opleggen van ten hoogste het 
bedrag van de tweede categorie, bedoeld in artikel 27, vierde lid, van het Wetboek van 
Strafrecht BES (= 2.800 USD).  

