 
 
 
Aanpassing van onder meer de Wet studiefinanciering BES met het oog op codificatie 
van de ontstane uitvoeringspraktijk van de studiefinanciering BES, verruiming van het 
toepassingsbereik van de studiefinanciering BES naar Canada en doorvoering van 
diverse technische verbeteringen en kleine beleidsmatige wijzigingen (Aanpassingswet 
studiefinanciering BES) 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is de Wet studiefinanciering 
BES op een aantal punten in overeenstemming te brengen met de ontstane 
uitvoeringspraktijk en tevens diverse technische en redactionele verbeteringen door te 
voeren, de Wet primair onderwijs BES, de Wet voortgezet onderwijs BES en de Wet 
educatie en beroepsonderwijs BES aan te passen met het oog op het overgangsrecht 
voor de voorziening in de onderwijshuisvesting en de Wet studiefinanciering 2000 te 
wijzigen om onder meer een technische verbetering door te voeren; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
ARTIKEL I. WIJZIGING WET STUDIEFINANCIERING BES 
 
De Wet studiefinanciering BES wordt als volgt gewijzigd: 
 
A 
 
Artikel 1.1 wordt als volgt gewijzigd: 
 
1. In het eerste lid komt de begripsomschrijving van ‘ander openbaar lichaam’ te luiden: 
ander openbaar lichaam: het openbaar lichaam waar de studerende een opleiding 
volgt, niet zijnde het openbaar lichaam waar de ouders van de studerende wonen of een 
van diens ouders woont,. 
 
2. In het eerste lid komt onderdeel a van de begripsomschrijving van ‘beroepsopleiding’ 
te luiden: 
    W10466.K-2 1 

     
Artikel 2.3 wordt als volgt gewijzigd: 
 
1. In het eerste lid, onderdeel c, wordt de komma vervangen door een puntkomma. 
 
2. In het eerste lid komt onderdeel d te luiden: 
d. een document of documenten waarmee aannemelijk wordt gemaakt welke opleiding 
de studerende zal gaan volgen. 
 
3. Het tweede lid komt te luiden: 
2. De aanvraag voor een opstarttoelage wordt ingediend voorafgaand aan de maand 
waarin de opleiding begint. 
 
H 
 
Artikel 2.5, derde lid, komt te luiden: 
3. De opstarttoelage wordt slechts toegekend indien zij betrekking heeft op een nog niet 
aangevangen opleiding.   
 
I 
 
Artikel 2.7 wordt als volgt gewijzigd: 
 
1. In het eerste lid wordt ‘studerenden beroepsonderwijs opleiding niveau 3 of 4’ 
vervangen door: studerenden aan een opleiding niveau 3 of 4. 
 
2. In het vierde lid wordt ‘hoger onderwis’ vervangen door: hoger onderwijs. 
 
J 
 
Artikel 2.9, tweede lid, komt te luiden: 
2. Voor een opstarttoelage kan in aanmerking komen degene die aannemelijk kan 
maken dat hij in het Europese deel van Nederland een opleiding niveau 3 of 4 als 
bedoeld in artikel 1.1, eerste lid, van de WSF 2000 of hoger onderwijs gaat volgen.  
 
K 
 
Artikel 2.10, tweede lid, komt te luiden: 
2. De aanspraak op de opstarttoelage vervalt indien de studerende niet binnen een 
termijn van 2 maanden na aanvang van de betreffende opleiding is ingeschreven voor 
het volgen van het onderwijs, bedoeld in artikel 2.9, tweede lid. 
 
L 
 
Artikel 2.12 komt te luiden: 
Artikel 2.12. Aanspraak bij einde studie beroepsonderwijs 
1. De aanspraak op studiefinanciering BES eindigt met ingang van de maand die volgt 
op de dag waarop de deelnemer het afrondende studiejaar van een opleiding met goed 
gevolg heeft afgesloten. 
2. Indien de deelnemer aansluitend aan het afrondende studiejaar, opnieuw begint aan 
dat afrondende studiejaar zonder dat dat studiejaar met goed gevolg was afgesloten,  
ontstaat aanspraak op studiefinanciering BES voor het resterende gedeelte van het 
kalenderjaar. 
    W10466.K-2 3 

     
2. In het derde lid wordt ‘bedoeld in artikel 4.12’ vervangen door: bedoeld in artikel 
4.12, eerste lid. 
 
R 
 
In het eerste en vijfde lid van artikel 4.11 wordt ‘in het tweede jaar voorafgaande aan 
het jaar waarvoor de draagkracht wordt vastgesteld’ telkens vervangen door: in het 
peiljaar. 
 
S 
 
In artikel 4.13, tweede lid, wordt telkens na ‘studiefinanciering BES’ ingevoegd ‘of 
studiefinanciering op grond van de WSF 2000’ en vervalt de zinsnede: van een 
studerende. 
 
T 
 
Artikel 5.1 wordt als volgt gewijzigd: 
 
1. Het tweede lid, onderdeel b, komt te luiden: 
b. op basis van onjuiste of onjuist verwerkte gegevens anders dan bedoeld onder a te 
veel of te weinig studiefinanciering BES is toegekend, wel of geen opstarttoelage is 
toegekend, de vorm van de studiefinanciering BES onjuist is vastgelegd, de termijn te 
hoog of te laag is vastgesteld, de draagkracht van de debiteur te hoog of te laag is 
vastgesteld,. 
 
2. Het derde lid wordt vervangen door twee leden, luidende: 
 
3. Behoudens in het geval van bedrog kan een herziening als bedoeld in het tweede lid, 
onderdelen a en b, voor zover het betreft de vorm van de studiefinanciering BES slechts 
geschieden binnen 5 jaren na: 
a. het einde van het desbetreffende studiefinancieringstijdvak;  
b. het kalenderjaar waarvoor de termijn is vastgesteld; of  
c. het kalenderjaar waarvoor de draagkracht van de debiteur is vastgesteld.  
4. Behoudens in geval van bedrog, kan een herziening anders dan bedoeld in het derde 
lid, slechts geschieden binnen 18 maanden na: 
a. het einde van het desbetreffende studiefinancieringstijdvak; 
b. het tijdstip van beëindiging van de aanspraak op studiefinanciering op grond van de 
WSF 2000 voor zover het de opstarttoelage betreft; 
c. het kalenderjaar waarvoor de termijn is vastgesteld; of 
d. het kalenderjaar waarvoor de draagkracht van de debiteur is vastgesteld. 
 
U 
  
Artikel 6.1 wordt als volgt gewijzigd: 
 
1. Het tweede lid komt te luiden: 
2. De uitbetaling van de opstarttoelage vindt in één keer plaats. 
 
2. Er wordt een lid toegevoegd, luidende: 
5. Bij ministeriële regeling kan worden bepaald dat de studiefinanciering BES in een 
ander betaalritme dan per maand wordt uitbetaald indien dat wenselijk is gelet op de 
situatie in het land waar de opleiding wordt gevolgd. 
    W10466.K-2 5 

     
 
 
ARTIKEL V. WIJZIGING WET STUDIEFINANCIERING 2000 
 
De Wet studiefinanciering 2000 wordt als volgt gewijzigd: 
 
A 
 
In artikel 3.27, tweede lid, wordt “een bedrag van € 97,00 per halve kalendermaand” 
vervangen door: een bedrag van naar de maatstaf van 1 januari 2017 € 150 per halve 
kalendermaand. 
 
B 
 
Artikel 5.2, eerste lid, onderdeel a, komt te luiden: 
a. voor een opleiding in het hoger beroepsonderwijs gedurende: 
1°. de periode waarop de studielast van een bacheloropleiding op grond van artikel 7.4b, 
eerste lid, van de WHW is gebaseerd; of  
2°. één jaar voor een masteropleiding genoemd in artikel 7.4b, tweede tot en met 
zevende lid, van de WHW; of 
 
C 
 
In artikel 11.1, eerste lid, wordt vóór “4.7” ingevoegd: 3.27, tweede lid,. 
 
ARTIKEL VI. INWERKINGTREDING 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld, en werkt wat betreft artikel V, onderdeel B, terug tot en met 1 
september 2015. 
 
  
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
 
 
 
 
De Minister van Onderwijs, Cultuur en Wetenschap, 
 
 
 
 
 
  
    W10466.K-2 7 

     
huidige maandelijkse uitbetaling van studiefinanciering BES is voor studerenden in 
dergelijke landen niet praktisch.  
 
Op grond van de WSF BES kunnen studerenden uit Caribisch Nederland 
studiefinanciering BES ontvangen voor het volgen van een opleiding op het eigen 
openbaar lichaam en voor een opleiding in een groot aantal landen in de Caribische 
regio. Op verzoek van het openbare lichaam Saba worden de landen waarin met 
studiefinanciering BES kan worden gestudeerd uitgebreid met Canada. Saba heeft 
aangegeven dat studerenden afkomstig uit Saba, waar de instructietaal Engels is, 
behoefte hebben om een opleiding te volgen in een Engelstalig land. Met dit 
wetsvoorstel wordt geregeld dat studerenden behalve in de Verenigde Staten ook in 
Canada een opleiding kunnen volgen waarvoor zij aanspraak kunnen maken op 
studiefinanciering BES.  
 
2.3 Opstarttoelage 
Studerenden uit Caribisch Nederland die een opleiding gaan volgen in het Europese deel 
van Nederland kunnen indien zij voldoen aan een aantal voorwaarden een opstarttoelage 
toegekend krijgen. Deze is bedoeld om de overtocht naar en uitrusting, inrichting, 
overbrugging en begeleiding in het Europese deel van Nederland te financieren. De WSF 
BES voorziet onbedoeld niet in een aanspraak op een opstarttoelage voor studerenden 
die in februari beginnen aan een opleiding in het Europese deel van Nederland. Met dit 
wetsvoorstel wordt dit hersteld. Daarnaast wordt de aanvraagtermijn voor de 
opstarttoelage verruimd.  
 
3. Overige wijzigingen 
3.1 Overgangsbepaling voorziening in de huisvesting 
De huisvesting van de scholen in Caribisch Nederland is eind 2008 in beeld gebracht. Er 
bleken zeer grote achterstanden in onderhoud te zijn, in een aantal gevallen leidend tot 
onacceptabele situaties. In oktober 2012 zijn door de toenmalige minister van 
Onderwijs, Cultuur en Wetenschap en de besturen van de drie openbare lichamen 
aangepaste masterplannen vastgesteld voor het op orde brengen van de 
onderwijshuisvesting door ingrijpende renovatie dan wel nieuwbouw. De herziene 
plannen zijn ook neergelegd in drie convenanten tussen de minister van OCW en de 
eilandsbesturen. Het ministerie van OCW heeft nu een aantal jaren ervaring met het op 
aanvaardbaar Nederlands niveau brengen van de onderwijshuisvesting in Caribisch 
Nederland. Door een combinatie van de beperkte bouwcapaciteit op de eilanden, 
kleinschaligheid van de eilanden en het Europees moeten aanbesteden loopt dit project 
vertraging op. Daarnaast zijn er nog andere onverwachte vertragingen tijdens de bouw. 
Dit alles zorgt ervoor dat het gehele project niet voor 31-12-2017 klaar is en dat de 
overgangsbepaling moet worden aangepast.  
 
In de Wet Primair onderwijs BES, Wet voortgezet onderwijs BES en de Wet educatie en 
beroepsonderwijs BES geldt tot en met 2017 een overgangssituatie op basis waarvan de 
onderwijshuisvestingsplannen in Caribisch Nederland mogelijk zijn. Na dat jaar valt alles 
terug op de normale regels en worden de openbare lichamen zelf – in beginsel zonder 
verdere OCW-bemoeienis – verantwoordelijk voor de onderwijshuisvesting. Met een 
verlenging van de overgangsbepaling kan OCW het onderwijshuisvestingsproject in 
Caribisch Nederland blijven meefinancieren en voert OCW de convenanten uit die OCW 
met de drie openbare lichamen heeft gesloten, en komt de realisatie van de plannen niet 
in gevaar. Door middel van een wetswijziging wordt de einddatum vervangen door een 
“bij Koninklijk besluit te bepalen tijdstip”. Zodra de realisatie van de 
onderwijshuisvestingsplannen in zicht komt, wordt een Koninklijk besluit gemaakt 
    W10466.K-2 9 

     
Voor calculerende (oud-)studenten die veelvuldig en/of lange afstanden reizen met het 
openbaar vervoer lijkt het bedrag van € 97,00 per halve maand voor het onterecht bezit 
van het reisproduct te laag. Gezien de huidige hoogte van dit bedrag is het te vaak 
lonend om het reisproduct niet stop te zetten. Afhankelijk van de reisafstand en de 
frequentie kan het niet stopzetten van het reisproduct financieel voordeliger zijn dan de 
aanschaf van een abonnement - waarmee gratis of met korting kan worden gereisd met 
het openbaar vervoer – of losse vervoersbewijzen.  
 
Verhoging van het bedrag voor onterecht bezit van het reisproduct is nodig om het 
onterecht gebruik daarvan verder tegen te gaan. Een verhoging van het bedrag met 
circa 50 procent tot € 150 per halve maand vermindert de gevallen waarin het niet 
stopzetten van het reisproduct financieel voordeliger is dan de aanschaf van een 
abonnement of losse vervoersbewijzen en voorkomt daarmee dat het aantrekkelijk blijft 
om het reisproduct niet stop te zetten. Een verhoging van het boetebedrag is daarom 
aangewezen. Om de reële omvang van de gedragsprikkel gelijk te houden, wordt dit 
bedrag vervolgens jaarlijks geïndexeerd (gekoppeld aan inflatie/consumentenprijsindex). 
 
4. Gevolgen voor de administratieve lasten 
De voorgestelde wijzigingen van de WSF BES hebben beperkte gevolgen voor de 
administratieve lasten. Een aantal wijzigingen zullen tot een lichte stijging van de 
administratieve lasten leiden, waaronder de overbrugging van studiefinanciering bij 
overstap van een opleiding in het middelbaar beroepsonderwijs naar een opleiding in het 
hoger onderwijs en de verruiming van de verplichting om inlichtingen te verstrekken. 
Andere wijzigingen zullen een lichte daling van de administratieve lasten tot gevolg 
hebben, waaronder de schrapping van de mogelijkheid om teveel betaalde 
studiefinanciering BES in maandelijkse termijn terug te betalen en de schrapping van het 
vereiste van het hebben van een woonplaats in Caribisch Nederland op het moment van 
aanvraag. Het merendeel van de wijzigingen heeft echter geen gevolgen voor de 
administratieve lasten. Per saldo heeft dit wetsvoorstel daarom geen of verwaarloosbare 
gevolgen voor de administratieve lasten.  
 
Het verlengen van de overgangsbepaling voor de onderwijshuisvesting in Caribisch 
Nederland heeft geen gevolgen voor de administratieve lasten. 
 
De voorgestelde wijzigingen van de WSF 2000 hebben geen gevolgen voor de 
administratieve lasten.  
 
5. Budgettaire gevolgen 
De gevolgen van de voorgestelde wijzigingen van de WSF BES zijn voor de 
rijksbegroting zeer beperkt of nihil (minder dan € 0,1 miljoen).   
 
Het verlengen van de overgangsbepaling voor de onderwijshuisvesting in Caribisch 
Nederland heeft geen gevolgen voor de rijksbegroting. De gelden zijn reeds 
gereserveerd. 
 
De gevolgen van de wijzigingen van de WSF 2000 zijn voor de rijksbegroting 
budgetneutraal. Dit komt doordat het geïncasseerde bedrag als gevolg van onterecht 
bezit van het reisproduct ten goede komt aan de OV-bedrijven.  
 
 
6. Europees Nederland 
De voorgestelde wijzigingen van de WSF BES hebben geen gevolgen voor de 
studiefinanciering op grond van de WSF 2000.  
 
    W10466.K-2 11 

     
 
II. Artikelsgewijs 
Diverse wijzigingen zijn (mede) ingegeven door de wens tot harmonisatie met 
formuleringen en terminologie in de WSF 2000.  
 
Artikel I 
 
A – artikel 1.1 
Onderdeel 1: De wet geeft in artikel 1.1, eerste lid, een definitie van de term ‘ander 
openbaar lichaam’ die afwijkt van het bedoelde gebruik van die term in artikel 2.2, 
eerste lid. Daar wordt het begrip ‘ander openbaar lichaam’ gebruikt om de situatie aan 
te duiden waarin een studerende in een ander openbaar lichaam studeert dan het 
openbaar lichaam waar zijn of haar ouder(s) woonachtig is/zijn. Die bedoeling wordt in 
de begripsomschrijving doorgevoerd. 
 
Onderdeel 2: Met deze wijziging in de begripsomschrijving van ‘beroepsopleiding’ wordt 
verduidelijkt dat ook niet-bekostigde opleidingen aanspraak geven op studiefinanciering 
BES voor zover het om erkende opleidingen gaat. Een goed voorbeeld uit het verleden is 
de niet-bekostigde opleiding vliegtuigonderhoud (niveau 4) aan de Aviation Maintenance 
Technician School Bonaire die erkend was op grond van de Wet educatie en 
beroepsonderwijs BES, waardoor studerenden recht hadden op studiefinanciering BES. 
 
Onderdeel 3: In artikel 1.1 wordt een nieuw begrip geïntroduceerd, te weten ‘ouder’. Bij 
de (nieuwe) begripsomschrijving van ‘ander openbaar lichaam’ wordt gekeken naar het 
openbaar lichaam waar de ouder(s) van de studerende woonachtig is/zijn. Met dit begrip 
wordt aangeduid wat onder ouder wordt verstaan. Gekozen is om aan te sluiten bij de 
begripsomschrijving die ook wordt gehanteerd in de Persoonsinformatievoorziening 
Nederlandse Antillen en Aruba Verstrekkingen (hierna: PIVA-V). 
 
Onderdeel 4: De citeertitel van de Wet op het hoger onderwijs en wetenschappelijk 
onderzoek wordt gecorrigeerd. 
 
B – artikel 1.3 
In onderdeel c van artikel 1.3 wordt abusievelijk verwezen naar hoofdstuk 3, waar 
paragraaf 2.5 is bedoeld. Ook wordt ‘beroepsonderwijs en hoger onderwijs’ vervangen 
door ‘onderwijssoort’, overeenkomstig artikel 2.1 van de WSF 2000.  
 
C – artikel 1.4 
Bij de uitvoering van het huidige artikel 1.4 ontstaat in sommige gevallen een probleem 
ten aanzien van de tijdsbepaling ‘op het moment van de eerste aanvraag’. In de praktijk 
komt het voor dat studerenden na het examen in Caribisch Nederland vertrekken uit 
Caribisch Nederland voor hun vervolgopleiding. Zij hebben dan nog geen aanvraag voor 
studiefinanciering BES gedaan. Als deze studerenden vervolgens studiefinanciering BES 
aanvragen, moet de aanvraag strikt genomen afgewezen worden, omdat de aanvrager 
op het moment van aanvragen niet meer woonachtig is in Caribisch Nederland. Om toch 
studiefinanciering te kunnen aanvragen zal de aanvrager zich eerst moeten uitschrijven 
in het land waar hij verblijft. Vervolgens moet hij weer naar Caribisch Nederland komen, 
zich daar inschrijven, studiefinanciering BES aanvragen, uitschrijven en weer 
vertrekken, om zich vervolgens weer in te schrijven in het land waar hij de studie gaat 
volgen. Dit is een disproportionele eis afgezien van het feit dat het voor de betreffende 
afdelingen van Bevolkingszaken onnodig werk zou opleveren en daarnaast zouden de 
administratieve lasten van de aanvrager onnodig toenemen.  
 
    W10466.K-2 13 

     
gefinancierd vanuit de opstarttoelage. De studerende moet een machtiging afgeven 
zodat de begeleider uiterlijk in mei een gedeelte van de opstarttoelage ontvangt om de 
kosten voor borg/huur van een kamer, vliegticket enzovoorts te kunnen financieren. 
 
H – artikel 2.5 
In het huidige derde lid is bepaald dat de opstarttoelage wordt toegekend indien zij 
betrekking heeft op een nog niet aangevangen studiejaar. Echter door het begrip 
studiejaar hier te bezigen ontstaat de onwenselijke situatie dat een studerende die een 
opleiding start in het Europese deel van Nederland, waarbij die opleiding een tijdvak 
hanteert dat op een ander moment aanvangt dan 1 augustus, dan wel 1 september, 
geen recht heeft op een opstarttoelage.   
 
I – artikel 2.7 
Artikel 2.7 wordt redactioneel (eerste lid) en taalkundig (vierde lid) verbeterd. 
 
J – artikel 2.9 
In het tweede lid van artikel 2.9 wordt de verwijzing naar het begrip opleiding niveau 3 
of 4 verbeterd. Dit begrip komt niet voor in de Wet educatie en beroepsonderwijs 
waarnaar wordt verwezen, maar wel in de WSF 2000. Ook de verwijzing naar de WHW 
wordt geschrapt; hoger onderwijs is immers reeds in de WSF BES gedefinieerd. 
 
K – artikel 2.10 
Door de wijziging van artikel 2.3, tweede lid, krijgen studerenden langer de tijd om zich 
in te schrijven voor een opleiding die aanspraak geeft op een opstarttoelage. Dit 
betekent dat er met het huidige artikel 2.10, tweede lid, een groot verschil zou ontstaan 
tussen studerenden die al in januari een opstarttoelage aanvragen en daardoor direct in 
september moeten zijn ingeschreven, en studerenden die pas in augustus een 
opstarttoelage aanvragen en nog tot mei de tijd hebben om hun inschrijving rond te 
krijgen terwijl het studiejaar dan al negen maanden aan de gang is. Omdat het voor 
zowel de uitvoering als de studerenden duidelijker wordt als er één grens geldt voor alle 
studerenden, wordt voorgesteld een vaste termijn van twee maanden na aanvang van 
de opleiding te hanteren. Als de studerende zich niet binnen die termijn heeft 
ingeschreven vervalt de aanspraak op opstarttoelage en moet het eventuele voorschot 
worden terugbetaald. 
 
L – artikel 2.12 
Artikel 2.12 was onbedoeld beperkt tot alleen opleidingen niveau 1 of 2. De reikwijdte 
van het artikel wordt daarom door vervanging van het eerste lid verruimd. Dat betekent 
dat nu ook voor opleidingen niveau 3 of 4 duidelijk is geregeld wanneer de aanspraak op 
studiefinanciering eindigt.  
Het tweede lid wordt redactioneel verbeterd. 
Tot slot wordt in het derde lid een overbruggingsregeling ingevoerd, inhoudende dat 
deelnemers die zich in juli uitschrijven en per 1 september daaropvolgend hoger 
onderwijs in de zin van deze wet gaan volgen in de tussenliggende periode, op 
aanvraag, aanspraak op studiefinanciering behouden. Dat is nodig omdat de kosten voor 
levensonderhoud in die tussenliggende periode doorlopen. De aanvraag kan zo nodig 
ook achteraf worden ingediend en de toekenning is dan met name bedoeld om de 
financiële buffer die de studerende heeft moeten inzetten te kunnen aanvullen met 
alsnog een toekenning van studiefinanciering BES voor de overbruggingsperiode tussen 
twee opleidingen.  
In de afgelopen jaren ging het heel specifiek om deelnemers niveau 3 of 4 die in juni/juli 
zijn geslaagd voor hun opleiding en per 1 september willen starten aan een opleiding in 
het hoger onderwijs. Zij hebben thans voor de tussenliggende maand augustus geen 
    W10466.K-2 15 

     
 
Onderdeel 2: Onbedoeld wordt in het huidige derde lid bepaald dat eventuele 
achterstallige aflostermijnen niet tenietgaan bij het overlijden van de debiteur. Dit wordt 
hersteld met deze wijziging. Dit is recent ook in de WSF 2000 aangepast met een in de 
Wet studievoorschot hoger onderwijs opgenomen wijziging. 
 
R – artikel 4.11 
Het eerste en vijfde lid van artikel 4.11 worden redactioneel gewijzigd om deze beter 
leesbaar te maken. De term peiljaar is gedefinieerd in artikel 4.1, eerste lid, en kan 
daarom hier gebruikt worden.  
 
S – artikel 4.13 
De wet houdt in artikel 4.13 onbedoeld nog geen rekening met een eventuele herziening 
van de opstarttoelage na de beëindiging van het recht op studiefinanciering op grond 
van de WSF 2000. Dat wil zeggen dat als na de beëindiging van het recht op 
studiefinanciering op grond van de WSF 2000 een schuld ontstaat door een herziening 
van de opstarttoelage, in de WSF BES niet is bepaald wanneer die schuld moet worden 
omgezet in een lening. Dit wordt hersteld met de voorgestelde wijziging van artikel 4.13. 
 
T – artikel 5.1 
Onderdeel 1: In artikel 5.1, tweede lid, onderdeel b, is een zinsnede uit de WSF 2000 
overgenomen die in de context van de WSF BES geen doel dient. Het gaat om de 
zinsnede “anders dan bedoeld in het eerste lid van onderdeel c”; deze wordt geschrapt. 
De zinsnede “de draagkracht va de debiteur te hoog of te laag is vastgesteld” ontbreekt 
ten onrechte en wordt dus toegevoegd. 
Ten derde ontbreekt als grond dat de opstarttoelage ten onrechte kan zijn toegekend of 
afgewezen, wat ook een herzieningsgrond kan zijn voor dat deel van de 
studiefinanciering. 
Tot slot geldt de zinsnede aan het eind van onderdeel b “op basis van onjuiste of onjuist 
verwerkte gegevens anders dan bedoeld onder a” voor elk van de in dit onderdeel b 
genoemde herzieningsgronden. Voor de leesbaarheid wordt die zinsnede dan ook naar 
voren gehaald.  
 
Onderdeel 2: Het derde lid van artikel 5.1 wordt redactioneel opgeknipt in twee 
artikelleden om het beter leesbaar te maken. In het nieuwe vierde lid wordt voorts het 
moment van toekennen van de opstarttoelage toegevoegd aan de opsomming, omdat 
thans het begin van de herzieningstermijn voor de opstarttoelage onbepaald is.  
 
U – artikel 6.1 
Onderdeel 1: In de praktijk wordt geen gebruik gemaakt van de mogelijkheid tot 
uitkering van de opstarttoelage in twee of meer termijnen, aangezien het hele bedrag 
ineens nodig is. Omdat de mogelijkheid wel in de WSF BES is opgenomen, moet DUO de 
studerenden hierover onnodig informeren. Het tweede lid komt daarom gedeeltelijk te 
vervallen. Tevens wordt dit tweede lid  redactioneel verduidelijkt. 
 
Onderdeel 2: Met de toevoeging van het vijfde lid wordt geregeld dat het voor 
studerenden die in landen als de Verenigde Staten en Barbados gaan studeren mogelijk 
wordt om bijvoorbeeld een voorschot per half jaar te krijgen. Gebleken is namelijk dat 
voor studerenden die in de Verenigde Staten (gaan) studeren een maandelijkse 
uitbetaling van studiefinanciering niet geschikt is. Zij dienen namelijk twee maal per jaar 
een bedrag aan de onderwijsinstelling te betalen (schoolgeld, geld voor de campus, 
enzovoort). De FINEB (Caribische voorloper van DUO) hield rekening met deze gevallen, 
door de lening twee maal per jaar als voorschot uit te keren. 
    W10466.K-2 17 

     
Met de wijziging in artikel 11.1 wordt geregeld dat dit bedrag, evenals het overgrote 
deel van andere in de WSF 2000 opgenomen bedragen, elk jaar wordt geïndexeerd.    
 
B – artikel 5.2 
Het betreft hier een technische wijziging. In het oude artikel 5.6, negende lid, zoals dat 
luidde voor de inwerkingtreding van de Wet studievoorschot hoger onderwijs was onder 
meer de verlenging van de prestatiebeurs met één jaar geregeld voor studenten die een 
masteropleiding als bedoeld in artikel 7.4b, tweede tot en met zevende lid, van de WHW 
volgen (hbo-masters). Dat artikel is blijkens de toelichting bij de Wet studievoorschot 
hoger onderwijs technisch gewijzigd. Het artikel kwam te vervallen en de daarin 
opgenomen onderwerpen zijn vervolgens opgesplitst en verspreid over meerdere 
artikelen. Het was de bedoeling – ook blijkens de transponeringstabel in de 
artikelsgewijze toelichting bij artikel 5.6 – om artikel 5.6, negende lid, zonder materiële 
wijzigingen onder te brengen in artikel 5.2, eerste lid, onderdeel a. Abusievelijk is door 
een andere formulering alsnog een materiële wijziging doorgevoerd inhoudende dat voor 
de gehele nominale duur van een hbo-master extra studiefinanciering zou worden 
verstrekt in plaats van voor 1 jaar extra. Die wijziging was niet beoogd en wordt daarom 
met onderhavig wetsvoorstel hersteld. 
Op grond van artikel VI treedt deze wijziging in werking en werkt dan terug tot 1 
september 2015 
 
Artikel VI 
Het is de bedoeling dat de verschillende onderwerpen op diverse momenten in werking 
kunnen treden, omdat elk van de wijzigingen is gekoppeld aan een ander moment in het 
studiejaar. De technische wijzigingen zonder gevolgen kunnen direct in werking treden. 
De wijzigingen die gerelateerd zijn aan kalenderjaren kunnen in werking treden bij de 
eerste jaarwisseling na de datum van publicatie in het Staatsblad. De wijzigingen die 
gerelateerd zijn aan studiejaren kunnen in werking treden bij aanvang van het eerste 
nieuwe studiejaar, dat verschillend is voor beroepsopleidingen en opleidingen in het 
hoger onderwijs. 
Naar verwachting zal voldaan worden aan de afspraken rond de vaste 
verandermomenten. Voor zover het gaat om wijzigingen in het voordeel van de student 
of technische wijzigingen, zal bij de totstandkoming van het inwerkingtredingsbesluit 
worden afgewogen of het – gelet op de uiteindelijke datum van aanvaarding van dit 
voorstel in de Eerste Kamer – nodig is om vast te houden aan de vaste 
verandermomenten of dat er reden is om daarvan af te wijken.  
 
 
 
De Minister van Onderwijs, Cultuur en Wetenschap, 
 
 
 
 
 
dr. Jet Bussemaker 
    W10466.K-2 19 

