 
 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2015019423 
Datum 30 oktober 2015 
 
 
Betreft Rapportage internationale militaire samenwerking 
Bij beantwoording datum, 
 
onze referentie en betreft 
vermelden. 
 
 
Inleiding 
Hierbij zend ik u de jaarlijkse rapportage over de stand van zaken met betrekking 
tot internationale militaire samenwerking (IMS).  
 
Nederland speelt een voortrekkersrol bij internationale samenwerking. De 
marines van België en Nederland zijn sinds geruime tijd in hoge mate 
geïntegreerd in de Benesam (Belgisch-Nederlandse samenwerking). Op 
landmachtgebied is de Duits-Nederlandse samenwerking internationaal 
toonaangevend door de integratie van de Luchtmobiele Brigade in de Duitse 
e
Division Schnelle Kräfte, en de integratie van de 43 Gemechaniseerde Brigade in 
de Eerste Duits Pantserdivisie. Bij de luchtmacht zullen België en Nederland 
samen de bewaking van het Benelux-luchtruim gaan uitvoeren, en is Nederland 
betrokken bij de operationele testfase van de F-35 samen met Australië, het 
Verenigd Koninkrijk en de Verenigde Staten.  
 
De voordelen en opbrengsten van internationale samenwerking kunnen op 
termijn aanzienlijk zijn, maar samenwerking is niet gratis en niet vrijblijvend. 
Voor samenwerking zijn aan het begin investeringen nodig en moeten mensen en 
eenheden worden gecommitteerd. Samenwerking legt beslag op stafcapaciteit die 
niet onbeperkt is. Eenheden of personeelsleden die Defensie periodiek bijdraagt 
aan internationale samenwerkingsverbanden of operaties, zijn in beginsel niet 
elders inzetbaar. Financiële middelen die Defensie uittrekt voor 
samenwerkingsprojecten zijn niet beschikbaar voor andere doeleinden. 
Samenwerking is daarom steeds een kwestie van keuzes maken, niet alleen 
tussen alternatieve samenwerkingsmogelijkheden maar ook tussen wel of niet 
samenwerken. Deze rapportage gaat in op de gemaakte keuzes. 
 
Toezeggingen 
Deze rapportage bouwt voort op de rapportage die u op 7 november 2014 heeft 
1
ontvangen . Tijdens de begrotingsbehandeling van november 2014 en enkele 
                                                
1
 Kamerstuk 33 279, nr. 12 
 Pagina 1 van 32  
 
 

 
 
 
 
 
 
De nota ‘In het belang van Nederland’ onderstreepte dat Nederland niet in staat is 
 
op eigen kracht zijn veiligheid te verzekeren. De Nederlandse veiligheidsbelangen 
zijn verknoopt met de wereld om ons heen. Verdere verdieping van de militaire 
 
samenwerking is noodzakelijk om dreigingen en risico’s ook in de toekomst het 
hoofd te kunnen bieden, zowel apart met gelijkgezinde landen als in 
multinationaal verband. Samenwerking biedt daarbij de mogelijkheid om 
capaciteiten te verwerven of in stand te houden die Nederland zich zelfstandig 
niet (meer) kan veroorloven.  
 
Doelen  
Militaire samenwerking kan een middel zijn voor uiteenlopende doelstellingen. De 
beleidsnota over IMS van mei 2012 gaat hier reeds op in. De doelstellingen 
kunnen worden gegroepeerd in drie categorieën: 
- Doelen van politiek-strategische aard. Hierbij kan het gaan om 
buitenlandpolitieke doelstellingen zoals verwoord in de Grondwet, het 
regeerakkoord of beleidsdocumenten zoals de Internationale 
Veiligheidsstrategie. Ook kan sprake zijn van de verdediging of 
behartiging van gezamenlijke belangen en de versterking van 
internationaal-politieke verbondenheid, zoals het tonen van 
bondgenootschappelijke solidariteit. Daarnaast kan economische 
diplomatie een rol spelen. 
- Doelen van militaire aard (effectiviteit). Dit betreft onder meer de 
verbetering van de militaire capaciteiten en de inzetbaarheid en 
interoperabiliteit, de vergroting van de militair-strategische 
informatiepositie en bredere toegang tot inlichtingen. Hierbij is van belang 
dat Defensie wil blijven beschikken over de onmisbare basiscapaciteiten 
en bovendien streeft naar nichecapaciteiten waarover weinig andere 
partners in Navo en EU beschikken. Dit moet (mede) worden bezien in 
het licht van de door Navo en EU vastgestelde tekorten en overschotten. 
- Doelen van financieel-economische aard (doelmatigheid). Hierbij kan het 
gaan om het voorkomen van onnodige duplicatie van militaire middelen, 
of het realiseren van kostenbesparingen en schaalvoordelen. Ook hierbij 
geldt dat dit moet worden bezien in het licht van de door Navo en EU 
vastgestelde tekorten en overschotten. 
 
Vormen van samenwerking 
Samenwerking is mogelijk op uiteenlopende manieren. Hierbij kan een 
onderscheid worden gemaakt tussen algemene militaire samenwerking, 
samenwerking op materieelgebied en samenwerking bij operationele inzet. Voor 
de laatstgenoemde vorm van samenwerking verwijs ik naar de brieven en 
rapportages over concrete operaties.  
 
Algemene samenwerking 
Bij algemene militaire samenwerking zijn de eenvoudige vormen onder meer: 
gezamenlijke oefeningen, uitwisseling van informatie en van 
verbindingsofficieren, de deelname van individuele militairen aan opleidingen, en 
gezamenlijk inhuur van capaciteiten voor transport of satellietcommunicatie. Bij 
een meer intensieve samenwerking kan worden gedacht aan harmonisatie van 
opleidingen, synchronisatie van doctrines, de permanente plaatsing van personeel 
in elkaars organisatie, en de structurele planning van gezamenlijke oefeningen.  
 
 Pagina 3 van 32  
 
 

 
 
 
IBO zullen worden verwerkt in de komende evaluatie en herijking van het 
 
 
Defensie Materieel Proces (DMP). Voor de gedetailleerde reactie op de 
 
aanbevelingen van het IBO verwijs ik naar de brief van 15 september 
jongstleden. 
 
 
Criteria 
In de nota IMS van mei 2012 zijn reeds enkele criteria genoemd voor de keuze 
van mogelijke samenwerkingspartners. Dit zijn: 
- geringe (geo)politiek-strategische afstand; 
- een met Nederland vergelijkbare politieke cultuur; 
- operationele synergie: wat doen we al met deze partner en hoe 
verhouden zijn (operationele) capaciteiten zich tot de onze; 
- potentieel voor bottom-up realiseren van concrete samenwerkingsdoelen. 
 
Als wordt gekeken naar criteria voor afzonderlijke samenwerkingsprojecten, zijn 
de volgende factoren van belang: 
- het samenwerkingsproject draagt bij aan de verwezenlijking van een of 
meer van de doelstellingen van internationale militaire samenwerking; 
- het samenwerkingsproject draagt bij aan de capaciteiten van Defensie, 
rekening houdend met reeds bestaande capaciteiten en 
samenwerkingsverbanden en met alternatieven waarvoor niet wordt 
gekozen; 
- de samenwerkingspartners hebben overeenstemming bereikt over het 
doel, de reikwijdte en de werkwijze van het samenwerkingsproject; 
- elk van de samenwerkingspartners levert een voldoende en relevante 
bijdrage; 
- tussen de partners bestaat voldoende synergie en vertrouwen om het 
samenwerkingsproject tot een succes te maken. 
 
Het IBO-rapport, en het daarin opgenomen Clingendael-rapport over 
internationale materieelsamenwerking, gaan in op mogelijke criteria specifiek 
voor internationale materieelprojecten. Zoals hierboven opgemerkt zal dit worden 
verwerkt in de evaluatie en herijking van het DMP. 
 
Indeling van samenwerkingspartners 
De bovenstaande uitwerking van samenwerkingsvormen en de criteria voor het 
aangaan van samenwerking leiden tot de volgende indeling van mogelijke 
samenwerkingspartners. Deze indeling bouwt voort op de Nota IMS van mei 
2012. 
 
Strategische partners zijn landen met een geringe (geo)politiek-strategische 
afstand tot Nederland en met een met Nederland vergelijkbare politieke cultuur. 
De samenwerking beslaat meerdere terreinen en meerdere operationele 
commando’s zijn bij de samenwerking betrokken. Meerdere doelen van 
samenwerking zijn relevant. Met strategische partners is verdiepte, langdurige 
samenwerking mogelijk met duidelijke samenwerkingsverbanden en tijdschema’s. 
De samenwerking met deze partners levert aanzienlijke voordelen op voor de 
effectiviteit en doelmatigheid van de Nederlandse krijgsmacht. De strategische 
partners van Nederland zijn België/Luxemburg, Duitsland, Frankrijk, Noorwegen, 
het Verenigd Koninkrijk en de Verenigde Staten. 
 
 Pagina 5 van 32  
 
 

 
 
 
Aansturing 
 
 
Veel internationale samenwerking ontstaat van onderop. Als gevolg van onder 
 
meer hun internationale activiteiten in Navo en EU-verband ontdekken de 
krijgsmachten als het ware spontaan mogelijkheden voor samenwerking. Dit 
 
soort samenwerking is vaak kansrijk omdat er op de werkvloer draagvlak voor is. 
Niettemin is er behoefte aan sturing van bovenaf. Sturing dient om versnippering 
te voorkomen maar ook om ervoor te zorgen dat samenwerking die niet spontaan 
ontstaat maar waar wel grote belangen mee gemoeid zijn, ook van de grond 
komt. De indeling van potentiële partners in drie categorieën, zoals hierboven 
omschreven, is een belangrijk kader voor centrale sturing. De Defensiestaf en de 
Hoofddirectie Beleid spelen daarbij een belangrijke rol.  
 
Ten behoeve van de samenwerking met de twee belangrijkste partners, die in 
Benelux-verband en Duitsland, zijn hoogambtelijke overlegstructuren opgezet om 
de samenwerking te coördineren. Dit is onder meer nuttig omdat de 
samenwerking met deze partners krijgsmachtbreed is, maar niet elke activiteit bij 
beide partners bij hetzelfde krijgsmachtdeel is ondergebracht. In Duitsland 
bijvoorbeeld zit de grondgebonden luchtverdediging bij de luchtmacht en in 
Nederland bij de landmacht. Verder zijn in Duitsland de medische eenheden 
ondergebracht bij een krijgsmachtbrede ondersteuningsorganisatie en in 
Nederland in hoofdzaak bij de landmacht. De overlegstructuur van de twee 
landen kan ervoor zorgen dat de juiste defensie-onderdelen met elkaar in gesprek 
raken. Zoals hieronder uiteengezet, zullen Noorwegen en Nederland eveneens 
een overlegstructuur gaan opzetten. Verder wordt uiteraard in uiteenlopende fora 
van Navo en EDA veel overlegd over militaire samenwerking. 
 
Verdieping van samenwerking  
Nederland heeft internationale samenwerking al jaren hoog op de agenda. De 
afgelopen tijd is sprake van een duidelijke intensivering, zoals ook blijkt uit de 
achtereenvolgende rapportages hierover aan de Kamer. Daarbij is uiteraard eerst 
gekeken naar de samenwerkingsmogelijkheden die het meest voor de hand 
lagen. Langzamerhand is de fase bereikt dat het meeste laaghangend fruit wel is 
geplukt. Defensie staat nog steeds open voor nieuwe samenwerkingsprojecten, 
maar verdere projecten vragen om de inzet van meer middelen en daarmee om 
het maken van keuzes. 
 
In hoofdzaak ligt de toekomst niet zozeer in verbreding maar in verdieping van de 
militaire samenwerking, in de vorm van gezamenlijke capaciteitenontwikkeling en 
materieelprojecten die op de langere termijn schaalvoordelen kunnen opleveren 
en de interoperabiliteit kunnen vergroten. Het gaat hier om een zaak van de 
lange adem. Zoals eerder vermeld bevat het IBO-rapport dat de Kamer op 15 
september jl. heeft ontvangen hiervoor belangrijke aanbevelingen.  
 
Internationale samenwerking speelt van oudsher al een belangrijke rol bij de 
ontwikkeling en verwerving van defensiematerieel. Voorbeelden van grote 
materieelprojecten met een samenwerkingscomponent zijn de bouw van 
mijnenjagers samen met België en Frankrijk, de pantservoertuigen Fennek en 
Boxer samen met Duitsland, de F-35 en de NH-90, en de doorontwikkeling van de 
SMART-L radar. In beginsel komen alle (vervangings)projecten van 
hoofdwapensystemen voor samenwerking in aanmerking. Belangrijke 
investeringsprojecten in het volgende decennium zijn de vervanging van de M-
fregatten, de onderzeeboten en de mijnenbestrijdingscapaciteit, alsmede de 
 Pagina 7 van 32  
 
 

 
 
 
van operationele verbanden in het kader van het Readiness Action Plan. De 
 
 
gesprekken hierover verkeren nog in een oriënterende fase. 
 
 
Op het gebied van de integratie van eenheden hebben Duitsland en Nederland 
 
nog steeds een voortrekkersrol. In 2014 is de integratie van start gegaan van de 
Nederlandse Luchtmobiele Brigade in de Duitse Division Schnelle Kräfte die in 
2019 moet zijn voltooid. Het afgelopen jaar zijn beide landen nog een stap verder 
e
gegaan met de integratie van de 43 Gemechaniseerde brigade in de Duitse 
Eerste Pantserdivisie die in 2020 gereed moet zijn. Deze samenwerking is 
grensverleggend omdat hierbij een operationele eenheid tot op laag niveau wordt 
geïntegreerd. De Nederlandse brigade wordt onderdeel van de Duitse divisie, 
terwijl een Duits tankbataljon onderdeel wordt van de Nederlandse brigade en 
Nederland het personeel levert voor een compagnie van dit Duitse tankbataljon. 
De Nederlandse militairen maken daarbij gebruik van Duitse tanks. Duitsland en 
Polen timmeren overigens ook aan de weg. Enkele maanden geleden hebben deze 
landen afgesproken dat zij beide een infanteriebataljon zullen integreren in een 
brigade van de ander.  
 
In de nabije toekomst zullen Duitsland en Nederland zich richten op de uitvoering 
van de genoemde integratietrajecten. Daarnaast worden bestaande 
samenwerkingsprojecten verder uitgewerkt en dienen nieuwe mogelijkheden zich 
aan. Beide landen streven ernaar dat niet alleen Nederlandse eenheden onder 
Duits bevel komen maar ook omgekeerd. Momenteel zijn gesprekken gaande om 
dit toe te passen bij bepaalde marine-onderdelen. Ik verwacht dat hierover 
binnen enkele maanden duidelijkheid ontstaat.  
 
Op het gebied van capaciteitenontwikkeling hebben Duitsland en Nederland 
bezien wat de mogelijkheden zijn bij de aanschaf van nieuwe fregatten. Duitsland 
heeft behoefte aan vier fregatten terwijl Nederland op termijn de twee M-
fregatten wil vervangen. Duitsland en Nederland hebben bezien of een 
gezamenlijk project mogelijk was, maar uiteindelijk bleken het ontwerp en de 
budgetten te ver uiteen te lopen. Duitsland heeft behoefte aan grotere schepen 
dan Nederland. De stand van zaken is nu dat de landen de mogelijkheden van 
samenwerking zullen onderzoeken bij de aanschaf van afzonderlijke componenten 
van deze schepen. Dit neemt echter niet weg dat Duitsland en Nederland het 
overleg over samenwerking bij capaciteiten zullen voortzetten. Een van de 
belangrijkste gebieden daarbij is de vervanging van de 
mijnenbestrijdingscapaciteit. Nederland is hierover ook in gesprek met België en 
enkele andere landen. 
 
Op het gebied van de grondgebonden luchtverdediging werken Duitsland en 
Nederland reeds goed samen bij de Patriot-eenheden. Eerder dit jaar heeft 
Duitsland besloten dat de Patriot in de tweede helft van het volgende decennium 
zal worden vervangen door het MEADS-systeem. Duitsland heeft reeds veel geld 
gestoken in de ontwikkeling daarvan. Nederland voorziet echter geen aanschaf 
van dit systeem maar wel een modernisering van de huidige Patriots. 
Samenwerking blijft mogelijk omdat de luchtverdedigingseenheden deel uitmaken 
van een geïntegreerd netwerk. Naarmate Duitsland de Patriot uitfaseert, zal op 
termijn samenwerking op gebieden zoals onderhoud en opleidingen 
onvermijdelijk minder worden. Dat neemt niet weg dat de twee landen ook de 
mogelijke samenwerking bij andere vormen van grondgebonden luchtverdediging 
zullen onderzoeken. 
 Pagina 9 van 32  
 
 

 
 
 
political exercise organiseren om de totstandkoming van gezamenlijke inzet te 
 
 
beoefenen. Sinds juni jl. is een Nederlandse stafofficier geplaatst op het JEF-
 
hoofdkwartier. 
 
 
Defensiesamenwerking en Europese Unie (EU)  
In Europees verband worden verschillende stappen gezet om internationale 
militaire samenwerking te ondersteunen en te bevorderen. Tijdens de Europese 
Raad van december 2013 zijn drie overkoepelende prioriteiten (clusters) voor de 
doorontwikkeling van het gemeenschappelijk veiligheids- en defensiebeleid 
(GVDB) vastgesteld. Het GVDB moet effectiever en zichtbaarder worden, 
Europese defensiesamenwerking en vooral gezamenlijke capaciteitsontwikkeling 
moet worden bevorderd en de Europese defensiemarkt en –industrie moeten 
worden verstevigd.  
 
Sinds december 2013 is vooruitgang geboekt op de vier belangrijkste 
capaciteitsontwikkelingsprogramma’s die door de Europese Raad zijn 
overeengekomen: Air-to-Air Refuelling (AAR), Remotely Piloted Aircraft Systems 
(RPAS), Governmental Satellite Communication en Cyber Defence.  
 
Ten aanzien van AAR wordt onder leiding van Nederland gewerkt aan het Multi-
Role Tanker Transport (MRTT)-project. In juni jl. heeft het agentschap OCCAR 
namens de deelnemende landen aan de fabrikant Airbus een Request for Proposal 
(RFP) gestuurd. In reactie hierop heeft Airbus begin augustus een offerte 
aangeboden die momenteel wordt beoordeeld. Als de beoordeling positief is, 
kunnen vervolgens de onderhandelingen over een contract beginnen. De 
deelnemende landen streven ernaar de afspraken over het project uiterlijk in 
2016 te bekrachtigen met een MoU en vervolgens een contract. Een andere 
ontwikkeling is dat naast Nederland, België, Noorwegen en Polen ook Luxemburg 
aan het project zal deelnemen. Duitsland is geen lid van het MRTT-programma, 
maar het volgt de ontwikkelingen nauwlettend omdat Duitsland later dit 
decennium haar huidige tankervliegtuigen wil vervangen.  
 
Frankrijk, Duitsland en Italië bereiden een MALE RPAS-programma voor en 
Nederland neemt deel aan de gebruikersgroep (user community) van het RPAS-
programma. Onder leiding van Spanje wordt gewerkt aan een programma over 
satellietcommunicatie. Voor het vierde programma, Cyber Defence, is vastgesteld 
dat er behoefte is aan meer aandacht voor cyber en intensievere oefeningen en 
trainingen, gesteund door het versterken van de capaciteiten en informatie-
uitwisseling tussen de landen en de EU. Een overkoepelend cyberprogramma 
wordt nog overwogen. Nederland volgt deze ontwikkelingen op de voet. 
 
Tijdens de Raad Buitenlandse Zaken (RBZ) met ministers van Defensie op 18 mei 
jl. is het EDA gevraagd om te kijken naar nieuwe mogelijkheden voor 
defensiesamenwerking. Nederland moedigt andere lidstaten aan (nieuwe) 
mogelijkheden tot samenwerking te benutten. Het kabinet acht het wel van 
belang dat nieuwe initiatieven bijdragen aan het oplossen van de reeds 
geïdentificeerde capaciteitstekorten zoals beschreven in het huidige Capability 
Development Plan (CDP). Ook vindt het kabinet het belangrijk dat de lopende 
EDA-programma’s voldoende vooruitgang boeken.  
 
Om gezamenlijk capaciteitsontwikkeling verder te bevorderen werkt het EDA 
samen met de lidstaten ook aan de ontwikkeling van enablers en financiële 
 Pagina 11 van 32  
 
 

 
 
 
 
 
 
In het verlengde daarvan wil Nederland voorstellen presenteren die 
 
defensiesamenwerking minder vrijblijvend maken, bijvoorbeeld door het 
versterken van onderlinge peer pressure en het monitoren van 
 
defensiebudgetten. De lidstaten zelf blijven de drijvende kracht achter Europese 
militaire samenwerking. Nederland ziet dan ook graag dat versterkte Europese 
defensiesamenwerking wordt gestoeld op reeds bestaande bilaterale of regionale 
samenwerkingsverbanden. Samenwerkingsverbanden tussen bijvoorbeeld 
Nederland en Duitsland en de Benelux-landen kunnen daarbij als goede 
voorbeelden dienen. Daarnaast wil Nederland ook de nationale parlementen beter 
betrekken bij het GVDB om zo de besluitvorming over Europese 
defensiesamenwerking in brede zin, te verbeteren. 
 
Tijdens het EU-voorzitterschap is Nederland ook voorzitter van het European 
Union Police Services Training Programme. Dit driejarige programma van de 
Europese Commissie is bedoeld om gendarmerie- en politie-eenheden te trainen 
voor inzet in bij crisisbeheersingsoperaties. 
 
Defensiesamenwerking in de Navo 
De Navo is de hoeksteen van het Nederlandse veiligheidsbeleid. Artikel 5 van het 
Noord-Atlantische Verdrag is de ultieme veiligheidsgarantie voor het Koninkrijk. 
Nederland werkt in Navo-verband nauw samen met bondgenoten op operationeel 
gebied. Verder ondersteunt het Navo Defensie Planning Proces (NDPP) de 
gezamenlijke capaciteitenontwikkeling. 
 
In het licht van de verslechterde veiligheidssituatie op de flanken van het 
verdragsgebied heeft de Navo besloten de NRF te versterken en geruststellende 
maatregelen te nemen. Deze besluiten maken deel uit van het Readiness Action 
Plan (RAP), dat op de Top in Wales in september 2014 werd aangenomen. 
 
De Navo-bondgenoten leveren jaarlijks eenheden aan de NRF. Op de Navo-Top in 
Wales is besloten de gereedheid en inzetbaarheid van de Navo-strijdkrachten te 
verbeteren. Daarom wordt de NRF geherstructureerd en wordt er binnen de 
verbeterde (enhanced) NRF een Very High Readiness Joint Task Force (VJTF) 
opgericht. De NRF-eenheden, in het bijzonder de VJTF, moeten sneller dan 
voorheen gereed zijn voor inzet. De verbetering van de NRF wordt naar 
verwachting voorafgaand aan de Navo-Top in Warschau in juli 2016 voltooid. Op 
deze Top moet de NRF zijn gegroeid van ongeveer 13.000 naar 40.000 militairen.  
 
De NRF bestaat uit land-, lucht-, marine- en Special Operations Forces (SOF) 
componenten. De herstructurering van de landcomponent is reeds vergevorderd, 
terwijl de ontwikkeling van de andere componenten nog wordt uitgewerkt. Een 
bijdrage aan de landcomponent beslaat voortaan drie jaar. Eenheden bereiden 
zich een jaar voor, staan vervolgens een jaar als VJTF gereed voor zeer snelle 
inzet en zijn daarna nog een jaar inzetbaar met een langere reactietijd, de Initial 
Follow-on Forces Group (IFFG). In die drie jaren oefenen de eenheden van de 
Navo-landen regelmatig samen om hoge interoperabiliteit te verzekeren.  
 
Duitsland, Frankrijk, Italië, Polen, Spanje, Turkije en het Verenigd Koninkrijk 
hebben aangeboden om als Framework Nations op rotatiebasis het voortouw te 
nemen bij het vullen van de landcomponent van de VJTF. Deze landen werken bij 
voorkeur samen met vaste partners in een Framework Nation Grouping.  
 Pagina 13 van 32  
 
 

 
 
 
capaciteitstekorten aan te pakken en de interoperabiliteit te versterken. 
 
 
Framework Nations nemen in deze projecten het voortouw. Door zo veel mogelijk 
 
samen te werken bij de verwerving, de ontwikkeling en de instandhouding van 
capaciteiten, kunnen tekorten worden ingevuld die voor individuele bondgenoten 
 
onbetaalbaar worden. De zestien kritieke capaciteitstekorten die op de Top in 
Wales zijn vastgelegd, zijn hierbij richtinggevend. Bijlage 2 bevat een overzicht 
van de Nederlandse betrokkenheid bij Smart Defence projecten. 
 
Bijdragen aan operaties en operationele samenwerkingsverbanden 
Defensie levert bijdragen aan internationale operaties en internationale 
samenwerkingsverbanden. Deze bijdragen zijn afkomstig uit het geheel van 
operationeel gereedgestelde eenheden. Over de personele en materiële 
gereedheid is de Kamer nader geïnformeerd met de inzetbaarheidsrapportage van 
8
15 september jl. Naast de bijdragen met eenheden zijn individuele uitzendingen 
aan de orde, alsmede grote of kleine bijdragen aan internationale 
hoofdkwartieren. 
 
Bij de bijdragen van Defensie gaat het in hoofdzaak om: 
- wisselende bijdragen aan operaties van VN, Navo, EU of ‘coalitions of the 
willing’. Op dit moment doet Nederland zoals bekend mee met onder 
meer de VN-operatie MINUSMA, de Navo-missie Resolute Support, de EU-
operatie Atalanta en de coalitie ter bestrijding van ISIS. Ook levert 
Defensie een bijdrage aan de Frontex-operatie en zendt Defensie 
individuele militairen uit; 
- wisselende bijdragen aan de inzetbare eenheden van Navo en EU, en 
straks de door het Verenigd Koninkrijk geleide JEF. Bij de Navo kan het 
bijvoorbeeld gaan om de NRF/VJTF, Air Policing en de maritieme Standing 
Groups, bij de EU om de EU Battlegroups; 
- structurele bijdragen aan internationale hoofdkwartieren. Nederland richt 
zich hierbij hoofdzakelijk op het Duits-Nederlandse 
legerkorpshoofdkwartier. 
 
Van belang is verder de structurele militaire inzet voor nationale of 
Koninkrijksdoeleinden, uiteenlopend van permanent beschikbare capaciteiten voor 
steun aan de nationale autoriteiten zoals explosievenopruiming, tot het 
stationsschip en de infanteriecompagnie in de West. 
 
De genoemde structurele bijdragen staan vast. De wisselende bijdragen worden 
van tijd tot tijd bezien. Het kabinet betrekt daarbij ook buitenlandpolitieke 
doelstellingen zoals het bestrijden van instabiliteit in de ring rondom Europa, en 
zoekt daarin steeds naar een evenwicht in de bijdragen aan de verschillende 
operaties en verbanden. Keuzes maken is onvermijdelijk omdat Nederland niet 
aan alle samenwerkingsverbanden kan meedoen en versnippering wil vermijden, 
maar tegelijkertijd wel betrokken wil zijn bij belangrijke ontwikkelingen. In de 
slotbeschouwing van de evaluatie van lopende operaties van 20 mei jl. is hier 
9
nader op ingegaan . Internationale ontwikkelingen kunnen ertoe leiden dat 
voorziene bijdragen worden gewijzigd of teruggetrokken, zoals toen in 2014 de 
inzet van F-16’s tegen ISIS nodig bleek. Dit moest ten koste gaan van de voor 
2015 toegezegde bijdrage met F-16’s aan de NRF. 
                                                
8
 Kamerstuk 33 763, nr. 84. 
9
 Kamerstuk 29 521, nr. 291 
 Pagina 15 van 32  
 
 

 
 
 
die is toegesneden op het type munitie. Het certificatieproces is arbeidsintensief 
 
 
en tijdrovend. Let wel, omdat de veiligheid hier in het geding is, worden geen 
 
concessies gedaan. 
 
 
Samenwerking bij certificatie is mogelijk als landen hun eisen op dit gebied 
harmoniseren. Dit is ingewikkeld omdat de certificatie-eisen van elk land 
voortvloeien uit de nationale veiligheidsregelgeving die per land verschilt. De te 
behalen voordelen kunnen echter aanzienlijk zijn als een land voor bepaalde 
partijen munitie het certificatieproces kan gebruiken dat een partnerland reeds 
heeft uitgevoerd.  
 
En marge van de Navo-ministeriële op 8 oktober jl. heb ik een Letter of Intent 
getekend over samenwerking op het gebied van precisiegeleide lucht-
grondmunitie (PGM). Naast lead nation Denemarken nemen België, Griekenland, 
Noorwegen, Portugal, Spanje en Tsjechië deel aan dit NATO Smart Defence 
project. Uiteindelijk moet het project het mogelijk maken gezamenlijk PGM aan te 
schaffen en deze uit te wisselen zonder nodeloos complexe procedures. 
 
Naast overleg in Navo en EU-verband is Nederland vooral in gesprek met 
Duitsland en België. Met het laatstgenoemde land heeft de Defensie 
Materieelorganisatie (DMO) eerder dit jaar een overeenkomst getekend om de 
munitiesamenwerking nader uit te werken. Met Duitsland is dat ook een van de 
gespreksonderwerpen die de DMO behandelt als onderdeel van de 
overkoepelende samenwerking. Ook Duitsland wil stappen zetten op dit gebied. 
 
DE MINISTER VAN DEFENSIE 
 
 
 
 
J.A. Hennis-Plasschaert  
 Pagina 17 van 32  
 
 

 
 
 
EU (inclusief enkele civiele missies): EUFOR CAR (Centraal-Afrikaanse Republiek), 
 
 
EUBAM Libië, EUAM Oekraïne, EUBAM Moldavië en Oekraïne, EUCAP Nestor 
 
(Hoorn van Afrika), EUCAP Sahel Niger, EUCAP Sahel Mali, EUMM Georgië, EUPOL 
Afghanistan, EUPOL COPPS (Palestijnse gebieden), EUSEC Congo. 
 
 
VN: UNMIK (Kosovo), UNFICYP (Cyprus), UNIFIL (Libanon), MINURSO (Westelijke 
Sahara), UNMIL (Liberia), UNOCI (Ivoorkust), MINUSTAH (Haïti), UNAMID 
(Darfur), MONUSCO (Congo), UNISFA (Abyei, betwist door Soedan en Zuid-
Soedan), MINUSCA (Centraal-Afrikaanse Republiek), UNMOGIP (India en 
Pakistan).  
 
Operationele samenwerkingsverbanden 
 
Wisselende bijdragen 
Navo:  
De Nederlandse eenheden die in 2015 deel uitmaakten van de interim-VJTF van 
de NRF zijn ook in 2016 beschikbaar gesteld, zij het met een langere reactietijd. 
Deze eenheden maken dan deel uit van de landcomponent van de Initial Follow-
on Forces Group (IFFG). De bijdrage aan de IFFG omvat een brigadestaf, een 
luchtmobiel infanteriebataljon en (gevechts)ondersteuning. Daarnaast levert 
Nederland in 2016 een amfibische taakgroep voor de maritieme component van 
de IFFG. Deze taakgroep bestaat uit een maritieme staf, een Marine Combat 
Group met (gevechts)ondersteuning, twee Cougar-helikopters, één NH-90 
helikopter, twee (amfibische) transportschepen, twee fregatten, twee 
mijnenjagers en een hydrografisch opnamevaartuig. Een deel van de schepen 
vaart in 2016 enkele periodes mee in de staande Navo-vlootverbanden. Tot slot 
levert Nederland in 2016 samen met België een Special Operations Maritime Task 
Group aan het Special Operations Component Command van de Navo. 
 
EU:  
Nederland levert in de tweede helft van 2016 een bijdrage aan de EU Battlegroup. 
De Nederlandse bijdrage bestaat uit twee pantserinfanteriecompagnieën en een 
verkenningspeloton. De compagnieën beschikken over gevechtssteun (genie en 
vuursteun) en logistieke ondersteuning, waaronder een role 2 medische faciliteit. 
Ook levert Nederland twee Chinook-transporthelikopters. Voorts zal een aantal 
stafofficieren deelnemen aan het Force Headquarters (FHQ), in dit geval het 
Eurokorps (zie onder), en aan het Multinational Joint Headquarters in het Duitse 
Ulm dat voor deze EU Battlegroup de rol van Operational Headquarters (OHQ) 
vervult en daarbij het FHQ aanstuurt. 
 
Permanente bijdragen 
Navo: 
Nederland is vertegenwoordigd in alle hoofdkwartieren die worden gerekend tot 
de NATO Command Structure: 
- SHAPE in Mons (België) en SACT in Norfolk, Virginia (VS); 
- Joint Force Command in Brunssum en in Napels (Italië); 
- hoofdkwartieren voor maritieme strijdkrachten (Northwood, VK), 
landstrijdkrachten (Izmir, Turkije), en luchtstrijdkrachten (Ramstein, 
Duitsland); 
- NATO CIS Group in Mons (België) voor communicatie- en IV-capaciteiten.  
 
 Pagina 19 van 32  
 
 

 
 
 
Bijlage 2: Overzicht van samenwerkingsthema’s  
 
 
 
 
Deze bijlage bevat een overzicht van de belangrijkste samenwerkingsthema’s per 
land of categorie landen, alsmede van de samenwerking in multinationaal 
 
verband. Mede vanwege het overwegend vertrouwelijke karakter van 
internationale samenwerking is dit overzicht niet uitputtend. Bij de meeste 
projecten gaat het om een doorlopend proces. Indien van toepassing is een 
streefdatum vermeld. 
 
Bij elk samenwerkingsaspect is vermeld, indien het geen defensiebrede projecten 
betreft, welke operationele commando’s hierbij betrokken zijn (Commando 
Zeestrijdkrachten: CZSK, Commando Landstrijdkrachten: CLAS, Commando 
Luchtstrijdkrachten: CLSK, Commando Koninklijke Marechaussee: CKMar). Bij 
projecten die betrekking hebben op samenwerking bij ontwikkeling en aanschaf 
van materieel zijn ook de defensieonderdelen Bestuursstaf (BS) en Defensie 
Materieel Organisatie (DMO) betrokken. Bij enkele projecten op het gebied van 
logistiek speelt het Commando DienstenCentra (CDC) een rol.  
 
Samenwerkingsgebieden met België en Luxemburg 
Structurele samenwerking op basis van de ministeriële verklaring van 18 april 
2012, geleid door een tri-nationale stuurgroep. België heeft in 2015 het 
voorzitterschap, Luxemburg neemt dit in 2016 over. 
 
Helikopters: in oktober 2013 hebben de Belgische en Nederlandse 
luchtmachtcommandanten een overeenkomst getekend over een 
uitwisselingsprogramma voor vliegers en over de inrichting van een Belgian-
Netherlands Coordination Cell (BENECC). Beide landen houden reeds 
gezamenlijke oefeningen. De gezamenlijke training op en het gezamenlijke 
onderhoud van de NH-90 helikopter wordt verder uitgewerkt. Hierbij wordt onder 
meer gekeken naar gezamenlijk configuratiemanagement, hoger onderhoud en 
gezamenlijke instandhoudingscontracten. Begin 2014 is op de vliegbasis 
Woensdrecht de Binationale Logistieke Cel NH-90 (BNLC) opgericht die de 
gezamenlijke reservedelenvoorraad van de NH-90 beheert. (CZSK, CLSK) 
 
Gevechtsleiders luchtmacht: leerlingen worden uitgewisseld bij de opleiding tot 
gevechtsleider. (CLSK) 
 
Luchtruimbewaking: op 4 maart 2015 hebben de België, Luxemburg en Nederland 
het verdrag over gezamenlijke luchtruimbewaking ondertekend. België en 
Nederland zijn afwisselend verantwoordelijk voor de bewaking met 
jachtvliegtuigen van het hele Benelux-luchtruim tegen civiele vliegtuigen waarvan 
een terroristische dreiging uitgaat (Renegade). Luxemburg heeft daarbij voor het 
eigen luchtruim het gebruik van dodelijk geweld uitgesloten. Het verdrag zal nu 
worden behandeld door de parlementen van de drie landen. Het voornemen is de 
samenwerking eind 2016 van kracht te laten worden. (CLSK) 
 
Bestrijding ISIS: in juni jl. is besloten om de Nederlandse bijdrage aan de 
bestrijding van ISIS in coalitieverband met F-16’s te verlengen met dien 
verstande dat het aantal F-16’s wordt teruggebracht naar vier plus twee 
reservetoestellen. Tot 1 juli jl. namen zowel België als Nederland met F-16’s aan 
deze operatie deel. België en Nederland zijn een roulatieschema overeengekomen 
waarbij de Belgische bijdrage per 1 juli jl. voorlopig is beëindigd. België zal de 
 Pagina 21 van 32  
 
 

 
 
 
oprichting is begin 2014 getekend. De Belgische, Luxemburgse en Nederlandse 
 
 
eenheden zijn samengevoegd onder één gezamenlijk commando en de nieuwe 
 
eenheid is gestationeerd in het Belgische Peutie. De BACA wordt aangestuurd 
door een tri-nationale stuurgroep. (CZSK, CLAS, CLSK) 
 
 
Benesam: het voortzetten van de marinesamenwerking in het kader van 
Benesam. De Belgische en Nederlandse marines zijn verregaand geïntegreerd ten 
aanzien van onderhoud, gereedstelling en opleidingen. (CZSK) 
 
Marineschepen: samenwerking bij de modernisering en het onderhoud van de M-
fregatten en het onderhoud van de mijnenjagers. Mogelijke samenwerking bij de 
vervanging van de mijnenjagers en de M-fregatten wordt onderzocht. (CZSK) 
 
Smart Vest: de verwerving van een communicatie-, informatie- en 
beschermingssysteem voor individuele militairen. Smart Vest is het 
gemeenschappelijke element van de drie nationale programma’s, in Nederland 
bekend als Verbeterd Operationeel Soldaat Systeem (VOSS). Voor de 
aanbesteding van het Smart Vest treedt Nederland op als single contracting 
nation namens de drie Benelux-landen. De pre-serie wordt in de loop van 2016 
door alle drie de landen afgenomen om de producten te testen. (CZSK, CLAS) 
 
Overig materieel: het betreft onder meer de gezamenlijke verwerving van 
graafmachines, de aankoop en het beheer van reservedelen voor de NH-90 
helikopter en samenwerking op het gebied van munitie. (CZSK, CLAS, CLSK) 
 
Investeringsplan: een onderzoek naar de mogelijkheden voor 
gemeenschappelijke verwerving, standaardisatie en interoperabiliteit. Voortgang 
is afhankelijk van Belgische besluitvorming over langetermijnplannen. 
 
EUBG 2018: de drie landen zijn begonnen met de voorbereidingen voor een door 
de Benelux geleide EU Battlegroup in 2018, waarbij Nederland in het eerste en 
België in het tweede half jaar de Force Commander levert, terwijl Nederland het 
volledige jaar als secretary nation zal optreden. (CLAS, CLSK) 
 
Samenwerkingsgebieden met Duitsland 
Enkele van de genoemde onderwerpen vloeien voort uit de Declaration of Intent 
die beide ministers van Defensie hebben getekend op 28 mei 2013. Andere 
samenwerkingsgebieden zijn al van oudere datum. 
 
Duits-Nederlands legerkorpshoofdkwartier: het consolideren van de 
geïnstitutionaliseerde samenwerking van beide Framework Nations, Nederland en 
Duitsland, door oefeningen en inzet. Dit hoofdkwartier wordt verder ontwikkeld 
tot Joint Task Force Land HQ en is aangeboden als HQ aan de Navo voor 2019. 
(CLAS) 
 
e
Luchtmobiel: verdergaande samenwerking door de integratie van de 11 
Luchtmobiele Brigade in de Division Schnelle Kräfte. Op 12 juni 2014 is de 
integratie geformaliseerd met een plechtigheid in het Duitse Stadtallendorf. De 
geïntegreerde eenheid is vanaf 2019 volledig operationeel inzetbaar. (CLAS) 
 
Tanks: Defensie streefde al enige tijd naar het behoud van kennis en expertise 
met betrekking tot het optreden met en tegen tanks. In het overleg met 
 Pagina 23 van 32  
 
 

 
 
 
 
 
 
CSSM: het voortzetten en verbreden van de samenwerking in het kennisgebied 
 
scheepssignaturen bij het Duits-Nederlandse Centre for Ship Signature 
Management (CSSM) in Eckernförde (DEU). (CZSK, DMO) 
 
 
Samenwerkingsgebieden met Noorwegen  
Hoge Noorden: het strategisch belang van het hoge Noorden neemt toe door het 
slinken van de ijskap. Hierdoor worden de noordelijke vaarroutes aantrekkelijk, 
komen er meer toeristische mogelijkheden, ontstaan nieuwe visgebieden en 
nemen de mogelijkheden van olie- en gaswinning toe. Nederland volgt het 
multilaterale overleg tussen betrokken landen met grote belangstelling. 
 
F-35: Nederland en Noorwegen hebben beide besloten de F-35 aan te schaffen. 
Beide landen onderzoeken welke mate van samenwerking mogelijk is, eventueel 
in combinatie met andere F-35 gebruikers zoals Groot-Brittannië en Italië. 
Mogelijke samenwerkingsgebieden zijn opleiding en training van vliegers en 
onderhoudspersoneel, onderhoud van de airframes en gezamenlijk optreden als 
Europese F-35 partners. (CLSK, DMO) 
 
Onderzeeboten: Nederland onderzoekt, samen met Noorwegen, de mogelijkheden 
van samenwerking bij de vervanging van de huidige onderzeebootcapaciteit in de 
periode vanaf 2025. Inmiddels is daarvoor een technische projectovereenkomst 
getekend. Groot-Brittannië, Noorwegen en Nederland werken nauw samen bij de 
opleiding van toekomstige onderzeebootcommandanten in de Submarine 
Command Course. (CZSK) 
 
UK/NL Amphibious Force: Noorwegen heeft interesse in nauwere samenwerking 
met de UK/NL Amphibious Force. De mogelijkheden worden onderzocht. (CZSK) 
 
Oefenmogelijkheden: de uitgestrektheid en klimatologische omstandigheden 
maken Noorwegen en andere landen in de regio aantrekkelijk voor oefeningen en 
training. Nederland maakt hier veelvuldig gebruik van en wil dit blijven doen. 
(CZSK, CLAS, CLSK) 
 
Mijnenbestrijding: Noorwegen ondersteunt de Belgisch-Nederlandse 
mijnenbestrijdingsschool met expertise op het gebied van mijnenleggen, 
mijnenvegen en het gebruik van onderwater Remotely Operated Vehicles (CZSK). 
 
Army Cooperation Initiative (ACI): op landmacht gebied wordt onder meer 
samengewerkt bij doctrinevorming en ISTAR. Andere samenwerkingsgebieden 
worden onderzocht. (CLAS)  
 
VJTF: samen met Duitsland hebben Nederland en Noorwegen in 2015 het test bed 
en de interim-VJTF verzorgd. Er wordt gekeken naar gezamenlijke bijdrage in de 
toekomst. (CLAS)  
 
Cyber: onderzoeken van samenwerkingsmogelijkheden op het gebied van cyber. 
 
Strategic Mutual Assistance in Research and Technology (SMART): Nederland en 
Noorwegen werken samen aan het project SMART, waarvan een eerste pilot zich 
richt op het CBRN-gebied. Op 29 oktober jl. is een MoU ondertekend over 
samenwerking op dit gebied.  
 Pagina 25 van 32  
 
 

 
 
 
opwerken voor alle eenheden te garanderen. Op landmachtgebied wordt 
 
 
samengewerkt bij doctrinevorming. (CZSK, CLAS, CLSK) 
 
 
Helikopters: Nederlands personeel neemt structureel deel aan Britse opleidingen 
 
en de opleiding van maritieme helikopterbemanningen gebeurt in het Verenigd 
Koninkrijk. Daarnaast maken Nederlandse Chinook-bemanningen gebruik van 
Britse simulatoren. (CZSK, CLSK, CLAS) 
 
Onderzeeboten: De onderzeediensten van Noorwegen, het Verenigd Koninkrijk en 
Nederland werken nauw samen bij de opleiding van onderzeebootcommandanten. 
(CZSK)  
 
Uitwisseling personeel: het VK en Nederland hebben een uitwisselingsprogramma 
voor officieren en onderofficieren bij de marine (staf, instructie/training en aan 
boord), de DMO (instandhouding), bij de landmacht (doctrineontwikkeling) en bij 
de luchtmacht. Hierbij is uitwisseling afhankelijk van wederzijds geschikte 
kandidaten. (CZSK, CLAS, CLSK, DMO) 
 
Onderhoud: beide landen beschikken over een gezamenlijke pool voor het 
onderhoud aan de gasturbines van de Luchtverdedigings- en Commandofregatten 
en M-fregatten. (CZSK, DMO) 
 
F-35: het Verenigd Koninkrijk en Nederland voeren samen met Australië en de 
Verenigde Staten de operationele testfase van de F-35 uit. (CLSK) 
 
Joint Expeditionary Force (JEF): het Verenigd Koninkrijk zal met Denemarken, 
Estland, Letland, Litouwen, Nederland en Noorwegen op 30 november a.s. een 
MoU tekenen over de JEF. Het betreft een expeditionaire eenheid voor snelle 
inzet, opgebouwd rond Britse eenheden, concepten en voorzieningen. Het streven 
is dat de JEF in de internationale samenstelling operationeel zal zijn vanaf 2018, 
waarbij zal worden gebruikgemaakt van (niche)capaciteiten van de genoemde 
partners. De mogelijke Nederlandse inbreng wordt onderzocht. Vanaf juni 2015 is 
een Nederlandse stafofficier in het JEF-hoofdkwartier geplaatst. 
 
Samenwerkingsgebieden met de Verenigde Staten 
Doctrinevorming en -ontwikkeling: de Verenigde Staten zijn koploper op dit 
gebied in de wereld en binnen de Navo in het bijzonder. De uitwisseling van 
kennis omtrent doctrinevorming en -ontwikkeling wordt mogelijk gemaakt door 
het plaatsen van Nederlands personeel bij strategische militaire commando’s 
(CENTCOM, AFRICOM), bij operationele commando’s, bij krijgsmachtdeelstaven 
en bij hogere defensieopleidingen (Defense Colleges) en het U.S. Army Cyber 
Centre of Excellence. (CZSK, CLAS, CLSK) 
 
Opleiding, training en oefeningen: het consolideren van bestaande en verkennen 
van nieuwe mogelijkheden op het gebied van opleiding, training en oefeningen. 
Voorbeelden van bestaande samenwerking zijn het gebruik van 
trainingsfaciliteiten in Fort Hood door CLAS en CLSK, de initiële vliegeropleiding 
voor F-16 en helikopters, voortgezette F-16 opleiding, Apache-training, de Air 
Assault en gunnery training, en oefeningen van mariniers. Verder wordt gebruik 
gemaakt van opleidingen en cursussen op het gebied van de ruimte. Daarnaast 
worden individuele loopbaanopleidingen gegeen op alle rangniveau’s voor alle 
operationele commando’s. (CZSK, CLAS, CLSK, CKmar) 
 Pagina 27 van 32  
 
 

 
 
 
Daarnaast is Nederland betrokken bij de volgende projecten en initiatieven in het 
 
 
kader van Smart Defence. Bij de meeste daarvan is sprake van een defensiebrede 
 
betrokkenheid: 
 
 
Immersive Training Environment: het delen van trainingsprogramma’s van 
virtuele trainingsomgevingen. 
 
Centres of Excellence (COE) as hub of Education and Individual Training: de 
Centres of Excellence zullen een leidende rol spelen bij opleiding en training op 
hun specialisme. Een COE is een multinationale entiteit die door Allied Command 
Transformation (ACT) wordt geaccrediteerd maar geen deel uitmaakt van de 
NAVO-commandostructuur. Inmiddels zijn 21 COE’s door ACT geaccrediteerd. 
Daarnaast zijn er nog drie COE in ontwikkeling en afwachting van de ACT-
accreditatie. Nederland neemt deel aan dertien COE’s, en zal vanaf 2015 ook 
toetreden tot het Strategic Communication (STRATCOM) COE.  
 
CIS E-learning Training Centres Network: het opzetten van een netwerk voor het 
delen van online-trainingen op het gebied van communicatie- en 
informatiesystemen (CIS). 
 
Individual Training and Education Programme: het bereiken van meer doelmatige 
en doeltreffende coördinatie van individuele trainingsprogramma’s van Navo-
personeel dat op missie gaat.  
 
Remote Controlled Vehicles for Route Clearance Operations: het gezamenlijk 
verwerven van op afstand bedienbare Counter-IED voertuigen. 
 
Female Leaders in Security and Defence: a Roadmap to Provide Equal 
Opportunities: het opzetten van een conferentie als opstap naar een betere 
implementatie van VN-genderresolutie (VNVR 1325).  
 
Joint Logistics Support Group capability: het ontwikkelen en implementeren van 
een standaard format voor gezamenlijke logistieke ondersteuning. Vanwege 
ervaring en expertise vervult Nederland hierbij een voortrekkersrol. 
 
Shared Operational Resources Tool: het opzetten van een virtuele markplaats 
waarop landen in het operatiegebied militaire goederen en diensten kunnen 
aanbieden en uitruilen. 
 
P&S MN Medical Treatment facilities (Role 2): het samenbrengen van 
multinationaal samengestelde medische faciliteiten op het niveau van Role 2 
Enhanced.  
 
Pooling of Deployable Air Activation Modules: het coördineren van nationale 
Deployable Air Activation Modules opdat Navo-breed meer eenheden inzetbaar 
zijn. Nederland neemt momenteel niet deel aan dit project, maar is wel 
geïnteresseerd. (CLSK) 
 
Theatre Opening Capability: het inzichtelijk maken en delen van capaciteiten om 
Ports of Disembarkation operationeel te krijgen. (CZSK) 
 
 Pagina 29 van 32  
 
 

 
 
 
European Transport Hubs: programma voor het inrichten van logistieke 
 
 
knooppunten waarin goederen voor uitgezonden troepen kunnen worden 
 
verzameld voor een zo doelmatig mogelijk transport naar het inzetgebied, 
waaronder het wegnemen van juridische obstakels voor grensoverschrijdende 
 
militaire verplaatsingen. 
 
Smart Munitions: programma voor het gezamenlijk aanvullen van 
munitievoorraden. 
 
JDEAL: het Joint Deployable Exploitation and Analysis Laboratory is een door 
Nederland geleide internationale Counter-IED trainingsorganisatie inclusief een 
oefenlaboratorium met permanente en roulerende multinationale technische 
analysecapaciteit voor training en inzet. De uitzendbare JDEAL-faciliteiten zijn 
sensoren waarmee uiteenlopende technische inlichtingen verzameld kunnen 
worden, bijvoorbeeld ter ondersteuning van Counter-IED activiteiten. 
 
Personnel Recovery: project voor het gezamenlijk oefenen en trainen voor het 
redden van vermist eigen personeel in missiegebieden. 
 
Cyber Defence: programma voor onder meer samenwerking bij het gebruik van 
nationale cyberfaciliteiten, en overige samenwerking bij oefeningen en trainingen 
op cybergebied. 
 
RPAS: programma voor samenwerking bij het gebruik van op afstand bestuurbare 
vliegtuigen (Remotely Piloted Aircraft Systems). 
 
Overige multilaterale samenwerkingsgebieden 
Movement Coordination Centre Europe (MCCE): het MCCE is een multinationaal 
samenwerkingsverband dat het strategisch militair transport en Air-to-Air 
Refueling van de 27 participerende landen coördineert. Het MCCE beoogt een 
meer doelmatig en doeltreffend gebruik van de beschikbare nationale 
transportmiddelen. Het MCCE is gevestigd op de vliegbasis Eindhoven. (CLSK) 
 
European Air Transport Command (EATC): het EATC is een multinationaal 
samenwerkingsverband van België, Duitsland, Frankrijk, Italië, Luxemburg, 
Spanje en Nederland op het gebied van militair luchttransport. Het hoofdkwartier 
van het EATC bevindt zich op de vliegbasis Eindhoven. (CLSK) 
 
Strategic Airlift Capability (SAC) C-17: de SAC C-17 is een internationaal 
samenwerkingsverband van twaalf landen voor het gezamenlijk gebruik van drie 
in Hongarije gestationeerde C-17 transportvliegtuigen van de Heavy Airlift Wing 
(HAW). De deelnemende landen beschikken hiermee over een strategische 
luchttransportcapaciteit aan de hand van een vlieguurverdeelsleutel. (CLSK) 
 
European Gendarmerie Force (EUROGENDFOR): multinationaal 
samenwerkingsverband van politiekorpsen met een militaire basis voor de 
uitvoering van politietaken in instabiele landen. (CKMar) 
 
European Air Group (EAG): samenwerkingsverband van zeven Europese landen 
met als doel de operationele capaciteiten van jachtvliegtuigen te verbeteren door 
bijvoorbeeld vergroting van de interoperabiliteit. (CLSK) 
 
 Pagina 31 van 32  
 
 

