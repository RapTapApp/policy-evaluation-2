 
 
 
> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
der Staten-Generaal 
 
Plein 4 
Plein 2 
MPC 58 B 
2511 CR Den Haag 
Postbus 20701 
2500 ES Den Haag 
www.defensie.nl 
 
 
 
 
 
 
 
Onze referentie 
BS2015003681 
Datum 23 februari 2015 
Bij beantwoording datum, 
Betreft Antwoorden op vragen jaarplan 2015 kustwacht Caribisch gebied 
onze referentie en betreft 
vermelden. 
 
 
  
Hierbij ontvangt u, mede namens de minister van Binnenlandse Zaken en 
Koninkrijksrelaties, de antwoorden op de feitelijke vragen over het Jaarplan 2015 
van de Kustwacht voor het Koninkrijk der Nederlanden in het Caribisch gebied 
(Kamerstuk 34 000 X, nr. 63). De vragen zijn ingezonden op 28 januari 2015 met 
kenmerk 34000-X-63/2015D02673. 
 
 
 
 
 
 
 
 
 
DE MINISTER VAN DEFENSIE 
 
 
 
 
 
 
J.A. Hennis-Plasschaert 
 
 
 Pagina 1 van 6 
 
 

 
 
 
door het OM. Hiermee zal de bestrijding van mensensmokkel,  
 
mensenhandel en illegale immigratie effectiever zijn. De ervaringen die 
 
bij de uitwerking van het plan op Aruba worden opgedaan, worden 
gedeeld met de andere landen. 
 
 
5 
In welke mate verhinderen corrupte douanebeambten een 
succesvolle aanpak van mensensmokkel, mensenhandel en 
illegale immigratie door de Kustwacht?  
Integriteitsschendingen bij (rechts)handhavingsorganisaties zijn 
onacceptabel en hiertegen dient hard te worden opgetreden. Hoewel de 
Kustwacht nog niet is geconfronteerd met concrete gevallen van corrupte 
douanebeambten, zullen eventuele integriteitsschendingen direct worden 
gemeld en door de betrokken autoriteiten worden aangepakt.  
 
6 
Kunt u aangeven wat de resultaten zijn van de inspanningen om 
illegale wapenhandel/wapensmokkel tegen te gaan?  
Deze worden jaarlijks in het jaarverslag van de Kustwacht gemeld. In 
2013 zijn er twee wapens onderschept. In 2012 waren dat er zes; in 
2011 acht en in 2010 een.  
 
7 
Zijn de twee DASH vliegtuigen reeds Nederlands geregistreerd?  
Het proces van registratie door Inspectie Leefomgeving en Transport 
(ILT) is momenteel gaande. Na inspectie van de vliegtuigen, zoals nu 
voorzien in april, bepaalt de ILT wanneer de registratie kan worden 
omgezet. 
 
8 
Wanneer wordt het Maritiem Informatie Knooppunt, nu een 
werkorganisatie, formeel opgenomen binnen de organisatie?  
Binnen het kader van de Rijkswet Kustwacht is de minister van Defensie 
verantwoordelijk voor de inrichting van de Kustwacht. De directeur 
Kustwacht zal in 2015 voor alle werkorganisaties binnen de Kustwacht, 
waaronder het Maritiem Informatie Knooppunt, de functiebeschrijvingen 
in overleg met de medezeggenschap actualiseren. Hierna zullen de 
functiebeschrijvingen door de landen worden gewaardeerd na overleg 
met de vakbonden.  
 
9 
Geniet vliegend personeel van enige rechtspositionele 
bescherming wanneer zij zonder toestemming het territoriale 
luchtruim van Venezuela, Colombia en de Dominicaanse Republiek 
binnenvliegen?  
Dit is niet aan de orde. Kustwachtvliegtuigen zullen nooit zonder 
toestemming het luchtruim van andere landen binnenvliegen. 
 
 Pagina 3 van 6 
 
 

 
 
 
alle bovenstaande samenwerking te geven. Dit leidt onder andere tot  
 
wederzijdse informatie-uitwisseling.  
 
 
13 
 
Kunt u een overzicht geven van alle samenwerkingsverbanden 
met alle ketenpartners?  
Op alle drie de landen wordt samengewerkt met de ketenpartners: 
douane, politie, immigratie en het Openbaar Ministerie. Op Curaçao en 
Aruba zijn er nog samenwerkingsverbanden met de havenautoriteiten, 
SAFRA (vrijwillige reddingsbrigade van Aruba), en CITRO (vrijwillige 
reddingsbrigade van Curaçao). 
 
14 
Wordt de wijze waarop het Kustwachtbudget wordt gefinancierd, 
heroverwogen bij het opstellen van het concept Lange Termijn 
Plan 2019-2028? Zo nee, waarom niet?  
Nee. De wijze waarop het Kustwachtbudget wordt gefinancierd is bij wet 
geregeld. Artikel 13, eerste lid van de Rijkswet Kustwacht voor Aruba, 
Curaçao en Sint Maarten alsmede voor de openbare lichamen Bonaire, 
Sint Eustatius en Saba bepaalt dat de landen van het Koninkrijk 
gezamenlijk de financiële middelen bijdragen ten behoeve van de 
Kustwacht.  
 
15 
Zijn er, nu of op enige termijn, mogelijkheden om, in 
samenwerking met Frankrijk die in hun deel reeds walradar 
implementeren, op geheel St. Maarten een walradarsysteem op te 
zetten?  
Voor zover mij bekend verkeren de plannen van Frankrijk voor een 
walradarsysteem op Sint Maarten nog in de voorbereidende fase. Dit 
wordt met belangstelling gevolgd. Op dit moment is er binnen de 
begroting van de Kustwacht geen financiële ruimte om aan een dergelijk 
systeem bij te dragen. 
 
16 
Beschikken alle cutterbemanningsleden inmiddels over civiele 
vaarbevoegdheid?  
Om te voldoen aan de voorschriften zijn er zeven functies aan boord van 
een cutter die een civiele vaarbevoegdheid vereisen. Naar verwachting 
zullen de desbetreffende bemanningsleden van alle cutters in de tweede 
helft van 2015 hieraan voldoen. Voor de overige bemanningsleden is een 
vaarbevoegdheid niet verplicht. Om functieroulatie mogelijk te maken en 
op deze manier de flexibiliteit te verhogen, zal de Kustwacht op de 
langere termijn ook toewerken naar vaarbevoegdheid van de overige 
bemanningsleden. 
 
 
 
 Pagina 5 van 6 
 
 

