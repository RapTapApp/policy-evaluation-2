 
Goedkeuring van het op 11 mei 2011 te Istanboel tot stand gekomen Verdrag van de 
Raad van Europa inzake het voorkomen en bestrijden van geweld tegen vrouwen en 
huiselijke geweld (Trb. 2012, 233) 
 
Nota naar aanleiding van het verslag 
 
De vaste commissie voor Volksgezondheid, Welzijn en Sport (VWS) heeft op 31 oktober 2014 
verslag uitgebracht van haar bevindingen over de wetsvoorstellen die benodigd zijn voor de 
ratificatie van het verdrag. Het betreft het voorstel van rijkswet tot goedkeuring van het verdrag 
en het wetsvoorstel tot uitvoering van het verdrag. De nota naar aanleiding van het verslag bij het 
wetsvoorstel tot uitvoering van het verdrag wordt u separaat aangeboden door de Minister van 
Veiligheid en Justitie (VenJ). De nota naar aanleiding van het verslag bij onderhavig voorstel van 
rijkswet tot goedkeuring van het verdrag wordt u bij deze aangeboden, mede namens de Minister 
van Buitenlandse Zaken (BuZa), de Minister van VenJ en de Minister van Onderwijs, Cultuur en 
Wetenschap (OCW). 
 
Het verheugt de regering dat er bij de fracties van de VVD, PvdA, D66, CDA en SP brede steun 
bestaat voor het voorstel van rijkswet tot goedkeuring van het verdrag. De regering waardeert de 
inbreng van de leden van deze fracties en gaat in deze nota naar aanleiding van het verslag in op 
de gestelde vragen. Bij de beantwoording van de vragen heb ik zoveel mogelijk de volgorde van 
het verslag aangehouden. Vragen met dezelfde strekking heb ik echter samengevoegd en 
gebundeld beantwoord.  
 
1. Inleiding  
 
Naar aanleiding van de opmerking in de memorie van toelichting over een integrale aanpak om 
huiselijk geweld uit te bannen, geven de leden van de VVD-fractie aan dat geweldsmisdrijven en 
huiselijk geweld helaas nooit helemaal uitgebannen kunnen worden. Zij merken op dat het beter is 
om de ambitie uit te spreken tot vermindering van recidive en versterking van de positie van 
slachtoffers. Zij wijzen in dit kader op het belang van een dadergerichte aanpak waarbij 
onderscheid wordt gemaakt tussen first offenders (waarbij de meeste aandacht uitgaat naar de 
opvang van slachtoffers) en veelplegers (waarbij de aandacht moet uitgaan van het keihard 
aanpakken van de daders) en vragen of de regering deze uitgangspunten deelt. Deze leden vragen 
voorts op welke wijze hiermee in het verdrag rekening wordt gehouden.  
 
In hoofdstuk VI van het verdrag zijn weliswaar verplichtingen opgenomen met betrekking tot het 
strafrechtelijk traject en beschermende maatregelen, maar het verdrag schrijft niet voor dat een 
onderscheid moet worden gemaakt in de aanpak van verschillende soorten plegers. Beleidsmatig 
wordt er echter, naast de aanpak van ’first offenders’ (met aandacht voor hulp aan het hele gezin) 
de afgelopen jaren ook expliciet aandacht besteed aan de aanpak van recidiverende daders en de 
ernstigste categorie daders (van het zogenaamde intimate terrorism). In de pilots ‘Code Rood’ die 
in 2012 in een drietal Veiligheidshuizen liepen, is hiervoor een gerichte aanpak ontwikkeld, waarbij 
zowel werd ingezet op een verscherpte strafrechtelijke aanpak als het actiever inzetten van hulp. 
De resultaten van de pilots zijn onder de aandacht gebracht van gemeenten, die de regie hebben 
op de regionale samenwerking binnen het Veiligheidshuis.  
Een goede samenwerking tussen de justitiële en de zorgpartners is bij de aanpak van geweld in 
huiselijke kring uitermate belangrijk voor een effectieve aanpak van de problematiek met oog voor 
‘first offenders’ en veelplegers. Dit heeft onder andere de aandacht in de doorontwikkeling van de 
1
ZSM-werkwijze van het openbaar ministerie (OM) en de Veiligheidshuizen. Daarnaast is, om zicht 
op recidive te houden, huiselijk geweld in de recidivemonitor van het Wetenschappelijk Onderzoek- 
                                                           
1
 De ZSM-werkwijze van het OM staat voor het zo snel, slim, selectief, samen en samenlevingsgericht mogelijk 
komen tot betekenisvolle interventies in strafzaken. Het gaat om het daadkrachtig, snel, passend en efficiënt 
aanpakken van veel voorkomende criminaliteit. Politie, OM en ketenpartners werken in de ZSM-werkwijze 
samen en beslissen na aanhouding van de verdachte zo spoedig mogelijk over het afdoeningstraject.  
1 
 

 
De jaarlijkse workload (aantal zaken met aangifte en ambtshalve zaken) voor huiselijk geweld is 
gemiddeld 33.000. In zo’n 63% hiervan is sprake van een verhoorde verdachte. 
 
De leden van de fractie van de PvdA hebben vernomen dat geestelijke mishandeling met 
naaktfoto’s op internet een steeds vaker voorkomende vorm van geweld is. Zij vragen hoe vaak 
deze vorm van digitale afdreiging voorkomt, welke mogelijkheden er zijn om dit een halt toe te 
roepen en hoe vaak het OM de afgelopen vijf jaar vervolging heeft ingezet op grond van artikel 318 
Wetboek van Strafrecht (Sr). 
 
Zoals de Minister van VenJ in antwoord op vragen van het Kamerlid Rebel (PvdA) over het 
strafbaar stellen van wraakporno uiteengezet heeft (Aanhangsel Handelingen II 2014/15, 933), zijn 
er bij het ongewenst verspreiden van naaktfoto’s verschillende (strafrechtelijke) mogelijkheden om 
hiertegen op te treden. Er dient onderscheid gemaakt te worden tussen situaties waarin het 
slachtoffer jonger of ouder is dan 18 jaar. Het maken en verspreiden van seksuele afbeeldingen 
van minderjarigen is op zichzelf al een strafbare handeling. In situaties waarin een minderjarige 
het slachtoffer is, kan strafrechtelijke vervolging op grond van het vervaardigen en/of verspreiden 
van kinderpornografie (artikel 240b Sr) plaatsvinden.  
Het maken en verspreiden van seksuele afbeeldingen van een meerderjarige is op zichzelf niet 
strafbaar. Vaak wordt het beeldmateriaal door volwassenen vrijwillig gemaakt en afgestaan. Indien 
de beelden vervolgens zonder toestemming van de desbetreffende persoon via het internet worden 
verspreid, bijvoorbeeld uit wraak, kunnen deze handelingen tot strafrechtelijke vervolging leiden op 
grond van (diverse vormen van) belediging. In het geval de beelden niet vrijwillig zijn gemaakt of 
afgestaan, biedt het strafrecht verschillende (aanvullende) beschermingsmogelijkheden. Indien de 
beelden heimelijk worden gemaakt, kan een beroep worden gedaan op de strafbaarstelling van het 
gebruik van een verborgen camera in een woning of een andere niet openbare plaats (artikel 139f 
Sr). Het openbaar maken van een afbeelding die heimelijk is gemaakt, is eveneens strafbaar 
(artikel 139g Sr). Wanneer de beelden onder druk tot stand worden gebracht, kan dit een strafbare 
gedraging in de sfeer van het algemeen dwangdelict opleveren (artikel 284 Sr). Indien het 
beeldmateriaal bij de rechthebbende is weggenomen via het binnendringen van een computer kan 
sprake zijn van computervredebreuk (artikel 138ab Sr). Het OM heeft in de afgelopen vijf jaren 
respectievelijk 23 (2009), 19 (2010), 11 (2011), 22 (2012) en 30 (2013) zaken op grond van 
artikel 318 Sr (afdreiging) behandeld. 
 
Waar het gaat om jongeren, bevordert de Staatssecretaris van OCW via het programma 
‘mediawijsheid’ sinds 2008 dat zowel opvoeders, scholen als kinderen zelf, verstandig met (nieuwe) 
media leren omgaan. Mediawijzer.net - de organisatie die het programma uitvoert - biedt ouders, 
jongeren maar ook scholen informatie rondom het gebruik van media om zo bewust, kritisch, veilig 
en verstandig mediagebruik te bevorderen. Daarbij doet Mediawijzer.net ook regelmatig onderzoek 
op dit thema. Verder ondersteun ik het Nederlands Jeugdinstituut, dat zich ook bezighoudt met 
onderzoek en voorlichting aan (professionele) opvoeders op het terrein van mediaopvoeding. 
Daarnaast financier ik het project ‘Mediaopvoeding’ dat loopt tot april 2015. Dit project richt zich in 
eerste instantie op professionals (in verschillende werkvelden van opvoedingsondersteuning of 
daaraan gelieerd). De uiteindelijke doelgroep zijn ouders/verzorgers en kinderen/jongeren. Het 
project heeft twee belangrijke doelstellingen. Ten eerste gaat het om inzicht te krijgen in het 
huidige aanbod van producten, materialen en diensten voor professionals: wat is er, wat is de 
waarde ervan en wat ontbreekt er? Ten tweede worden materialen, producten en diensten 
ontwikkeld, waarmee professionals vooruit kunnen in hun werk als ondersteuner bij opvoeding, 
gericht op het versterken van de ontwikkeling van kinderen en het tegengaan van risico’s van 
media (bijvoorbeeld online pesten, grooming, seksualisering en beeldschermverslaving).  
 
De leden van de PvdA-fractie zijn van mening dat mensenhandel niet mag lonen en vragen in 
hoeveel van alle mensenhandelvonnissen in de periode 2010-2013 sprake is geweest van 
ontneming.  
 
3 
 

De Staatssecretaris van Sociale Zaken en Werkgelegenheid (SZW) heeft in een brief aan uw Kamer 
een overzicht gegeven van de uit te voeren projecten op het terrein van armoedebestrijding in 
Caribisch Nederland (Kamerstukken II 2014/15, 24 515, nr. 296). Het gaat om vier projecten 
waarmee een totaalbedrag van 4 miljoen dollar is gemoeid. Het gaat om jobprogramma’s, integrale 
wijkaanpak, projecten op gebied van kinderopvang en opvang van ouderen. Al deze projecten zijn 
gericht op de integrale aanpak van de sociaaleconomische problematiek op Bonaire, Sint Eustatius 
en Saba. 
 
Zoals is aanbevolen door Regioplan, is met de bestuurscolleges van Bonaire, Sint Eustatius en Saba 
afgesproken dat de komende jaren op beleidsmatig en uitvoeringsniveau een basisaanpak geweld 
tegen vrouwen en huiselijk geweld op de drie eilanden wordt neergezet. Thans wordt in nauwe 
samenwerking met de eilanden bezien hoe deze basisaanpak vorm kan krijgen. Saba en Sint 
Eustatius hebben daarvoor een plan van aanpak van huiselijk geweld opgesteld en inmiddels is met 
de uitvoering van een aantal onderdelen uit dat plan gestart. Zo is er op zowel Saba als Sint 
Eustatius een maatschappelijk werker aangesteld. Daarnaast nemen de drie eilanden deel aan de 
WE CAN YOUNG campagne van het Ministerie van OCW, die zich richt op het vergroten van de 
relationele en seksuele weerbaarheid van jongeren (2014 – 2016). Op Sint Eustatius wordt de 
armoedeproblematiek, die nauw is verbonden met de prevalentie van huiselijk geweld, aangepakt 
door het opstellen van een armoedebeleid. Op Saba ontbreekt een protocol over de aanpak van 
huiselijk geweld en kindermishandeling. Daarom is op Saba begonnen met het opzetten van een 
ketenoverleg, waarbij allereerst door alle ketenpartners een protocol wordt opgesteld ten aanzien 
van probleemsituaties rondom jeugd en kinderen, waaronder huiselijk geweld en 
kindermishandeling.  
Voor Bonaire wordt een plan van aanpak van huiselijk geweld verwacht. Daarnaast is door het 
Ministerie van VenJ subsidie ter beschikking gesteld voor de inrichting van een 
veiligheidshuisconstructie op Bonaire. De aanpak van huiselijk geweld zal hiervan onlosmakelijk 
onderdeel zijn. 
 
Naast het opstellen van een basisaanpak voor geweld in huiselijk geweld wordt er in Caribisch 
Nederland ook gewerkt aan het bevorderen van kinderrechten en het tegengaan van 
kindermishandeling. Tijdens de Caribisch Nederland Week van juni 2014 is een “Taskforce 
kinderrechten en huiselijk geweld Caribisch Nederland” ingesteld. De leden van deze Taskforce zijn 
betrokken bij de totstandkoming van de eerste aanzet van het actieplan kinderrechten van de 
inter-landelijke Taskforce kinderrechten, waaraan de landen in het koninkrijk - Curaçao, Sint 
Maarten, Aruba en Nederland - deelnemen. De ‘eerste aanzet van het Plan van Aanpak 
Kinderrechten’ is op 20 november 2014 (Kamerstukken II 2014/15, 31 839, nr. 425) naar uw 
Kamer gestuurd. Een van de speerpunten in het actieplan is het tegengaan van geweld tegen 
kinderen. In het voorjaar van 2015 moet het actieplan voor Caribisch Nederland gereed zijn. Hierin 
zullen ook voor de aanpak van huiselijk geweld aanvullende maatregelen opgenomen worden.  
 
Op basis van de ervaringen met de basisaanpak wordt in 2016 bezien welke uitvoeringswetgeving 
nodig is, welke aanvullende (beleids)maatregelen nodig zijn, of de basisaanpak wijzigingen behoeft 
en op welke termijn de aanvaarding van het onderhavige verdrag voor het Caribische deel van 
Nederland zal kunnen plaatsvinden. De openbare lichamen op de eilanden zijn verantwoordelijk 
voor het neerzetten en uitvoeren van een basisaanpak geweld tegen vrouwen en huiselijk geweld. 
Vanuit het Europese deel van Nederland werken de ministeries samen met de eilanden.  
 
De leden van de CDA-fractie vragen wanneer de wetgeving op Aruba gereed is en wanneer het 
verdrag daar ook aanvaard kan worden.  
 
De regering van Aruba vindt medegelding van het verdrag voor het land wenselijk. Zoals in het 
nader rapport op het advies van de Raad van State is aangegeven, bestaat op Aruba nog geen 
volledig beeld op welke punten de uitvoeringswetgeving tot stand dient te komen (zie 
Kamerstukken II 2014/15, 34 038 (R2039), nr. 4). Aangezien over de omvang van de 
uitvoeringswetgeving nog geen duidelijkheid bestaat, is ook niet aan te geven wanneer deze 
5 
 

invoering van het objectieve verdeelmodel voor de decentralisatie-uitkering vrouwenopvang.  
Op 14 mei 2014 heeft de regering met de VNG en de FO afsluitende afspraken gemaakt over deze 
kwaliteitsimpuls. Het gaat om de volgende afspraken:  
 
- De regering stelt vanaf 1 januari 2015 € 10 miljoen extra ter beschikking voor de aanpak 
van huiselijk geweld. Daarnaast zijn de middelen die tot en met 2014 vanuit het Rijk 
worden besteed aan de opvang van specifieke groepen (ruim € 2 miljoen), toegevoegd aan 
de decentralisatie-uitkering vrouwenopvang. In totaal is er dus € 12 miljoen per jaar 
structureel extra ter beschikking gekomen. De totale decentralisatie-uitkering 
vrouwenopvang komt daarmee op € 115 miljoen per jaar. 
 
De centrumgemeenten gaan op hun beurt: 
 
- De nieuwe verdeelsystematiek voor de decentralisatie-uitkering vrouwenopvang beheerst 
invoeren door bovengenoemde extra middelen de eerste jaren zodanig in te zetten dat de 
centrumgemeenten die erop vooruitgaan, direct in staat zijn te investeren in de Regio 
Aanpak Veilig Thuis. Gemeenten waarvoor de nieuwe systematiek nadelig uitpakt, merken 
daardoor pas met vertraging achteruitgang.  
- Geld apart zetten om de opvang van specifieke groepen kwetsbare slachtoffers centraal in 
te kopen. Het is de gemeenten daarbij te doen om het in stand houden van de 
specialistische functie: de VNG gaat de opvang voor specifieke groepen in de opvang van 
slachtoffers van geweld in huiselijke kring centraal inkopen. Gemeenten zullen de 
uitwerking van deze constructie monitoren.  
- Een kwaliteitsimpuls realiseren in het stelsel van de aanpak van geweld in huiselijke kring: 
 
o gemeenten gaan samen met instellingen werken aan de kwaliteit in de 
vrouwenopvang, die uiteindelijk leidt tot een normniveau in 2018;  
o alle kinderen in de opvang zullen, waar dat nog niet gebeurde, worden begeleid 
volgens een beproefde methodiek;  
o gemeenten zullen een knooppunt huwelijksdwang en achterlating instellen; 
o gemeenten gaan extra aandacht schenken aan ouderenmishandeling;  
o gemeenten nemen hun rol bij de multidisciplinaire aanpak van huiselijk geweld en 
kindermishandeling, waaronder bij seksueel geweld. 
 
De regering stelt daarmee vast dat met deze afspraken aan de randvoorwaarden om tot een 
toekomstbestendig en flexibel stelsel van de aanpak van geweld in huiselijke kring te komen, is 
voldaan. Geconstateerd kan worden dat de omvang van de decentralisatie-uitkering 
vrouwenopvang in de afgelopen jaren enorm is gestegen. Er is sinds de eeuwwisseling sprake van 
een verdrievoudiging van de rijksbijdrage. De regering acht het dan ook niet logisch te speculeren 
over een eventueel budgettair tekort. Daarbij merkt zij nog het volgende op. In de eerste plaats 
betreft de decentralisatie-uitkering vrouwenopvang een bijdrage van het Rijk aan decentraal 
beleid. De decentralisatie-uitkering is dus niet per se als kostendekkend bedoeld. Daarnaast is het 
zo dat meer en meer wordt toegegroeid naar één sociaal domein (ook in financiële zin). Dat 
betekent dat gemeenten vrij zijn om keuzes te maken en een eventueel tekort op het gebied van 
de aanpak van geweld kunnen opvangen met andere gemeentelijke middelen. 
De komende periode ga ik, uiteraard in overleg met de VNG en de FO, uitwerken hoe in 2015 het 
nieuwe stelsel wordt gemonitord om de effecten van de afspraken nauwgezet te kunnen volgen. Bij 
de vormgeving van deze monitor zal ook de vraag worden betrokken hoe de naleving van de 
verdragsbepalingen het beste kan worden gevolgd. Uiteraard wordt uw Kamer hierover 
geïnformeerd door middel van de eerder genoemde GIA-voortgangsrapportages.  
 
De leden van de CDA-fractie vragen net als een aantal belangenorganisaties wat de gevolgen van 
dit wetsvoorstel zijn in verband met de decentralisatie van zorgtaken naar gemeenten (de nieuwe 
Wmo 2015). De leden willen weten wat de wettelijke plicht van gemeenten in deze is en waar het 
minimum ligt.  
7 
 

 
De eindrapportage van de genderscan en de samenvatting daarvan zijn reeds aan uw Kamer 
gezonden als bijlagen bij respectievelijk de GIA-voortgangsrapportage (Kamerstukken II 2013/14, 
33 750 XVI, nr. 109) en de zesde rapportage van de Nederlandse regering die door de Minister van 
OCW aan het comité van het VN-Vrouwenverdrag (CEDAW) is gezonden (Kamerstukken II 
2014/15, 30 420, nr. 210). Beleidsmatig vindt geen expliciete sturing plaats op gendersensitiviteit, 
aldus de onderzoekers. In het rapport wordt geconcludeerd dat deze sensitiviteit in de uitvoering 
wel aanwezig is, maar nog onvoldoende geborgd. Een sekseneutrale formulering en een 
gendersensitieve aanpak hoeven elkaar volgens het onderzoek niet in de weg te staan, maar 
kunnen elkaar juist versterken.  
 
De regering onderschrijft dat zowel beleid, instrumentarium als uitvoering aandacht moeten 
hebben voor gendergerelateerde factoren. De genderscan maakt duidelijk dat er op dit gebied 
zeker nog winst valt te behalen. Een gendersensitieve aanpak betekent niet dat alle interventies 
zich specifiek op vrouwen of mannen moeten richten. Het betekent dat in beleid en uitvoering 
aandacht is voor gendergerelateerde factoren en waar nodig daarmee rekening wordt gehouden.  
3
Het onderzoek doet een aantal aanbevelingen : 
 
 De rijksoverheid dient een actievere rol te nemen als ‘aanjager’ voor het verhogen van de 
aandacht voor gendergerelateerde factoren bij partnergeweld, en dient zorg te dragen voor de 
verbinding van de aanpak van partnergeweld met ander beleid. 
 Er dient meer kennis te komen over de rol van gender in het ontstaan en voortduren van 
partnergeweld in Nederland, door middel van onderzoek, registratie en monitoring. 
 Deze kennis dient benut te worden voor het realiseren van een politieke en maatschappelijke 
erkenning van de relevantie van emancipatievraagstukken bij de aanpak van partnergeweld, en 
voor het wegnemen van het misverstand dat gendersensitiviteit en de systeemaanpak niet 
samen zouden kunnen gaan. 
 Gender dient daar waar relevant een plaats te krijgen in het beleid en instrumentarium voor de 
aanpak van partnergeweld. De verantwoordelijkheden van de nationale en de lokale overheden 
moeten daarbij duidelijk zijn. 
 Het is goed om in de dialoog met de verdragscomités te proberen de insteek van de discussie te 
veranderen. Het moet niet gaan over of het beleid al dan niet in sekseneutrale formuleringen is 
gegoten, maar of het beleid en de aanpak in voldoende mate gendersensitief zijn.  
 
Deze aanbevelingen worden door de regering ter hand genomen. Daarom wordt er momenteel 
gewerkt aan de follow-up van de genderscan. Hiermee beoogt de regering een start te maken met 
de implementatie van een gendersensitieve uitvoering in de aanpak van huiselijk geweld. Het 
vergroten van draagvlak, deskundigheidsbevordering en het faciliteren bij de implementatie van 
gendersensitiviteit staan centraal. Gemeenten en hulpverleners zijn de primaire doelgroep van het 
project, dat grofweg bestaat uit drie delen:  
1) een onderzoek naar casuïstiek om de meerwaarde van gendersensitief handelen concreet te 
maken (op welke momenten en op welke wijze dit bijdraagt aan een effectieve aanpak); 
2) een veldbijeenkomst begin maart 2015 met gemeenten en professionals gericht op het creëren 
van draagvlak, kennisoverdracht en nagaan welke acties nodig zijn om beleid en praktijk te 
verbeteren; 
3) de ontwikkeling van instrumenten om beleidsmakers en professionals in staat te stellen om 
daadwerkelijk gendersensitief te gaan werken. 
Hierbij wordt ook aangesloten bij de verantwoordelijkheden van de gemeenten bij de uitvoering 
van de Wmo 2015 en actuele ontwikkelingen in dit verband, zoals de regiovisies ’huiselijk geweld 
en kindermishandeling’ en Veilig Thuis, de advies- en meldpunten huiselijk geweld en 
kindermishandeling (AMHK’s). Er wordt in dit traject dan ook nauw samengewerkt met de VNG.  
 
                                                           
3
 Zie bijlagen bij Kamerstukken II 2013/14, 33 750 XVI, nr. 109. 
9 
 

overdracht van geweld. Om de disseminatie van de onderzoeksresultaten duurzaam in te bedden 
wordt aangesloten bij de ontwikkeling van de decentralisatie van beleid en gekozen voor meerdere 
bijeenkomsten op kleine schaal om aan te sluiten bij lokale ontwikkelingen. 
 
De leden van de fractie van de PvdA vragen of de regering bereid is om het nationaal 
expertisecentrum (SLO) een overzicht van bestaand lesmateriaal ten aanzien van 
geweldproblematiek te laten opstellen. Deze leden vernemen verder graag of het bestaande 
materiaal voldoende is en op welke wijze dit het beste in het bestaande curriculum ingepast kan 
worden. De leden van de PvdA-fractie willen weten of de regering meerwaarde ziet in het voorstel 
om in de kerndoelen en eindtermen van het onderwijs meer nadrukkelijk het onderwerp kennis 
over geweld in afhankelijkheidsrelaties op te nemen. Voorts willen deze leden weten welke 
aanvullende maatregelen op het terrein van deskundigheidsbevordering onder docenten worden 
getroffen, naast de eenmalige manifestatie, om beter uitvoering te geven aan de kerndoelen 
seksualiteit en seksuele diversiteit.  
De leden van de fractie van D66 vragen bij artikel 14 de regering om een expliciete inhoud te 
geven aan de behandeling van binnenshuis geweld in het onderwijs. Deze leden vragen dan ook 
welke stappen de regering onderneemt om aandacht voor huiselijk geweld concreet onder te 
brengen in onderwijsprogramma’s.  
 
Om met deskundigheidsbevordering onder docenten te beginnen: in april 2015 wordt een 
onderwijsconferentie sociale veiligheid georganiseerd. Deze conferentie is bedoeld als de start van 
een ondersteuningstraject voor docenten en scholen (deskundigheidsbevordering) voor langere 
termijn. In de aanloop naar deze conferentie zijn er regionale bijeenkomsten gehouden met onder 
meer de PO-Raad (sectororganisatie voor het primair onderwijs) en de VO-Raad (sectororganisatie 
voor het voortgezet onderwijs), als onderdeel van hun projectplan sociale veiligheid. Tijdens 
genoemde conferentie zal onder andere het leerplanvoorstel ’seksualiteit en seksuele diversiteit’ 
worden gepresenteerd. Dit voorstel biedt scholen, leraren en uitgevers houvast bij de invulling van 
de kerndoelonderdelen voor respectievelijk het primaire, voortgezet en speciaal onderwijs, door 
concrete uitwerkingen en voorbeelden per schoolsoort en leeftijdsgroep. 
  
Ook wordt in 2015 door de Inspectie van het Onderwijs onderzocht op welke wijze scholen in de 
praktijk invulling geven aan de kerndoelonderdelen ’seksualiteit en seksuele diversiteit’. De 
Inspectie van het Onderwijs zal in de eerste helft van 2016 rapporteren over de voortgang. 
 
Tevens heeft de Stichting School en Veiligheid in het kader van het plan van aanpak tegen pesten 
dit jaar een onderzoek uitgevoerd naar de aandacht van de lerarenopleidingen basisonderwijs 
(pabo’s) en van de tweedegraads lerarenopleidingen voor sociale veiligheid, waaronder pesten, 
seksualiteit en seksuele diversiteit. Op basis van dit onderzoek hebben de pabo’s en tweedegraads 
lerarenopleidingen besloten dat zij in 2015 de aandacht voor sociale veiligheid in de opleiding 
zullen versterken. De Minister van OCW overlegt met de opleidingen en Stichting School en 
Veiligheid over de nadere uitwerking hiervan. 
 
Daarnaast heeft de staatssecretaris van OCW op 17 november 2014 de brief ‘Toekomstgericht 
funderend onderwijs’ naar de Tweede Kamer gezonden (Kamerstukken II 2014/15, 31 293, nr. 
226) waarin hij een integrale reflectie op het curriculum van het funderend onderwijs (primair en 
voorgezet onderwijs) aankondigt. De inhoud van het curriculum staat hiermee thans open voor een 
brede dialoog. Aandacht voor geweld in afhankelijkheidsrelaties is een belangrijk maatschappelijk 
thema dat past in deze dialoog. Echter, het is nu niet zinvol om vooruit te lopen op een mogelijke 
nadere invulling van de inhoud van het curriculum (zoals de voorgestelde aanpassing aan 
kerndoelen en eindtermen), voordat de uitkomsten van deze dialoog bekend zijn. Dit geldt - gezien 
het voorgaande - tevens voor het uitvoeren van een eventuele leermiddelenscan door het SLO.  
 
De leden van de SP-fractie vragen wanneer de Kamer een actueel inzicht in de effecten van het 
beleid over geweld in afhankelijkheidsrelaties tegemoet kan zien en waarom hier niet eerder 
onderzoek naar is gedaan.  
11 
 

snuffelstages voor vrouwen zonder werk tot doorstroommogelijkheden binnen bedrijven voor 
vrouwelijke werknemers. In 2015 wordt dit project voortgezet.  
 
De leden van de VVD-fractie vragen of het volgen van een training of cursus ook verplichtingen 
meebrengt voor deelnemers.  
 
Dat is afhankelijk van het soort training of cursus en de wijze waarop gemeenten het 
participatiebeleid invullen.  
 
 
De leden van de VVD-fractie willen weten of de regering de zorgen deelt dat vrouwen vanuit 
loyaliteit jegens hun (ex-)partner niet tot aangifte of melding zullen overgaan en op welke manier 
de regering zorgt voor een grotere meldingsbereidheid bij slachtoffers.  
 
Voor slachtoffers van geweld in afhankelijkheidsrelaties is het inderdaad moeilijk om de stap te 
nemen om te melden of aangifte te doen. Angst voor de gevolgen, schaamte of loyaliteit jegens de 
pleger kunnen daarbij een rol spelen. De regering heeft een aantal maatregelen getroffen om 
slachtoffers in dit proces te steunen. Belangrijke beleidslijn daarbij is, dat niet het slachtoffer als 
enige melding hoeft te doen, maar dat dit ook omstanders en professionals kunnen zijn. De 
publiekscampagne ‘Een veilig thuis, daar maak je je toch sterk voor’ roept alle betrokkenen op – 
slachtoffers, omstanders en plegers – om hulp en advies te zoeken bij signalen van geweld in 
huiselijke kring. Mensen kunnen daarvoor gratis het nieuwe landelijke nummer 0800 - 2000 van 
Veilig Thuis (het AMHK) bellen. Daarnaast is er de Wet verplichte meldcode huiselijk geweld en 
kindermishandeling (Stb. 2013, 142) die professionals volgens een stappenplan helpt hoe te 
handelen bij signalen van geweld in huiselijke kring. Wat betreft het vergroten van de 
aangiftebereidheid verwijs ik naar het antwoord bij artikel 27. 
 
De leden van de VVD-fractie geven aan met belangstelling kennis te hebben genomen van het 
wetsvoorstel ter implementatie van de richtlijn over een Europees beschermingsbevel (33 954). 
Deze richtlijn regelt dat een slachtoffer de bescherming op basis van een maatregel als een 
contact- of gebiedsverbod, kan ´meenemen´ bij verblijf in een andere lidstaat. Deze leden 
ondersteunen de beoogde werking en zijn benieuwd naar de samenhang tussen deze richtlijn en 
het verdrag. Zij vragen de regering om een nadere toelichting. 
 
De richtlijn 2011/99/EU van het Europees parlement en de Raad van 13 december 2011 
betreffende het Europees beschermingsbevel (Pb EU L 338) (hierna: richtlijn) maakt het mogelijk 
voor een slachtoffer om een beschermende maatregel, te weten een locatieverbod, contactverbod 
of benaderingsverbod, die in een Europese lidstaat ten behoeve van hem of haar in een strafzaak is 
opgelegd, in een andere Europese lidstaat in te roepen. Het doel van de richtlijn is om de 
bescherming van slachtoffers in strafzaken te verruimen. Door de erkenningsmogelijkheid van 
strafrechtelijke locatie-, contact- en benaderingsverboden in andere lidstaten wordt voorkomen dat 
slachtoffers die in een andere lidstaat willen wonen of verblijven daar een nieuwe procedure 
aanhangig dienen te maken of opnieuw bewijsmateriaal moeten overleggen. Daarmee draagt de 
richtlijn bij aan de doelstellingen van het verdrag, meer in het bijzonder de doelstelling om 
internationale samenwerking te bevorderen teneinde geweld tegen vrouwen en huiselijk geweld uit 
te bannen en daarbij in zo ruim mogelijke mate met elkaar samen te werken ten behoeve van de 
tenuitvoerlegging van strafrechtelijke vonnissen, met inbegrip van beschermingsbevelen (artikel 1 
jo artikel 62, eerste lid, onder e, van het verdrag). Overigens ziet de richtlijn niet alleen op 
vonnissen, maar ook op maatregelen die zijn opgelegd voordat de einduitspraak is gedaan.  
 
Na de inwerkingwerking van het wetsvoorstel ter implementatie van de richtlijn (33 954) kan een 
persoon die in Nederland slachtoffer is geworden van geweld tegen vrouwen of huiselijk geweld en 
wordt beschermd door strafrechtelijke beschermingsmaatregel, aan het OM verzoeken om een 
Europees beschermingsbevel uit te vaardigen, indien deze in een andere Europese lidstaat wil gaan 
wonen of verblijven. Als het OM een Europees beschermingsbevel uitvaardigt, wordt dit 
13 
 

De vraag van de SP-fractie refereert aan de toelichting op artikel 9 en artikel 10. Het gaat hier 
specifiek om de deskundigheidsbevordering op het gebied van een gendersensitieve aanpak. De 
regering wil hier een nieuwe en extra impuls aan geven. Daarom is eerst een genderscan 
uitgevoerd om na te gaan hoe dit kan worden aangepakt. Op basis daarvan werkt de regering nu 
aan een follow-up daarvan. Hierop wordt in deze nota ingegaan bij de beantwoording van de 
vragen onder het kopje ‘geïntegreerd en gendersensitief beleid’ in punt 3 van het algemeen deel 
van deze nota.  
 
De leden van de SP-fractie willen graag weten hoe vaak op grond van de Wet tijdelijk huisverbod 
een huisverbod wordt opgelegd en welke maatregelen met een huisverbod worden opgelegd. Zij 
kunnen zich niet voorstellen dat een huisverbod voldoende is om huiselijk geweld duurzaam tegen 
te gaan. Daarnaast vragen zij wat er gebeurt met degene die het huisverbod krijgt. Naar aanleiding 
van artikel 23 vragen zij ook of en zo ja, hoe vaak bij uithuisplaatsing van de dader uit het gezin 
ook de nodige begeleiding wordt opgestart. De betrokken leden willen daarnaast weten wat de 
regering gaat doen om dit te verbeteren.  
 
De uitvoering van de Wet tijdelijk huisverbod is een gemeentelijke verantwoordelijkheid en past 
binnen hun aanpak van geweld in huiselijke kring in het kader van de Wmo. Daarom worden er 
landelijk niet op structurele basis cijfers bijgehouden van het aantal huisverboden. Wel is in het 
kader van de effectevaluatie van de Wet tijdelijk huisverbod het totaal aantal opgelegde 
huisverboden tot en met 2012 gemeten. In de periode van 2009 tot en met 2012 zijn 11.692 
huisverboden opgelegd. Uit deze effectevaluatie is verder gebleken dat huisverboden vrijwel altijd 
aan mannen worden opgelegd. Personen die een huisverbod krijgen opgelegd, slagen er doorgaans 
in om zelf onderdak te vinden bij vrienden of familie en in een enkel geval bij een (crisis)instelling 
die onderdak verleent. Als een huisverbod wordt opgelegd, gaat dit altijd gepaard met 
hulpverlening en het opstellen van een hulpverleningsplan voor het gezin voor de periode na het 
huisverbod. Er is geen standaardaanbod van hulpverlening. De geboden hulp hangt namelijk nauw 
samen met de problematiek van het gezin. Het huisverbod is bedoeld om een duidelijk signaal aan 
de pleger te geven dat het huiselijk geweld niet wordt geaccepteerd. Daarnaast wordt bij een 
huisverbod meteen hulpverlening opgestart aan alle betrokkenen. Door de uithuisplaatsing van de 
pleger ontstaat vaak een situatie waardoor men ontvankelijker is voor hulpverlening. Overigens is 
in veel gevallen sprake van een samenloop met een strafrechtelijk traject, vanuit welk kader 
eveneens maatregelen getroffen kunnen worden om het huiselijk geweld in de toekomst tegen te 
gaan. 
 
Artikel 8 
 
Uit de memorie van toelichting blijkt dat het Ministerie van VWS 12 miljoen euro beschikbaar stelt 
voor de aanpak van geweld in huiselijke kring. De leden van de VVD-fractie willen graag een 
nadere toelichting van de regering over de exacte besteding van dit bedrag. 
 
Gemeenten zijn vrij in de besteding van deze middelen, die in de vorm van een decentralisatie-
uitkering in het gemeentefonds worden gestort. Over het kader waarbinnen de besteding 
plaatsvindt, zijn, zoals uiteengezet bij de beantwoording van de vragen onder paragraaf 3, met de 
VNG afspraken gemaakt. Het gaat om de volgende afspraken: de centrumgemeenten gaan de 
nieuwe verdeelsystematiek voor de decentralisatie-uitkering vrouwenopvang beheerst invoeren, ze 
gaan geld apart zetten om de opvang van specifieke groepen centraal in te kopen en een 
kwaliteitsimpuls realiseren in het stelsel van de aanpak van geweld in huiselijke kring.  
 
De leden van de VVD-fractie zijn van mening dat het aanpakken van de daders in verhouding te 
weinig financiële aandacht krijgt en vragen of de regering bereid is om deze verhoudingen aan te 
passen.  
 
De regering ziet geen aanleiding om de verhoudingen aan te passen. Zowel het Ministerie van VWS 
als het Ministerie van VenJ stelt financiële middelen ter beschikking voor de aanpak van geweld in 
15 
 

Artikelen 12 en 42 
 
De leden van de D66-fractie constateren dat er geen eenduidige interpretatie bestaat met 
betrekking tot implementatie van het in artikel 12 onderhevige toezicht bij de handhaving op het 
verbod om cultuur, gewoonten, religies, tradities of eer niet te gebruiken ter rechtvaardiging van 
geweldsmisdrijven. Ook stellen deze leden vast dat de huidige definiëring van dit artikel ten 
gevolge heeft dat enkele maatschappelijk geaccepteerde activiteiten onderhevig worden gemaakt 
aan dit verbod. Concrete voorbeelden hiervan zijn jongensbesnijdenis en vrouwenboksen. Deze 
leden vragen of de regering een reflectie kan geven op de bovenstaande constateringen.  
Tevens vragen de leden van de SP-fractie onder artikel 42 de regering om een nadere toelichting 
op de kritiek van de Nederlandse Orde van Advocaten (NOvA) dat de reikwijdte van artikel 42 van 
het verdrag dusdanig breed is dat ook maatschappelijk geaccepteerde gedragingen strafbaar 
dreigen te worden.  
 
Bij de uitleg van artikel 12, vijfde lid, en artikel 42 van het verdrag moet in ogenschouw worden 
genomen wat onder ’daden van geweld die vallen onder de reikwijdte van het verdrag’ wordt 
verstaan. Voor de toepassing van het verdrag wordt “geweld tegen vrouwen” beschouwd als een 
schending van de mensenrechten en een vorm van discriminatie. Dit is bij een fenomeen als 
vrouwenboksen en andere vechtsporten waaraan vrouwen deelnemen evident niet het geval. Het 
gaat daarbij immers om in een of meerdere vechtsporten getrainde vrouwen die zich vrijwillig 
begeven in een - gecontroleerde - situatie, waarbij zij willens en wetens de kans lopen op 
lichamelijk letsel. 
 
Wat betreft jongensbesnijdenis ligt de zaak genuanceerder. Medisch niet-noodzakelijke besnijdenis 
van een minderjarige jongen is toelaatbaar indien deze wordt verricht met de toestemming van het 
ouderlijk gezag. Wel is sinds enige tijd een maatschappelijke discussie gaande over de vraag of 
jongensbesnijdenis een schending van de integriteit van het lichaam oplevert. Zo stelt de 
Koninklijke Nederlandsche Maatschappij ter bevordering der Geneeskunst (KNMG) zich op het 
standpunt dat bij niet-therapeutische besnijdenis bij minderjarigen hiervan sprake is. De regering 
stelt zich op het standpunt dat bij jongensbesnijdenis, als de ingreep correct wordt uitgevoerd, 
geen sprake is van schade voor het lichamelijk en psychisch functioneren en acht 
jongensbesnijdenis een toelaatbare handeling (Aanhangsel Handelingen II 2011/12, nr. 406). De 
regering hecht eraan om hierbij op te merken dat er wereldwijd waarschijnlijk geen staat te vinden 
4
is waar jongensbesnijdenis is verboden . De regering stelt zich kortom op het standpunt dat de 
aangedragen voorbeelden, jongensbesnijdenis en vrouwenboksen, handelingen zijn die niet onder 
de reikwijdte van het verdrag vallen.  
 
Artikel 42 van het verdrag verplicht tot het nemen van maatregelen om te waarborgen dat bij 
strafprocedures cultuur, gewoonte, religie, traditie of de zogenaamde “eer” niet worden gebruikt 
ter rechtvaardiging van daden van geweld die onder de reikwijdte van het verdrag vallen. Als er 
sprake is van een rechtvaardigingsgrond, is een handeling niet wederrechtelijk en kan deze geen 
strafbare gedraging opleveren. In algemene zin kan opgemerkt worden dat het Nederlandse 
strafrecht geen rechtvaardigingsgronden kent in de sfeer van culturele motieven of bescherming 
van de “eer”. Het verdrag leidt niet tot inperking van de gronden die een rechtvaardiging kunnen 
opleveren voor de wederrechtelijkheid van een bepaalde handeling. De vrees van de NOvA dat 
maatschappelijke geaccepteerde gedragingen als gevolg van het verdrag strafbaar dreigen te 
worden wordt dan ook niet gedeeld.  
 
 
                                                           
4
 B. Fateh-Mogdaham, ‘Criminalizing Male Circumcision? Noot bij Landesgericht Köln, Judgement 7 Mai 2012’, 
German Law Review 2012, p. 1132 
  
 
17 
 

professionals opleiden. Movisie en Augeo Foundation hebben lesmateriaal ontwikkeld ten behoeve 
van opleidingen voor de beroepen in de sectoren waarop de Wet verplichte meldcode van 
toepassing is. Begin 2015 zal er een op de docenten en opleidingsmanagers gerichte 
publiciteitsactie plaatsvinden om het belang van goede aandacht voor (het signaleren van) geweld 
in afhankelijkheidsrelaties alsmede de door Augeo Foundation en Movisie ontwikkelde producten 
onder de aandacht te brengen. 
 
De leden van de SP-fractie vragen op welke wijze er tijdens de beroepsopleiding van advocaten en 
bij de speciale opleiding over mensenhandel voor advocaten rekening gehouden wordt met geweld 
in afhankelijkheidsrelaties. Deze leden wensen tevens te vernemen of het klopt dat advocaten die 
de opleiding mensenhandel afgerond hebben, de eerste periode alleen daders mogen bijstaan en 
pas na een aantal jaar de slachtoffers.  
 
Uit ontvangen informatie van de NOvA komt naar voren dat het onderwerp geweld in 
afhankelijkheidsrelaties geen specifiek onderdeel is van de opleidingen voor de advocatuur. Wel 
komt het onderwerp aan de orde binnen het grote geheel van de opleidingen voor advocaten, het 
belang van de opbouw van kennis hierover wordt onderkend. Overigens kunnen advocaten ook 
deelnemen aan de cursussen die het Studiecentrum Rechtspleging verzorgt over huiselijk geweld 
en eergerelateerd geweld.  
 
Uitgangspunt van de Wet op de rechtsbijstand is dat advocaten die rechtsbijstand in de zin van 
deze wet willen verlenen, zich inschrijven bij de Raad voor Rechtsbijstand. De Raad voor 
Rechtsbijstand hanteert bij de inschrijving een aantal algemene deskundigheidsvereisten voor 
advocaten die slachtoffers van gewelds- en zedenmisdrijven bijstaan. Er gelden geen specifieke 
inschrijvingsvoorwaarden voor advocaten die slachtoffers van mensenhandel bijstaan. De eis dat 
een advocaat die de opleiding mensenhandel heeft gevolgd, de eerste periode alleen daders zou 
mogen bijstaan en geen slachtoffers, maakt geen deel uit van de inschrijvingsvoorwaarden.  
 
De leden van de D66-fractie vragen welke stappen er worden gezet om instanties adequaat te 
trainen op een correcte naleving van artikel 284 Sr (huwelijksdwang), gelet op het feit dat deze 
wetgeving in het verleden zelden is toegepast, maar in het kader van de uitvoering van het verdrag 
een nadrukkelijker rol gaat spelen.  
 
Bij de aanpak van huwelijksdwang draait het vooral om preventie en is strafrecht een ultimum 
remedium. Dit laat onverlet dat bij zowel politie als OM huwelijksdwang, als vorm van geweld in 
huiselijke kring, de continue aandacht heeft. Zowel in de trainingen van de politie als in de 
structurele platforms van de officieren van justitie die zich met huiselijk geweld bezig houden, 
wordt de behandeling van zaken van huwelijksdwang aan de orde gesteld. In de nieuwe Aanwijzing 
van het OM inzake huiselijk geweld en kindermishandeling zal huwelijksdwang expliciet worden 
opgenomen. 
 
Artikel 16 
 
De leden van de SP-fractie vragen naar het effect van de bezuinigingen bij de reclassering op de 
werkwijze om recidive bij geweld in afhankelijkheidsrelaties terug te dringen. Ook willen zij weten 
hoeveel minder contacturen de reclassering straks heeft voor huiselijk geweldzaken.  
 
Zoals de Staatssecretaris van VenJ u tijdens de begrotingsbehandeling 2015 heeft medegedeeld, is 
– in overleg met de reclasseringsorganisaties – een pakket aan maatregelen samengesteld, 
waardoor de geprognosticeerde (over)productie door de reclasseringsorganisaties binnen de 
beschikbare middelen kan worden opgevangen. Door deze maatregelen hoeven de normuren voor 
toezichten niet neerwaarts te worden bijgesteld. Er zullen derhalve geen consequenties zijn voor de 
aanpak van huiselijk geweldzaken. 
 
19 
 

Op dit moment bestaan er geen wachtlijsten voor de opvang van slachtoffers van geweld in 
huiselijke kring. Als er sprake is van een crisis, moet er onmiddellijk worden gehandeld. Er zijn 
noodbedden beschikbaar als er bij een crisis in de reguliere opvang geen plaats is. 
 
De leden van de fractie van de SP vragen of en zo ja, hoe vaak bij uithuisplaatsing van de dader uit 
het gezin ook de nodige begeleiding wordt opgestart. Deze fractieleden van de SP willen daarnaast 
weten wat de regering gaat doen om dit te verbeteren.  
 
Voor het antwoord op hun vragen, verwijs ik deze leden graag naar mijn reactie op de vragen over 
het huisverbod bij artikel 7.  
 
Artikel 27 
 
De leden van de SP-fractie stellen diverse vragen over de mogelijkheid om anoniem aangifte doen. 
Ook de leden van de VVD-fractie vragen hiernaar onder artikel 49 en 50.  
 
Slachtoffers kunnen sinds oktober 2012 aangifte onder nummer doen als zij bijvoorbeeld vrezen 
voor represailles of voor ernstige overlast. Dit kan op elk politiebureau in Nederland. In beginsel is 
aangifte onder nummer voor iedereen toegankelijk. Als slachtoffer en dader elkaar kennen, zoals 
bij huiselijk geweld doorgaans het geval is, zal het slachtoffer niet worden beschermd door de 
anonimiteit. De werking van de aangifte onder nummer heeft de aandacht van de minister van VeJ. 
Begin 2015 wordt een WODC-evaluatie verwacht die een goed beeld zal geven van de resultaten 
en de effecten van het doen van aangifte onder nummer. Uw Kamer zal hierover worden 
geïnformeerd. Naast de vraag of de betrokken organisaties voldoende bekend zijn met deze nieuwe 
werkwijze, wordt onderzocht welke slachtoffers er in de praktijk gebruik maken van de 
mogelijkheid tot het doen van aangifte onder nummer, de wijze waarop de mogelijkheid tot het 
doen van aangifte onder nummer in de hele keten geïmplementeerd is en in hoeverre de 
anonimiteit gedurende het hele strafproces – van aangifte tot en met tenuitvoerlegging van de 
straf – standhoudt.  
In algemene zin werkt de politie hard aan het verbeteren van het aangifteproces. Dit doet zij door 
het organiseren van uniforme aangiftevoorzieningen waarbij op een passende manier aangifte 
gedaan kan worden (‘multichannelaanpak’); het verhogen van de kennis en expertise van 
politiemedewerkers die aangifte opnemen, het voorzien in een terugkoppeling naar aangevers, en 
het verbeteren van de afhandeling van de aangiften door het uniformeren van de organisatie van 
weging, selectie en overdracht van de aangifte en door duidelijkere regels te stellen omtrent het 
opnemen en afhandelen van aangiften, in overleg met het OM. Uw Kamer wordt hier regelmatig 
over geïnformeerd. 
 
Artikel 28 
 
De leden van de SP-fractie vragen of voor professionals voldoende duidelijk is, wanneer zij hun 
beroepsgeheim mogen doorbreken.  
 
Op grond van de Wmo 2015 (als gevolg van de Wet verplichte meldcode huiselijk geweld en 
kindermishandeling, Stb. 2013, 142) hebben professionals het recht om hun beroepsgeheim te 
doorbreken als de veiligheid van de cliënt of haar/hem zelf in het geding is. De stappen van de 
meldcode waarborgen een zorgvuldige omgang met een mogelijk beroepsgeheim van de 
beroepskracht. Het basismodel meldcode biedt handvatten die de beroepskracht helpen om de 
afweging te maken of doorbreken van het beroepsgeheim in een bepaalde situatie wenselijk is.  
In de tweede helft van 2015 zal de regering een quickscan laten uitvoeren naar het gebruik van en 
de ervaringen met de meldcode. Daarbij zal ook het doorbreken van het beroepsgeheim worden 
meegenomen. Uw Kamer zal uiteraard over de uitkomsten worden geïnformeerd in een van de 
volgende GIA-voortgangsrapportages.  
 
21 
 

Nederland versterkt. De aanpak is voorts versterkt door de volgende activiteiten van het Ministerie 
van BuZa: 
 
 De posten in de ’risicolanden’ hebben begin juni 2014 een draaiboek ontvangen over hoe om te 
gaan met slachtoffers die zich in het buitenland bevinden. 
 Deze risicoposten zijn ook geïnstrueerd om de lokale niet-gouvernementele organisaties 
(NGO’s) in kaart te brengen die een rol spelen bij het verlenen van hulp aan slachtoffers.  
 In de trainingen van (consulair) medewerkers wordt aandacht besteed aan het verlenen van 
consulaire bijstand in situaties van huwelijksdwang en achterlating.  
 Doorlopend wordt het onderwerp op de agenda geplaatst van relevante internationale fora en 
overleggen.  
 Het Ministerie van BuZa draagt daarnaast bij aan de campagne tegen kindhuwelijken en 
huwelijksdwang. Hierbij werkt het ministerie nauw samen met Girls not Brides, een wereldwijd 
netwerk van organisaties die zich inzetten tegen kindhuwelijken. Via het kindhuwelijkenfonds 
en Unicef worden projecten gefinancierd die gericht zijn op het voorkomen van kindhuwelijken.  
 
Daarnaast stelt het Landelijk Expertisecentrum eergerelateerd geweld (LEC EGG) sinds haar 
formele oprichting de verschillende relevante ambassades van vreemde mogendheden op de 
hoogte van haar activiteiten en (wetenschappelijke) publicaties. Er zijn meerdere werken 
uitgegeven in de Franse, Duitse en Engelse taal. Ook zijn er in samenwerking met verschillende 
ambassades activiteiten belegd, zoals het opleiden van Marokkaanse politieofficieren en het 
organiseren van een internationaal congres. Operationeel werkt het LEC EGG ook samen met 
verschillende ambassades.  
 
De leden van de SP-fractie vragen naar knelpunten in de signalering, opsporing en handhaving van 
huwelijksdwang bij strafbaarstellingen, waar de ketenpartners nu tegenaan lopen en hoe deze 
worden verholpen. 
 
Huwelijksdwang valt onder de brede aanpak van geweld in huiselijke kring van politie en OM. Beide 
organisaties hebben de laatste jaren geïnvesteerd in de aanpak van de diverse vormen van 
huiselijk geweld en besteden in hun trainingen aandacht aan huwelijksdwang. Zoals bij de 
beantwoording bij artikel 15 is aangegeven, is het strafrecht echter ultimum remedium. Als gevolg 
van de lage aangiftebereidheid worden er niet of nauwelijks zaken in het strafrechtelijk traject 
behandeld. De politie behandelt pas een zaak indien er sprake is van strafbare handelingen. In de 
praktijk ligt het aspect ‘dwang’ vaak genuanceerd. Het OM heeft weinig tot geen ervaring met de 
behandeling van dergelijke zaken. 
 
Artikel 38 
 
De leden van de VVD-fractie vragen of in Nederland al veroordelingen hebben plaatsgevonden voor 
genitale verminking. Verder lijkt het deze leden wellicht een goed idee om de kwetsbare positie van 
deze en andere (vrouwelijke) slachtoffers in combinatie met een strafverzwaringsgrond te 
verankeren in een Aanwijzing van het OM. Deze leden kunnen zich echter ook voorstellen dat een 
strafverzwaringsgrond kan leiden tot de vermindering van de aangiftebereidheid. Zij vragen de 
regering om een reactie. De leden van de PvdA vragen hoe vaak er succesvolle vervolging op grond 
van de artikelen 300 tot en met 303 Sr in het kader van vrouwelijke genitale verminking heeft 
plaatsgevonden.  
 
Vrouwelijke Genitale Verminking (VGV) is sinds 1993 in Nederland strafbaar als vorm van 
(kinder)mishandeling (artikelen 300-304, 307, 308 Sr). Ook de deelneming aan het misdrijf en het 
uitlokken ervan zijn strafbaar. Er bestaat een wettelijke strafverhogingsgrond bij mishandeling in 
familierelaties. Dit is geregeld in artikel 304 Sr: de in de artikelen 300-303 Sr bepaalde 
gevangenisstraffen kunnen met een derde worden verhoogd ten aanzien van de schuldige die het 
misdrijf begaat tegen zijn moeder, zijn vader tot wie hij in familierechtelijke betrekking staat, zijn 
echtgenoot, zijn levensgezel, zijn kind, een kind over wie hij het gezag uitoefent of een kind dat hij 
23 
 

lokale parketten van het OM hebben een informerende taak waar het gaat om de fase van 
voorlopige hechtenis.  
  
Onlangs heeft het OM besloten om slachtoffers van levensdelicten voortaan eerst telefonisch te 
benaderen, alvorens een brief wordt verstuurd. Dit is het resultaat van gesprekken tussen het OM 
en lotgenotenorganisaties over de kwaliteitsverbetering van de dienstverlening door het IDV. In 
individuele gevallen gebeurde dit al, ook met slachtoffers van andersoortige delicten. In het geval 
van levensdelicten wordt dit de standaardwerkwijze. Ook is op verzoek van de 
lotgenotenorganisaties aandacht besteed aan de formulering van de brief aan slachtoffers waarin 
informatie wordt gegeven over het einde van de detentie. In de brief wordt bijvoorbeeld uitleg 
gegeven over de voorwaarden die verbonden zijn aan de voorwaardelijke invrijheidstelling. Ook is 
de toon van de brief persoonlijker gemaakt. 
  
De informatievoorziening aan slachtoffers over invrijheidsstelling, verlof en ontsnapping van de 
verdachte of veroordeelde wordt de komende periode verder verbeterd in het kader van de 
implementatie van de EU richtlijn minimumnormen slachtoffers (richtlijn 2012/29/EU, PbEU 14 
november 2012, L 315). Na inwerkingtreding van het wetsvoorstel ter implementatie van deze 
richtlijn zal de informatievoorziening over invrijheidsstelling van een verdachte of veroordeelde niet 
alleen worden verstrekt aan slachtoffers van spreekrechtwaardige delicten. De bedoelde informatie 
wordt in het vervolg verstrekt ongeacht welk misdrijf het betreft. Ook wordt het slachtoffer in geval 
van vrijlating of ontsnapping van een verdachte of veroordeelde desgewenst in kennis gesteld van 
maatregelen die zijn getroffen ter bescherming van het slachtoffer. 
  
Voorts vragen deze leden naar een toelichting op wat de regering verstaat onder het begrip 
slachtoffer. 
 
Ingevolge artikel 51a, eerste lid, Sv wordt als slachtoffer aangemerkt ‘degene die als rechtstreeks 
gevolg van een strafbaar feit vermogensschade of ander nadeel heeft ondervonden’. De 
rechtspersoon die als rechtstreeks gevolg van een strafbaar feit vermogensschade of ander nadeel 
heeft ondervonden, wordt met het slachtoffer gelijkgesteld. Een getuige kan dus tevens slachtoffer 
zijn, maar er zijn ook getuigen die niet als slachtoffer worden aangemerkt. Nabestaanden worden 
niet als slachtoffer aangemerkt, maar hebben veelal dezelfde rechten als slachtoffers. Als gevolg 
van de hierboven genoemde EU richtlijn minimumnormen slachtoffers dient de definitie van 
slachtoffer te worden aangepast. De Staatssecretaris van VenJ verwacht het wetsvoorstel ter 
implementatie van de richtlijn in het voorjaar van 2015 bij uw Kamer in te dienen. 
 
Artikel 57 
 
De leden van de SP-fractie vragen welke concrete gevolgen de stelselherziening heeft voor mensen 
die nu afhankelijk zijn van gesubsidieerde rechtsbijstand, indien zij niet als slachtoffer worden 
gezien.  
 
Op 20 januari 2015 heeft de Eerste Kamer een motie aangenomen (Kamerstukken I 2014/15, 34 
000 VI, M) waarin aan de regering wordt verzocht om de voorgenomen bezuinigingen op de 
gefinancierde rechtsbijstand ten bedrage van € 85 miljoen achterwege te laten en alternatieve 
financieringsmogelijkheden te zoeken. Bij brief van 30 januari 2015 aan de Voorzitter van de 
Eerste Kamer heeft de Staatssecretaris van VenJ in reactie op deze motie te kennen gegeven dat 
het kabinet heeft besloten een commissie in het leven te roepen die onderzoek zal doen naar de 
problemen rond kostenstijgingen in de rechtsbijstand in relatie tot de toegang tot het recht. De 
verdere procedure inzake het wetsvoorstel ter zake van de stelselvernieuwing wordt in afwachting 
van de resultaten van het onderzoek opgeschort.  
 
 
 
25 
 

