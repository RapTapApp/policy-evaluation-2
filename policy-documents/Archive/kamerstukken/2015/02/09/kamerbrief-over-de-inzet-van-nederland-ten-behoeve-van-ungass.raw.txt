> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
710203-131622-VGP 
 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
Datum 9 februari 2015 
 
Betreft UNGASS 2016 BRIEF  
 
 
 
 
 
Geachte voorzitter, 
Met deze brief willen wij graag uw Kamer informeren over de inzet van Nederland 
ten behoeve van de United Nations General Assembly Special Session (UNGASS) 
on the World Drug Problem in de eerste helft van 2016 in New York. De precieze 
datum staat nog niet vast.  
 
Aanleiding UNGASS 2016 
 
De UNGASS wordt bijeengeroepen door de Algemene Vergadering. In 2012 is naar 
aanleiding van een voorstel van Mexico en Guatemala besloten een UNGASS over 
de werelddrugsproblematiek te organiseren. Een eerdere UNGASS inzake drugs 
heeft in 1998 plaatsgevonden. 
 
Het VN drugscontrole systeem is gebaseerd op drie verdragen: de Single 
Convention on Narcotics (1961), de Convention on Psychotropic Substances 
(1971) en de UN Convention Against Illicit Traffic in Narcotic Drugs and 
Psychotropic Substances (1988). Bij de VN drugsverdragen zijn 184 (verdrag 
1961) respectievelijk 189 (verdrag 1988) landen partij.  
 
In een aantal landen bestaat ontevredenheid over de wijze van interpretatie van 
de verdragen. Vanuit de initiërende landen voor deze UNGASS (met name die uit 
Midden- en Zuid-Amerika) wordt aangegeven dat het niet zozeer de bedoeling  is 
om over verdragswijzigingen te spreken, maar wel over de mogelijkheid van een 
flexibele interpretatie zodat er ruimte is voor een innovatieve aanpak van 
regionale problemen. 
 
Dit betreft verschillende aspecten. Zo bemoeilijkt de praktijk van strikte controle 
op de naleving van 50 jaar oude verdragen het vinden van oplossingen voor 
actuele drugsvraagstukken waarmee landen te maken hebben.  Hierbij kan 
gedacht worden aan beperkte toegang tot en beschikbaarheid van essentiële 
medicijnen zoals morfine (pijnstilling) maar ook het niet kunnen inzetten van 
preventieve interventies (zoals voorlichting op scholen) omdat het onderwerp 
1 
 

 
gebruik kunnen kleven, zowel qua gezondheid als wat betreft sociaal 
 
functioneren. Dit is internationaal gezien een bijzondere benadering, in de 
meeste landen is dit soort voorlichting onmogelijk vanwege de 
strafbaarstelling van drugs(gebruik). 
 
3. Vroegsignalering en kortdurende interventies om te voorkomen dat 
mensen een verslaving ontwikkelen 
Met name gericht op groepen mensen die een extra risico lopen om een 
verslaving te ontwikkelen (bijvoorbeeld kinderen van verslaafde ouders) 
 
4. Behandelen van mensen met een verslaving 
Indien het toch niet gelukt is om de ontwikkeling van een verslaving te 
voorkomen is het ook noodzakelijk dat er een goed toegankelijke en 
kwalitatief goede verslavingszorg beschikbaar is die deze mensen kan 
opvangen en behandelen. 
 
5. Schadebeperking (‘Harm reduction’)  
Veel maatregelen op dit gebied, zoals gerichte preventie bijvoorbeeld ter 
voorkoming van gezondheidsincidenten, het testen van pillen, spuitomruil, 
methadon- en heroïnebehandeling en gebruikersruimtes zijn bewezen 
effectief in het beperken van gezondheidsschade, met name waar het gaat 
om beperken van drugsgerelateerde infectieziekten als HIV/Aids en het 
voorkomen van fatale overdoses. Deze maatregelen zijn niet primair 
gericht op het voorkomen of beëindigen van drugsgebruik en dat maakt 
“harm reduction” internationaal tot een controversieel onderwerp. 
Nederland heeft veel kennis van en ervaring met “harm reduction” als 
onderdeel van het volksgezondheidsbeleid. Deze kennis en ervaring wordt 
in het kader van onder andere het bestrijden van HIV/Aids in het 
ontwikkelingssamenwerkingbeleid toegepast. In veel landen, zoals in Oost-
Europa en Centraal Azië, is injecterend drugsgebruik de motor achter de 
HIV/Aids epidemie. Om deze epidemie het hoofd te kunnen bieden is een 
bredere acceptatie en implementatie van “harm reduction” noodzakelijk. 
Gezien de kennis en ervaring in Nederland en de noodzaak voor veel 
landen om deze aanpak te omarmen, zal Nederland in de aanloop naar en 
bij de UNGASS zich met name inzetten op “harm reduction”.  
 
b) Toegang tot medicijnen waarborgen  
 
In veel landen is de toegang tot en beschikbaarheid van door de drugsverdragen 
gecontroleerde medicijnen, zoals morfine, volstrekt onvoldoende. Dit heeft 
verschillende oorzaken. Sommige landen kunnen vanwege een te strikte 
interpretatie van de VN drugsverdragen niet beschikken over voldoende voorraad. 
In andere landen zijn het de complexe im- en exportregels die toegang tot 
medicatie belemmeren. Tenslotte komt het voor dat pijnstillers ten onrechte 
onvoldoende worden toegediend uit angst voor verslaving. Dit vergt beter 
onderwijs en training. Een discussie over de mogelijkheden binnen de 
drugsverdragen om toegang en gebruik van dergelijke medicijnen te verbeteren, 
zal deze landen kunnen helpen.  
 
 
 
 
3 
 
 

 
Staten, Noorwegen en Zwitserland). Over de UNGASS-inzet zal bilateraal door ons 
 
worden gesproken met collega EU-ministers. 
 
Het voorzitterschap biedt daarmee kansen om voor Nederland belangrijke punten 
te agenderen, maar vergt ook het sluiten van compromissen tussen uiteenlopende 
standpunten met soms tamelijk algemene teksten of een ‘Alleingang’ van 
sommige lidstaten tot gevolg. Het drugsbeleid is immers een nationale 
bevoegdheid van de lidstaten. 
 
Leidraad bij dit alles zal zijn de EU-Drugsstrategie die door de Raad is vastgesteld 
in 2013. 
Hoogachtend, 
de staatssecretaris van Volksgezondheid, 
Welzijn en Sport, 
 
 
 
 
 
drs. M.J. van Rijn 
 
 
 
de minister van Veiligheid en Justitie, 
 
 
 
 
 
mr. I.W. Opstelten 
 
 
 
de minister van Buitenlandse Zaken, 
 
 
 
 
 
Bert Koenders 
 
 
 
de minister voor Buitenlandse Handel en Ontwikkelingssamenwerking, 
 
 
 
 
 
Lilianne Ploumen 
5 
 
 

