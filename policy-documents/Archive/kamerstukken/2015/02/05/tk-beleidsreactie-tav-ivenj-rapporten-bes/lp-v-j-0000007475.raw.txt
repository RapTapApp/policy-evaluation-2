 
1 
 
 
> Retouradres Postbus 20301 2500 EH  Den Haag 
 
 Ministerie van Veiligheid 
en Justitie 
Aan de Voorzitter van de Tweede Kamer 
DW 
  
der Staten-Generaal 
Turfmarkt 147 
Postbus 20018  
2511 DP  Den Haag 
2500 EA  DEN HAAG 
Postbus 20301 
2500 EH  Den Haag 
 
www.rijksoverheid.nl/venj 
 
  
  
Ons kenmerk 
608635 
  
Bij beantwoording de datum 
 
en ons kenmerk vermelden. 
Wilt u slechts één zaak in uw 
Datum 4 februari 2015 brief behandelen. 
 
Onderwerp Reactie op de IVenJ rapporten inzake ‘Nulmeting organisatie 
 
rampenbestrijding BES’ 
 
 
Hierbij stuur ik u de rapporten van de Inspectie Veiligheid en Justitie (verder de 
Inspectie VenJ) inzake ‘Nulmeting organisatie rampenbestrijding BES’ inclusief  
de bijbehorende beleidsreactie. De ontvangen schriftelijke reacties van Saba, Sint 
Eustatius, Bonaire en de Rijksvertegenwoordiger zijn betrokken bij onderhavige 
reactie. 
 
Aanleiding 
De rapporten zijn een eerste weergave van het toezicht op de rampenbestrijding 
en crisisbeheersing door de Inspectie VenJ. Deze nulmetingen geven inzicht in de 
huidige stand van zaken van de voorbereiding op rampen en crisis in Caribisch 
Nederland. De meting is uitgevoerd door middel van een onderzoek naar de 
beschikbare plannen en door middel van een opkomst- en alarmeringsoefening op 
Bonaire, Sint Eustatius en Saba. Voor de vergelijkbaarheid is bij alle nulmetingen 
dezelfde onderzoeksmethodiek gehanteerd. Het onderzoek geeft antwoord op de 
vraag in welke mate de rampbestrijdingsorganisatie van de BES-eilanden op het 
moment van meten is voorbereid op het bestrijden van rampen of crises.  
 
Conclusies rapport  
De Inspectie VenJ concludeert dat de rampbestrijdingsorganisatie van de BES-
eilanden op het moment van meten, mede door de beperkte hulpverlenings-
capaciteit, in beperkte mate is voorbereid op het bestrijden van rampen of crises 
en dat zij in hoge mate afhankelijk zijn van bijstand en zelfredzaamheid. Tevens 
concludeert de Inspectie VenJ dat nog niet alle convenanten en regelingen 
genoemd in de Veiligheidswet BES opgesteld of bestuurlijk bekrachtigd zijn.  
 
Aanbevelingen rapport   
De Inspectie VenJ realiseert zich dat de rampbestrijdingsorganisatie op de BES-
eilanden in opbouw is en dat de uitvoering van de aanbevelingen de nodige tijd en 
capaciteit zal vergen. Om die reden zijn de aanbevelingen volgordelijk 
opgenomen, d.w.z. de aanbevelingen die naar het oordeel van de Inspectie VenJ 
het eerste aandacht verdienen staan bovenaan.  
 
Dit in overweging nemende komt de Inspectie VenJ tot de volgende 
aanbevelingen: 
 
 
  
 Pagina 1 van 4 
 

  
 
 
 Meldkamer Ministerie van Veiligheid 
en Justitie 
De  Inspectie constateert dat het eiland Bonaire de beschikking heeft over een 
DW 
gemeenschappelijke meldkamer die nog in opbouw is en formeel geen onderdeel 
 
vormt van de hoofdstructuur van de rampbestrijdingsorganisatie. In reactie op de Datum 
4 februari 2015 
rapporten van de Inspectie VenJ geeft de Rijksvertegenwoordiger aan in het 
 
Ons kenmerk 
bijzonder belang te hechten aan de aanbevelingen met betrekking tot de 
608635 
gemeenschappelijke meldkamer. Ik onderschrijf de constatering dat zo’n 
 
meldkamer een essentiële schakel vormt voor de communicatie tussen alle 
 
betrokken hulpdiensten op de afzonderlijke eilanden als ook de onderlinge 
 
communicatie tussen de eilanden in tijden van een ramp of crisis.   
 
Als korpsbeheerder van het politiekorps (KPCN) en het brandweerkorps (BKCN), 
ben ik verantwoordelijk voor een goed functionerende meldkamer voor beide 
korpsen. Gegeven de geografische afstanden tussen de eilanden en de 
afhankelijkheid van een betrouwbaar verbindingsnetwerk, is door de 
gezaghebbers aan mij aangegeven dat zij vooral hechten aan een goed 
functionerend alarmeringssysteem in de meldkamer voor politie en brandweer per 
eiland. Vooralsnog acht ik een geïntegreerde meldkamer voor alle eilanden, 
organisatorisch en technologisch, niet haalbaar. Ik geef prioriteit aan een 
gefaseerde inrichting van een goed functionerende meldkamerfunctie per eiland,  
waarbij de politie voorrang heeft en vervolgens de brandweer. Daarna kan met de 
bestuurscolleges worden gewerkt aan een optimale samenwerking met de 
meldkamer in geval van rampenbestrijding en crisisbeheersing. 
 
Uitwerking nadere regelgeving  
Ten aanzien van de specifieke aanbeveling aan mijn adres wil ik graag het 
volgende opmerken. In de Veiligheidswet BES is voor een aantal regelingen 
bepaald dat deze kunnen worden opgesteld. Om de toegezegde legislatieve 
terughoudendheid ten aanzien van de BES-eilanden gedurende de eerste vijf jaar 
na invoering van de wet te waarborgen, heeft mijn ministerie in 2012 expliciet 
bepaald welke regelingen moeten worden uitgewerkt.  
Voor de regelingen waarvan is bepaald dat deze moeten worden opgesteld, is 
daar reeds uitvoering aan gegeven of worden de resterende regelingen uitgewerkt 
in 2015. Als het op een later moment alsnog nodig wordt geacht dat bepaalde 
(niet verplichte) regelingen dienen te worden opgesteld, gebeurt dit in overleg 
met de Bestuurscolleges omdat de reeds uit te werken regelingen een zeer groot 
beslag leggen op de beperkte tijd en capaciteit ter plaatse.  
De andere aanbevelingen zijn geadresseerd aan de Bestuurscolleges. Volgens de 
1
Veiligheidswet BES is het bestuurscollege belast met de organisatie van de 
rampenbestrijding en de crisisbeheersing en de organisatie van de geneeskundige 
hulpverlening. Tevens is het bestuurscollege belast met de brandweerzorg, 
waarbij het zich bedient van het brandweerkorps. Het beheer van het 
brandweerkorps berust bij mij. Verder is het aan het bestuurscollege om eenmaal 
in de vier jaar een beleidsplan vast te stellen ten aanzien van de brandweerzorg, 
rampenbestrijding en crisisbeheersing.  
  
Zelf draag ik de verantwoordelijkheid om een generiek stelsel van brandweerzorg, 
rampenbestrijding en crisisbeheersing tot stand te brengen en te onderhouden.  
                                                
1
 Artikel 37 lid 1 en 2 Veiligheidswet BES  
  
 Pagina 3 van 4 
  
 
 

