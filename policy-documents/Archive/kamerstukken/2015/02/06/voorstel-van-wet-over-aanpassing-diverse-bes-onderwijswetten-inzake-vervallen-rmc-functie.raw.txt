 
 
 
Aanpassing van diverse BES-onderwijswetten inzake het vervallen van de RMC-
functie met betrekking tot voortijdig schoolverlaten in Caribisch Nederland 
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om in de Wet educatie en 
beroepsonderwijs BES en de Wet voortgezet onderwijs BES de regeling van de regionale 
meld- en coördinatiefunctie - behalve de meldplicht - te schrappen, om te voorkomen 
dat voor voortijdige schoolverlaters in Caribisch Nederland twee gelijksoortige 
voorzieningen gelden; dat het in verband daarmee tevens wenselijk is om de bepaling 
over de melding van voortijdig schoolverlaten in voornoemde wetten alsmede de Wet 
sociale kanstrajecten jongeren BES aan te passen; en dat het tot slot wenselijk is de 
BES-onderwijswetten op diverse punten technisch en redactioneel aan te passen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
Artikel I 
 
De Wet educatie en beroepsonderwijs BES wordt gewijzigd als volgt: 
 
A  
Artikel 2.3.7 komt te luiden: 
 
Artikel 2.3.7. Gebruik persoonsgebonden nummer door openbaar lichaam  
Onverminderd het overigens bij of krachtens de wet bepaalde omtrent het gebruik van 
het persoonsgebonden nummer BES door het openbaar lichaam, gebruikt het openbaar 
lichaam het persoonsgebonden nummer BES van een leerplichtige en kwalificatie 
plichtige deelnemer of een persoon als bedoeld in artikel 8.1.8, eerste lid, uitsluitend ten 
behoeve van: 
 
a. het toezicht op de naleving van de Leerplichtwet BES;  
b. de uitvoering van de Wet sociale kanstrajecten jongeren BES;  
    W10329.K-2 1 

     
voortijdig schoolverlater: ingezetene van een openbaar lichaam, die: 
a. de leeftijd van 18 jaar heeft bereikt, maar nog niet de leeftijd van 25 jaren, 
b. niet beschikt over een startkwalificatie,  
c. niet werkzaam is op grond van een aanstelling of arbeidsovereenkomst, en 
d. die: 
1◦  het onderwijs aan de school waaraan hij is ingeschreven gedurende een 
aaneengesloten periode van ten minste een maand of een door het bevoegd 
gezag te bepalen kortere periode zonder geldige reden niet meer volgt, of 
2◦  niet meer aan een school als bedoeld in de Wet voortgezet onderwijs BES is 
ingeschreven en evenmin is ingeschreven aan een instelling als bedoeld in de 
Wet educatie en beroepsonderwijs BES. 
 
B 
De artikelen 2 tot en met 4 komen te luiden: 
 
Artikel 2. Doelgroep sociaal kanstraject 
Voor een sociaal kanstraject komt in aanmerking een voortijdig schoolverlater.  
 
Artikel 3. Aanmelding  
Een voortijdig schoolverlater wordt onverwijld door het bestuurscollege aangemeld bij 
het projectbureau.  
  
Artikel 4. Doorverwijzing; intake; aanbod sociale kanstraject 
1. Het projectbureau nodigt een aangemelde voortijdig schoolverlater uit voor een 
gesprek om te onderzoeken of de betrokkene kan worden doorverwezen naar onderwijs 
of arbeidsmarkt. Indien dit het geval is, begeleidt het projectbureau de betrokkene naar 
het desbetreffende onderwijs of de desbetreffende arbeid. 
2. Indien de betrokkene niet kan worden doorverwezen, voert het projectbureau een 
educatieve intake uit, om te onderzoeken of de betrokkene in aanmerking komt voor 
een sociaal kanstraject en, indien dit het geval is, over welke kennis en vaardigheden de 
betrokkene beschikt. 
3. Op basis van de kennis en vaardigheden wordt de betrokkene door de 
uitvoeringsinstantie een passend sociaal kanstraject aangeboden.  
4. De betrokkene en de uitvoeringsinstantie sluiten bij aanvaarding van het aanbod een 
overeenkomst waarin afspraken worden neergelegd over de inhoud van het sociaal 
kanstraject en de deelname daaraan door de betrokkene. 
5. De betrokkene legt bij het sluiten van de overeenkomst zijn persoonsgegevens over. 
 
C 
Artikel 5 wordt gewijzigd als volgt: 
1. In het eerste lid wordt, onder verlettering van de onderdelen a tot en met d tot c tot 
en met f, twee nieuwe onderdelen ingevoegd, luidend: 
a. het zo mogelijk doorverwijzen naar onderwijs of arbeidsmarkt,. 
b. het registeren van voortijdig schoolverlaters,. 
2. In het tweede lid, onderdeel a, wordt ‘sociale kanstraject’ vervangen door ‘sociaal 
kanstraject’ en vervalt: een jongere. 
 
D 
Artikel 6 komt te luiden: 
Artikel 6 Deelnemersregister 
1. Het projectbureau houdt een register bij waarin iedere deelnemer wordt 
ingeschreven. 
2. In het deelnemersregister worden vermeld: 
    W10329.K-2 3 

     
In artikel 17a, tweede lid, wordt ‘regelen’ vervangen door ‘regels’ en ‘besteding’ door: 
de besteding. 
 
M 
In artikel 18, onderdeel d, wordt voor ‘de uitkering’ ingevoegd: indien. 
 
N 
Artikel 20 wordt gewijzigd als volgt: 
1. In het tweede lid wordt ‘inspecteur’ vervangen door: inspectie. 
2. In het derde lid wordt  ‘De artikelen 5:12, 5.15, 5:16 en 5:20 van de Algemene wet 
bestuursrecht’ vervangen door: De artikelen 5:12, 5:13, 5:15, 5:16, 5:17 en 5:20 van 
de Algemene wet bestuursrecht. 
 
Artikel IV 
 
De Wet voortgezet onderwijs BES wordt gewijzigd als volgt: 
 
A 
In artikel 56, derde lid, wordt “de artikelen 90, 92, 93, 107, de Wet materieel 
ambtenarenrecht BES en de daarmee verband houdende wettelijke bepalingen” 
vervangen door: de artikelen 90, 92, 93 en 107 van deze wet, de Ambtenarenwet BES 
en de daarmee verband houdende wettelijke bepalingen. 
 
B 
In het opschrift van artikel 153 wordt “Wet materieel ambtenarenrecht BES” vervangen 
door: Ambtenarenwet BES. 
 
C 
Artikel 182 komt te luiden: 
 
Artikel 182. Gebruik persoonsgebonden nummer BES door openbaar lichaam 
Onverminderd het overigens bij of krachtens de wet bepaalde omtrent het gebruik van 
het burgerservicenummer door het openbaar lichaam, gebruikt het openbaar lichaam 
het persoonsgebonden nummer BES van een leerplichtige of kwalificatieplichtige leerling 
of een persoon als bedoeld in artikel 66, eerste lid, uitsluitend ten behoeve van: 
a. het toezicht op de naleving van de Leerplichtwet BES; 
b. de uitvoering van de Wet sociale kanstrajecten; 
c. de verwerking van de gegevens, bedoeld in 24f, derde en vierde lid, van de Wet op 
het onderwijstoezicht. 
 
D 
Titel IV vervalt. 
 
E 
Artikel 214 vervalt. 
 
Artikel V 
Deze wet treedt in werking op een bij koninklijk besluit te bepalen tijdstip, dat voor de 
verschillende artikelen of onderdelen daarvan verschillend kan worden vastgesteld. 
 
 
 
    W10329.K-2 5 

     
Memorie van toelichting 
 
ALGEMEEN DEEL 
 
1. Inleiding 
2. Gevolgen voor de uitvoerbaarheid en de handhaafbaarheid 
3. Financiële gevolgen voor de rijksbegroting 
4. Administratieve lasten 
5. Overleg  
 
ARTIKELSGEWIJZE TOELICHTING 
 
 
ALGEMEEN DEEL   
 
1. Inleiding 
Met ingang van 1 januari 2011 is Europees-Nederlandse en Antilliaanse wet- en 
regelgeving omgezet in aparte wet- en regelgeving voor de BES-eilanden Bonaire, St. 
Eustatius en Saba, die op 1 oktober 2010 tezamen Caribisch Nederland zijn gaan 
vormen. Als gevolg van deze omzetting bevatten de Wet voortgezet onderwijs BES 
(WVO BES) en de Wet educatie en beroepsonderwijs BES (WEB BES) bepalingen op 
grond waarvan het openbaar lichaam, om voortijdig schoolverlaten tegen te gaan, een 
Regionale Meld- en Coördinatiefunctie Voortijdig Schoolverlaten (RMC-functie) moet 
instellen. Die bepalingen stemmen overeen met de bepalingen ten aanzien van de RMC-
functie in de Wet voortgezet onderwijs en de Wet educatie en beroepsonderwijs. Scholen 
moeten voortijdig schoolverlaters melden bij de RMC-functie, die hen registreert en actie 
onderneemt om de jongeren terug te plaatsen in het onderwijs of te begeleiden naar 
werk. Aan de bedoelde bepalingen is tot op heden geen uitvoering gegeven. De reden 
daarvan is dat deze bepalingen minder goed passen bij de kleinschaligheid van de 
eilanden. Een overkoepelend contacteiland dat een jaarlijkse RMC-effectrapportage zou 
moeten verzorgen, zou bovendien de bestuurlijke verhoudingen tussen de eilanden 
kunnen verstoren. 
 
Bij nader inzien kunnen de RMC-bepalingen in de BES-wetten vervallen omdat in 
Caribisch Nederland, in aanvulling op de leerplicht en kwalificatieplicht, al een 
voorziening is getroffen met hetzelfde oogmerk als de RMC-functie. Het betreft de Wet 
Sociale Kanstrajecten BES (WSKJ BES). De WSKJ BES is gebaseerd op de Antilliaanse 
Wet sociale vormingsplicht. Volgens de WSKJ BES is een kanstraject gericht op:  
a. de persoonlijke ontplooiing; 
b. het leggen van een brede basis van algemene kennis en algemene en sociale 
vaardigheden; 
c. het leggen van een basis voor de bereidheid tot voortdurende persoonlijke 
ontwikkeling en uitbreiding van beroepsvaardigheden; 
d. het ontwikkelen van de nodige attitudes en vaardigheden om zich in een werkkring 
te kunnen handhaven; 
e. het verwerven van kennis van Papiaments of Engels, Nederlands, Spaans, 
rekenen, en het verwerven van computervaardigheden en praktische vaardigheden. 
 
Volgens de huidige wettelijke systematiek komt een jongere in aanmerking voor een 
sociaal kanstraject nadat de RMC-functie heeft geprobeerd om door te verwijzen naar 
onderwijs of arbeidsmarkt. Doordat de RMC-functie niet wordt uitgevoerd, komt een 
jongere zonder startkwalificatie in de praktijk direct in aanmerking voor een sociaal 
kanstraject. Met de wijzigingen die zijn opgenomen in dit wetsvoorstel wordt de taak om 
indien mogelijk door te verwijzen naar onderwijs of arbeidsmarkt overgeheveld van de 
RMC-functie naar de uitvoeringsinstantie van de sociale kanstrajecten. Op die manier 
krijgt deze bepaling alsnog zijn bedoelde functie. 
    W10329.K-2 
7 

     
 
ARTIKELSGEWIJS 
Artikel I, onderdeel A (artikel 2.3.7 WEB BES) - technisch 
In artikel 2.3.7 WEB BES worden de verwijzingen naar de geschrapte artikelen 8.3.1 en 
8.3.2 WEB BES en de daarin opgenomen begrippen vervangen door een verwijzing naar 
het gehandhaafde artikel 8.1.8 WEB BES en de WSKJ BES. Zo kunnen de gegevens uit 
het basisregister onderwijs worden benut voor de registratie van vsv’ers bij de 
uitvoering van de WSKJ BES.  
Artikel 2.3.7 is nog niet in werking getreden en treedt ook met deze wijziging niet in 
werking. Het basisregister onderwijs is op de BES nog niet operationeel dus het 
persoonsgebonden nummer BES is ook nog niet in gebruik.  
 
Artikel I, onderdelen B en C (de artikelen 3.4 en 5.1 WEB BES)- technisch  
Deze wijzigingen houdt verband met de inwerkingtreding van de 
medezeggenschapsbepalingen en klachtenregeling voor scholen op de BES per 1 
augustus 2014 (Stb 2014, 104). Met deze inwerkingtreding gaat voor de expertisecentra 
onderwijszorg (EOZ’s) een uitgebreidere set eisen gelden voor de klachtenregeling. De 
regels die voor de scholen gelden zijn in de verschillende onderwijswetten BES van 
overeenkomstige toepassing verklaard op de EOZ’s. De WEB BES kent echter geen 
verplichte klachtenregeling. De EOZ’s hebben voor de WEB BES dezelfde betekenis als in 
andere sectoren. Daarom worden de inhoudelijke eisen, zoals die zijn opgenomen in 
artikel 52 van de WVO BES van overeenkomstige toepassing verklaard op de 
klachtenregeling van de EOZ’s WEB BES.  
 
De technische aanpassing van artikel 5.1 WEB BES betreft een incorrecte verwijzing. 
Artikel 5.1 WEB BES en artikel 57 van de WVO BES zijn eveneens in werking getreden 
op 1 augustus 2014. 
 
Artikel I, onderdeel D (opschrift hoofdstuk 8 WEB BES) - redactioneel 
In het opschrift van hoofdstuk 8 wordt tot uitdrukking gebracht dat de in dat hoofdstuk 
opgenomen regeling voor voortijdig schoolverlaten alleen betrekking heeft op de 
melding daarvan. 
 
Artikel I, onderdeel E (artikel 8.1.8 WEB BES) - inhoudelijk 
De incongruentie tussen de WEB BES en de WVO BES op het vlak van de leeftijd wordt 
met deze wijziging opgelost. Jongeren van 18 tot en met 24 jaar komen in aanmerking 
voor een sociaal kanstraject en moeten daarom gemeld worden als bekend is dat zij op 
school zijn uitgevallen. 
 
Artikel I, onderdeel F (titel 8.3 WEB BES) - inhoudelijk 
Hoofdstuk 8, titel 3, van de WEB BES (Bestrijding voortijdig schoolverlaten niet-
leerplichtigen; artikelen 8.3.1 tot en met 8.3.3) vervalt. Enkel de taak om te 
onderzoeken of een jongere kan worden doorverwezen naar onderwijs of arbeidsmarkt, 
alvorens een sociaal kanstraject aan te bieden, wordt overgeheveld naar de WSKJ BES. 
De overige verplichtingen vervallen. 
 
Artikel I, onderdeel G (artikel 11.6 WEB BES) - technisch 
Artikel 11.6 WEB BES, bepalende hoe de artikelen 8.3.2 en 8.3.3 tot een bij koninklijk 
besluit te bepalen tijdstip luiden, wordt geschrapt omdat laatstgenoemde artikelen 
vervallen.  
 
Artikel II (artikel 25 WPO BES) en artikel IV, onderdelen A en B (de artikelen 
56 en 153 WVO BES) - technisch 
De Wet materieel ambtenarenrecht BES heeft sinds de wijziging bij Regeling van de 
minister van Binnenlandse Zaken en Koninkrijksrelaties van 3 oktober 2011, nr. 2011-
2000437015, tot herstructurering van het materiële ambtenarenrecht BES (Stcrt. 2011, 
18097) een nieuwe citeertitel: de Ambtenarenwet BES. Als gevolg daarvan is in diverse 
    W10329.K-2 
9 

     
In artikel 5, tweede lid, onderdeel a, is geredigeerd. wordt de term ‘een jongere’ 
geschrapt. Onderdeel a komt daardoor te luiden als volgt: a. het vaststellen van het 
sociaal kanstraject dat op basis van de educatieve intake wordt aangeboden’. Dit is 
voldoende duidelijk.  
 
Artikel III, onderdelen D, E, F en G (artikelen 6, 8, 9 en 11 WSKJ BES) - 
technisch 
Deze onderdelen bevatten uitsluitend technische wijzigingen. De term ‘jongere’ wordt 
telkens vervangen door ‘deelnemer’ (laatstgenoemde term is gedefinieerd als: de 
persoon die aan het voor hem vastgestelde sociaal kanstraject deelneemt). Verder 
worden enige verwijzingen verbeterd en wordt ‘kanstraject’ telkens vervangen door 
‘sociaal kanstraject’.  
 
Artikel III, onderdeel H (artikel 12a WSKJ BES) - technisch 
Het van overeenkomstige toepassing verklaren van de artikelen 3.4 tot en met 3.7 van 
de WEB BES vervalt. Deze artikelen bevatten een regeling voor een expertisecentrum 
onderwijszorg (aanwijzing, subsidiëring, toezicht en taakverwaarlozing). Er is echter al 
een regeling voor bekostiging van en toezicht op de uitvoeringsorganisatie opgenomen 
in de artikelen 5 en 13 tot en met 16 van de WSKJ BES. Ook hiermee wordt dus een 
dubbeling opgeheven. 
 
Artikel III, onderdeel I (artikel 13 WSKJ BES) - inhoudelijk 
De verplichting om bij ministeriële regeling een maximum te stellen aan de kosten van 
een sociaal kanstraject is veranderd in de mogelijkheid om een ministeriële regeling met 
een dergelijk maximum tot stand te brengen. Van deze mogelijkheid zal gebruik worden 
gemaakt als blijkt dat de kosten onverantwoord hoog zijn. 
 
Artikel III, onderdeel J (artikel 14 WSKJ BES) 
Het projectbureau registreert aangemelde voortijdig schoolverlaters. Dat is nieuw in 
artikel 5 geregeld. In artikel 14 is bepaald dat de uitvoeringsinstantie een verslag 
uitbrengt over de uitgevoerde sociale kanstrajecten. Nu ook de RMC-functie onder de 
WSKJ is gebracht zou zonder nadere regeling een incompleet beeld van de werking van 
de WSKJ BES ontstaan. Om volledig inzicht te krijgen in waar deze voortijdig 
schoolverlaters naartoe stromen is in artikel 14 daarom bepaald dat het projectbureau 
een overzicht zendt aan het bestuurscollege en aan de minister van alle geregistreerde 
voortijdig schoolverlaters en van die voortijdig schoolverlaters die zonder deelname aan 
een sociaal kanstraject naar het onderwijs of de arbeidsmarkt zijn doorverwezen.  
 
Artikel III, onderdeel K (artikel 15 WSKJ BES) - inhoudelijk 
In artikel 15, derde lid, is imperatief bepaald dat een controleprotocol moet worden 
vastgesteld. Dat is tot nu toe niet gebeurd. Teven is in dit artikellid opgenomen dat de 
uitvoeringsinstantie van de deskundige bedingt dat deze het controleprotocol hanteert 
bij de controle. Bij nader inzien is het niet nodig dat er vanuit het Rijk voorschriften 
worden gegeven ten aanzien van de financiële verantwoording tussen het 
bestuurscollege en de uitvoeringsinstantie. Het is aan het bestuurscollege die 
verantwoording vorm te geven. Wel is van belang dat de minister inzage kan krijgen in 
de controlerapporten. De bepaling dat de minister op diens verzoek inzage wordt 
geboden in de controlerapporten, blijft daarom in stand.  
Ter verkrijging van advies over de wijze waarop de controle geregeld moet worden, kan 
het bestuurscollege desgewenst een concept-controleprotocol of ander concept-besluit 
om de middelen toe te kennen en de verantwoording daarover af te leggen voorleggen 
aan de Rijksdienst Caribisch Nederland/ OCW. 
 
Artikel III, onderdelen L en M (artikel 17a en 18 WSKJ BES) - technisch 
Ook deze onderdelen bevatten uitsluitend technische wijzigingen. 
 
Artikel III, onderdeel N (artikel 20 WSKJ BES) - inhoudelijk 
    W10329.K-2 
11 

