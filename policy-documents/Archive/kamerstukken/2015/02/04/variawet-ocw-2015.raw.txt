 
 
 
Wijziging van diverse onderwijswetten in verband met het aanbrengen van 
enkele inhoudelijke wijzigingen van diverse aard  
 
 
 
Voorstel van wet 
 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om diverse wetten op het 
terrein van het Ministerie van Onderwijs, Cultuur en Wetenschap te wijzigen teneinde 
enkele inhoudelijke wijzigingen aan te brengen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
ARTIKEL I. WIJZIGING WET OP HET PRIMAIR ONDERWIJS 
 
De Wet op het primair onderwijs wordt als volgt gewijzigd: 
 
A 
 
In artikel 8 wordt het tweede tiende lid vernummerd tot het elfde lid.  
 
B 
 
Na artikel 148 wordt een artikel ingevoegd, luidende: 
 
Artikel 148a. Beleggen en belenen 
Bij ministeriële regeling kunnen regels worden gesteld over het door het bevoegd gezag 
uitzetten van gelden, het aangaan van geldleningen en het aangaan van verbintenissen 
voor financiële producten. 
 
C 
 
In artikel 171, vierde lid, wordt “controleprotocol” gewijzigd in: accountantsprotocol. 
 
  
    W10499.K-2 1 

     
 
 
C 
 
Artikel 53f wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er wordt een lid toegevoegd, luidende:  
2. Indien bij een fusie een school voor praktijkonderwijs is betrokken, is goedkeuring 
niet vereist voor zover het die school betreft. 
 
D 
 
In artikel 60 wordt het zevende lid vervangen door drie leden, luidende: 
7. Tegen een besluit inzake deelneming aan staatsexamens staat bezwaar open bij het 
College voor examens. 
8. In afwijking van artikel 6:7 van de Algemene wet bestuursrecht bedraagt de termijn 
voor het indienen van een bezwaarschrift vijf dagen. 
9. In afwijking van artikel 7:10, eerste, derde, vierde en vijfde lid, van de Algemene wet 
bestuursrecht beslist het College voor examens binnen twee weken na ontvangst van 
het bezwaarschrift. Het kan de beslissing voor ten hoogste twee weken verdagen.  
 
E 
 
Na artikel 99 wordt een artikel ingevoegd, luidende: 
 
Artikel 99a. Beleggen en belenen 
Bij ministeriële regeling kunnen regels worden gesteld over het door het bevoegd gezag 
uitzetten van gelden, het aangaan van geldleningen en het aangaan van verbintenissen 
voor financiële producten.  
 
F 
 
In artikel 103, vierde lid, wordt “controleprotocol” gewijzigd in: accountantsprotocol. 
 
 
ARTIKEL IV. WIJZIGING WET EDUCATIE EN BEROEPSONDERWIJS 
 
De Wet educatie en beroepsonderwijs wordt als volgt gewijzigd: 
 
A 
 
Na artikel 2.2.4a een artikel ingevoegd, luidende: 
 
Artikel 2.2.4b. Beleggen en belenen 
Bij ministeriële regeling kunnen regels worden gesteld over het door het bevoegd gezag 
uitzetten van gelden, het aangaan van geldleningen en het aangaan van verbintenissen 
voor financiële producten.  
 
B 
 
In het opschrift van artikel 2.5.7a wordt “Controleprotocol” vervangen door: 
Accountantsprotocol. 
 
C 
 
In het opschrift van artikel 2.5.9a wordt “controleprotocol” vervangen door: 
accountantsprotocol. 
    W10499.K-2 3 

     
beroepsonderwijs en de artikelen 6.2.3, 6.2.4 en 6.3.1 van de Wet educatie en 
beroepsonderwijs BES te geven, of een besluit als bedoeld in de artikelen 6.1.4, 6.1.5b, 
6.2.2, 6.2.3b en 6.3.2 van de Wet educatie en beroepsonderwijs en de artikelen 6.2.1, 
6.2.4 en 6.3.1 van de Wet educatie en beroepsonderwijs BES te nemen; 
6. In het derde lid, onderdeel e, wordt na “Leerplichtwet 1969” ingevoegd: of artikel 39 
van de Leerplichtwet BES. 
 
B 
 
In artikel 10 vervallen het tweede lid alsmede de aanduiding “1.” voor het eerste lid.  
 
C 
 
Artikel 23, tweede lid, wordt als volgt gewijzigd: 
1. “Onze Minister van Economische Zaken, Landbouw en Innovatie” wordt vervangen 
door: Onze Minister van Economische Zaken. 
2. Aan het slot wordt de volgende zinsnede toegevoegd: Herbenoeming kan tweemaal 
en telkens voor ten hoogste vier jaar plaatsvinden.  
 
 
ARTIKEL VII. WIJZIGING VAN DE WET PRIMAIR ONDERWIJS BES  
 
In artikel 131, vierde lid, van de Wet primair onderwijs BES wordt “controleprotocol” 
vervangen door: accountantsprotocol. 
 
 
ARTIKEL VIII. WIJZIGING VAN DE WET VOORTGEZET ONDERWIJS BES 
 
De Wet voortgezet onderwijs BES wordt als volgt gewijzigd: 
 
A 
 
In artikel 13, tweede lid, wordt “Latijnse taal en literatuur en Griekse taal en literatuur” 
vervangen door: Latijnse taal en cultuur en Griekse taal en cultuur. 
 
B 
 
In artikel 39, eerste lid, wordt het tweede onderdeel e, luidend “culturele en 
kunstzinnige vorming, en” vervangen door: 
e. culturele en kunstzinnige vorming, met dien verstande dat indien Latijnse taal en 
cultuur of Griekse taal en cultuur, dan wel beide, deel uitmaken van het profiel, de 
leerling is vrijgesteld van het volgen van het vak culturele en kunstzinnige vorming, en. 
 
C 
 
In artikel 175, vierde lid, wordt “controleprotocol” vervangen door: accountantsprotocol. 
 
 
ARTIKEL IX. WIJZIGING VAN DE WET EDUCATIE EN BEROEPSONDERWIJS BES 
 
In het opschrift van artikel 2.3.10 van de Wet educatie en beroepsonderwijs BES wordt 
“Controleprotocol” vervangen door: Accountantsprotocol. 
 
 
 
 
 
 
    W10499.K-2 5 

     
MEMORIE VAN TOELICHTING 
 
ALGEMEEN 
 
Deze toelichting wordt gegeven mede namens de Staatssecretaris van Economische 
Zaken. 
 
1. Inleiding 
 
In dit wetsvoorstel wordt een aantal wijzigingen van de Wet op het primair onderwijs 
(WPO), de Wet op de expertisecentra (WEC), de Wet op het voortgezet onderwijs 
(WVO), de Wet educatie en beroepsonderwijs (WEB), de Wet hoger onderwijs en 
wetenschappelijk onderzoek (WHW) en de Wet op het onderwijstoezicht (WOT) 
doorgevoerd. Het betreft verschillende kleine beleidsmatige en hiermee samenhangende 
technische wijzigingen. Het gaat om de volgende voorgestelde wijzigingen: 
- het voorzien in een wettelijke grondslag voor het stellen van regels door de 
minister over het uitzetten van gelden, het aangaan van geldleningen en het 
aangaan van verbintenissen voor financiële producten door publieke of semi-
publieke instellingen op het gebied van onderwijs; 
- het terugzetten van het oude artikel 30a in de WVO (dat naar aanleiding van de 
motie Jurgens is komen te vervallen), waarin de kortere termijnen voor het 
indienen van een bezwaar- of beroepschrift die afwijken van de artikelen 6:7 en 
7:24 van de Algemene wet bestuursrecht worden geregeld; 
- het vervallen van de verplichting voor atheneum leerlingen om het vak culturele 
kunstzinnige vorming (ckv) te volgen, indien het vak Latijnse taal en cultuur of 
Griekse taal en cultuur, dan wel beide, in het profiel zijn opgenomen;  
- het uitzonderen van de fusietoets voor fusies waarbij praktijkonderwijs een rol 
speelt in de fusietoets; 
- het aanpassen van de WOT aan de Wet revitalisering generiek toezicht (Stb. 
2012, 233);  
- het redactioneel wijzigen van de term ‘controleprotocol’ in ‘accountantsprotocol’, 
omdat deze nieuwe term beter aansluit bij de doelgroep waarvoor het protocol 
bedoeld is: de accountant. 
 
Op het voorzien van een wettelijke grondslag voor het stellen van regels door de 
minister over het uitzetten van gelden, aangaan van leningen en van verbintenissen 
voor financiële producten door publieke of semi-publieke instellingen op het gebied van 
onderwijs en op het uitzonderen van de fusietoets voor fusies waarbij praktijkonderwijs 
een rol speelt, wordt hieronder nader ingegaan in de paragrafen 2.1 respectievelijk 2.2. 
Op het terugzetten van het oude artikel 30a van de WVO, het aanpassen van de WOT 
aan de Wet revitalisering generiek toezicht, het vervallen van het vak ckv voor 
atheneum-leerlingen en de naamswijziging van het controleprotocol wordt ingegaan in 
de artikelsgewijze toelichting.  
 
Bij de voorstellen tot wijziging van de WPO, de WEC, de WVO, de WEB en de WOT wordt 
uitgegaan van deze wetten, zoals ze luiden na de volledige  
inwerkingtreding van de Wet passend onderwijs (Stb. 2012, 533).  
 
2. Voorgestelde wijzigingen 
 
2.1 Beleggen en belenen 
 
Met dit wetsvoorstel wordt in een wettelijke grondslag voorzien voor het stellen van 
regels door de minister over het uitzetten van gelden, het aangaan van geldleningen en 
het aangaan van verbintenissen voor financiële producten door publieke of semi-
publieke instellingen op het gebied van onderwijs. In het regeerakkoord ‘Bruggen slaan’ 
(Kamerstukken II 2012/13, 33 410, nr. 15) is hierover opgenomen: “Voor organisaties 
    W10499.K-2 7 

     
verbintenissen voor producten. Voor elke onderwijswet is dezelfde wijziging opgenomen 
om een eenduidige interpretatie te bewerkstelligen. 
 
Het rijksbrede Beleidskader impliceert ook het vaststellen van voorschriften met 
betrekking tot de jaarverslaglegging. Hoewel artikel 2.5.3 van de WEB en artikel 2.9 van 
de WHW reeds een grondslag voor regels over de inrichting van de jaarrekening 
bevatten, wordt – gelet op de bredere doelstellingen van het Beleidskader en het belang 
van een eenduidige interpretatie – ook in die wetten dezelfde grondslag voor regels over 
beleggen en belenen opgenomen. 
 
Het aangescherpte derivatenbeleid ziet op de harmonisatie van regels voor alle 
(semi)publieke instellingen en is dus veel breder dan alleen onderwijsinstellingen. 
Bovendien heeft de Regeling beleggen en belenen, die thans voor onderwijsinstellingen 
geldt, het karakter van een beleidsregel. Met het wetsvoorstel wordt een grondslag 
gegeven voor een ministeriële regeling waardoor handhaving beter mogelijk is. Na 
inwerking van het wetsvoorstel zal een ministeriële regeling tot stand worden gebracht 
en zal de huidige beleidsregel worden ingetrokken. De ministeriële regeling zal 
inhoudelijk overeenkomen met de huidige beleidsregel voor beleggen en belenen. 
Naleving zal kunnen worden afgedwongen door de in de sectorwetten opgenomen 
sancties, aangevuld met nieuwe maatregelen zoals aangekondigd in de brief van 3 
oktober 2013 (Kamerstukken II 2013/14, 33 495, nr. 33). 
Omdat sprake is van delegatie aan de minister, is het mogelijk om snel in te spelen op 
veranderende omstandigheden, die in de financiële wereld aan de orde van de dag zijn. 
Het toezicht zal worden uitgeoefend door de Inspectie van het Onderwijs, die nu ook al 
is betrokken bij de naleving van de Regeling beleggen en belenen. 
 
Het Beleidskader geldt voor alle beleidsterreinen van de Minister van OCW en moet 
behalve voor het onderwijs dus ook voor de andere beleidsterreinen worden uitgewerkt 
in een regeling. De uitwerking neemt voor die beleidsterreinen echter meer tijd in 
beslag. Aangezien voor onderwijsinstellingen de Regeling beleggen en belenen al 
bestaat, kan op dat terrein met het onderhavige wetsvoorstel wel al in een wettelijke 
grondslag voor een ministeriële regeling worden voorzien. 
 
2.2 Praktijkonderwijs en fusietoets 
 
Met deze voorgestelde wetswijziging zal het praktijkonderwijs worden uitgezonderd van 
de fusietoets. De bedoeling van de wetgever is altijd geweest om fusies, waarbij 
praktijkonderwijs een rol speelt uit, te zonderen van de fusietoets. Het praktijkonderwijs 
is kleinschalig georganiseerd en heeft altijd slechts een beperkte invloed op de 
menselijke maat in het onderwijs. In het praktijkonderwijs wordt een kleine groep 
leerlingen bediend (ruim 28.000 leerlingen in totaal) die niet in staat is een diploma te 
halen in het voortgezet onderwijs. Daarom volgen deze leerlingen individuele 
onderwijstrajecten waarin ze voorbereid worden op de regionale arbeidsmarkt. 
Leerlingen krijgen in kleine groepen aangepast theoretisch onderwijs en worden op 
individuele basis begeleid in arbeidsmarktgerichte stages. Praktijkonderwijs wordt 
aangeboden in een scholengemeenschap met ander voortgezet onderwijs (ongeveer een 
derde van alle pro-scholen) of in een zelfstandige school (twee derde). Pro-scholen zijn 
door het individuele karakter van het onderwijs per definitie kleinschalig georganiseerd: 
de gemiddelde school voor praktijkonderwijs heeft ongeveer 150 leerlingen. 
 
De wettekst en de tekst in de Regeling en beleidsregels fusietoets in het onderwijs 
waren mogelijk niet helder geformuleerd, maar de toelichting heeft wel duidelijk 
aangegeven wat de bedoeling van de wetgever is: 
 
Kamerstukken II 2008/09, 32 040, nr. 3, p. 15: 
“Een duidelijk criterium zou kunnen zijn dat er minimaal twee opties overblijven waar 
leerlingen en ouders (direct betrokkenen) in een regio uit kunnen kiezen. Een aanbieder 
    W10499.K-2 9 

     
5.000 leerlingen tellen en sprake is van een verwachte daling van 15% of meer van het 
totaal aantal leerlingen dat onderwijs volgt op de scholen die door één van de 
fusiepartners in stand worden gehouden of op de school waarvan de instandhouding 
wordt overgedragen, binnen een tijdvak van vijf jaar waarin de aanvraag voor 
goedkeuring van de voorgenomen fusie is ingediend. Gelet op het feit dat het 
praktijkonderwijs wordt uitgezonderd van de fusietoets, worden leerlingen die dit 
onderwijs volgen niet meegerekend in de telling van het totale aantal leerlingen van een 
school, voor zover het gaat om het vaststellen van de noodzaak tot advisering over het 
fusievoornemen. 
 
3. Uitvoerbaarheid 
 
Aan de Dienst Uitvoering Onderwijs (DUO) is gevraagd een uitvoerbaarheids- en 
handhaafbaarheidstoets uit te voeren op het wetsvoorstel Wijziging van de Wet op het 
primair onderwijs, de Wet op de expertisecentra en de Wet op het voortgezet onderwijs 
in verband met het herstel van enkele wetstechnische gebreken en het aanbrengen van 
enkele verbeteringen in de wetsbepalingen met betrekking tot passend onderwijs 
(Variawet passend onderwijs en kwaliteit (v)so). Dat is een integrale toets op de 
uitvoerbaarheid van het wetsvoorstel en de administratieve lasten. De Inspectie van het 
Onderwijs en de Auditdienst van het Ministerie van Onderwijs, Cultuur en Wetenschap 
hebben het wetsvoorstel getoetst op de handhaafbaarheid. De conclusie ten aanzien van 
de uitvoerbaarheid is dat de bepalingen in het wetsvoorstel uitvoerbaar zijn. Na de 
uitvoeringstoets is besloten het voornoemde wetsvoorstel te splitsen in drie 
verschillende wetsvoorstellen. De onderwerpen zijn als volgt geclusterd: onderwerpen 
samenhangend met de Wet passend onderwijs en de Wet kwaliteit (v)so, overige 
onderwerpen van beleidsmatige aard en onderwerpen van puur technische aard.  
 
4. Administratieve lasten 
 
Van de voorstellen die in dit wetsvoorstel zijn opgenomen, is nagegaan of zij met 
administratieve lasten gepaard gaan. Onder administratieve lasten wordt verstaan: de 
kosten om te voldoen aan informatieverplichtingen aan de overheid, voortvloeiend uit 
wet- en regelgeving van de overheid. Het gaat daarbij om het verzamelen, bewerken, 
registreren, bewaren en ter beschikking stellen van informatie. Voor Variawet OCW 2015 
is een berekening van de administratieve lasten gemaakt. Het onderhavige wetsvoorstel 
betreft verschillende kleine beleidsmatige en daarmee samenhangende technische 
wijzigingen van voornoemde wetten. De conclusie is dat dit wetsvoorstel voor deze 
onderdelen geen extra administratieve lasten met zich meebrengt. 
 
Voor het afschaffen van de fusietoets voor het praktijkonderwijs kan over de 
administratieve lasten het volgende worden opgemerkt. De administratieve lasten 
blijven ten gevolge van deze wetswijziging ongewijzigd. Bij de totstandkoming van de 
Regeling en beleidsregels fusietoets in het onderwijs (Stcrt. 2011, 13592) zijn de 
daaraan verbonden administratieve lasten grotendeels gebaseerd op het opstellen van 
een fusie-effectrapportage. Met dit wetsvoorstel vervalt de vereiste goedkeuring voor 
een fusie waarbij praktijkonderwijs is betrokken, voor zover het die school betreft. De 
verplichting voor het opstellen van een fusie-effectrapportage vervalt voor dergelijke 
fusies niet. Bovendien bedraagt het aandeel van de getoetste fusies in de VO-sector op 
het totaal aantal getoetste fusies sinds de invoeringsdatum van de fusietoets op 1 
oktober 2011 minder dan 10%. Sindsdien heeft zich een tweetal fusies voorgedaan 
waarbij praktijkonderwijs was betrokken (zijnde 2% van de fusies). Er zijn geen 
aanwijzingen dat het aandeel praktijkonderwijs in fusies de komende jaren essentieel zal 
toenemen.  
 
5. Financiële gevolgen 
 
Dit wetsvoorstel heeft geen gevolgen voor de rijksbegroting. 
    W10499.K-2 11 

     
aan en stelt de minister, in lijn met het Beleidskader Derivaten, in staat om regels te 
stellen over de omgang met financiële producten door onderwijsinstellingen bij het 
besteden van publieke middelen. In het kader van harmonisering is voor elke 
onderwijswet dezelfde wijziging voorgesteld. Gezien het onderwerp (de omgang met 
financiële producten) is gekozen voor delegatie naar het niveau van ministeriële 
regeling. In verband met de aard van het onderwerp behoeven de voorschriften 
regelmatig wijziging. De snelheid van ontwikkelingen binnen de financiële markt vraagt 
om flexibele regelgeving. De aanbieders van financiële producten en constructies passen 
deze voortdurend aan. Derivaten vormen bij uitstek een voorbeeld van financiële 
producten die uiterst ingewikkeld blijken en continu aan verandering onderhevig zijn. 
Om mee te kunnen bewegen met veranderingen van de markt is het van belang om de 
regels snel af te kunnen stemmen op de huidige omstandigheden. Tot slot is het van 
belang op te merken dat de voorgestelde wetswijziging van geringe (juridische) 
betekenis is. Momenteel is immers reeds de Regeling beleggen en belenen door 
instellingen voor onderwijs en onderzoek 2010 (Stcrt. 2009, 14404) van kracht. Die 
regeling is een beleidsregel. Na de voorgestelde wetswijziging krijgt de Regeling (na 
enkele aanpassingen) de status van een ministeriële regeling. In de praktijk zal zij op 
dezelfde wijze blijven functioneren. De Inspectie van het Onderwijs is ook na de 
wetswijziging belast met toezicht op de naleving. 
 
ARTIKELEN I, onderdeel C, II, onderdeel C, III, onderdeel F, IV, onderdelen B 
en C, V, onderdeel A, VII, VIII, onderdeel C, en IX 
De wijzigingen in deze artikelen betreffen een redactionele wijziging. De Nederlandse 
Beroepsorganisatie van Accountants heeft in maart 2014 de schrijfwijzer 
accountantsprotocollen gepubliceerd, waarin onder andere voorwaarden zijn opgenomen 
waaraan een accountsprotocol moet voldoen. In deze schrijfwijzer wordt steeds 
gesproken over accountantsprotocollen in plaats van controleprotocollen. Deze nieuwe 
naam sluit beter aan bij de doelgroep voor wie de protocollen zijn bedoeld, namelijk de 
accountant. In de WPO, WEC, WVO, WEB, WHW, WPO BES, WVO BES en WEB BES 
verwijzen nog naar het controleprotocol. Aangezien deze term dus achterhaald is, wordt 
in dit wetsvoorstel deze term redactioneel gewijzigd in accountantsprotocol.  
 
 
ARTIKEL III. WIJZIGING WET OP HET VOORTGEZET ONDERWIJS 
 
Onderdeel A (artikel 13, eerste lid, onderdeel e, WVO) 
Met ingang van 1 augustus 2014 is het vak klassieke culturele vorming komen te 
vervallen en geïntegreerd in het nieuwe vak Latijnse taal en cultuur en Griekse taal en 
cultuur (zie Stb. 2014, 245). In het voorgestelde artikel 13, eerste lid, onderdeel e, van 
de WVO wordt geregeld dat voor atheneum leerlingen, indien het vak Latijnse taal en 
cultuur of Griekse taal en cultuur, dan wel beide, in het profiel zijn opgenomen, de 
verplichting het vak culturele kunstzinnige vorming te volgen vervalt. Dit om te 
voorkomen dat atheneum leerlingen zowel het vak culturele kunstzinnige vorming als 
het oude, inmiddels in de eerder genoemde nieuwe vakken geïntegreerde, vak klassieke 
culturele vorming moeten volgen.  
 
Artikel 13, eerste lid, van de WVO bevat op het moment van schrijven van deze 
toelichting twee onderdelen e. Dit heeft te maken met de Wet van 19 juni 2014 tot 
wijziging van de Wet op het voortgezet onderwijs en de Wet voortgezet onderwijs BES in 
verband met het vervangen van de verplichte maatschappelijke stage door een 
facultatief programmaonderdeel, het invoeren van de vakbenaming Latijnse en Griekse 
taal en cultuur en het schrappen van het verplichte vak algemene natuurwetenschappen 
uit het gemeenschappelijk deel van de vwo-profielen (Stb. 2014, 245). Onderdelen van 
deze wet treden verschillend in werking, zie  Stb. 2014, 287. In deze wet is het 
vervallen van het vak algemene natuurwetenschappen geregeld, dat  op 1 augustus 
2017 in werking zal treden. De hiermee samenhangende verlettering in artikel 13, eerste 
    W10499.K-2 13 

     
artikel 53f van de WVO. Verder wordt verwezen naar paragraaf 2.2 van het algemeen 
deel van de memorie van toelichting. 
 
ARTIKEL VI. WIJZIGING WET OP HET ONDERWIJSTOEZICHT 
 
Onderdeel A (artikel 3, tweede en derde lid, WOT) en onderdeel B (artikel 10 WOT) 
De wijzigingen van artikel 3, tweede lid, voor wat betreft het vervallen van onderdeel e, 
en artikel 10 van de WOT houden verband met de Wet revitalisering generiek toezicht 
(Stb. 2012, 233). Met de Wet revitalisering generiek toezicht is het stelsel van 
interbestuurlijk toezicht ingrijpend gewijzigd. Specifieke toezichtbepalingen in de 
bijzondere wetten zijn geschrapt en vervangen door een generiek instrumentarium in de 
Provinciewet en de Gemeentewet. Hoofdregel is het nabijheidsbeginsel: het 
interbestuurlijk toezicht wordt uitgeoefend door de naast hogere bestuurslaag. Voor de 
gemeenten betekent dit dat het interbestuurlijk toezicht in beginsel wordt uitgeoefend 
door de provincie. In het geval de provincie geen taak en expertise heeft op een bepaald 
beleidsterrein, wordt het toezicht uitgeoefend door de betrokken vakminister. Dat is het 
geval voor kinderopvang. Met de Wet revitalisering generiek toezicht is onder meer 
artikel 1.68 van de Wet kinderopvang en kwaliteitseisen peuterspeelzalen, waarin het 
rijkstoezicht op gemeentelijk toezicht en ingrijpen is geregeld, geschrapt en vervangen 
door het generiek instrumentarium van de Gemeentewet. Door opname van de Wet 
kinderopvang en kwaliteitseisen peuterspeelzalen in de bijlage, bedoeld in artikel 124b, 
eerste lid, van de Gemeentewet kan de Minister van Sociale Zaken en Werkgelegenheid 
het interbestuurlijk toezicht op zowel de kinderopvang als de peuterspeelzalen blijven 
uitoefenen, echter nu aan de hand van de bepalingen in de Gemeentewet. Om dit 
toezicht door de Inspectie van het onderwijs (verder te noemen: de inspectie) te laten 
uitoefenen is vereist dat de Minister van Sociale Zaken en Werkgelegenheid op grond 
van artikel 124e van de Gemeentewet de (medewerkers van de) inspectie daartoe 
aanwijst. Als gevolg van de systematiek in de Wet revitalisering generiek toezicht is een 
bijzondere grondslag voor dit toezicht door de inspectie in de WOT niet meer nodig. Om 
die reden wordt artikel 3, tweede lid, onderdeel e, van de WOT thans geschrapt. Artikel 
3, tweede lid, onderdeel g, van deze wet laat uitdrukkelijk de ruimte voor het verrichten 
van andere bij of krachtens de wet aan de inspectie opgedragen taken. Met het besluit 
van de Minister van Sociale Zaken en Werkgelegenheid tot aanwijzing van de inspectie 
op grond van artikel 124e van de Gemeentewet voor zover het betreft het 
interbestuurlijk toezicht op de Wet kinderopvang en kwaliteitseisen peuterspeelzalen, 
valt dit toezicht voortaan onder artikel 3, tweede lid, onderdeel g. Er verandert niets in 
het toezichtsregime zoals het geldt.  
 
Het vervangen van de zinsnede “de bekostigde instellingen” in artikel 3, tweede lid, 
hangt ermee samen dat het toezicht op de samenwerkingsverbanden en de kenniscentra 
beroepsonderwijs bedrijfsleven wel is geregeld (onder a en f), maar niet voor het 
financieel toezicht. Deze omissie wordt thans hersteld.  
 
Over de wijziging van artikel 3, derde lid, kan het volgende worden opgemerkt. Bij de 
wet van 2 februari 2012 (Wet tot wijziging van de Wet op het onderwijstoezicht en enige 
andere wetten in verband met de invoering van geïntegreerd toezicht en de gewijzigde 
rol van de Inspectie van het onderwijs bij het toezichtproces; Stb. 2012, 118) zijn 
abusievelijk de BES-wetten niet meegenomen. Met deze wijziging wordt deze vergissing 
hersteld. De wijziging heeft tot gevolg dat de minister van OCW de Inspectie van het 
onderwijs mandaat kan verlenen om ook ten aanzien van onderwijsinstellingen in 
Caribisch Nederland de in artikel 3, derde lid, genoemde sancties toe te passen (of 
correcties aan te brengen). Het kan hierbij bijvoorbeeld gaan om het opschorten van de 
bekostiging in geval van het niet tijdig indienen van de jaarrekening. 
 
Onderdeel C (artikel 23 WOT) 
In de artikel 23, tweede lid, wordt de aanduiding Minister van Economische Zaken, 
Landbouw en Innovatie gewijzigd in de Minister van Economische Zaken. Verder wordt 
    W10499.K-2 15 

