 
Wijziging van enkele belastingwetten en enige andere wetten (Overige fiscale 
maatregelen 2016) 
 
VOORSTEL VAN WET 
 
Allen, die deze zullen zien of horen lezen, saluut! doen te weten: 
Alzo Wij in overweging genomen hebben, dat het in het kader van het fiscale beleid voor 
het jaar 2016 wenselijk is in een aantal belastingwetten en enige andere wetten wijzigingen, 
bijstellingen of technische reparaties aan te brengen; 
Zo is het, dat Wij, de Afdeling advisering van de Raad van State gehoord, en met gemeen 
overleg der Staten-Generaal, hebben goedgevonden en verstaan, gelijk Wij goedvinden en 
verstaan bij deze: 
 
 
Artikel I 
 
De Wet inkomstenbelasting 2001 wordt als volgt gewijzigd: 
 
A. Artikel 1.2 wordt als volgt gewijzigd: 
1. In het vierde lid, onderdeel a, wordt “een bloedverwant” vervangen door: een bloed- of 
aanverwant. 
2. Er worden twee leden toegevoegd, luidende: 
8. Een aanverwant van de belastingplichtige wordt uitsluitend als aanverwant als bedoeld in 
het vierde lid, onderdeel a, aangemerkt ingeval de belastingplichtige en de aanverwant in enig jaar 
een gezamenlijk verzoek bij de inspecteur hebben ingediend om niet als partners te worden 
aangemerkt. 
9. Een persoon die op basis van een verzoek als bedoeld in het achtste lid niet als partner 
van de belastingplichtige wordt aangemerkt, wordt eveneens niet als partner van de 
belastingplichtige aangemerkt voor de toepassing van de Algemene wet inkomensafhankelijke 
regelingen. 
 
B. Artikel 3.104 wordt als volgt gewijzigd: 
1. Onderdeel p wordt geletterd q. 
1 
 

H. Na artikel 10bis.11 wordt een artikel ingevoegd, luidende: 
 
Artikel 10bis.11a Verzoek gezamenlijk genieten kapitaalverzekering eigen 
woning, spaarrekening eigen woning of beleggingsrecht eigen woning 
1. Indien de belastingplichtige het gehele kalenderjaar dezelfde partner heeft of voor de 
toepassing van artikel 2.17 geacht wordt te hebben gehad, wordt op gezamenlijk verzoek van de 
belastingplichtige en zijn partner een uitkering uit kapitaalverzekering eigen woning, een 
gedeblokkeerd tegoed van een spaarrekening eigen woning of een gedeblokkeerde waarde van een 
beleggingsrecht eigen woning bij leven geacht bij de belastingplichtige en zijn partner voor de helft 
op te komen. 
2. Het verzoek, bedoeld in het eerste lid, wordt gedaan in de aangifte over het jaar waarin 
de kapitaalverzekering eigen woning tot uitkering is gekomen, de spaarrekening eigen woning is 
gedeblokkeerd of het beleggingsrecht eigen woning is gedeblokkeerd. Op het verzoek kan niet 
worden teruggekomen. 
 
Artikel II 
 
In de Wet op de loonbelasting 1964 komt artikel 31, eerste lid, onderdeel f, te luiden: 
f. voor zover sprake is van tegenwoordige arbeid: door de inhoudingsplichtige aangewezen 
vergoedingen en verstrekkingen, daaronder begrepen gedeelten van vergoedingen en 
verstrekkingen, voor zover de omvang van de aangewezen vergoedingen en verstrekkingen niet in 
belangrijke mate groter is dan de omvang van de vergoedingen en verstrekkingen die in voor het 
overige overeenkomstige omstandigheden in de regel worden aangewezen;. 
 
Artikel III 
 
De Wet op de vennootschapsbelasting 1969 wordt als volgt gewijzigd: 
 
A. Aan artikel 4 wordt, onder vervanging van de punt aan het slot van onderdeel b door 
een puntkomma, een onderdeel toegevoegd, luidende: 
c. het zijn van medegerechtigde tot het vermogen van een onderneming, voor zover dit 
niet opkomt uit effectenbezit, waarbij de medegerechtigdheid zich niet behoeft uit te strekken tot 
een eventueel liquidatiesaldo. 
 
B. In artikel 8e, eerste lid, onderdeel a, onder 3°, wordt “zouden blijven ingevolge 
onderdeel b,” vervangen door “zouden blijven”. Voorts wordt “zouden zijn verricht” vervangen 
door: zouden zijn verricht en bij die publiekrechtelijke rechtspersoon of dat privaatrechtelijke 
overheidslichaam sprake zou zijn van activiteiten als bedoeld in onderdeel b. 
 
C. In artikel 8f, eerste lid, onderdeel a, wordt “zouden blijven ingevolge onderdeel b,” 
vervangen door “zouden blijven”. Voorts wordt “zouden zijn verricht” vervangen door: zouden zijn 
verricht en bij die publiekrechtelijke rechtspersoon of dat privaatrechtelijke overheidslichaam 
sprake zou zijn van activiteiten als bedoeld in onderdeel b. 
3 
 

die betrekking hebben op het bepalen van de in een jaar genoten winst van de verkrijgende partij, 
de toelaatbare reserves, de verrekening van verliezen, de vermindering ter voorkoming van 
dubbele belasting ter zake van buitenlandse resultaten, de toepassing van de innovatiebox, de 
toepassing van de objectvrijstelling voor buitenlandse ondernemingswinsten, de toepassing van de 
deelnemingsverrekening of de toepassing van de verrekening bij buitenlandse 
ondernemingswinsten en kunnen voorwaarden worden gesteld indien de waarde in het 
economische verkeer van de vermogensbestanddelen waarop het verzoek, bedoeld in het derde lid, 
ziet op het tijdstip van de overgang lager is dan de boekwaarde van deze vermogensbestanddelen. 
 
G. Na artikel 29a wordt een hoofdstuk ingevoegd, luidende:  
 
Hoofdstuk VIIa Aanvullende documentatieverplichtingen verrekenprijzen 
Artikel 29b 
Voor de toepassing van dit hoofdstuk wordt verstaan onder: 
a. groep: een eenheid waarin lichamen door bezit, eigendom of zeggenschap zodanig zijn 
verbonden dat ze ofwel op grond van de van toepassing zijnde regels een geconsolideerde 
jaarrekening moeten opmaken voor de financiële verslaggeving, ofwel dit zouden moeten doen 
indien aandelenbelangen in een van de lichamen worden verhandeld op een openbare 
effectenbeurs; 
b. multinationale groep: een groep die: 
1°. twee of meer lichamen omvat die hun fiscale vestigingsplaats in een verschillende staat 
hebben; of  
o
2 . een lichaam omvat dat fiscaal inwoner is van de ene staat en in een andere staat aan 
belasting onderworpen is met betrekking tot voordelen verkregen uit een onderneming die of het 
gedeelte van een onderneming dat wordt gedreven met behulp van een vaste inrichting in die 
staat; 
c. groepsentiteit: 
1°. een lichaam van een multinationale groep dat is opgenomen in de geconsolideerde 
jaarrekening van de multinationale groep voor de financiële verslaggeving, of dat daarin zou 
worden opgenomen indien aandelenbelangen in een lichaam van de multinationale groep op een 
openbare effectenbeurs worden verhandeld; 
2°. een lichaam van een multinationale groep dat enkel op grond van omvang of materieel 
belang niet is opgenomen in de geconsolideerde jaarrekening van de multinationale groep; of 
3°. een vaste inrichting van een lichaam van een multinationale groep als bedoeld onder 1° 
of 2°, indien het lichaam voor de vaste inrichting een afzonderlijke jaarrekening opmaakt met het 
oog op de financiële verslaggeving, het naleven van regelgeving, het voldoen aan fiscale 
verplichtingen of de interne beheerscontrole; 
d. rapporterende entiteit: de groepsentiteit die, in de staat waarvan zij fiscaal inwoner is, 
gehouden is namens de multinationale groep een landenrapport in te dienen dat voldoet aan de 
voorwaarden van artikel 29e, zijnde:  
o
1 . de uiteindelijkemoederentiteit;  
o
2 . de surrogaatmoederentiteit; of  
o
3 . enige andere groepsentiteit als bedoeld in artikel 29c, tweede of derde lid; 
5 
 

c. de inspecteur de groepsentiteit heeft bericht dat er sprake is van een systematische 
nalatigheid van de staat waarvan de uiteindelijkemoederentiteit fiscaal inwoner is.  
3. Indien meerdere groepsentiteiten van dezelfde multinationale groep fiscaal inwoner zijn 
van Nederland en aan een of meer van de voorwaarden, bedoeld in het tweede lid, onderdelen a, b 
en c, wordt voldaan, mag de multinationale groep een van die groepsentiteiten aanwijzen om 
uiterlijk binnen twaalf maanden na de laatste dag van het verslagjaar van de multinationale groep 
te voldoen aan de verplichting tot het verstrekken van een landenrapport als bedoeld in artikel 29e 
dat betrekking heeft op dat verslagjaar. De aangewezen groepsentiteit bericht de inspecteur dat de 
verstrekking van het landenrapport geschiedt om te voldoen aan de verplichtingen die gelden voor 
alle groepsentiteiten van die multinationale groep die fiscaal inwoner van Nederland zijn. 
4. Een groepsentiteit als bedoeld in het tweede of derde lid is niet verplicht de inspecteur 
binnen twaalf maanden na de laatste dag van een verslagjaar van de multinationale groep waarvan 
ze een groepsentiteit is, een landenrapport als bedoeld in artikel 29e te verstrekken indien die 
multinationale groep binnen die termijn een zodanig landenrapport beschikbaar stelt via een 
surrogaatmoederentiteit die dit rapport verstrekt aan de belastingautoriteiten van de staat waarvan 
zij fiscaal inwoner is, mits: 
a. de staat waarvan de surrogaatmoederentiteit fiscaal inwoner is, het verstrekken van 
zodanige landenrapporten als bedoeld in artikel 29e verplicht; 
b. de staat waarvan de surrogaatmoederentiteit fiscaal inwoner is, uiterlijk twaalf maanden 
na het verslagjaar waarop het landenrapport betrekking heeft, een in werking zijnde overeenkomst 
heeft met Nederland die voorziet in de automatische uitwisseling van landenrapporten; 
c. de staat waarvan de surrogaatmoederentiteit fiscaal inwoner is, de Nederlandse 
autoriteiten niet in kennis heeft gesteld van een systematische nalatigheid; 
d. de staat waarvan de surrogaatmoederentiteit fiscaal inwoner is, op basis van een 
regeling vergelijkbaar met artikel 29d, eerste lid, door die groepsentiteit in kennis is gesteld van 
het feit dat die groepsentiteit surrogaatmoederentiteit is; en 
e. de inspecteur hierover is bericht op basis van artikel 29d, tweede lid. 
5. Het eerste tot en met vierde lid zijn niet van toepassing op groepsentiteiten van een 
multinationale groep die in het verslagjaar onmiddellijk voorafgaande aan het verslagjaar waarop 
het landenrapport betrekking zou hebben minder dan € 750.000.000 aan geconsolideerde 
groepsopbrengsten heeft behaald. 
 
Artikel 29d 
1. Een groepsentiteit van een multinationale groep die fiscaal inwoner is van Nederland, 
bericht de inspecteur uiterlijk op de laatste dag van het verslagjaar van die multinationale groep of 
zij de uiteindelijkemoederentiteit of de surrogaatmoederentiteit is.  
2. Indien een groepsentiteit van een multinationale groep die fiscaal inwoner is van 
Nederland noch de uiteindelijkemoederentiteit, noch de surrogaatmoederentiteit is, bericht deze de 
inspecteur uiterlijk op de laatste dag van het verslagjaar van die multinationale groep over de 
identiteit en de fiscale vestigingsplaats van de rapporterende entiteit.  
 
  
7 
 

 
Artikel 29h 
1. Indien het aan opzet of grove schuld van de rapporterende entiteit is te wijten dat de 
verplichtingen, bedoeld in artikel 29c, niet, niet tijdig, niet volledig of niet juist zijn of worden 
nagekomen, vormt dit een vergrijp ter zake waarvan Onze Minister haar een bestuurlijke boete van 
ten hoogste het bedrag van de vierde categorie, bedoeld in artikel 23, vierde lid, van het Wetboek 
van Strafrecht, kan opleggen.  
2. In afwijking in zoverre van artikel 5:45 van de Algemene wet bestuursrecht vervalt de 
bevoegdheid tot het opleggen van de bestuurlijke boete, bedoeld in het eerste lid, vijf jaren na het 
einde van het kalenderjaar waarin de verplichting is ontstaan. 
3. Hoofdstuk IX van de Algemene wet inzake rijksbelastingen, met uitzondering van het in 
artikel 69 van die wet genoemde vereiste dat het feit ertoe strekt dat te weinig belasting wordt 
geheven, is van overeenkomstige toepassing ten aanzien van degene die niet voldoet aan de 
verplichtingen, bedoeld in artikel 29c. 
 
Artikel IV 
 
In de Wet op de dividendbelasting 1965 komt artikel 3a te luiden:  
 
Artikel 3a 
1. Voor zover de storting op aandelen in een vennootschap bestaat uit aandelen in een 
andere vennootschap wordt ten aanzien van alle aandeelhouders slechts als gestort aangemerkt 
hetgeen op de laatstbedoelde aandelen is gestort, verminderd met hetgeen in contanten is 
bijbetaald. In afwijking van de eerste volzin wordt, ingeval die andere vennootschap niet in 
Nederland is gevestigd, als gestort kapitaal aangemerkt de waarde in het economische verkeer van 
de ingebrachte aandelen ten tijde van de storting, tenzij deze aandelenruil in overwegende mate is 
gericht op het ontgaan of uitstellen van belastingheffing.  
2. In geval van een overgang onder algemene titel in het kader van een splitsing van een 
rechtspersoon wordt ten aanzien van alle aandeelhouders ten hoogste een evenredig gedeelte van 
het bedrag van het op de aandelen in de splitsende rechtspersoon gestorte kapitaal aangemerkt als 
gestort kapitaal op de door de verkrijgende rechtspersonen in het kader van de splitsing 
toegekende aandelen, en wordt, in geval van een splitsing waarbij de splitsende rechtspersoon 
blijft bestaan, het op de aandelen in de splitsende rechtspersoon gestorte kapitaal in dezelfde mate 
verminderd. Indien in het kader van de splitsing een bijbetaling in contanten plaatsvindt, wordt 
voor de toepassing van de eerste volzin het op de aandelen in de splitsende rechtspersoon gestorte 
kapitaal verminderd met deze bijbetaling. In afwijking van de eerste en tweede volzin wordt, 
ingeval de splitsende rechtspersoon niet in Nederland is gevestigd, als gestort kapitaal op de door 
de verkrijgende rechtspersoon in het kader van de splitsing uitgereikte aandelen aangemerkt de 
waarde in het economische verkeer van het vermogen dat als gevolg van de splitsing overgaat op 
de verkrijgende rechtspersoon voor zover het vermogen niet bestaat uit aandelen in een in 
Nederland gevestigde vennootschap, tenzij deze splitsing in overwegende mate is gericht op het 
ontgaan of uitstellen van belastingheffing. 
9 
 

Artikel V 
 
In de Natuurschoonwet 1928 wordt artikel 1 als volgt gewijzigd: 
1. In het eerste lid, onderdeel a, vervalt “in Nederland gelegen,” en wordt “het behoud van 
het natuurschoon wenselijk is” vervangen door: het behoud van het natuurschoon wenselijk is, en: 
1°. de onroerende zaak in Nederland is gelegen, of  
2°. de onroerende zaak is gelegen in een andere lidstaat van de Europese Unie of een staat 
waarmee Nederland een regeling is overeengekomen die voorziet in de uitwisseling van inlichtingen 
en deze zaak een element vormt van het Nederlands cultureel erfgoed.  
2. Aan het tweede lid wordt, onder vervanging van de punt aan het slot van onderdeel e 
door een puntkomma, een onderdeel toegevoegd, luidende: 
f. de criteria om aangemerkt te worden als element van het Nederlands cultureel erfgoed 
ingeval de onroerende zaak niet in Nederland is gelegen. 
 
Artikel VI 
 
In de Wet op belastingen van rechtsverkeer wordt in artikel 15, eerste lid, onderdeel h, 
“en interne reorganisatie” vervangen door: , interne reorganisatie en taakoverdracht tussen 
instellingen of verenigingen als bedoeld in artikel 6.33, onderdelen b en c, van de Wet 
inkomstenbelasting 2001. 
 
Artikel VII 
 
De Wet op de omzetbelasting 1968 wordt als volgt gewijzigd: 
 
A. In artikel 40, eerste lid, wordt “melding elektronische diensten” telkens vervangen 
door: melding telecommunicatiediensten, omroepdiensten of elektronische diensten. 
 
B. Tabel I wordt als volgt gewijzigd: 
1. Post a.6 komt te luiden: 
6. Geneesmiddelen als bedoeld in artikel 1, eerste lid, onderdeel b, van de 
Geneesmiddelenwet waarvoor een handelsvergunning als bedoeld in artikel 40, eerste lid, van de 
Geneesmiddelenwet is afgegeven en geneesmiddelen als bedoeld in artikel 40, derde lid, 
onderdelen a tot en met g, van die wet, voorbehoedsmiddelen, infusievloeistoffen, alsmede 
kennelijk voor geneeskundige doeleinden bestemde inhalatiegassen. 
2. Er wordt een algemene aantekening toegevoegd, luidende: 
Algemene aantekening 
Tot tabel I behoren niet pootgoed en land- en tuinbouwzaden die kunnen worden 
aangewend om planten of vruchtlichamen van schimmels uit voort te laten komen of te doen 
komen die voorkomen op lijst I of lijst II behorende bij de Opiumwet. 
 
  
11 
 

Artikel X 
 
De Wet op de motorrijtuigenbelasting 1994 wordt als volgt gewijzigd: 
 
A. Artikel 16 vervalt. 
 
B. Artikel 18 wordt als volgt gewijzigd: 
1. In het eerste lid vervalt: alsmede over de nog niet aangevangen tijdvakken. 
2. Het tweede lid vervalt onder vernummering van het derde tot en met zesde lid tot het 
tweede tot en met vijfde lid. 
3. In het vijfde lid (nieuw) wordt “derde lid” vervangen door: tweede lid. 
 
C. Artikel 20 komt te luiden: 
Artikel 20 
1. Teruggaaf van belasting wordt verleend over het bij aanvang van de schorsing nog niet 
verstreken gedeelte van het lopende tijdvak. 
2. Artikel 18, derde, vierde en vijfde lid, is van overeenkomstige toepassing. 
 
D. In artikel 64 wordt “artikelen 14, 15 en 16” vervangen door: artikelen 14 en 15. 
 
E. Artikel 66 komt te luiden: 
Artikel 66 
1. Teruggaaf van belasting wordt verleend over het lopende tijdvak, voor zover dit niet is 
verstreken op het tijdstip waarop de tenaamstelling van een kentekenbewijs behorende bij een 
kenteken als bedoeld in artikel 62 vervalt.  
2. Artikel 18, derde, vierde en vijfde lid, is van overeenkomstige toepassing. 
 
F. In artikel 83 vervallen het tweede tot en met vierde lid alsmede de aanduiding “1.” voor 
het eerste lid. 
 
G. In artikel 84a, tiende lid, vervalt: 16,. 
 
Artikel XI 
 
Voor zover de motorrijtuigenbelasting voor 1 juli 2016 over vier aaneensluitende tijdvakken 
is betaald blijft de Wet op de motorrijtuigenbelasting 1994 van toepassing zoals deze luidde op 
30 juni 2016. 
 
  
13 
 

I. Na artikel 70 wordt een artikel ingevoegd, luidende: 
Artikel 70a 
1. Onder bij algemene maatregel van bestuur te stellen voorwaarden en beperkingen wordt 
op verzoek teruggaaf van belasting verleend voor aardgas dat wordt gebruikt als brandstof voor 
vaartuigen op communautaire wateren, met inbegrip van de visserij. 
2. De teruggaaf, bedoeld in het eerste lid, wordt niet verleend voor aardgas dat wordt 
gebruikt als brandstof voor particuliere pleziervaartuigen. 
3. Voor de toepassing van deze wet en de daarop berustende bepalingen wordt onder een 
particulier pleziervaartuig verstaan een vaartuig dat wordt gebruikt door de eigenaar daarvan of 
door de natuurlijke of rechtspersoon die het gebruik daarvan geniet door huur of anderszins, voor 
andere dan commerciële doeleinden en met name voor andere doeleinden dan voor het vervoer 
van personen of goederen of voor het verrichten van diensten onder bezwarende titel, dan wel ten 
behoeve van overheidsinstanties. 
4. Bij ministeriële regeling kunnen nadere regels worden gesteld ten behoeve van de 
uitvoering van dit artikel. 
 
Artikel XIII 
 
In de Belastingwet BES wordt in artikel 8.133 “de in artikel 8.129 bedoelde verplichting” 
vervangen door: de verplichtingen, bedoeld in de artikelen 8.129 en 8.133a, en de daarop 
berustende bepalingen. 
 
Artikel XIV 
 
De Douane- en Accijnswet BES wordt als volgt gewijzigd: 
 
A. In artikel 2.57 wordt in het eerste en vierde lid “De inspecteur is bevoegd” vervangen 
door: De inspecteur en ambtenaren zijn bevoegd. 
 
B. Aan artikel 2.63 wordt een lid toegevoegd, luidende:  
4. In afwijking in zoverre van artikel 1.2 verstrekt de inspecteur kosteloos mondeling, 
schriftelijk of op andere wijze – zulks ter keuze van de inspecteur – de gegevens en inlichtingen 
aan de inspecteur die bevoegd is in Nederland, voor zover deze noodzakelijk zijn voor de uitvoering 
van het bepaalde bij de wetgeving die geldt in Nederland en die betrekking heeft op verboden of 
beperkingen die op goederen bij het binnenbrengen in, onderscheidenlijk verlaten van het 
douanegebied van de Europese Unie dan wel Nederland, of die bij het kiezen van een 
douanebestemming in Nederland van toepassing zijn. 
 
Artikel XV 
 
In de Wet waardering onroerende zaken wordt artikel 30 als volgt gewijzigd: 
1. Na het eerste lid wordt, onder vernummering van het tweede tot en met negende lid tot 
derde tot en met tiende lid, een lid ingevoegd, luidende: 
15 
 

vergoeding wordt betaald. In dat geval zijn de artikelen 8:74 tot en met 8:75a en titel 8.4 van de 
Algemene wet bestuursrecht niet van toepassing.  
 
Artikel 25e 
1. Binnen zes weken nadat de rechtsvraag, bedoeld in artikel 25c, al dan niet met 
accessoire kwesties, onherroepelijk is beantwoord, beslist de inspecteur door middel van één 
collectieve uitspraak op bezwaren waarvoor de aanwijzing massaal bezwaar geldt.  
2. In afwijking in zoverre van het eerste lid kan de inspecteur, indien de bestuursrechter in 
belastingzaken de rechtsvraag heeft voorgelegd aan de Hoge Raad ter beantwoording bij wijze van 
prejudiciële beslissing, collectief uitspraak doen binnen zes weken nadat die bestuursrechter heeft 
beslist. 
3. De collectieve uitspraak, bedoeld in het eerste of tweede lid, wordt bekendgemaakt door 
gelijktijdige kennisgeving ervan in de Staatscourant en op de website van de Belastingdienst. 
Tegen de collectieve uitspraak kan geen beroep worden ingesteld.  
4. Indien de inspecteur bij de rechterlijke uitspraak, bedoeld in het eerste of tweede lid, 
geheel of gedeeltelijk in het ongelijk is gesteld, vermindert hij de belastingaanslagen en 
beschikkingen waarop bezwaren waarvoor de aanwijzing massaal bezwaar geldt betrekking hadden 
binnen zes maanden na de kennisgeving van de collectieve uitspraak. Indien de bezwaren 
waarvoor de aanwijzing massaal bezwaar geldt betrekking hebben op ingehouden of op aangifte 
afgedragen belasting verleent de inspecteur binnen zes maanden na de kennisgeving van de 
collectieve uitspraak een teruggaaf.  
 
Artikel 25f 
1. De inspecteur beslist bij individuele uitspraak:  
a. op andere bezwaren dan bezwaren waarvoor de aanwijzing massaal bezwaar, bedoeld in 
artikel 25c, geldt;  
b. op bezwaren die de rechtsvraag, bedoeld in artikel 25c, betreffen en niet tijdig zijn 
ingediend.  
2. Op de individuele uitspraak, bedoeld in het eerste lid, is het bij of krachtens deze wet en 
de Algemene wet bestuursrecht bepaalde onverkort van toepassing.  
 
C. In het opschrift van hoofdstuk V, afdeling 2, wordt “Beroep en hoger beroep” 
vervangen door: Beroep.  
 
D. Na artikel 27g wordt een afdeling ingevoegd, luidende:  
Afdeling 2a Prejudiciële vragen aan de Hoge Raad 
Artikel 27ga 
1. De rechtbank kan in de procedure op verzoek van een partij of ambtshalve de Hoge 
Raad een rechtsvraag voorleggen ter beantwoording bij wijze van prejudiciële beslissing, indien 
een antwoord op deze vraag nodig is om op het beroep te beslissen. 
2. Alvorens de Hoge Raad een vraag voor te leggen, stelt de rechtbank partijen in de 
gelegenheid zich uit te laten over het voornemen om de Hoge Raad een vraag voor te leggen, 
alsmede over de inhoud van de voor te leggen vraag.  
17 
 

stelt de Hoge Raad partijen in de gelegenheid om binnen een door de Hoge Raad te bepalen 
termijn schriftelijke opmerkingen te maken.  
8. De Hoge Raad ziet af van beantwoording van de vraag, bedoeld in artikel 27ga, indien 
hij, gehoord de procureur-generaal, oordeelt dat de vraag zich niet voor beantwoording bij wijze 
van prejudiciële beslissing leent of dat de vraag van onvoldoende gewicht is om beantwoording te 
rechtvaardigen. De Hoge Raad kan zich bij de vermelding van de gronden van zijn beslissing 
beperken tot dit oordeel.  
9. Indien het antwoord op de vraag, bedoeld in artikel 27ga, nadat deze is gesteld, niet 
meer nodig is om in de procedure, bedoeld in artikel 27ga, te beslissen, kan de Hoge Raad, indien 
hem dat geraden voorkomt, de vraag desondanks beantwoorden.  
10. De griffier zendt onverwijld een afschrift van de beslissing aan de rechtbank die de 
vraag, bedoeld in artikel 27ga, heeft voorgelegd en aan partijen. De griffier zendt daarbij aan de 
rechtbank die de vraag heeft voorgelegd tevens een afschrift van: 
a. de schriftelijke opmerkingen, bedoeld in het derde lid;  
b. de schriftelijke toelichtingen, bedoeld in het vierde lid;  
c. de conclusie van de procureur-generaal, bedoeld in het zesde lid; en  
d. het schriftelijke commentaar, bedoeld in het zesde lid. 
Artikel 30 is van overeenkomstige toepassing. 
 
Artikel 27gd 
Bij de beantwoording van de vraag, bedoeld in artikel 27ga, zijn de artikelen 8:14 tot en 
met 8:25, 8:27 tot en met 8:29, 8:31 tot en met 8:40a, 8:41a, 8:44, 8:45, 8:60, 8:71 en 8:77 tot 
en met 8:79 van de Algemene wet bestuursrecht van overeenkomstige toepassing, voor zover in 
deze afdeling niet anders is bepaald. 
 
Artikel 27ge 
Behoudens indien het antwoord op de vraag, bedoeld in artikel 27ga, niet meer nodig is om 
op het beroep te beslissen, beslist de rechtbank, nadat zij partijen de gelegenheid heeft gegeven 
zich schriftelijk over de uitspraak van de Hoge Raad uit te laten, met inachtneming van deze 
uitspraak.  
 
E. Vóór artikel 27h wordt ingevoegd:  
Afdeling 3 Hoger beroep 
 
F. In artikel 27h, tweede lid, wordt “27c tot en met 27g” vervangen door: 27c tot en met 
27ge.  
 
G. In artikel 64, eerste lid, onderdeel a, wordt “degene aan wie de belastingaanslag wordt 
opgelegd,” vervangen door: de belastingplichtige of de inhoudingsplichtige. 
 
  
19 
 

C. Na artikel 67 wordt een artikel ingevoegd, luidende: 
Artikel 67a 
1. Ter bevordering van een doelmatige invordering van de uit een belastingwet 
voortvloeiende schuld of van een op grond van deze wet of een belastingwet op te leggen 
bestuurlijke boete kan de ontvanger afwijken van het overigens bij of krachtens deze wet 
bepaalde, indien: 
a. de belastingschuldige instemt met deze wijze van invorderen, en 
b. de invordering niet leidt tot voldoening van een lagere schuld dan de schuld die 
voortvloeit uit de belastingwet of tot voldoening van een lagere bestuurlijke boete dan de op grond 
van deze wet of de belastingwet opgelegde bestuurlijke boete. 
2. Bij ministeriële regeling kunnen nadere regels worden gesteld voor de toepassing van dit 
artikel. 
3. In afwijking van artikel 2, eerste lid, onderdeel k, wordt voor de toepassing van dit 
artikel mede verstaan onder belastingschuldige: degene die zonder toepassing van artikel 64 van 
de Algemene wet inzake rijksbelastingen een belastingschuldige als bedoeld in artikel 2, eerste lid, 
onderdeel k, zou zijn. 
 
Artikel XVIII 
 
Onze Minister van Financiën zendt binnen vijf jaar na de inwerkingtreding van deze wet aan 
de Staten-Generaal een verslag over de werking in de praktijk van artikel 67a van de 
Invorderingswet 1990, waar nodig in samenhang met artikel 64 van de Algemene wet inzake 
rijksbelastingen. 
 
Artikel XIX 
 
De Algemene wet inkomensafhankelijke regelingen wordt als volgt gewijzigd: 
 
A. Artikel 3 wordt als volgt gewijzigd: 
1. In het vijfde lid wordt “een bloedverwant” vervangen door: een bloed- of aanverwant. 
2. Er wordt een lid toegevoegd, luidende: 
8. Een aanverwant van de belanghebbende wordt uitsluitend als aanverwant als bedoeld in 
het vijfde lid aangemerkt ingeval de belanghebbende en de aanverwant in enig jaar een 
gezamenlijk verzoek bij de Belastingdienst/Toeslagen hebben ingediend om niet als partners te 
worden aangemerkt. 
3. Er wordt een lid toegevoegd, luidende: 
9. Een persoon die op basis van een verzoek als bedoeld in het achtste lid niet als partner 
van de belanghebbende wordt aangemerkt, wordt eveneens niet als partner van de 
belanghebbende aangemerkt voor de toepassing van de Wet inkomensbelasting 2001. 
 
B. In het opschrift van hoofdstuk 2, paragraaf 4, wordt “Bezwaar en beroep” vervangen 
door: Bezwaar, beroep en hoger beroep. 
 
21 
 

van een beleggingsrecht eigen woning die op grond van artikel 10bis.7 van die wet niet tot het 
inkomen uit werk en woning hebben behoord. 
2. In het vijfde lid wordt “Indien artikel 10bis.6 van de Wet inkomstenbelasting 2001 met 
betrekking tot een levensverzekering” vervangen door “Indien artikel 10bis.6, vijfde lid, van de 
Wet inkomstenbelasting 2001 met betrekking tot een levensverzekering of via artikel 10bis.7 van 
die wet met betrekking tot een spaarrekening eigen woning of een beleggingsrecht eigen woning”. 
Voorts wordt “deze verzekering” vervangen door: deze verzekering of van artikel 10bis.7 van die 
wet op deze spaarrekening of dit beleggingsrecht. 
 
B. Na onderdeel AP wordt, onder verlettering van onderdeel APa tot onderdeel APb, een 
onderdeel ingevoegd, luidende: 
 
APa Verzoek gezamenlijk genieten kapitaalverzekering 
1. Voor de toepassing van de onderdelen AL, AM, AO en AP wordt, indien de 
belastingplichtige het gehele kalenderjaar dezelfde partner in de zin van de Wet 
inkomstenbelasting 2001 heeft of voor de toepassing van artikel 2.17 van die wet geacht wordt te 
hebben gehad, op gezamenlijk verzoek van de belastingplichtige en zijn partner een uitkering uit 
kapitaalverzekering bij leven geacht bij de belastingplichtige en zijn partner voor de helft op te 
komen. 
2. Het verzoek, bedoeld in het eerste lid, wordt gedaan in de aangifte over het jaar waarin 
de kapitaalverzekering tot uitkering is gekomen. Op het verzoek kan niet worden teruggekomen. 
 
Artikel XXIII 
 
Het in de Wet verhoging AOW- en pensioenrichtleeftijd in artikel IV, onderdeel Y, 
opgenomen artikel 18e, zesde lid, onderdelen a en b, van de Wet op de loonbelasting 1964 komt te 
luiden: 
a. het in het eerste lid, onderdeel c, en in artikel 18, tweede lid, onderdeel a, genoemde 
aantal deelnemingsjaren; 
b. de in het eerste lid, onderdeel b, tweede lid, derde lid en vijfde lid genoemde leeftijd. 
 
Artikel XXIV 
 
De in artikel XIX, onderdeel A, onder 1 en 2, opgenomen wijzigingen zijn mede van 
toepassing op: 
a. vóór 1 juli 2015 gegeven toeslagbeschikkingen die op 1 juli 2015 nog niet onherroepelijk 
waren; en 
b. na 30 juni 2015 gegeven toeslagbeschikkingen die betrekking hebben op 
berekeningsjaren tot 1 januari 2016. 
 
  
23 
 

 
Artikel XXVIII 
 
Deze wet wordt aangehaald als: Overige fiscale maatregelen 2016. 
 
Lasten en bevelen dat deze in het Staatsblad zal worden geplaatst en dat alle ministeries, 
autoriteiten, colleges en ambtenaren die zulks aangaat, aan de nauwkeurige uitvoering de hand 
zullen houden. 
 
Gegeven 
 
 
 
 
 
De Staatssecretaris van Financiën, 
 
 
25 
 

5.7. Lijfsdwang in geval van civiele vordering ....................................................................................... 20 
5.8. Aanscherping disculpatiemogelijkheid ........................................................................................... 21 
5.9. Experimenteerbepaling................................................................................................................... 23 
6. Budgettaire aspecten ......................................................................................................................... 24 
7. EU-aspecten ...................................................................................................................................... 24 
8. Uitvoeringskosten Belastingdienst .................................................................................................... 24 
9. Gevolgen voor bedrijfsleven en burger ............................................................................................. 25 
II. ARTIKELSGEWIJZE TOELICHTING ................................................................................................ 27 
  
2 
 

aangewezen administratieplichtigen sterk te vereenvoudigen en op andere wijze in te richten. 
Hiertoe wordt voorgesteld het proces van de informatieplicht te integreren in het aangifteproces en 
de benodigde informatie vanaf het belastingjaar 2016 nog enkel uit te vragen via de aangifte. De 
renteaftrek in de aangifte kan enkel worden geclaimd wanneer alle hierop betrekking hebbende 
vragen zijn beantwoord. Met het doen van aangifte en claimen van renteaftrek voor een schuld bij 
een ander dan een aangewezen administratieplichtige wordt dus automatisch ook steeds voldaan 
aan de betreffende informatieplicht. De afzonderlijke sanctie van (tijdelijk) verlies van renteaftrek 
bij het niet tijdig verstrekken van de gevraagde gegevens kan daarmee vervallen. Voor het 
verstrekken van onjuiste of onvolledige gegevens gaan de standaard sancties gelden die van 
toepassing zijn bij het niet, onjuist of onvolledig doen van aangifte. Hoewel de omzetting van het 
bestaande, bewerkelijke proces van informatieaanlevering door de belastingplichtige naar een 
gegevensuitvraag via aangifte in veel gevallen kan leiden tot een toename in de frequentie van het 
2
aanleveren van gegevens , wegen de voordelen van de nieuwe opzet hier naar het oordeel van het 
kabinet ruimschoots tegenop.  
Bovendien zal zo veel mogelijk worden getracht de gegevens die een belastingplichtige vanaf het 
belastingjaar 2016 in de aangifte vermeldt over de schuld bij een ander dan een aangewezen 
administratieplichtige in latere belastingjaren voor in te vullen in de aangifte zodat de 
belastingplichtige deze gegevens slechts hoeft te controleren, en expliciet goed te keuren of aan te 
passen wanneer zich in het betreffende kalenderjaar wijzigingen met betrekking tot de schuld 
hebben voorgedaan. 
 
2.2. Afschaffen minimumwaarderingsregel bij afkoop 
Premies voor (onder meer) lijfrenten die dienen ter compensatie van een pensioentekort zijn in box 
1 aftrekbaar; de latere uitkeringen worden in box 1 belast. Indien met betrekking tot een lijfrente – 
daaronder mede begrepen lijfrentespaarproducten – een handeling wordt verricht die in strijd is 
met de voorwaarden voor premieaftrek, vindt belastingheffing plaats, namelijk door het in box 1 in 
aanmerking nemen van negatieve uitgaven voor inkomensvoorzieningen. In beginsel wordt hierbij 
uitgegaan van de waarde in het economische verkeer van de aanspraak. Indien de genoemde 
handeling in de opbouwfase plaatsvindt, wordt de voor de belastingheffing in box 1 in aanmerking 
te nemen waarde echter minimaal gesteld op het totaal van de eerder voor de aanspraak betaalde 
premies en andere bedragen. Dat is de zogenoemde minimumwaarderingsregel. Hiermee wordt 
bereikt dat bij een niet-toegestane handeling steeds ten minste de eerder genoten fiscale aftrek als 
het ware wordt teruggenomen. Deze minimumwaarderingsregel geldt niet voor de sinds 2010 ter 
zake van dergelijke afkopen verschuldigde loonbelasting. 
 
De minimumwaarderingsregel kan bij afkoop van een lijfrente ongewenste gevolgen hebben. Door 
de economische ontwikkelingen kunnen belastingplichtigen eerder genoodzaakt zijn om 
lijfrenteovereenkomsten af te kopen. Wanneer in zo’n situatie de waarde van de lijfrente als gevolg 
van de economische ontwikkelingen aanzienlijk lager is dan het bedrag van de in aftrek gebrachte 
premies, kan dit in de praktijk tot situaties leiden waarin de verschuldigde belasting het door de 
verzekering uitgekeerde bedrag overstijgt. Dit resultaat acht het kabinet niet wenselijk. Om 
                                                      
2
 De aanlevering dient nu plaats te vinden bij aanvang van de schuld en bij wijzigingen die zich nadien voordoen. Afhankelijk van het 
aantal wijzigingen kan deze frequentie lager liggen dan het jaarlijks verstrekken van gegevens via de aangifte. 
4 
 

 
2.5. Fictie exportregeling in afvalstoffenbelasting 
Uit oogpunt van uitvoerbaarheid introduceert het kabinet voor de heffing van afvalstoffenbelasting 
bij export een fictie in de Wet belastingen op milieugrondslag (Wbm). De afvalstoffenbelasting 
wordt sinds 1 januari 2015 mede geheven voor afvalstoffen die worden aangeboden bij een 
afvalverbrandingsinrichting in Nederland waar huishoudelijk afval, gemengd bedrijfsafval of 
gemengd sorteerresidu mag worden verbrand. Tot die datum werd de afvalstoffenbelasting alleen 
geheven voor afval dat werd gestort. Anders dan stortafval mag afval dat wordt verbrand echter 
ook worden geëxporteerd om in het buitenland te worden verbrand. Ingevolge het Belastingplan 
2015 wordt de afvalstoffenbelasting daarom met ingang van 1 juli 2015 ook geheven voor het 
verkrijgen van toestemming om afvalstoffen buiten Nederland te brengen en daar te laten 
verbranden. Deze toestemming wordt bij beschikking verleend door de Inspectie Leefomgeving en 
Transport (ILT) aan de hand van gegevens die de exporteur heeft vermeld in een zogenoemde 
kennisgeving. Maatstaf van heffing is de hoeveelheid afvalstoffen waarvoor de toestemming tot 
verbranding in het buitenland wordt verleend. De belasting is pas verschuldigd op het moment dat 
de door ILT afgegeven beschikking is verlopen. Vanuit de praktijk is gemeld dat de kennisgeving 
van de exporteur, en daarmee de beschikking van ILT, niet altijd duidelijk is over de vraag of de 
toestemming betrekking heeft op het in het buitenland laten verbranden van de volledige 
hoeveelheid over te brengen afvalstoffen, of dat een deel anders zal worden verwerkt, en zo ja 
welk gedeelte. Om in die situatie geen twijfel te laten bestaan over de belastingplicht en de 
maatstaf van heffing wordt in de wet de fictie opgenomen dat de door ILT verleende toestemming 
voor het volledige in de beschikking vermelde gewicht betrekking heeft op afvalstoffen die in het 
buitenland worden verbrand, tenzij uit de beschikking anders blijkt. Bij afgifte van de beschikking 
is daarmee voor alle partijen meteen duidelijk hoeveel belasting verschuldigd zal zijn bij het 
aflopen van de beschikking. Daarnaast vormt de fictie een prikkel voor de exporteur om de 
kennisgeving duidelijk te specificeren. 
 
2.6. Vereenvoudiging fiscaal procesrecht; massaal bezwaar en prejudiciële vragen 
Regelmatig komt de vraag op hoe een bepaalde wettelijke regeling moet worden uitgelegd of in 
welk juridisch kader feiten en omstandigheden moeten worden geplaatst om een geschil te 
beëindigen. In het belastingrecht richten deze zogenoemde rechtsvragen zich bijvoorbeeld op het 
vermeende discriminatoire karaker van een regeling of – de laatste tijd – op de vermeende strijd 
met het eigendomsrecht zoals neergelegd in artikel 1 van het Eerste Protocol bij het Europese 
Verdrag voor de Rechten van de Mens. Concrete voorbeelden zijn de bedrijfsopvolgingsregeling in 
de erfbelasting, de pseudo-eindheffing hoge lonen (tegenwoordig veelal aangeduid als de 
crisisheffing) en het meest recent het forfaitaire rendement dat wordt toegepast voor de 
berekening van het box 3-inkomen. Het ter discussie stellen van fiscale regelingen past binnen een 
rechtsstaat. Dit dient de rechtsontwikkeling, is essentieel voor de ‘checks and balances’ in een 
democratie en geeft de betrokkenheid van de maatschappij bij het belastingrecht weer. 
Tegelijkertijd is het in het maatschappelijke belang dat opgeworpen (rechts)vragen zo snel 
mogelijk beantwoord worden en dat dit voor de betrokken partijen – belastingplichtigen, de 
Belastingdienst en de rechterlijke macht – op een zo efficiënt en effectief mogelijke wijze 
geschiedt, zeker als er (potentieel) een groot aantal vergelijkbare geschillen speelt. Om dit te 
6 
 

8
Veiligheid en Justitie en van Financiën aanwezig waren. Daarbij werd unanieme steun 
uitgesproken voor het invoeren van een fiscale prejudiciële procedure. Het kabinet is overtuigd 
geraakt van de toegevoegde waarde van het bestaan van deze procedure naast de fiscale 
sprongcassatie. Daarom stelt het kabinet voor nu ook in belastingzaken een prejudiciële procedure 
in te voeren.  
Het voorstel tot het invoeren van een fiscale prejudiciële procedure is ter advies voorgelegd aan de 
Raad voor de rechtspraak en aan de president van de Hoge Raad en de procureur-generaal bij de 
Hoge Raad. De Raad voor de rechtspraak heeft geen opmerkingen. De president van de Hoge Raad 
en de procureur-generaal bij de Hoge Raad ondersteunen van harte het voornemen van het 
kabinet om ook in belastingzaken de mogelijkheid van het stellen van prejudiciële vragen in te 
voeren. Deze positieve waardering wordt ondersteund door de ervaringen die de civiele kamer van 
de Hoge Raad met de prejudiciële procedure heeft opgedaan. De president van de Hoge Raad en 
de procureur-generaal bij de Hoge Raad hebben tevens een aantal opmerkingen gemaakt ten 
aanzien van de inhoud van de regeling en van redactionele en wetstechnische aard. Het kabinet 
onderschrijft deze opmerkingen en heeft deze in het voorstel nagenoeg geheel overgenomen.  
 
2.7. Schorsende werking hoger beroep bij toeslagen 
In de sfeer van de toeslagen zijn er jaarlijks ongeveer 3000 uitspraken van rechtbanken in 
beroepsprocedures. Hoger beroep tegen deze uitspraken dient te worden ingesteld bij de Afdeling 
bestuursrechtspraak van de Raad van State. Op grond van de Algemene wet bestuursrecht (Awb) 
schorst dit hoger beroep niet de werking van de uitspraak van de rechtbank. Voor de burger levert 
dat doorgaans geen probleem op omdat hogerberoepsprocedures meestal zijn gericht tegen een 
beschikking van de Belastingdienst/Toeslagen om toeslag terug te betalen. Zolang de burger 
procedeert tegen die beschikking krijgt hij daarvoor uitstel van betaling. In een aantal gevallen is 
het de Belastingdienst/Toeslagen die in hoger beroep gaat. Het ontbreken van schorsende werking 
levert in dat geval wel de nodige problemen op omdat de Belastingdienst/Toeslagen dan gehouden 
is om ondanks het hoger beroep een besluit te nemen conform de uitspraak van de rechtbank. Het 
betekent in de praktijk dat al toeslag moet worden uitbetaald in gevallen waarin de rechtbank een 
uitspraak heeft gedaan waartegen door de Belastingdienst/Toeslagen in hoger beroep wordt 
gegaan. Als het hoger beroep succesvol is, moet dat geld weer worden teruggevorderd. Weliswaar 
bestaat de mogelijkheid om via een voorlopige voorziening bij de rechter te vragen om schorsende 
werking, maar deze mogelijkheid blijkt in de praktijk zelden tot het gewenste resultaat te leiden. 
Om het uitvoeringsproces in dit opzicht te vereenvoudigen, stelt het kabinet voor een nieuwe 
bepaling in de Algemene wet inkomensafhankelijke regelingen (Awir) op te nemen die regelt dat 
het instellen van hoger beroep wel schorsende werking heeft. Die schorsende werking gaat dan 
zowel voor de burger als voor de Belastingdienst/Toeslagen gelden. Weliswaar wordt daarmee 
afgeweken van de hoofdregel van de Awb maar het kabinet acht dit gerechtvaardigd vanuit het 
streven naar vereenvoudiging en gelet op het aantal procedures dat wordt gevoerd. Bovendien 
komt de schorserende werking van hoger beroep op diverse andere terreinen van het 
bestuursrecht ook voor, bijvoorbeeld als het gaat om – het met de toeslagen verwante – terrein 
van de sociale zekerheid. Ook voor de fiscaliteit geldt thans dat een hoger beroep schorsende 
werking heeft. 
                                                      
8
 Gehouden onder de Chatham House rules. 
8 
 

worden voorkomen. Het groepsdossier en het lokale dossier hebben daarbij als doel te komen tot 
een onderbouwing van de gehanteerde verrekenprijzen. De standaardisatie heeft voor het 
bedrijfsleven het voordeel dat de documentatieverplichtingen niet voor alle landen verschillend zijn.  
In 2015 heeft de OESO een implementatiepakket opgesteld (‘Country-by-country reporting 
implementation package’). In dit pakket is modelwetgeving opgenomen voor de introductie van het 
landenrapport in de nationale wetgeving. In het landenrapport wordt onder andere de wereldwijde 
fiscale winstverdeling opgenomen, alsmede de betaalde (winst)belasting in landen waarin de 
multinationale groep een vestiging heeft. Een multinationale groep met een omzet vanaf € 750 
miljoen dient jaarlijks een landenrapport op te stellen. De OESO heeft berekend dat daarmee 
ongeveer 90% van de wereldwijde omzet afgedekt zou zijn, terwijl ongeveer 10% van de bedrijven 
zo’n rapport dient op te stellen. Met de gekozen grens is geprobeerd een goede balans te vinden 
tussen administratieve lasten en nut voor de belastingdiensten. In 2020 worden de nieuwe 
documentatieverplichtingen geëvalueerd door de OESO. Daarbij is expliciet afgesproken ook de 
gekozen omzetgrens te evalueren. De verplichting tot het opstellen van een landenrapport geldt 
voor boekjaren die beginnen op of na 1 januari 2016. De kwalificerende multinationale groep moet 
binnen een jaar na het einde van het te rapporteren (boek)jaar het landenrapport aanleveren bij 
de belastingdienst in het land van de uiteindelijkemoederentiteit. De modelwetgeving bevat ook 
een terugvaloptie mocht deze hoofdregel niet werken, waarbij een andere aangewezen 
groepsentiteit het landenrapport zal aanleveren. Het landenrapport wordt vervolgens door het 
betrokken land automatisch doorgestuurd naar alle landen die meedoen aan een overeenkomst 
tussen bevoegde autoriteiten of een internationale overeenkomst, waarin een dergelijke 
automatische uitwisseling is geregeld, en waar de multinationale groep een vestiging heeft. Deze 
informatie is vertrouwelijk, net als andere tussen de bevoegde fiscale autoriteiten uitgewisselde 
informatie, en zal derhalve niet publiek toegankelijk zijn. In het implementatiepakket is ook een 
multilaterale bevoegde autoriteitenovereenkomst opgenomen om te zorgen dat het landenrapport 
kan worden uitgewisseld tussen de deelnemende landen. Het kabinet vindt een consistente 
implementatie van groot belang en sluit daarom aan bij de systematiek van de modelwetgeving uit 
het implementatiepakket. Om de wetgeving effectief te kunnen laten zijn, neemt Nederland deel 
aan de multilaterale bevoegde autoriteitenovereenkomst.  
 
Het landenrapport (country-by-country template) is in samenspraak met het bedrijfsleven en 
andere belanghebbenden tot stand gekomen. De OESO heeft speciaal voor de landenrapportage 
een publieke consultatieronde gehouden, waarbij het bedrijfsleven en andere belanghebbenden de 
kans hebben gekregen om commentaar te geven op het concept. Bij de consultatie is aan bedrijven 
specifiek gevraagd een reactie te geven op de gevraagde informatie in het landenrapport en de te 
gebruiken databronnen. Na de schriftelijke consultatieronde, zijn bedrijven en andere 
belanghebbenden in de gelegenheid gesteld om hun commentaar mondeling toe te lichten. Het 
concept is op een aantal punten aangepast om tegemoet te komen aan de bezwaren van het 
bedrijfsleven op het punt van uitvoerbaarheid en administratieve lasten. Zo is er bijvoorbeeld 
flexibiliteit ingebouwd waardoor bedrijven zoveel mogelijk kunnen aansluiten bij hun eigen 
bestaande rapportage-infrastructuur. Het eindresultaat is een balans tussen administratieve lasten 
voor bedrijfsleven en nut voor belastingdiensten. Bij de evaluatie in 2020 wordt door de OESO 
geëvalueerd of dit evenwicht, na een aantal jaren praktijkervaring, moet worden aangepast. 
10 
 

wordt daaraan uitvoering gegeven. Van deze gelegenheid wordt gebruikgemaakt om de bestaande 
sanctiebepalingen in de sfeer van de internationale informatie-uitwisseling te harmoniseren. 
 
4. Maatregelen in de woningsfeer 
4.1. Verzachten sanctie bij aflossingsachterstand  
Voor de eigenwoningschuld geldt sinds 2013 een annuïtaire aflossingseis. In bepaalde gevallen, 
zoals bij betalingsachterstanden, mag hiervan tijdelijk worden afgeweken. Indien de 
aflossingsachterstand niet binnen de hiervoor geldende termijnen wordt ingehaald, gaat de schuld 
waarvoor de aflossingsachterstand geldt permanent over naar box 3. Er bestaat dan definitief geen 
recht meer op renteaftrek binnen de eigenwoningregeling. Indien deze schuld wordt afgelost, wordt 
ook een eventuele nieuwe schuld tot het niveau van de schuld die eerder permanent is overgegaan 
naar box 3 niet tot de eigenwoningschuld gerekend.  
Deze sanctie is naar het oordeel van het kabinet te stringent. Zo krijgen personen die met een 
dusdanige betalingsachterstand te kampen hebben dat ook na aanpassing van de annuïteit het niet 
gelukt is binnen de regeling te blijven nimmer de mogelijkheid tot herkansing. Dit terwijl het zeer 
wel denkbaar is dat deze personen in latere jaren door gewijzigde financiële omstandigheden of 
een stringenter financieel beheer wel weer in staat zijn om aan de financiële en fiscale 
verplichtingen te voldoen. Gedacht kan worden aan iemand die door baanverlies in de problemen is 
gekomen, maar later door verkrijging van een nieuwe baan weer financiële ruimte krijgt om aan de 
(fiscale) voorwaarden van een eigenwoningschuld te voldoen. Daarnaast kunnen personen met de 
sanctie te maken krijgen bij wie vanwege een onbedoelde fout in de berekening of betaling van de 
aflossingen een (fiscale) aflossingsachterstand is ontstaan. Ook in die gevallen acht het kabinet 
voornoemde sanctie te strikt. Daarom wordt voorgesteld voornoemde sanctie te verzachten. Het 
verzachten van de sanctie houdt in dat de schuld waarvoor de aflossingsachterstand geldt nog 
steeds overgaat naar box 3, maar dat die overgang niet langer permanent hoeft te zijn, waardoor 
er (eventueel) slechts tijdelijk geen recht meer bestaat op renteaftrek binnen de 
eigenwoningregeling. De schuld die is overgegaan naar box 3 of een nieuwe, opvolgende schuld 
kan hierdoor op enig moment weer wel tot de eigenwoningschuld gerekend worden als voor deze 
bestaande of nieuwe schuld (weer) aan de eisen voor het aanmerken als eigenwoningschuld is 
voldaan (volledig en ten minste annuïtair aflossen binnen 360 maanden). In de periode tussen 
overgang naar box 3 en terugkeer naar de eigenwoningregeling in box 1 van die schuld (of het 
aangaan van een nieuwe schuld die onder die regeling valt) bestaat geen recht op renteaftrek 
binnen de eigenwoningregeling. Uiteraard kan die schuld dan wel in box 3 worden meegenomen bij 
het bepalen van de rendementsgrondslag. Voornoemde resterende sanctie wordt door het kabinet 
als voldoende sanctie gezien voor het niet voldoen aan de aflossingseis. De in de huidige wettekst 
opgenomen verdergaande sanctie kan in zoverre als overkill worden gezien. Deze sanctie zal 
daarom met terugwerkende kracht tot en met invoering van de aflossingseis (1 januari 2013) 
worden aangepast. Het zal overigens, gezien de ruime termijnen die gelden voordat een overgang 
naar box 3 aan de orde is en de beperkte tijd die is verstreken sinds invoering van de maatregel, 
naar verwachting nog niet of nauwelijks aan de orde zijn geweest dat een schuld als gevolg van de 
sanctie is overgegaan naar box 3. Voor gevallen waarin daarvan wel sprake is, geldt dat de 
betreffende schuld kan terugkeren naar de eigenwoningregeling vanaf het moment dat aan de 
voorwaarden voor die regeling is voldaan. 
12 
 

16
het rendement in de uitkering belast is – kan de aflossing op de eigenwoningschuld lastig 
worden. Dit aangezien vanwege de belastingheffing niet de volledige uitkering beschikbaar is om 
de vereiste aflossing te kunnen doen en men hier geen rekening mee gehouden heeft waardoor er 
ook geen andere middelen hiertoe beschikbaar zijn. Voorgaande is reden het voor fiscale partners 
mogelijk te maken om – ook zonder feitelijke aanpassing van de begunstiging – een dubbele 
vrijstelling te benutten. 
Op basis van de voorgestelde regeling kunnen partners bij het indienen van de aangifte een 
gezamenlijk verzoek doen op basis waarvan een uitkering uit een zogenoemde Brede 
Herwaarderingskapitaalverzekering of een KEW, een gedeblokkeerd tegoed SEW dan wel een 
gedeblokkeerde waarde BEW wordt geacht voor de helft bij iedere partner op te komen. Vervolgens 
kan iedere partner voor zijn deel van de uitkering, het tegoed of de waarde zijn persoonlijke 
vrijstelling benutten. Uiteraard moet elke partner wel aan de overige voorwaarden voldoen om een 
vrijstelling te kunnen benutten, zoals voor de KEW, de SEW of het BEW de eis om het aan de 
betreffende partner toegerekende deel aan te wenden voor aflossing van de eigenwoningschuld. Op 
deze manier worden partners in eenzelfde positie gebracht als waarin zij zouden verkeren als zij 
tijdig de begunstiging of de gerechtigdheid zouden hebben gewijzigd. Daarnaast zorgt deze 
vormgeving ervoor dat de bestaande individuele benadering zo min mogelijk wordt verstoord 
17
waardoor ook andere onderdelen van de bestaande regeling, zoals de imputatieregeling, niet 
onnodig complex worden. 
De maatregel zal in werking treden per 1 januari 2016. Het vereiste aantal jaren premiebetaling 
18
voor zogenoemde Brede Herwaarderingskapitaalverzekeringen kan al verstreken zijn waardoor 
deze producten al deels vrijgesteld tot uitkering hebben kunnen komen. Ook in die gevallen kan de 
benodigde dubbele begunstiging ontbreken, maar wel gewenst zijn om voldoende vrijstelling te 
kunnen benutten. Omdat voor gevallen van voor 1 januari 2016 een verzoek via de aangifte niet 
19
mogelijk is, zal via beleidsbesluit een overeenkomstige tegemoetkoming voor dit soort gevallen 
worden ingevoerd. 
 
4.4. Rekening houden met tegengestelde belangen ten aanzien van de WOZ-waarde 
In de Wet waardering onroerende zaken (Wet WOZ) vormt de WOZ-beschikking het fundament van 
de rechtsbescherming. De bezwaarprocedure beperkt zich tot een geschil tussen de 
heffingsambtenaar en de indiener van het bezwaarschrift ten aanzien van de op grond van de wet 
WOZ vastgestelde waarde (WOZ-waarde). Andere belanghebbenden zijn geen partij in de 
bezwaarprocedure en worden daarbij niet betrokken, terwijl zij wel een belang kunnen hebben ten 
aanzien van de WOZ-waarde. Een voorbeeld daarvan is te vinden in de aanpassing van het 
20
woningwaarderingsstelsel (WWS). In dit stelsel wordt de WOZ-waarde medebepalend voor de 
vaststelling van de maximale huurprijs van een woning in de gereguleerde huursector. Het gevolg 
daarvan is dat huurders een belang kunnen hebben bij een lagere WOZ-waarde voor hun woning. 
Verhuurders daarentegen kunnen belang hebben bij een hogere WOZ-waarde. Huurders en 
                                                      
16
 Dit is bij een KEW, SEW en BEW voorwaarde om een vrijstelling te kunnen benutten. 
17
 Op basis waarvan een benutte vrijstelling in mindering komt op de resterende gezamenlijke vrijstelling. 
18
 Voor een dergelijke kapitaalverzekering die veelal op zijn vroegst zal zijn aangegaan per 1 januari 1992 is bijvoorbeeld per 2012 de 
20-jaarstermijn verstreken.  
19
 Als voor deze gevallen de belastingaanslag over het jaar waarin de uitkering heeft plaatsgevonden onherroepelijk vaststaat, gelden de 
bijzondere regels voor ambtshalve vermindering zoals opgenomen in artikel 9.6 van de Wet IB 2001 met dien verstande dat artikel 45aa, 
onderdeel c, van de Uitvoeringsregeling inkomstenbelasting 2001 geen toepassing vindt. 
20
 Stb. 2015, 290. 
14 
 

en verstrekkingen die aan een werknemer kunnen worden gegeven zonder dat deze werknemer 
hierover loonbelasting verschuldigd is. Het moet gebruikelijk zijn dat de werknemer vergoedingen 
of verstrekkingen van een bepaalde omvang belastingvrij ontvangt, doordat de werkgever de 
vergoedingen of verstrekkingen heeft aangewezen als eindheffingsbestanddeel. Het gaat er dus om 
dat het gebruikelijk is dat de werkgever de eventueel verschuldigde heffingen over de 
vergoedingen of verstrekkingen via eindheffing voor zijn rekening neemt. Ten overvloede wordt 
opgemerkt dat als een vergoeding of verstrekking op zichzelf al ongebruikelijk is, het eveneens niet 
gebruikelijk zal zijn dat deze wordt aangewezen als eindheffingsbestanddeel.  
Bij de toets of is voldaan aan het gebruikelijkheidscriterium, spelen een aantal factoren een rol. Zo 
zal de aard van de vergoeding of verstrekking van belang zijn. Het is bijvoorbeeld niet gebruikelijk 
dat het maandloon van een werknemer wordt aangewezen als eindheffingsbestanddeel. Hetzelfde 
geldt bijvoorbeeld voor vakantiegeld, hoge bonussen of vergoeding van vermogensschade bij 
indiensttreding. Het aanwijzen van vergoedingen of verstrekkingen die een relatie hebben met 
kosten die de werknemer maakt, onderscheidenlijk zonder de verstrekking zou moeten maken, in 
het kader van de behoorlijke vervulling van zijn dienstbetrekking, zal eerder gebruikelijk zijn dan 
het aanwijzen van pure beloningsbestanddelen. Onder meer bij een kerstpakket kan het echter, 
afhankelijk van de waarde van het kerstpakket, gebruikelijk zijn om dit aan te wijzen, ondanks dat 
hier sprake is van een puur beloningsbestanddeel. Daarnaast speelt de hoogte van de vergoeding 
of de waarde van een verstrekking een belangrijke rol bij de beoordeling. Het aanwijzen van een 
jubileumuitkering kan gebruikelijk zijn, maar het aanwijzen van een jubileumuitkering van € 1 
miljoen is niet gebruikelijk. In dit kader kan ook worden gekeken naar alle aangewezen 
vergoedingen en verstrekkingen van een werknemer per jaar samen. Het is, als extreem 
voorbeeld, in het algemeen ongebruikelijk dat bij een werknemer in totaal per jaar € 100.000 aan 
vergoedingen wordt aangewezen. Dat de beoordeling in een dergelijk geval op werknemersniveau 
kan plaatsvinden, betekent overigens niet dat de werkgever verplicht is om alle vergoedingen en 
verstrekkingen aan alle werknemers in de loonadministratie vast te leggen. Afspraken met 
individuele werknemers liggen in het algemeen schriftelijk vast, veelal in het personeelsdossier. 
Vergoedingen en verstrekkingen worden als kosten geboekt in de financiële administratie. Bij de 
beoordeling aan de hand van het gebruikelijkheidscriterium wordt ook bekeken of tariefarbitrage 
het oogmerk van de aanwijzing als eindheffingsbestanddeel zou kunnen zijn. In dit kader kan acht 
worden geslagen op een bestendige gedragslijn vanuit het verleden. Als een werkgever 
bijvoorbeeld in het verleden, voorafgaand aan de invoering van de werkkostenregeling, de heffing 
ter zake van frequente vergoedingen of verstrekkingen via individuele brutering voor zijn rekening 
nam, zal ook de aanwijzing als eindheffingsbestanddeel eerder gebruikelijk zijn. In zulke gevallen is 
aannemelijk dat, afhankelijk van de hoogte van de aangewezen vergoedingen of verstrekkingen, 
tariefarbitrage geen doorslaggevende rol speelt bij de aanwijzing en zal de Belastingdienst niet snel 
aanleiding vinden om de gebruikelijkheid ter discussie te stellen. Dat ligt anders bij min of meer 
incidentele of omvangrijke beloningen waarbij het eindheffingstarief aanmerkelijk lager is dan het 
bij individuele brutering geldende tarief. Er vindt dus ook een beoordeling plaats van het voordeel 
dat kan ontstaan als gevolg van het tariefverschil.  
Om te kunnen beoordelen of iets gebruikelijk is, moet een vergelijking met andere werknemers 
worden gemaakt. Ten eerste kan een vergelijking worden gemaakt met de andere werknemers van 
dezelfde werkgever. Als een werkgever bijvoorbeeld vrijwel de volledige vrije ruimte gebruikt voor 
16 
 

vennootschapsbelastingplichtig zijn voor zover zij een onderneming drijven, hoe dan ook worden 
belast.  
Ten tweede wordt een wijziging voorgesteld die het gemeenten, provincies, waterschappen en 
ministeries mogelijk maakt zonder fiscale consequenties te fuseren, te splitsen of taken te 
23
herschikken. In de toelichting bij de Wet modernisering Vpb-plicht overheidsondernemingen is 
reeds aangegeven dat dit, onder voorwaarden, fiscaal geruisloos moet kunnen gebeuren. Het 
voornemen was echter om de fiscale begeleiding van geval tot geval te regelen in het wetsvoorstel, 
dan wel koninklijk besluit, dat uitvoering geeft aan de betreffende bestuurlijke herindeling of 
herschikking. Aangezien regelmatig gemeentelijke samenvoegingen en herschikking van (taken 
van) ministeries plaatsvinden, lijkt het bij nader inzien beter dit generiek te regelen in de Wet Vpb 
1969. Omdat er geen additionele wetgeving per geval nodig is, draagt dit bovendien bij aan de 
rechtszekerheid en voorkomt dit extra uitvoeringskosten bij de Belastingdienst en het Ministerie 
van Financiën.  
 
5.3. Growkits en kweekvloeistoffen 
Op grond van twee door de Hoge Raad gewezen arresten, zijn leveringen van growkits en 
kweekvloeistof voor psilocybe paddenstoelen (paddo’s) belast tegen het verlaagde btw-tarief. Het 
kabinet acht toepassing van het verlaagde btw-tarief voor producten die worden gebruikt bij het 
kweken van verboden middelen echter niet wenselijk. Daarom wordt voorgesteld het verlaagde 
btw-tarief niet van toepassing te laten zijn op pootgoed en land- en tuinbouwzaden waaruit planten 
of vruchtlichamen van schimmels voortkomen, die zijn opgenomen in lijst I of lijst II behorende bij 
de Opiumwet. 
 
5.4. Verlaging tarief energiebelasting lokaal opgewekte duurzame energie 
In het Regeerakkoord en het Energieakkoord is afgesproken dat het kabinet kleinschalige 
duurzame energieopwekking zal stimuleren via een nieuwe fiscale regeling voor 
energiecoöperaties. Hieraan is uitvoering gegeven met de introductie van een verlaagd 
energiebelastingtarief voor lokaal duurzaam opgewekte energie met ingang van 1 januari 2014. 
Sinds de inwerkingtreding van deze regeling heeft het kabinet verschillende knelpunten 
weggenomen om de regeling te verbeteren. Zo zijn niet langer in alle gevallen twee aparte 
aansluitingen voor de installatie nodig als de installatie wordt geplaatst op het gebouw van een 
derde en mogen in geval van coöperaties en verenigingen van eigenaren ook ondernemers die 
hiervan lid zijn gebruik maken van de regeling. Ondanks deze aanpassingen wordt tot op heden 
nauwelijks gebruikgemaakt van de regeling. 
 
Zowel de voorzitter van de Borgingscommissie Energieakkoord als energiecoöperaties en andere 
partijen binnen de sector stellen dat de omvang van het rendement dat met de projecten kan 
worden behaald op basis van de tariefsverlaging van 7,5 cent cent per kWh een barrière vormt 
voor het realiseren van meer projecten. De voorzitter van de Borgingscommissie Energieakkoord 
heeft in dat kader een voorstel gedaan voor een gezamenlijke aanpak door de verschillende 
partijen die betrokken zijn bij het Energieakkoord om de hiervoor genoemde regeling van het 
verlaagde tarief voor lokaal duurzaam opgewekte energie een impuls te geven. Deze voorgestelde 
                                                      
23
 Kamerstukken II 2014/15, 34 003, nr. 3, blz. 10. 
18 
 

huwelijk (ook) eindigt en het kind op hetzelfde adres als de stiefouder staat ingeschreven kan dit 
kind als partner kwalificeren met zijn stiefouder. Naar aanleiding van een uitspraak van de Afdeling 
25
bestuursrechtspraak van de Raad van State van 1 juli 2015 wordt voorgesteld, om bloed- en 
aanverwanten in het partnerbegrip hetzelfde te behandelen. In de wet wordt daarom opgenomen 
dat de aanverwant in de eerste graad van de belastingplichtige of de belanghebbende op verzoek 
niet als partner kwalificeert, tenzij beiden bij aanvang van het kalenderjaar de leeftijd van 27 jaar 
hebben bereikt. 
 
5.7. Lijfsdwang in geval van civiele vordering 
De Invorderingswet 1990 (IW 1990) biedt de ontvanger de mogelijkheid om een dwangbevel ten 
uitvoer te leggen door middel van lijfsdwang. Met dit dwangmiddel ontneemt de ontvanger de 
belastingschuldige zijn persoonlijke vrijheid door hem vast te laten houden in een huis van 
bewaring tot hij zijn schulden betaalt. De ontvanger kan lijfsdwang slechts toepassen ten behoeve 
van de invordering van belastingschulden. De Belastingdienst heeft ook de bevoegdheid om via de 
civiele weg betaling van belastingschulden af te dwingen, bijvoorbeeld door middel van een 
vordering tot schadevergoeding wegens onrechtmatige daad. Voor dergelijke civiele vorderingen 
geldt de bestaande bevoegdheid tot lijfsdwang niet. De bevoegdheid tot lijfsdwang kan uitsluitend 
worden toegepast ten aanzien van natuurlijke personen. Indien de belasting verschuldigd is door 
een lichaam in de zin van de Algemene wet inzake rijksbelastingen (AWR), kan om die reden 
lijfsdwang worden toegepast ten aanzien van de bestuurders of de vereffenaars van dat lichaam of, 
ingeval bestuurders of vereffenaars ontbreken, ten aanzien van de laatst afgetreden of ontslagen 
bestuurders of vereffenaars. De lijfsdwang beoogt in deze gevallen de bestuurder of het lichaam tot 
betaling van de belastingschuld van het lichaam te dwingen uit het vermogen van het lichaam zelf. 
De bepaling ziet dus niet op betaling van de schuld door een eventueel aansprakelijk gestelde 
bestuurder of vereffenaar.  
Met de voorgestelde wijziging wordt de bevoegdheid van de Belastingdienst tot toepassing van 
lijfsdwang uitgebreid met civiele vorderingen die strekken tot betaling van schadevergoeding aan 
de ontvanger in verband met een belastingschuld die niet is voldaan. Daarmee krijgt de ontvanger 
eveneens een instrument in handen om een vordering uit onrechtmatige daad te verhalen in die 
gevallen waarin er geen andere, minder ingrijpende, manieren zijn om de vordering te innen. Te 
denken valt bijvoorbeeld aan de schuldenaar die weliswaar over inkomen of vermogen beschikt, 
maar dit aan het zicht van de ontvanger onttrekt door te emigreren naar een land waar de 
ontvanger geen bevoegdheden tot tenuitvoerlegging heeft. De afgelopen jaren hebben zich 
(incidentele) situaties voorgedaan waarin dit instrument node werd gemist. Een voorbeeld, tevens 
aanleiding voor de voorgenomen wetswijziging, is een belastingadviseur die zich willens en wetens 
schuldig maakte aan het benadelen van de ontvanger door actief mee te werken aan het 
wegsluizen van vermogen bij een vennootschap met belastingschuld waardoor verhaal bemoeilijkt 
werd. De adviseur werd hiervoor door de rechter veroordeeld tot schadevergoeding ter hoogte van 
26
circa € 17 miljoen op grond van onrechtmatige daad. Nu deze adviseur, die in belangrijke mate 
zelf financieel profiteerde van zijn onrechtmatig handelen, in het buitenland genoot van zijn 
verworven vermogen en het vonnis in dat land niet ten uitvoer kon worden gelegd, viste de 
                                                      
25
 Afdeling bestuursrechtspraak van de Raad van State 1 juli 2015, nr. 201407312/1/A2 en nr. 201407315/1/A2, 
ECLI:NL:RVS:2015:2052. 
26
 HR 21 februari 2014, nr. 11/03900, ECLI:NL:HR:2014:397. 
20 
 

gebruik is bijvoorbeeld sprake als bij het bepalen van de verkoopprijs van de aandelen bewust niet 
of onvoldoende rekening wordt gehouden met de (latente) fiscale claim bij de vennootschap en de 
vennootschap in verband hiermee is of wordt “leeggehaald”. Op het moment dat over de fiscale 
claim moet worden afgerekend, biedt de vennootschap geen verhaal (meer), waardoor de 
Belastingdienst achterblijft met een oninbare belastingaanslag. In de praktijk gaat het doorgaans 
om aanzienlijke bedragen. Genoemde aansprakelijkheidsbepaling geldt sinds 1 juni 1990 en is met 
ingang van 1 januari 2001 gewijzigd met als doel de bewijspositie van de Belastingdienst te 
versterken.  
 
Huidige disculpatiemogelijkheid 
De grootaandeelhouder is op grond van de huidige wet niet aansprakelijk voor zover er zekerheid 
ten behoeve van de ontvanger is gesteld. Daarnaast kan hij zich disculperen van aansprakelijkheid 
als hij bewijst dat het niet aan hem is te wijten dat het vermogen van de verkochte vennootschap 
ontoereikend is voor het voldoen van de vennootschapsbelasting. In 2014 heeft de Hoge Raad in 
twee arresten nader invulling gegeven aan de bewijslast van de grootaandeelhouder bij een beroep 
27
op de disculpatiemogelijkheid. De Hoge Raad oordeelde dat een dergelijk beroep niet slaagt als 
de grootaandeelhouder ten tijde van de vervreemding wist of behoorde te weten dat de koper van 
de aandelen of een derde door het entameren van buiten de normale bedrijfsvoering liggende 
handelingen, de verhaalsmogelijkheden van de ontvanger illusoir zou maken. Daarvan is volgens 
de Hoge Raad geen sprake indien de verkoper gedegen onderzoek heeft gedaan naar de 
betrouwbaarheid van de koper en de vennootschap ten tijde van de verkoop beschikte over 
voldoende vermogen om de verschuldigde belasting te voldoen. Uit genoemde arresten volgt dat 
voor een succesvolle bestrijding van de handel in vennootschappen met (latente) fiscale claims een 
juiste vaststelling van de feiten van wezenlijk belang is. Een verkoper kan op redelijk eenvoudige 
wijze de indruk wekken dat aan de door de Hoge Raad geformuleerde voorwaarden voor disculpatie 
is voldaan. Hierdoor drukt er een onevenredig zware bewijslast op de Belastingdienst. 
 
Aanscherping disculpatiemogelijkheid 
De aansprakelijkheidsbepaling is met de huidige disculpatiemogelijkheid, mede gezien de uitleg 
ervan door de Hoge Raad in genoemde arresten, ontoereikend om de maatschappelijk ongewenste 
handel in vennootschappen met (latente) fiscale claims te voorkomen en te bestrijden. Met het oog 
op versterking van de preventieve werking van de aansprakelijkheidsbepaling en ter voorkoming 
van een forse budgettaire derving, wordt voorgesteld de bestaande disculpatiemogelijkheid zodanig 
in te perken, dat disculpatie niet langer mogelijk is in geval van aansprakelijkheid voor 
vennootschapsbelasting die is verschuldigd ten aanzien van (1) een herinvesteringsreserve of (2) 
een (stille) reserve die samenhangt met activa die binnen zes maanden na de aandelenoverdracht 
worden vervreemd. Het risico op onverhaalbaarheid van de belastingschuld ligt hierdoor in deze 
gevallen niet langer bij de Belastingdienst, maar bij de verkoper van de aandelen. Dit geeft een 
extra prikkel tot gedegen onderzoek naar de koper en is nodig om de effectieve werking van de 
aansprakelijkheidsbepaling te behouden. De verkoper die het risico op aansprakelijkheid wil 
uitsluiten, kan van de koper zekerheid eisen, bijvoorbeeld in de vorm van een bankgarantie of een 
hypotheekrecht ten behoeve van de ontvanger. De in de IW 1990 opgenomen 
                                                      
27
 HR 8 augustus 2014, nr. 13/04659, ECLI:NL:HR:2014:2150, en HR 27 juni 2014, nr. 13/03045, ECLI:NL:HR:2014:1525. 
22 
 

of inning van een lagere belastingschuld dan uit de wet voortvloeit. De met inachtneming van deze 
voorwaarden uit te voeren experimenten leveren naar de mening van het kabinet een belangrijke 
bijdrage aan het maken van de juiste keuzes. Binnen vijf jaar wordt de werking van de met 
betrekking tot de inning voorgestelde bepaling, in samenhang met de inzet van de 
doelmatigheidsbepaling voor de heffing, geëvalueerd. 
 
6. Budgettaire aspecten 
Het wetsvoorstel bevat geen maatregelen met materiële budgettaire effecten. 
 
7. EU-aspecten 
In dit wetsvoorstel worden de arresten van het HvJ EU van 18 december 2014 in de zaken C-87/13 
(X) en C-133/13 (Q) geïmplementeerd. Ook implementeert dit voorstel de verplichting van Richtlijn 
2014/107/EU tot het opnemen van handhavingsbepalingen. In deze richtlijn is de CRS van de 
OESO overgenomen.  
Daarnaast bevat dit wetsvoorstel maatregelen als gevolg van de Richtlijn energiebelastingen. De 
Richtlijn energiebelastingen verplicht lidstaten tot het verlenen van vrijstelling van belasting voor 
energieproducten die worden gebruikt als brandstof voor vaartuigen op communautaire wateren 
(met inbegrip van de visserij), particuliere pleziervaartuigen uitgezonderd. 
 
8. Uitvoeringskosten Belastingdienst 
De voorstellen van dit wetsvoorstel zijn door de Belastingdienst beoordeeld met de uitvoeringstoets 
nieuwe stijl. Waar uitvoeringstoetsen van de Belastingdienst zich in het verleden vooral 
concentreerden op de vraag of de noodzakelijke aanpassingen in de geautomatiseerde systemen 
nog konden worden doorgevoerd, wordt met de uitvoeringstoets nieuwe stijl breed gekeken naar 
aspecten die vanuit het perspectief van de uitvoering van belang kunnen zijn. De 
uitvoeringstoetsen hebben de vorm gekregen van een rapportage per onderdeel van het 
wetsvoorstel, waarin die aspecten worden uitgewerkt. Bij de verschillende uitvoeringstoetsen is een 
leeswijzer gevoegd met een nadere toelichting op de vorm waarin die rapportages zijn gegoten. 
 
Voor alle voorstellen van het onderhavige wetsvoorstel geldt dat de Belastingdienst die uitvoerbaar 
en handhaafbaar acht per de voorgestelde inwerkingtredingsdatum. Bij een aantal voorstellen 
worden door de Belastingdienst kanttekeningen geplaatst, waarmee duidelijk is welke potentiële 
kansen, problemen of risico’s de Belastingdienst voorziet bij de invoering daarvan. Dat lijkt nieuw, 
maar is het niet. In het verleden werd binnen de Belastingdienst een afweging gemaakt, waarbij 
zonder nadere toelichting het oordeel uitvoerbaar en handhaafbaar volgde, als kansen werden 
gezien, of als werd besloten bepaalde risico’s te accepteren. Met de uitvoeringstoets nieuwe stijl 
wordt de gemaakte afweging voor de buitenwereld inzichtelijk gemaakt. Dit leidt tot een 
evenwichtiger beeld van de gevolgen voor de uitvoering die achter de diverse voorstellen schuil 
gaan. In een aparte brief wordt in meer detail ingegaan op de uitvoeringstoets nieuwe stijl en op 
de uitvoeringsgevolgen van het gehele pakket Belastingplan 2016. 
 
In de hierna volgende tabel is een overzicht opgenomen van de gevolgen van dit wetsvoorstel voor 
de uitvoeringskosten en de besparingen van de Belastingdienst. De besparingen die voortvloeien 
24 
 

1969 – wordt de toename van de lasten geschat op ruim € 3 miljoen, uitgaande van circa 6500 
ondernemingen die daarmee te maken krijgen. Tot slot zijn er nog ongeveer 150 zeer grote 
entiteiten die het zogenoemde landenrapport moeten opstellen en insturen. De daarmee 
samenhangende administratieve lasten worden geschat op € 0,5 miljoen.  
26 
 

II. ARTIKELSGEWIJZE TOELICHTING 
 
Artikel I 
 
Artikel I, onderdeel A (artikel 1.2 van de Wet inkomstenbelasting 2001) 
 
In artikel 5a van de Algemene wet inzake rijksbelastingen (AWR) en artikel 1.2 van de Wet 
inkomstenbelasting 2001 (Wet IB 2001) is bepaald onder welke voorwaarden een persoon voor de 
inkomstenbelasting als partner kwalificeert. In artikel 1.2, vierde lid, onderdeel a, van de Wet IB 
2001 is bepaald dat in afwijking van artikel 5a van de AWR en artikel 1.2, eerste lid, van de Wet IB 
2001 niet als partner wordt aangemerkt de bloedverwant in de eerste graad van de 
belastingplichtige, tenzij beiden bij de aanvang van het kalenderjaar de leeftijd van 27 jaar hebben 
bereikt. Dit betekent dat het kind van de belastingplichtige dat jonger is dan 27 jaar op basis van 
genoemd vierde lid, onderdeel a, niet als partner van zijn vader of moeder kan kwalificeren. Een 
dergelijke uitzondering geldt op grond van de tekst van de wet echter niet voor stiefkinderen 
jonger dan 27 jaar, omdat aanverwanten in deze wettekst niet worden uitgesloten. Om bloed- en 
aanverwanten hetzelfde te behandelen wordt voorgesteld in artikel 1.2, vierde lid, onderdeel a, van 
de Wet IB 2001 op te nemen dat ook de aanverwant in de eerste graad van de belastingplichtige 
niet als partner kwalificeert, tenzij beiden bij aanvang van het kalenderjaar de leeftijd van 27 jaar 
hebben bereikt. Onder aanverwant in de eerste graad van de belastingplichtige wordt verstaan het 
kind van de ex-echtgenoot. Deze aanverwant moet jonger dan 27 jaar oud zijn. Omdat de 
Belastingdienst, anders dan bij bloedverwanten in de eerste graad, bij aanverwanten in de eerste 
graad niet meteen kan vaststellen of sprake is van aanverwantschap, wordt in het nieuwe achtste 
lid van genoemd artikel bepaald dat deze uitzondering op het partnerschap alleen geldt indien de 
belastingplichtige en de aanverwant hier op enig moment gezamenlijk om hebben verzocht. Op 
basis van het verzoek verifieert de inspecteur het aanverwantschap, en is er – bij aanverwantschap 
- geen sprake van partnerschap. Een dergelijk verzoek geldt totdat de belastingplichtige en de 
aanverwant beiden de leeftijd van 27 jaren hebben bereikt. Het verzoek om uitzondering van het 
partnerbegrip hoeft dus niet elk jaar te worden gedaan. Op een gedaan verzoek kan niet in een 
volgend jaar worden teruggekomen. 
Tevens wordt een negende lid aan artikel 1.2 van de Wet IB 2001 toegevoegd. Op basis 
van dit negende lid wordt, teneinde de uniformiteit van het partnerbegrip in de fiscaliteit en bij de 
toeslagen te borgen, een in het kader van artikel 1.2, achtste lid, van de Wet IB 2001 gedaan 
verzoek tevens geacht een in het kader van het partnerbegrip voor de toeslagen op grond van 
artikel 3, vijfde lid, van de Algemene wet inkomensafhankelijke regelingen (Awir) gedaan verzoek 
te zijn. Indien een belastingplichtige op verzoek door de inspecteur niet als partner wordt 
aangemerkt is deze belastingplichtige daardoor tevens geen toeslagpartner. 
 
Artikel I, onderdeel B (artikel 3.104 van de Wet inkomstenbelasting 2001) 
 
Het Uitvoeringsinstituut werknemersverzekeringen (UWV) verstrekt op basis van sociale 
zekerheidswetgeving diverse voorzieningen aan uitkeringsgerechtigden en aan personen met een 
27 
 

te kunnen rekenen en dus om renteaftrek te kunnen claimen. Zoals in het algemeen deel van deze 
memorie is aangegeven, wordt het proces van aanleveren van de gevraagde gegevens gewijzigd. 
Deze gegevens zullen vanaf het belastingjaar 2016 steeds via de aangifte worden uitgevraagd. 
Hierdoor wordt een groot deel van de bepalingen van genoemd artikel overbodig. Omdat in het 
herziene artikel 3.119g van de Wet IB 2001 geen expliciet onderscheid meer wordt gemaakt tussen 
gegevens bij aanvang van de schuld en gegevens bij wijziging van (elementen van) die schuld, zal 
in artikel 17b van de Uitvoeringsregeling inkomstenbelasting 2001, waarin de te verstrekken 
gegevens zijn benoemd, een aanvulling worden opgenomen waarmee duidelijk wordt gemaakt dat 
ook moet worden aangegeven in hoeverre er een wijziging in de gegevens heeft plaatsgevonden. 
Overigens is hetgeen is opgenomen in artikel 17b van de Uitvoeringsregeling inkomstenbelasting 
2001 net als artikel 3.119g van de Wet IB 2001 beperkt tot die gegevens die expliciet van belang 
zijn voor schulden die zijn aangegaan bij anderen dan bij aangewezen administratieplichtigen. De 
uitvraag in de aangifte zal zoals ook nu reeds het geval is breder zijn, omdat daarin ook gegevens 
worden gevraagd die voor het overige van belang zijn voor de vaststelling van de belastbare 
inkomsten uit eigen woning. De uitvraag van dergelijke gegevens is en blijft gebaseerd op artikel 
47 van de AWR. 
 
Artikel I, onderdeel E (artikel 3.137 van de Wet inkomstenbelasting 2001) 
 
Als gevolg van de onderhavige wijziging van artikel 3.137, eerste lid, van de Wet IB 2001 
vindt de minimumwaarderingsregel voor de inkomstenbelasting geen toepassing in gevallen van 
afkoop van een aanspraak op een lijfrente of periodieke uitkeringen, waaronder mede begrepen 
lijfrentespaarrekeningen en lijfrentebeleggingsrechten. Hiermee wordt tegemoetgekomen aan 
gevallen waarin de toepassing van de minimumwaarderingsregel tot beleidsmatig niet-gewenste 
gevolgen voor belastingplichtigen leidt. Hiertoe wordt aan het eerste lid van artikel 3.137 van de 
Wet IB 2001 een derde volzin toegevoegd, die de toepassing van de minimumwaarderingsregel in 
geval van afkoop van aanspraken als bedoeld in artikel 3.133, eerste lid, van de Wet IB 2001 
buiten werking zet. 
 
Artikel I, onderdeel F (artikel 6.31 van de Wet inkomstenbelasting 2001) 
 
In artikel 6.31 van de Wet IB 2001 is de aftrek van uitgaven voor monumentenpanden 
opgenomen. Zoals in het algemeen deel van deze memorie is toegelicht wordt deze aftrek als 
gevolg van een uitspraak van het Hof van Justitie van de Europese Unie (HvJ EU) uitgebreid. 
Hiertoe wordt in artikel 6.31 van de Wet IB 2001 een nieuw derde lid ingevoegd. Het gaat daarbij 
om uitgaven voor monumentenpanden die op het grondgebied van een andere lidstaat van de 
Europese Unie of een andere staat die partij is bij de Overeenkomst betreffende de Europese 
Economische Ruimte (EER-staten) zijn gelegen. Aftrek voor een dergelijk monumentenpand komt 
alleen aan de orde als aan bepaalde voorwaarden is voldaan. Allereerst moet het buitenlandse 
monumentenpand een element vormen van het Nederlands cultureel erfgoed. Daarnaast zou het 
buitenlandse monumentenpand voor aanwijzing als beschermd monument op grond van de 
Monumentenwet 1988 in aanmerking moeten komen als het op Nederlands grondgebied zou zijn 
gelegen. Of aan deze voorwaarden is voldaan wordt vastgesteld door de Minister van Onderwijs, 
29 
 

verzoeken. Door het toerekenen van de helft van de uitkering aan de belastingplichtige enerzijds 
en zijn fiscale partner anderzijds kunnen de belastingplichtige en zijn partner vervolgens ieder voor 
dat deel hun eigen resterende vrijstelling benutten (rekening houdend met een eventueel in 
eerdere jaren benut deel). Indien het aan een van de partners toegerekende deel van de uitkering 
hoger is dan de voor deze partner resterende vrijstelling, wordt het rentebestanddeel dat ziet op 
dat deel van de uitkering dat hoger is dan de vrijstelling bij die persoon in de heffing betrokken. 
Een verzoek leidt dus ongeacht de nog beschikbare vrijstellingen steeds tot een gelijke verdeling 
van de uitkering over de partners. Deze uitwerking is gelijk aan de situatie waarin de partners 
3
ieder als (mede-) begunstigde bij leven in de polis waren opgenomen. De regeling is beperkt tot 
uitkeringen bij leven, aangezien voor een uitkering bij overlijden al een specifieke regeling is 
opgenomen in artikel 10bis.6, achtste en negende lid, van de Wet IB 2001. 
In artikel 10bis.11a, tweede lid, van de Wet IB 2001 wordt bepaald dat het verzoek moet 
worden gedaan in de aangifte over het jaar waarin de KEW tot uitkering is gekomen, dan wel de 
SEW of het BEW is gedeblokkeerd. In dat jaar is de belastingheffing over het rentebestanddeel of 
het rendement begrepen in de uitkering, het tegoed of de waarde immers aan de orde en ook het 
al dan niet kunnen benutten van een vrijstelling. Om de maatregel uitvoerbaar te houden, kan niet 
op het verzoek worden teruggekomen. 
In hoofdstuk 2, artikel I, onderdeel APa, van de Invoeringswet Wet inkomstenbelasting 
2001 wordt een met artikel 10bis.11a van de Wet IB 2001 overeenkomstige bepaling opgenomen 
die betrekking heeft op zogenoemde Brede Herwaarderingskapitaalverzekeringen. Ook hier is de 
regeling beperkt tot uitkeringen bij leven, aangezien uitkeringen bij overlijden op grond van artikel 
26a van de Wet op de inkomstenbelasting 1964 vrijwel ongelimiteerd zijn vrijgesteld. Een verzoek 
bij overlijden is dan ook overbodig. 
 
Artikel II 
 
Artikel II (artikel 31 van de Wet op de loonbelasting 1964) 
 
De wijziging van artikel 31, eerste lid, onderdeel f, van de Wet LB 1964 houdt verband met 
de in het algemeen deel van deze memorie toegelichte aanscherping van het zogenoemde 
gebruikelijkheidscriterium in de werkkostenregeling teneinde de mogelijkheden om tariefarbitrage 
te bestrijden te verbeteren. 
 
Artikel III 
 
Artikel III, onderdeel A (artikel 4 van de Wet op de vennootschapsbelasting 1969) 
 
In artikel 4 van de Wet op de vennootschapsbelasting 1969 (Wet Vpb 1969) zijn bepaalde 
werkzaamheden opgenomen die steeds als het drijven van een onderneming worden beschouwd. 
Met het nieuwe onderdeel c van dat artikel wordt het zijn van medegerechtigde tot het vermogen 
van een onderneming hieraan toegevoegd. Dit betekent dat bij een commanditair belang in een 
                                                
3
 En deze begunstiging zou leiden tot het genieten van ieder de helft van de uitkering hetgeen doorgaans het geval is. 
31 
 

Artikel III, onderdelen B en C (artikelen 8e en 8f van de Wet op de vennootschapsbelasting 
1969) 
 
In de Wet modernisering Vpb-plicht overheidsondernemingen is bij amendement van het lid 
4
Dijkgraaf een additionele vrijstelling voor bepaalde activiteiten van overheidsondernemingen 
opgenomen in de artikelen 8e, eerste lid, onderdeel a, onder 3°, en 8f, eerste lid, onderdeel a, van 
de Wet Vpb 1969. Deze artikelen vinden voor het eerst toepassing met betrekking tot boekjaren 
die aanvangen op of na 1 januari 2016. Voornoemd amendement beoogt een vrijstelling te regelen 
voor activiteiten die door een overheidslichaam op basis van een dienstverleningsovereenkomst 
voor een ander overheidslichaam worden verricht, indien deze activiteiten bij de dienstafnemer 
kunnen worden aangemerkt als activiteiten verricht in verband met de uitoefening van een 
overheidstaak of een publiekrechtelijke bevoegdheid waarmee niet in concurrentie wordt getreden. 
5
Zoals in het memorie van antwoord bij de behandeling van het wetsvoorstel Wet 
modernisering Vpb-plicht overheidsondernemingen in de Eerste Kamer is aangegeven, zijn er door 
de technische vormgeving van bovengenoemde artikelonderdelen zeer specifieke gevallen 
denkbaar waarin bij een letterlijke uitleg van de wettekst de vrijstelling niet kan worden toegepast 
op een dienstverleningsovereenkomst als hiervoor bedoeld. Dit zijn gevallen waarin de activiteiten 
bij de dienstafnemer (als die de dienst zelf zou hebben verricht) buiten aanmerking zouden blijven 
als gevolg van het ontbreken van een onderneming. Omdat een dergelijke uitkomst in die gevallen 
niet in lijn is met doel en strekking van het amendement Dijkgraaf, wordt dit door middel van de 
onderhavige technische wijziging hersteld. Deze wijziging is reeds aangekondigd in voornoemde 
memorie van antwoord. De activiteit verricht door de dienstverlener zal dus wel steeds een 
overheidstaak moeten betreffen waarmee niet in concurrentie wordt getreden met private partijen. 
 
Artikel III, onderdeel D (artikel 8g van de Wet op de vennootschapsbelasting 1969) 
 
Het ingevolge de Wet modernisering Vpb-plicht overheidsondernemingen met ingang van 1 
januari 2016 geldende artikel 8g van de Wet Vpb 1969 beoogt te voorzien in een objectieve 
vrijstelling voor de voordelen die een lichaam behaalt uit activiteiten als bedoeld in het eveneens 
voor op of na 1 januari 2016 aangevangen boekjaren geldende artikel 6b, eerste lid, van de Wet 
Vpb 1969. Het gaat dan om (bepaalde) activiteiten verricht als academisch ziekenhuis en om 
bekostigd onderwijs en onderzoek. Tijdens de parlementaire behandeling van het wetsvoorstel Wet 
modernisering Vpb-plicht overheidsondernemingen is de tekst van genoemd artikel 8g bij nota van 
6
wijziging enigszins aangepast teneinde tot uitdrukking te brengen dat de objectieve vrijstelling 
voor de in genoemd artikel 6b, eerste lid, onderdeel a, van de Wet Vpb 1969 bedoelde activiteiten 
alleen van toepassing is indien het gaat om door een academisch ziekenhuis verrichte activiteiten. 
Per abuis is hierbij ook de objectieve vrijstelling voor de in genoemd artikel 6b, eerste lid, 
onderdeel b, van de Wet Vpb 1969 bedoelde activiteiten (onderwijs en onderzoek bekostigd op de 
in dat onderdeel genoemde wijzen) beperkt tot academische ziekenhuizen. Met de onderhavige 
wijziging wordt dit hersteld. 
                                                
4
 Kamerstukken II 2014/15, 34 003, nr. 11. 
5
 Kamerstukken I 2014/15, 34 003, D, blz. 2. 
6
 Kamerstukken II 2014/15, 34 003, nr. 7, blz. 1.  
33 
 

verliezen heeft, het tweede lid niet kan worden toegepast. Het tweede lid kan echter wel worden 
toegepast indien de overdragende partij recht heeft op verrekening van verliezen (of op andere 
tegemoetkomingen als bedoeld in het tweede lid), maar deze blijft bestaan. De tegemoetkomingen 
zijn namelijk subjectgebonden en blijven alsdan na de herindeling of herschikking achter bij de 
voortbestaande overdragende partij.  
Indien aan de voorwaarden van het tweede lid wordt voldaan en de winst buiten 
aanmerking blijft, treedt de verkrijgende partij in de plaats van de overdragende partij. Deze 
“indeplaatstreding” heeft dezelfde betekenis als bij de huidige fusie- en splitsingsfaciliteit voor 
private ondernemingen en houdt onder andere in dat de boekwaarden van de betreffende 
vermogensbestanddelen door de ontvangende partij worden overgenomen. Hierdoor kunnen 
eventuele stille reserves later alsnog bij de verkrijgende partij in de heffing worden betrokken. Het 
is aan de betrokken belastingplichtigen of zij gebruik willen maken van de doorschuifregeling. Het 
is mogelijk dat zich situaties voordoen waar vermogensbestanddelen die overgaan bij de verkrijger 
buiten het ondernemingsvermogen vallen. In deze situatie is latere heffing niet verzekerd en is een 
doorschuif op grond van het tweede lid niet mogelijk. 
Indien niet wordt voldaan aan de voorwaarden van artikel 14ba, tweede lid, van de Wet 
Vpb 1969 is doorschuif zonder afrekening nog mogelijk op grond van het derde lid van dat artikel, 
door een gezamenlijk verzoek te richten aan de inspecteur. De inspecteur kan dan nadere 
voorwaarden stellen om de latere heffing en invordering van de belasting te verzekeren. Deze 
voorwaarden zullen gestoeld zijn op de voorwaarden die zijn ontwikkeld voor de huidige fusie- en 
splitsingsfaciliteit voor private ondernemingen. Als zodanig zullen, indien nodig, ook de daar 
ontwikkelde winstsplitsingsregels worden toegepast. Indien slechts een deel van de onderneming 
waarop artikel 14ba, eerste lid, van de Wet Vpb 1969 van toepassing is, wordt voortgezet, kan de 
inspecteur een doorschuif zonder afrekening toestaan voor zover de betreffende onderneming door 
de verkrijgende partij wordt voortgezet.  
Ingeval door de bestuurlijke herindeling dan wel herschikking de overdragende partij 
ophoudt te bestaan dan wel ophoudt belastingplichtig te zijn, zouden de nog te verrekenen 
verliezen van deze partij vervallen dan wel niet meer (effectief) verrekenbaar zijn. Op verzoek kan 
in die situaties worden toegestaan dat de verliezen van de overdrager worden meegegeven aan 
verkrijger. Hierbij wordt aangesloten bij de thans geldende goedkeuringen met betrekking tot 
juridische fusie en splitsing en bedrijfsfusie.  
 
Artikel III, onderdeel G (artikelen 29b tot en met 29h van de Wet op de 
vennootschapsbelasting 1969) 
 
8
In de brief van 2 juni 2015 is aangekondigd dat de uitkomst van actiepunt 13 van het 
OESO-project Base Erosion and Profit Shifting (BEPS-project) in opdracht van de G20 wordt 
geïmplementeerd voor boekjaren die aanvangen op of na 1 januari 2016. Voor de achtergrond 
hiervan zij verwezen naar het algemeen deel van deze memorie. In dat kader wordt een nieuw 
hoofdstuk VIIa, met als opschrift “Aanvullende documentatieverplichtingen verrekenprijzen” en 
                                                
8
 Kamerstukken II 2014/15, 25 087, nr. 102, blz. 7. 
35 
 

landenrapport aan de inspecteur verstrekt. De inhoud en de vormgeving van het landenrapport 
wordt geregeld in artikel 29e van de Wet Vpb 1969 en de daarbij behorende ministeriële regeling. 
Een uiteindelijkemoederentiteit heeft voornoemde verplichting alleen indien er sprake is van een 
totale geconsolideerde groepsopbrengst van ten minste € 750.000.000 (zie artikel 29c, vijfde lid, 
van de Wet Vpb 1969). Het landenrapport wordt ingediend over de desbetreffende jaarlijkse 
verslagleggingsperiode waarover de entiteit haar jaarrekening opmaakt. Het aan de inspecteur 
verstrekte landenrapport wordt vervolgens automatisch uitgewisseld met staten waarmee 
Nederland een overeenkomst heeft die voorziet in een dergelijke uitwisseling. Het kan daarbij om 
een bilaterale of een multilaterale overeenkomst gaan (tussen de bevoegde autoriteiten van de 
staten).  
In artikel 29c, tweede lid, van de Wet Vpb 1969 wordt geregeld dat de verplichting tot het 
aanleveren van het landenrapport in bepaalde situaties berust bij een in Nederland gevestigde 
groepsentiteit die niet als de uiteindelijkemoederentiteit kan worden aangemerkt. De eerste 
situatie betreft de situatie waarin de uiteindelijkemoederentiteit van de multinationale groep niet 
verplicht is een landenrapport in te dienen in de staat waarvan zij fiscaal inwoner is. In deze 
situatie zal er geen automatische informatie-uitwisseling plaatsvinden tussen de Nederlandse en de 
buitenlandse belastingadministratie en zal de Nederlandse Belastingdienst niet kunnen beschikken 
over het landenrapport. De tweede situatie heeft betrekking op de situatie waarin weliswaar het 
landenrapport aan de buitenlandse autoriteiten wordt aangeleverd, maar dit niet met Nederland 
wordt uitgewisseld doordat er geen overeenkomst tussen bevoegde autoriteiten van kracht is die 
hierin voorziet. De derde situatie ziet op de situatie waarin er sprake is van een systematische 
nalatigheid van de andere staat bij het uitwisselen van de landenrapporten. Dit houdt in dat er 
weliswaar een overeenkomst inzake uitwisseling met Nederland van kracht is, maar dat – om 
andere redenen dan die welke in overeenstemming zijn met de bepalingen van die overeenkomst – 
de informatie-uitwisseling is opgeschort. Het kan ook zijn dat de andere staat anderszins 
stelselmatig nalaat om aan Nederland automatisch de landenrapporten te verstrekken die die staat 
in zijn bezit heeft en die multinationale groepen betreffen met groepsentiteiten in Nederland. Is er 
sprake van een van deze drie situaties, dan is vereist dat het landenrapport wordt aangeleverd 
door een Nederlandse groepsentiteit. In de praktijk zal dit vaak betekenen dat de Nederlandse 
groepsentiteit een al aanwezig landenrapport opvraagt binnen de multinationale groep.  
In aanvulling op het genoemde tweede lid, wordt in artikel 29c, derde lid, van de Wet Vpb 
1969 bepaald dat, indien er meerdere groepsentiteiten fiscaal inwoner van Nederland zijn, door de 
multinationale groep een groepsentiteit kan worden aangewezen om het landenrapport aan te 
leveren. Daarbij wordt derhalve vanuit de multinationale groep aangegeven welke groepsentiteit de 
indiening van het landenrapport, inclusief de berichtgeving aan de inspecteur daarover, verzorgt. 
In artikel 29c, vierde lid, van de Wet Vpb 1969 wordt een regeling opgenomen voor de 
situatie dat sprake is van een surrogaatmoederentiteit in het buitenland. Een 
surrogaatmoederentiteit is, kort gezegd, een groepsentiteit binnen de multinationale groep die, wat 
betreft de indiening van het landenrapport, optreedt in de plaats van de 
uiteindelijkemoederentiteit. Als een in een andere staat gevestigde groepsentiteit als 
surrogaatmoederentiteit optreedt, en dus het landenrapport aan de fiscale autoriteiten aldaar 
verstrekt, vervalt voor de in Nederland gevestigde groepsentiteiten de hiervoor beschreven 
verplichting tot het aanleveren van het landenrapport op basis van artikel 29c, tweede en derde lid, 
37 
 

alsmede de betaalde winstbelastingen (inclusief bronbelastingen) in landen waarin de 
multinationale groep actief is.  
In het tweede lid wordt bepaald dat bij ministeriële regeling nadere regels kunnen worden 
gesteld over de vorm en de inhoud van het landenrapport, waaronder regels over de bij het 
opmaken van het landenrapport te gebruiken definities en richtlijnen. Daarbij wordt aangesloten bij 
bijlage III bij hoofdstuk V van het OESO-rapport “Guidance on Transfer Pricing Documentation and 
Country-by-Country Reporting”. 
Zoals ook in paragraaf D.6, Language, van het OESO-rapport “Guidance on Transfer Pricing 
Documentation and Country-by-Country Reporting” is aangegeven, kan het vereiste om 
documentatie in de lokale taal – lees: het Nederlands – aan te leveren een complicerende factor 
zijn voor wat betreft tijd en kosten die gemoeid zijn met het vertalen van documenten ten behoeve 
van het naleven van verrekenprijsgedragsregels. Landen worden dan ook aangemoedigd om toe te 
staan dat verrekenprijsdocumentatie mag worden ingediend in veelgebruikte talen, waar dit niet 
bezwaarlijk is. In lijn hiermee wordt in artikel 29e, tweede lid, van de Wet Vpb 1969 geregeld dat 
het landenrapport in de Nederlandse of in de Engelse taal mag worden opgesteld. In samenhang 
hiermee wordt in artikel 29g, eerste lid, van de Wet Vpb 1969 verder bepaald dat ook het 
groepsdossier en het lokale dossier in de Nederlandse of in de Engelse taal mogen worden 
opgesteld. 
 
Artikel 29f van de Wet Vpb 1969 
Artikel 29f van de Wet Vpb 1969 sluit aan bij het eerste lid van “Article 6 Use and 
Confidentiality of Country-by-Country Report Information” van het CbC-Model, waarin wordt 
aangegeven waarvoor het landenrapport door de inspecteur wordt gebruikt. Dat betreft het 
beoordelen van substantiële verrekenprijsrisico’s en van andere risico’s voor Nederland die verband 
houden met uitholling van de belastinggrondslag en winstverschuivingen, daaronder begrepen het 
risico van het niet naleven van de van toepassing zijnde verrekenprijsregels door leden van de 
multinationale groep. In voorkomende gevallen kan het landenrapport ook worden gebruikt voor 
het maken van economische en statistische analyses. Een aanpassing van verrekenprijzen door de 
inspecteur wordt niet gebaseerd op het landenrapport. 
Het tweede lid van “Article 6 Use and Confidentiality of Country-by-Country Report 
Information” van het CbC-Model inzake de vertrouwelijkheid van de informatie uit het 
landenrapport wordt reeds gedekt door de bestaande geheimhoudingsplicht van artikel 67 van de 
AWR en artikel 28 van de Wet op de internationale bijstandsverlening bij de heffing van 
belastingen. 
 
Artikel 29g van de Wet Vpb 1969 
In artikel 29g van de Wet Vpb 1969 wordt geregeld dat een groepsentiteit die 
belastingplichtig is in Nederland, binnen de termijn gesteld voor het indienen van haar aangifte 
voor de heffing van vennootschapsbelasting, een groepsdossier en een lokaal dossier in haar 
administratie moet opnemen inzake het jaar waarop de aangifte betrekking heeft. Mede door het 
tot de administratie (gaan) behoren van het groepsdossier en het lokale dossier zijn daarop diverse 
bepalingen uit de AWR van toepassing. Op basis van artikel 47 van de AWR is genoemde 
39 
 

rapporteringsvereisten voor het landenrapport. Er wordt aangenomen dat rechtsgebieden (staten) 
hun bestaande sanctieregeling inzake documentatie over verrekenprijzen zullen willen uitbreiden 
tot de verplichting om een landenrapport te verstrekken (zie “Article 7 Penalties” van het CbC-
Model). De verplichting om een landenrapport in te dienen wordt opgenomen in artikel 29c van de 
Wet Vpb 1969. Deze verplichting omvat zowel de verplichting om een landenrapport in te dienen 
dat voldoet aan de bij of krachtens artikel 29e van de Wet Vpb 1969 gestelde vereisten als de 
verplichting om dit binnen de in artikel 29c, eerste lid, van de Wet Vpb 1969 aangegeven termijn 
te doen.  
In Nederland behoort de documentatie over verrekenprijzen tot de administratie (zie artikel 
8b, derde lid, van de Wet Vpb 1969). Het niet voeren van een administratie volgens de daaraan bij 
of krachtens de belastingwet te stellen eisen is een strafbaar feit. Conform de aanname in “Article 
7 Penalties” van het CbC-Model stelt het kabinet daarom voor om het niet voldoen aan de 
verplichtingen van artikel 29c van de Wet Vpb 1969 in ieder geval aan te merken als een strafbaar 
feit. Daartoe verklaart artikel 29h, derde lid, van de Wet Vpb 1969 hoofdstuk IX van de AWR van 
overeenkomstige toepassing. Dit betekent dat indien sprake is van een strafrechtelijke overtreding 
de betrokkene wordt gestraft met hechtenis van ten hoogste zes maanden of een geldboete van de 
derde categorie, bedoeld in artikel 23, vierde lid, van het Wetboek van Strafrecht (sinds 1 januari 
2014: € 8100). Gebeurt het niet-nakomen opzettelijk, dan is sprake van een misdrijf, waarop naast 
een geldboete van de vierde categorie, bedoeld in artikel 23, vierde lid, van het Wetboek van 
Strafrecht, een gevangenisstraf van ten hoogste vier jaren staat. De overeenkomstige toepassing 
van hoofdstuk IX van de AWR kent één uitzondering. Bij het opzettelijk niet-nakomen van fiscale 
verplichtingen geldt namelijk het zogenoemde strekkingsvereiste (zie artikel 69 van de AWR). Het 
niet-nakomen van de verplichtingen van artikel 29c van de Wet Vpb 1969 hoeft echter niet tot een 
fiscaal nadeel voor Nederland te leiden. Daarom wordt bepaald dat bij de overeenkomstige 
toepassing van artikel 69 van de AWR het strekkingsvereiste niet van overeenkomstige toepassing 
is. Bij het ontbreken van een fiscaal nadeel is voorts voor een eventuele geldboete alleen het 
maximum van artikel 23, vierde lid, van het Wetboek van Strafrecht bepalend.  
Voor de volledigheid wordt nog opgemerkt dat de thans voorgestelde strafbaarstelling 
uitsluitend het landenrapport betreft. Het groepsdossier en het lokale dossier behoren op grond van 
artikel 29g van de Wet Vpb 1969 tot de administratie. Het niet-nakomen van de verplichtingen 
daaromtrent is daarom reeds strafbaar op grond van de bestaande sanctieregeling.  
Het kabinet meent met betrekking tot het niet-nakomen van de verplichtingen inzake het 
landenrapport niet te kunnen volstaan met strafbaarstelling. Voorop staat dat het tijdig indienen 
van een deugdelijk landenrapport cruciaal is voor het bereiken van de doelstellingen van actiepunt 
13 van het BEPS-project, waaraan Nederland zich heeft gecommitteerd. Een doeltreffende 
handhaving moet dan ook gewaarborgd zijn. Strafvervolging wordt echter in het algemeen 
gereserveerd voor de meest ernstige gevallen en zal daarom niet altijd worden ingesteld, te meer 
daar het Openbaar Ministerie een beperkte capaciteit heeft. Daarbij komt dat het niet-nakomen 
van verwante of vergelijkbare verplichtingen strafbaar én beboetbaar is. Dat het niet-voeren van 
een administratie volgens de daaraan bij of krachtens de belastingwet te stellen eisen een 
strafbaar feit is, is al eerder aangegeven. Gebreken in de administratie kunnen echter – naast het 
processuele gevolg van omkering van de bewijslast – ook leiden tot correctie van de aangegeven 
winst waarbij een vergrijpboete kan worden opgelegd. Ook is een parallel te trekken tussen het 
41 
 

Voor een grensoverschrijdende juridische fusie is hier nog niet in voorzien. 
Grensoverschrijdend juridisch fuseren is mogelijk sinds de implementatie van Richtlijn 
9
2005/56/EG. Uit de praktijk blijkt dat hierdoor in voorkomende gevallen bij een 
grensoverschrijdende juridische fusie een dividendbelastingclaim op buitenlandse winstreserves 
kan ontstaan. Het gaat dan om een grensoverschrijdende juridische fusie waarbij de verdwijnende 
rechtspersoon in het buitenland is gevestigd. Voorgesteld wordt om voor deze situaties het 
gestorte kapitaal te stellen op de waarde in het economische verkeer van het vermogen dat als 
gevolg van een juridische fusie overgaat op de verkrijgende rechtspersoon in Nederland, 
behoudens voor zover dat vermogen bestaat uit aandelen in een in Nederland gevestigde 
vennootschap. Hiermee wordt voorkomen dat een dividendbelastingclaim op bestaande 
buitenlandse winstreserves ontstaat. Voor zover tot het vermogen dat overgaat aandelen in een in 
Nederland gevestigde vennootschap behoren, is het voorkomen van een belastingclaim op 
buitenlandse winstreserves echter niet aan de orde. Om die reden wordt, voor zover het vermogen 
dat overgaat bestaat uit dergelijke aandelen, alleen het gestorte kapitaal op die aandelen 
doorgeschoven. Op deze Nederlandse aandelen rust al een Nederlandse dividendbelastingclaim die 
anders verloren zou gaan.  
Anders dan een grensoverschrijdende juridische fusie is een grensoverschrijdende splitsing 
in Nederland civielrechtelijk niet geregeld. Het valt echter niet uit te sluiten dat dit wel mogelijk is 
op grond van het civiele recht van een ander land. Ingeval de splitsende rechtspersoon niet in 
Nederland is gevestigd, wordt ook voor deze situatie voorgesteld om het gestorte kapitaal te 
stellen op de waarde in het economische verkeer van het vermogen dat als gevolg van de splitsing 
overgaat op de verkrijgende rechtspersoon in Nederland, behoudens voor zover dat vermogen 
bestaat uit aandelen in een in Nederland gevestigde vennootschap. Ook hier wordt dan voorkomen 
dat een dividendbelastingclaim op bestaande buitenlandse winstreserves ontstaat. 
Van de gelegenheid wordt gebruikgemaakt om artikel 3a van de Wet DB 1965 
wetstechnisch overzichtelijker vorm te geven. Het nieuwe eerste lid heeft daarbij betrekking op de 
aandelenruil en het nieuwe tweede lid op de splitsing (afsplitsing en zuivere splitsing). In het 
nieuwe tweede lid is voor de grensoverschrijdende splitsing verder de hiervoor al genoemde step 
up opgenomen, die is ontleend aan de step up zoals geregeld bij de aandelenruil. In dat tweede lid 
wordt in dit kader geregeld dat bij een grensoverschrijdende splitsing het gestorte kapitaal wordt 
gesteld op de waarde in het economische verkeer van het vermogen dat als gevolg van de splitsing 
overgaat op de verkrijgende rechtspersoon behoudens voor zover dat vermogen bestaat uit 
aandelen in een in Nederland gevestigde vennootschap. Indien sprake is van het in overwegende 
mate van ontgaan of uitstellen van belastingheffing, wordt de waarde van het gestorte kapitaal op 
de door de verkrijgende rechtspersoon in het kader van de splitsing toegekende aandelen gesteld 
op de waarde van het gestorte kapitaal op de aandelen in de verdwijnende rechtspersoon.  
Het nieuwe derde lid is gelijk aan het huidige vijfde lid. 
Net als het huidige vierde lid, heeft het nieuwe vierde lid betrekking op binnenlandse 
splitsingen en creëert dit voor de situatie waarin het splitsende lichaam in Nederland is gevestigd 
en de splitsing in overwegende mate is gericht op het ontgaan of uitstellen van belastingheffing, 
                                                
9
 Richtlijn 2005/56/EG van 26 oktober 2005 betreffende grensoverschrijdende fusies van kapitaalvennootschappen (PbEU 2005, L 310). 
43 
 

het algemeen deel van deze memorie is toegelicht, zal deze wijziging op een bij koninklijk besluit 
te bepalen tijdstip in werking treden. Tot die tijd is het goedkeurende beleidsbesluit van kracht. 
Aangezien de Natuurschoonwet 1928 een fiscale faciliteit voor de schenk- en erfbelasting 
11
bevat, en erfenissen blijkens de nomenclatuur van Richtlijn 88/361 vallen onder het begrip 
“persoonlijk kapitaalverkeer” kan geen beroep worden gedaan op de standstillbepaling van artikel 
64, eerste lid, van het Verdrag betreffende de werking van de Europese Unie (VWEU). Genoemd 
artikel 64, eerste lid, ziet immers niet op persoonlijk kapitaalverkeer. Daarmee moet de 
mogelijkheid dat een landgoed buiten Nederland wordt aangemerkt als landgoed in de zin van de 
Natuurschoonwet 1928 ook tot derde landen worden uitgebreid. Op grond van de arresten 
12
Etablissements Rimbaud en “Emerging Markets Series” is deze uitbreiding beperkt tot EER-staten 
en derde landen waarmee een verdrag is afgesloten met expliciete bepalingen omtrent de 
benodigde informatie-uitwisseling.  
 
Artikel VI 
 
Artikel VI (artikel 15 van de Wet op belastingen van rechtsverkeer) 
 
Artikel 15, eerste lid, onderdeel h, van de Wet op belastingen van rechtsverkeer (WBR) 
regelt een vrijstelling van overdrachtsbelasting voor verkrijging bij fusie, splitsing en interne 
reorganisatie. In het Uitvoeringsbesluit belastingen van rechtsverkeer zijn de voorwaarden 
opgenomen die verbonden zijn aan de toepassing van genoemde vrijstellingen. Door de wijziging 
wordt de omvang van de delegatie verduidelijkt. Hierdoor sluit deze beter aan bij de voorwaarden 
die reeds in artikel 5d, eerste lid, aanhef en onderdeel b, van het Uitvoeringsbesluit belastingen 
van rechtsverkeer zijn gesteld met betrekking tot de vrijstelling voor verkrijging door een instelling 
of vereniging als bedoeld in artikel 6.33, onderdelen b en c, van de Wet IB 2001 bij een 
taakoverdracht tussen twee of meer van deze instellingen of verenigingen, indien in het kader 
daarvan alle activa en passiva die betrekking hebben op de overgedragen taak aan de verkrijgende 
instelling of vereniging worden overgedragen, mits bij de overdracht commerciële factoren geen rol 
spelen. Met de aanpassing van artikel 15, eerste lid, onderdeel h, van de WBR wordt dus geen 
inhoudelijke wijziging beoogd. 
 
Artikel VII 
 
Artikel VII, onderdeel A (artikel 40 van de Wet op de omzetbelasting 1968) 
 
Artikel 40, eerste lid, van de Wet op de omzetbelasting 1968 (Wet OB 1968) voorziet in 
een bestuurlijke boete voor onder meer het niet of niet tijdig indienen van een melding als bedoeld 
in artikel 28s, eerste lid, van die wet. De naam van die melding is met ingang van 1 januari 2015 
gewijzigd van melding elektronische diensten in melding telecommunicatiediensten, 
                                                
11
 Richtlijn 1988/361/EEG van de Raad van 24 juni 1988 voor de uitvoering van artikel 67 van het Verdrag (PbEG 1988 L178).  
12
 Arrest van 28 oktober 2010 in de zaak C-72/09, Etablissements Rimbaud, ECLI:EU:C:2010:645, punt 40 en arrest van 10 april 2014 in 
de zaak C-190/12, Emerging Markets Series of DFA Investment Trust Company, ECLI:EU:C:2014:249, punt 84-88. 
45 
 

Door het toevoegen van deze algemene aantekening aan de tabel zal het verlaagde btw-
tarief niet langer gelden voor leveringen van dergelijke goederen. Deze aanpassing strekt er toe 
pootgoed (waaronder ook broed wordt begrepen) en land- en tuinbouwzaden waaruit planten of 
vruchtlichamen van schimmels (meestal aangeduid met de term paddenstoelen) voortkomen, die 
zijn opgenomen in lijst I of lijst II behorende bij de Opiumwet, tegen het algemene btw-tarief te 
belasten. Dit zijn middelen die met name vanwege hun hallucinogene of psychedelische werking als 
genotsmiddel worden gebruikt. De wijziging heeft een ruime werking en ziet dus niet alleen op 
leveringen van “growkits” en kweekvloeistof voor paddo’s. 
 
Artikel VIII 
 
Artikel VIII, onderdeel A (artikel 1:3 van de Algemene douanewet) 
 
In artikel 1:3, eerste lid, van de Algemene douanewet (Adw) worden enkele 
begripsbepalingen geïntroduceerd die voor zich spreken. Deze bepalingen zijn ook van betekenis 
voor alle nationale bepalingen als bedoeld in artikel 1:1 van de Adw, tenzij in die bepalingen, mits 
het wetten in formele zin zijn, in een afwijking is voorzien. 
 
Artikel VIII, onderdeel B (artikel 1:30 van de Algemene douanewet) 
 
De aanpassingen in artikel 1:30 van de Adw zijn nodig ter verhoging van de transparantie 
en om buiten twijfel te stellen dat niet alleen de inspecteur, maar ook de ambtenaren die namens 
hem een taak uitoefenen bevoegd zijn geweld te gebruiken in de controlesfeer en daarbij zo nodig 
de hulp in kunnen roepen van de politie en de Koninklijke marechaussee. 
 
Artikel VIII, onderdeel C (artikel 1:33 van de Algemene douanewet) 
 
Voor een goede uitvoering van de douanewetgeving die geldt op de BES-eilanden en van 
de wettelijke regelingen ter zake van het binnenbrengen in, onderscheidenlijk het verlaten van die 
eilanden van goederen die verboden zijn of van goederen waarop beperkingen of controle-
maatregelen van toepassing zijn, is toekomstbestendig toezicht op het internationale 
goederenverkeer van essentieel belang. Om dat te kunnen bereiken is de verstrekking van de 
daarvoor noodzakelijke gegevens en inlichtingen door de inspecteur die bevoegd is in Nederland 
aan de ambtenaar onder wiens leiding de belastingdienst op de BES-eilanden valt, te weten de 
directeur van de Belastingdienst/Caribisch Nederland, van groot belang. Een dergelijke 
verstrekking van gegevens en inlichtingen dient wel een wettelijke basis te hebben. De 
geografische reikwijdte van de Adw beperkt zich ingevolge artikel 1:2 van die wet tot het 
grondgebied van Nederland in Europa en de bij Nederland behorende maritieme binnenwateren, 
territoriale zee, de aansluitende zone, de exclusieve economische zone en het continentaal plat, en 
de luchtkolom daarboven, rekening houdend met het internationale recht ter zake. Door nu in 
artikel 1:33, vijfde lid, van de Adw deze reikwijdte voor het verstrekken van gegevens en 
inlichtingen uit te breiden wordt de inspecteur, die bevoegd is in Nederland, verplicht bedoelde 
47 
 

Hiermee wordt voorkomen dat desbetreffende belastingplichtige over tijdvakken die aanvangen op 
of na 1 juli 2016 geconfronteerd wordt met een aangifteplicht en de daarbij behorende betaling 
voor tijdvakken waarover hij al heeft betaald. Tevens wordt hiermee voorzien in de mogelijkheid 
van teruggaaf van belasting over de nog niet aangevangen tijdvakken op het tijdstip waarop het 
betrokken motorrijtuig van houder verwisselt dan wel het houderschap daarvan wordt beëindigd of 
in geval van schorsing als bedoeld hoofdstuk IV, paragraaf IV, van de Wegenverkeerswet 1994. 
 
Artikel XII 
 
Artikel XII, onderdeel A (artikel 23 van de Wet belastingen op milieugrondslag) 
 
Ingevolge het Belastingplan 2015 wordt de afvalstoffenbelasting met ingang van 1 juli 2015 
mede geheven ter zake van het verkrijgen van toestemming tot overbrenging van afvalstoffen uit 
Nederland om deze buiten Nederland te laten verbranden. Deze toestemming wordt ingevolge de 
16
Europese Verordening betreffende de overbrenging van afvalstoffen (EVOA) bij beschikking 
verleend aan de hand van de gegevens in de kennisgeving van de exporteur. In Nederland wordt 
een dergelijke beschikking afgegeven door de Inspectie Leefomgeving en Transport (ILT). De 
afvalstoffenbelasting is verschuldigd op het moment dat de EVOA-beschikking is verlopen. 
Vanuit de praktijk is aangegeven dat uit de formulering in de kennisgeving van de 
exporteur, en daarmee in de EVOA-beschikking, niet altijd is af te leiden of de toestemming 
betrekking heeft op het in het buitenland laten verbranden van de volledige hoeveelheid 
overgebrachte afvalstoffen, of dat voor een deel sprake zal zijn van een andere wijze van 
verwerking, en zo ja voor welk deel. Om geen twijfel te laten bestaan over de belastingplicht en de 
maatstaf van heffing bij een niet gespecificeerde EVOA-beschikking, wordt artikel 23 van de Wbm 
in een nieuw in te voegen derde lid aangevuld met een fictie. De toestemming tot overbrenging 
van afvalstoffen uit Nederland om deze buiten Nederland te laten verbranden wordt geacht 
betrekking te hebben op het totale gewicht van de afvalstoffen zoals vermeld in de EVOA-
beschikking, tenzij uit die beschikking anders blijkt. 
Van de fictie zal naar verwachting voor de exporteur een prikkel uitgaan om de aanvraag 
voor een EVOA-beschikking aan ILT, de zogenoemde kennisgeving, in voorkomende gevallen 
duidelijk te specificeren. De regeling is ook in het belang van exporteurs, omdat bij afgifte van de 
EVOA-beschikking direct duidelijk is hoeveel belasting verschuldigd zal zijn bij het aflopen van de 
beschikking. De exporteur kan daar dan vanaf het begin rekening mee houden bij zijn 
bedrijfsvoering. 
De wijziging van artikel 23, eerste lid, onderdeel a, van de Wbm is van technische aard. De 
EVOA is gedefinieerd in artikel 22, eerste lid, onderdeel l, van de Wbm. Het is daarom niet langer 
noodzakelijk de EVOA voluit aan te halen in genoemd artikel 23. 
 
  
                                                
16
 Verordening (EG) nr. 1013/2006 van het Europees parlement en de Raad van 14 juni 2006 betreffende de overbrenging van 
afvalstoffen (PbEU 2006, L 190). 
49 
 

Artikel XII, onderdeel F (artikel 59a van de Wet belastingen op milieugrondslag) 
 
Het tarief in de energiebelasting voor lokaal duurzaam opgewekte elektriciteit wordt 
verlaagd door de in artikel 59a, eerste lid, van de Wbm opgenomen tariefsverlaging te verhogen 
van 7,5 cent per kWh naar 9 cent per kWh. Deze aanpassing wordt nader toegelicht in het 
algemeen deel van deze memorie. 
 
Artikel XII, onderdeel I (artikel 70a van de Wet belastingen op milieugrondslag) 
 
Zoals beschreven in het algemene deel van deze memorie wordt voorgesteld om een 
mogelijkheid van teruggaaf van energiebelasting te introduceren voor aardgas dat wordt gebruikt 
als brandstof voor vaartuigen op communautaire wateren, met inbegrip van de visserij. Het nieuwe 
artikel 70a van de Wbm voorziet hierin. Het begrip “communautaire wateren” ziet volgens het 
arrest van HvJ EU van 1 maart 2007 op alle wateren die toegankelijk zijn voor alle voor de 
commerciële zeescheepvaart geschikte zeeschepen, met inbegrip van die met de grootste 
18 19
 Dit arrest ziet weliswaar op de uitleg van artikel 8 van Richtlijn 92/81 , maar gezien 
capaciteit.
20
het feit dat de Richtlijn energiebelastingen die richtlijn vervangt, doet deze uitleg ook hier opgeld. 
Het gaat hierbij dus om andere wateren dan de binnenwateren. Pleziervaartuigen zijn uitgezonderd 
van de teruggaafregeling. Het begrip pleziervaartuig wordt gedefinieerd in het derde lid. De in dat 
lid opgenomen definitie komt overeen met de definitie in artikel 14, eerste lid, onderdeel c, van de 
Richtlijn energiebelastingen. 
 
Artikel XIII 
 
Artikel XIII (artikel 8.133 van de Belastingwet BES) 
 
De bepalingen die op de BES-eilanden gelden omtrent de internationale bijstandsverlening 
zijn opgenomen in hoofdstuk VIII, titel 9, afdeling 2, van de Belastingwet BES. Daarin wordt bij 
inwerkingtreding van de wijzigingen uit het wetsvoorstel Wet uitvoering Common Reporting 
21
Standard per 1 januari 2016 een nieuw artikel 8.133a ingevoegd. Artikel 8.133a van de 
Belastingwet BES verklaart de bepalingen uit de Wet uitvoering Common Reporting Standard van 
overeenkomstige toepassing. 
Met de in het onderhavige wetsvoorstel opgenomen wijziging van artikel 8.133 van de 
Belastingwet BES wordt ook voor de BES-eilanden voorzien in sancties op het niet-nakomen van de 
identificatie- en rapportagevoorschriften op grond van de Common Reporting Standard (CRS). Aan 
de bestaande strafrechtelijke bepaling in de sfeer van de internationale bijstandsverlening op de 
BES-eilanden wordt daartoe een verwijzing naar artikel 8.133a van de Belastingwet BES en de 
daarop berustende bepalingen toegevoegd. 
                                                
18
 HvJ EU van 1 maart 2007, C-391/05 (Jan de Nul), ECLI:EU:C:2007:126. 
19
 Richtlijn 92/81/EEG van de Raad van 19 oktober 1992 betreffende de harmonisatie van de structuur van de accijns op minerale oliën 
(PbEG 1992, L 316). 
20
 Richtlijn 2003/96/EG van de Raad van 27 oktober 2003 tot herstructurering van de communautaire regeling voor de belasting van 
energieproducten en elektriciteit (PbEU 1996, L 283). 
21
 Voorstel van wet tot wijziging van de Wet op de internationale bijstandsverlening bij de heffing van belastingen en de Belastingwet BES 
in verband met de implementatie van Richtlijn 2014/107/EU van de Raad van 9 december 2014 tot wijziging van Richtlijn 2011/16/EU 
wat betreft verplichte automatische uitwisseling van inlichtingen op belastinggebied (PbEU 2014, L359) en om uitvoering te geven aan de 
door de OESO ontwikkelde Common Reporting Standard (Wet uitvoering Common Reporting Standard). 
51 
 

grond van het nieuwe artikel 30, tweede lid, van de Wet WOZ wordt de persoon die het 
bezwaarschrift niet heeft ingediend, indien deze bij de beslissing over de vastgestelde WOZ-waarde 
van de woning belang heeft, in de gelegenheid gesteld om te worden gehoord voordat op het 
bezwaarschrift wordt beslist. Dit zal met name van belang zijn indien de aangevoerde bezwaren de 
gemeente tot het voornemen brengen een beslissing te nemen als gevolg waarvan de andere partij 
in een nadeligere positie kan komen te verkeren. Degene die het bezwaar heeft ingediend zal al op 
verzoek worden gehoord als indiener van het bezwaarschrift op grond van artikel 30, eerste lid, 
van de Wet WOZ en artikel 25, eerste lid, van de AWR. Het horen van de andere partij kan 
achterwege blijven wanneer uit onderzoek blijkt dat de WOZ-waarde juist is vastgesteld en dat de 
gemeente het bezwaarschrift afwijst. In dat geval heeft de andere partij immers geen belang bij de 
beslissing. Een met het nieuwe artikel 30, tweede lid, van de Wet WOZ vergelijkbare bepaling bij 
de beroepsprocedure is artikel 8:26 van de Awb. Dit artikel maakt het mogelijk dat de rechter op 
verzoek van een partij of op hun eigen verzoek belanghebbenden in de gelegenheid stellen als 
partij aan het geding deel te nemen.  
De wijziging van artikel 30, vierde lid, van de Wet WOZ betreft een technische aanpassing 
van de verwijzingen naar het huidige tweede en derde lid van genoemd artikel. Het huidige artikel 
30, zesde lid, van de Wet WOZ verwijst naar de massaalbezwaarprocedure. Nu deze procedure met 
ingang van 1 januari 2016 wordt opgenomen in de artikelen 25c tot en met 25f van de AWR en het 
huidige artikel 25a van de AWR vervalt, wordt de verwijzing in het huidige artikel 30, zesde lid, van 
de Wet WOZ aangepast. 
 
Artikel XVI 
 
Artikel XVI, onderdelen A en B (artikelen 25a en 25c tot en met 25f van de Algemene wet 
inzake rijksbelastingen) 
 
Zoals in het algemeen deel van deze memorie is aangegeven, is met ingang van 1 april 
2003 de massaalbezwaarprocedure ingevoerd. De massaalbezwaarprocedure is gericht op het 
verkrijgen van een snelle, eenduidige en ultieme beantwoording van een breder levende 
rechtsvraag. De kern van deze procedure is dat bezwaarschriften met eenzelfde geschilpunt, 
namelijk over de beantwoording van eenzelfde rechtsvraag, collectief worden afgedaan. Daartoe 
wordt een beperkt aantal zaken uitgeprocedeerd. De uitkomst in die zaken wordt neergelegd in een 
collectieve uitspraak op alle overige bezwaarschriften. Dit wetsvoorstel bevat een aantal 
verbeteringen in de massaalbezwaarprocedure, zodat deze eenvoudiger, doeltreffender en dus 
vaker kan en zal worden benut. Daartoe wordt het bereik van de massaalbezwaarprocedure 
vergroot om voortaan in alle gevallen collectief uitspraak te doen. Daarnaast wordt voorgesteld om 
in voorkomende gevallen de massaalbezwaarprocedure en de in eveneens in dit wetsvoorstel 
opgenomen fiscale prejudiciële regeling te combineren, in die zin dat de inspecteur al collectief 
uitspraak kan doen zodra de rechtsvraag in een prejudiciële procedure is beantwoord. Tot slot 
wordt het definitieve geschilbeslechtingskarakter van de massaalbezwaarprocedure verstevigd. De 
nieuwe massaalprocedure wordt opgenomen in een eigen afdeling. Het huidige artikel 25a van de 
AWR komt daarom te vervallen. 
53 
 

beantwoording van de rechtsvraag uit te sluiten van de massaalbezwaarprocedure, althans voor 
zover het bezwaar de rechtsvraag betreft. Daarom stelt het kabinet voor om bezwaarschriften met 
meerdere geschilpunten als het ware te splitsen. Voor zover het bezwaar de rechtsvraag betreft, 
valt het onder de massaalbezwaarprocedure en wordt het collectief afgedaan. Over andere, niet-
gerelateerde geschilpunten beslist de inspecteur bij individuele uitspraak (artikel 25f van de AWR). 
De huidige massaal bezwaarprocedure bepaalt voorts dat als massaal aangewezen bezwaren 
steeds worden geacht ontvankelijk te zijn. Dit betekent dat belanghebbenden bij een massaal 
bezwaar gunstiger worden behandeld dan het geval is bij de gebruikelijke individuele afdoening, 
omdat bij een massaal bezwaar niet-tijdig ingediende bezwaarschriften toch worden behandeld. 
Het kabinet meent dat er geen rechtvaardiging is voor deze gunstigere behandeling. Als 
voorwaarde om mee te doen aan een massaal bezwaar wordt daarom opgenomen dat het bezwaar 
tijdig is ingediend. Is dat niet het geval, dan verklaart de inspecteur het bezwaar bij individuele 
uitspraak kennelijk niet-ontvankelijk.  
Bij massaal bezwaar bepaalt de beantwoording van de rechtsvraag in een aantal uit te 
procederen zaken de afdoening van alle andere zaken waarin dezelfde rechtsvraag speelt. Het is 
daarom essentieel dat de selectie van uit te procederen zaken representatief is. Om die reden 
wordt bepaald dat de inspecteur een selectie maakt uit alle zaken. Dit kunnen zaken zijn die nog in 
de bezwaarfase verkeren maar ook zaken die reeds voorliggen bij de bestuursrechter in 
belastingzaken, waarvoor daarom niet de aanwijzing massaal bezwaar geldt maar waarin wel de 
rechtsvraag speelt. Minstens even essentieel is dat in de procedure(s) voor de bestuursrechter de 
zaak volledig wordt belicht, zowel door de inspecteur als van de zijde van de belanghebbende(n). 
Om financiële overwegingen bij laatstgenoemde(n) daaraan niet in de weg te laten staan, kan de 
inspecteur, juist ook omdat het belang van de procedure(s) verder strekt dan het individuele 
belang, afspraken maken over een vergoeding voor griffierecht en een tegemoetkoming in de 
proceskosten. Aan de betaling kan de inspecteur voorwaarden verbinden, bijvoorbeeld dat de 
belanghebbende zijn zaak niet intrekt voor de uitspraak van de rechter, dat hij tijdig de 
processtukken indient en dat hij al dan niet met of in de persoon van zijn gemachtigde ter zitting 
verschijnt. In afwachting van de uitkomst van de uit te procederen zaken wordt de termijn om te 
beslissen op bezwaar in de overige zaken opgeschort. De belanghebbenden in die zaken worden 
niet gehoord en hebben geen recht op een vergoeding van de proceskosten in bezwaar.  
De massaalbezwaarprocedure dient ertoe om van de rechter een definitief antwoord op de 
rechtsvraag te krijgen. Nagenoeg altijd zal deze rechter de Hoge Raad zijn (of een lagere 
bestuursrechter na verwijzing door de Hoge Raad). De collectieve uitspraak wordt vervolgens 
gedaan binnen zes weken nadat de rechtsvraag onherroepelijk is beantwoord, dat wil zeggen onder 
het huidige procesrecht binnen zes weken nadat de laatste rechterlijke uitspraak in uit te 
procederen zaken onherroepelijk is geworden. In dit wetsvoorstel is echter tevens voor de 
bestuursrechter in belastingzaken de bevoegdheid tot het stellen van prejudiciële vragen aan de 
Hoge Raad opgenomen (zie artikel XVI, onderdeel D). In dat geval wordt het antwoord op de 
rechtsvraag reeds bij wijze van prejudiciële beslissing verkregen. In het verlengde daarvan wordt 
bepaald dat de inspecteur collectief uitspraak kan doen binnen zes weken nadat de bestuursrechter 
met inachtneming van die prejudiciële beslissing heeft beslist. De combinatie van de 
massaalbezwaarprocedure en de fiscale prejudiciële procedure biedt een in potentie aanzienlijke 
tijdswinst, zodat belastingplichtigen veel sneller rechtszekerheid wordt geboden.  
55 
 

overdoen van procedures na verwijzing door de Hoge Raad. Een prejudiciële procedure is daarmee 
niet alleen efficiënt maar ook kostenbesparend voor partijen, voor belanghebbenden in 
vergelijkbare geschillen en voor de rechterlijke macht.  
Aan sprongcassatie kleven in het algemeen als nadelen dat sprongcassatie niet eerder 
mogelijk is dan nadat de rechter in eerste aanleg uitspraak heeft gedaan en dat sprongcassatie 
alleen mogelijk is indien beide partijen daarmee instemmen. Bij een vergelijking met 
sprongcassatie wordt er bovendien op gewezen dat bij een prejudiciële procedure zuiver een 
rechtsvraag wordt voorgelegd en beantwoord. Bij sprongcassatie en overigens ook in de reguliere 
procedure kan het zich voordoen dat dit antwoord alsnog niet verkregen wordt omdat de zaak op 
andere gronden wordt beslist. Daarnaast worden in een prejudiciële procedure de feitelijke 
instanties behouden en kan een partij bij de onderbouwing van zijn standpunt voor de feitenrechter 
rekening houden met het gegeven antwoord op de rechtsvraag. Ook wordt genoemd dat het feit 
dat sprongcassatie is ingesteld niet altijd kenbaar is voor partijen en de rechter(s) in zaken waarin 
een vergelijkbare rechtsvraag speelt, terwijl bij de prejudiciële vragen als gevolg van de publicatie 
van die vraag op de website van de Hoge Raad de kenbaarheid en daarmee het uitstralingseffect 
veel groter is. Al deze argumenten hebben het kabinet overtuigd van de toegevoegde waarde van 
een fiscale prejudiciële procedure.  
Bij het voorstel voor een fiscale prejudiciële procedure is de civiele prejudiciële procedure 
als uitgangspunt genomen. Daar waar de fiscale en de civiele (cassatie) procedure afwijken, wordt 
echter de voorkeur gegeven aan het volgen van de fiscale regeling. Dit betreft met name enkele 
termen, het optreden bij de Hoge Raad door de Minister van Financiën als procespartij, de niet-
verplichte procesvertegenwoordiging bij het indienen van schriftelijke opmerkingen, het ontbreken 
van een verplichting voor de procureur-generaal om conclusie te nemen en de vergoeding van 
proceskosten op de voet van het bepaalde in het Besluit proceskosten bestuursrecht. Daarnaast is 
zo veel mogelijk rekening gehouden met suggesties en wensen uit de praktijk. Deze hebben ertoe 
geleid dat wordt voorgesteld om ook bij het geven van een schriftelijke of mondelinge toelichting 
procesvertegenwoordiging niet verplicht te stellen en de in de civiele prejudiciële procedure 
bestaande mogelijkheid over te nemen dat de Hoge Raad derden in de gelegenheid stelt om niet 
alleen schriftelijke opmerkingen te maken maar om hen ook uit te nodigen voor een eventuele 
zitting. Hierna wordt meer specifiek op de nieuwe regeling ingegaan.  
De bevoegdheid tot het stellen van een prejudiciële vraag komt toe aan de 
bestuursrechters in belastingzaken in eerste aanleg en in hoger beroep (de bestuursrechter). Het 
moet daarbij gaan om een rechtsvraag, waarvan de beantwoording nodig is om in die zaak te 
beslissen. Bovendien moet het gaan om rechtsvragen die (potentieel) in een groot aantal 
vergelijkbare gevallen spelen. Van het wettelijk vastleggen van dit laatstgenoemde criterium heeft 
het kabinet evenwel afgezien. Tijdens de in het algemeen deel van deze memorie genoemde 
expertmeeting werd de waarde van het vastleggen van dit criterium in twijfel getrokken. Ook het 
kabinet ziet bij nader inzien geen noodzaak om de bestuursrechter op te leggen om te onderzoeken 
of er meerdere vergelijkbare geschillen spelen en om de Hoge Raad op te leggen om dit te 
controleren. Voor een (te) grote toeloop op de fiscale prejudiciële procedure en daarmee een 
overbelasting van de Hoge Raad behoeft naar de mening van het kabinet niet te worden gevreesd. 
De Hoge Raad heeft immers de bevoegdheid om, gehoord de procureur-generaal, aanstonds of op 
een later moment af te zien van beantwoording van een gestelde vraag indien hij oordeelt dat de 
57 
 

voorbehouden, nadat hij de partijen de gelegenheid heeft gegeven om zich daarover uit te laten. 
Anders dan in de civiele prejudiciële procedure past het naar de mening van het kabinet evenwel 
niet bij de meer actieve rol van de bestuursrechter om hem te binden aan de wens van partijen om 
de zaak voort te zetten. Dit voorschrift is dan ook niet overgenomen. Tegen de beslissing van de 
bestuursrechter om een prejudiciële vraag te stellen en tegen de beslissing van de bestuursrechter 
in een vergelijkbare zaak om de behandeling van die zaak al dan niet te schorsen, staat geen 
rechtsmiddel open (artikel 8:104, derde lid, onderdeel b, van de Awb). 
De voorgestelde fiscale prejudiciële procedure bij de Hoge Raad stemt in hoge mate 
overeen met de fiscale cassatieprocedure. Dit brengt mee dat in de plaats van de inspecteur de 
Minister van Financiën optreedt (artikel 27gb van de AWR). De procedure bestaat volgtijdelijk uit 
de schriftelijke opmerkingen van partijen (te vergelijken met het beroep- en het verweerschrift in 
cassatie) en eventueel van anderen dan partijen, al dan niet een schriftelijke of mondelinge 
toelichting en eventueel een conclusie van de procureur-generaal, waarop partijen dan schriftelijk 
commentaar kunnen leveren. De Hoge Raad bepaalt de termijn voor het maken van schriftelijke 
opmerkingen en het geven van een mondelinge of schriftelijke toelichting. Dit is in 
overeenstemming met de civiele prejudiciële procedure. In het Reglement prejudiciële vragen van 
de civiele kamer van de Hoge Raad is bepaald dat de termijn voor het maken van schriftelijke 
opmerkingen door partijen zes weken en door anderen dan partijen in beginsel vier weken 
bedraagt. De termijn van twee weken voor schriftelijk commentaar op een conclusie van de 
procureur-generaal wordt wettelijk vastgelegd en is gelijk aan de in de fiscale cassatieprocedure 
geldende termijn. In artikel 27gd van de AWR wordt een aantal artikelen van deze wet en de Awb 
die tevens gelden voor de fiscale cassatieprocedure, voor zover relevant, van overeenkomstige 
toepassing verklaard. 
De fiscale prejudiciële procedure wijkt op twee onderdelen af van de fiscale 
cassatieprocedure. Dit betreft de betrokkenheid van derden en het niet verplichten van 
procesvertegenwoordiging, ook niet bij een schriftelijke of mondelinge toelichting. Wat betreft de 
betrokkenheid van derden stelt het kabinet voorop dat het ook in de fiscale prejudiciële procedure 
wenselijk kan zijn dat bijvoorbeeld deskundigen en belanghebbenden in vergelijkbare geschillen 
zich kunnen uitlaten over de beantwoording van de rechtsvraag. Zoals eerder gezegd gaat het 
immers vrijwel per definitie om een breder levende rechtsvraag, waarbij het aan de acceptatie van 
de beantwoording daarvan kan bijdragen als de zaak ook zo breed mogelijk kan worden belicht. 
Tegelijkertijd is het voor het kabinet essentieel dat de fiscale geheimhoudingsplicht gewaarborgd 
is. Het kabinet meent dat het toelaten van derden tot een fiscale prejudiciële procedure niet bij 
voorbaat leidt tot een ontoelaatbare openbaarmaking van fiscale aangelegenheden van de 
belastingplichtige of inhoudingsplichtige die partij is in de individuele zaak. Doorslaggevend daarbij 
is dat in de prejudiciële procedure een rechtsvraag centraal staat, waarbij wordt geabstraheerd van 
de feiten en omstandigheden in die individuele zaak. Bovendien hebben derden geen recht op 
inzage in het procesdossier. Zij nemen uitsluitend kennis van de (te anonimiseren) beslissing van 
de bestuursrechter in belastingzaken waarin de rechtsvraag aan de Hoge Raad wordt gesteld. 
Daarnaast ziet het kabinet in voorkomende gevallen ruimte om de spanning tussen de fiscale 
geheimhoudingsplicht en de betrokkenheid van derden praktisch op te lossen. Daarbij kan 
bijvoorbeeld worden gedacht aan het organiseren van afzonderlijke zittingen voor partijen en voor 
derden. Het kabinet stelt daarom voor dat de Hoge Raad ook in de fiscale prejudiciële procedure 
59 
 

Artikel XVI, onderdeel F (artikel 27h van de Algemene wet inzake rijksbelastingen) 
 
De bevoegdheid tot het stellen van een prejudiciële vraag komt toe aan de bestuursrechter 
in belastingzaken in eerste aanleg en in hoger beroep. Om dit laatste te bereiken wordt een 
verwijzing naar de nieuwe artikelen 27ga tot en met 27gd van de AWR toegevoegd aan de 
opsomming in artikel 27h van de AWR, dat de voor het beroep geldende bepalingen benoemt die 
van overeenkomstige toepassing zijn in hoger beroep. 
 
Artikel XVI, onderdeel G (artikel 64 van de Algemene wet inzake rijksbelastingen)  
 
In het algemeen deel van deze memorie is het voornemen aangekondigd om artikel 64 van 
de AWR ook in te zetten in het kader van de vernieuwing van de dienstverlening van de 
Belastingdienst en op de ontwikkeling van daarbij in te zetten systemen en toepassingen voor de 
ICT. Een experiment waaraan gedacht kan worden is de heffing zonder voorafgaande 
belastingaanslag. Het huidige artikel 64 van de AWR staat aan een dergelijk experiment in de weg 
omdat daarin gesproken wordt van degene aan wie de belastingaanslag wordt opgelegd. Uit de 
wetsgeschiedenis blijkt niet dat met deze zinsnede een specifieke beperking is beoogd. Daarom 
wordt voorgesteld om deze te vervangen door: de belastingplichtige of de inhoudingsplichtige. 
 
Artikel XVII 
 
Artikel XVII, onderdeel A (artikel 20 van de Invorderingswet 1990) 
 
Op grond van de huidige tekst van artikel 20, eerste lid, van de Invorderingswet 1990 
(IW 1990) kan een dwangbevel bij rechterlijk vonnis ten uitvoer worden gelegd door lijfsdwang. 
Deze bevoegdheid geldt thans alleen voor de invordering van belastingschulden. Met de 
voorgestelde wijziging wordt de bevoegdheid van de ontvanger uitgebreid tot civiele vorderingen 
die strekken tot betaling van schadevergoeding aan de ontvanger in verband met een 
belastingschuld die niet is voldaan. Te denken valt bijvoorbeeld aan de vordering tot betaling van 
schadevergoeding wegens onrechtmatige daad jegens de ontvanger.  
Op grond van de huidige tekst van artikel 20, tweede lid, van de IW 1990 kan, in de 
situatie waarin een lichaam zijn belastingschuld niet voldoet terwijl het daartoe wel in staat is, 
lijfsdwang worden toegepast ten aanzien van de bestuurders of de vereffenaars van een lichaam 
of, ingeval bestuurders of vereffenaars ontbreken, ten aanzien van de laatst afgetreden of 
ontslagen bestuurders of vereffenaars. Met de wijziging wordt expliciet geregeld dat toepassing van 
lijfsdwang niet alleen mogelijk is ten aanzien van de formele bestuurder, maar ook ten aanzien van 
degene die het beleid van het lichaam heeft bepaald of mede heeft bepaald als ware hij 
bestuurder, de zogenoemde feitelijke bestuurder of beleidsbepaler. Met de gekozen terminologie 
wordt aangesloten bij artikel 2:138, zevende lid, van het Burgerlijk Wetboek en artikel 36, vijfde 
lid, van de IW 1990. Feitelijke bestuurders kunnen bijvoorbeeld grootaandeelhouders of 
commissarissen zijn die in de vennootschap een machtspositie bekleden en zich daadwerkelijk als 
bestuurder hebben gedragen. De enkele omstandigheid dat iemand het beleid van de onderneming 
mede heeft bepaald is niet voldoende om als feitelijke beleidsbepaler te worden gekwalificeerd. Zo 
61 
 

De wijziging van artikel 40 van de IW 1990 treedt ingevolge artikel XXVII, vierde lid, in 
werking met terugwerkende kracht tot en met 15 september 2015, 15.15 uur. Dit betekent dat de 
genoemde wijziging van toepassing is indien de vervreemding van aandelen na dit tijdstip heeft 
plaatsgevonden. 
 
Artikel XVII, onderdeel C (artikel 67a van de Invorderingswet 1990) 
 
Op grond van artikel 64 van de AWR kan de inspecteur ter bevordering van een doelmatige 
formalisering van de uit een belastingwet voortvloeiende schuld of van de op grond van een 
belastingwet op te leggen bestuurlijke boete afwijken van het overigens bij of krachtens de 
belastingwet bepaalde. Daaraan zijn – onder de huidig tekst - de voorwaarden verbonden dat 
degene aan wie de belastingaanslag wordt opgelegd, instemt met deze wijze van formaliseren, en 
dat de formalisering niet leidt tot een lagere schuld dan de schuld die zonder toepassing van dit 
artikel voortvloeit uit de belastingwet of tot een lagere bestuurlijke boete dan de zonder toepassing 
van dit artikel op grond van de belastingwet op te leggen bestuurlijke boete. Het voorgestelde 
artikel 67a van de IW 1990 stemt overeen met deze bepaling, met dien verstande dat de 
inspecteur wordt vervangen door de ontvanger, en dat deze nieuwe bepaling zich richt op de 
invordering van een belastingschuld of bestuurlijke boete in plaats van op de formalisering van die 
belastingschuld of bestuurlijke boete.  
Met het invoeren van artikel 67a van de IW 1990 wordt beoogd het mogelijk te maken om 
opties voor een toekomstige vormgeving van de regelgeving met betrekking tot de inning te 
kunnen beproeven. Het ligt daarbij in de rede dat succesvolle experimenten binnen een beperkte 
groep worden omgezet in wetgeving voor alle belastingschuldigen. Elk te houden experiment zal 
zien op de bijdrage die het zal (kunnen) leveren aan de vernieuwing van de dienstverlening van de 
Belastingdienst en aan de ontwikkeling van de daarop betrekking hebbende systemen en 
toepassing voor de ICT. In het kader van de invordering kan daarbij bijvoorbeeld gedacht worden 
aan ruimere mogelijkheden tot verrekening en het aanbieden van (digitale) betalingsmogelijkheid 
zonder voorafgaande belastingaanslag. De Tweede Kamer zal periodiek worden geïnformeerd over 
de toepassing van de experimenteerbepaling(en) en zal ook de evaluatierapporten ontvangen. 
Vanuit materieel perspectief verandert er niets voor degenen die betrokken worden bij het 
experiment. Zij moeten – net zoals belastingschuldigen die conform het vaststaande wettelijke 
systeem worden behandeld – hun gehele materiële belastingschuld voldoen. Daarop zal geen 
uitzondering worden gemaakt. Datzelfde geldt voor de bestuurlijke boete. Ook deze moet volledig 
worden voldaan. Daarop kan in het experiment geen uitzondering worden gemaakt. Het is 
bovendien aan de belastingschuldigen om aan te geven of zij wel of niet willen deelnemen aan het 
experiment. Als zij daarmee niet instemmen, gelden voor hen de gebruikelijke wettelijke regels.  
Ingevolge het derde lid wordt onder belastingschuldige in de zin van het nieuwe artikel 67a 
van de IW 1990 niet alleen de belastingschuldige in formele zin verstaan, maar ook de 
belastingschuldige in materiële zin. 
 
  
63 
 

 
Artikel XIX, onderdelen B en C (artikel 37a van de Algemene wet inkomensafhankelijke 
regelingen) 
 
Het procesrecht met betrekking tot de rechtsgang die openstaat tegen beschikkingen van 
de Belastingdienst/Toeslagen is vastgelegd in de Awb. Zo geldt op grond van artikel 6:16 van de 
Awb dat een ingediend bezwaar of een ingediend beroep niet de werking schorst van het besluit 
waartegen het bezwaar of beroep zich richt. Van hoger beroep gaat verder geen schorsende 
werking uit als het gaat om uitspraken van een rechtbank of een voorzieningenrechter inzake 
beschikkingen van de Belastingdienst/Toeslagen. Artikel 8:106 van de Awb beperkt de schorsende 
werking namelijk tot uitspraken waartegen bij een gerechtshof hoger beroep kan worden ingesteld 
alsmede tot bepaalde besluiten waartegen hoger beroep kan worden ingesteld bij de Centrale Raad 
van Beroep. Aangezien tegen uitspraken van de rechtbank die betrekking hebben op de toeslagen 
hoger beroep ingesteld dient te worden bij de Afdeling bestuursrechtspaak van de Raad van State, 
heeft het hoger beroep in deze situaties geen schorsende werking. In het algemeen deel van deze 
memorie is aangegeven waarom dit onwenselijk wordt geacht, met name vanuit het perspectief 
van de Belastingdienst/Toeslagen. 
In het ingevolge dit wetsvoorstel in te voegen artikel 37a van de Awir wordt de schorsende 
werking van hoger beroep tegen uitspraken van de rechtbank of de voorzieningenrechter geregeld 
voor uitspraken die betrekking hebben op beschikkingen van de Belastingdienst/Toeslagen. 
Volgens dit artikel wordt de werking van de uitspraak van de rechtbank of van de 
voorzieningenrechter opgeschort totdat de termijn voor het instellen van hoger beroep is 
verstreken of, in het geval hoger beroep is ingesteld, op het hoger beroep onherroepelijk is beslist. 
In de tweede volzin van genoemd artikel 37a wordt verder bepaald dat de schorsende 
werking niet geldt indien het hoger beroep zich richt tegen de uitspraak op een beroep tegen het 
niet tijdig nemen van een besluit.  
Vanwege de invoeging van het hiervoor genoemde artikel 37a in hoofdstuk 2, paragraaf 4, 
van de Awir dient ook het opschrift van die paragraaf te worden aangepast aangezien deze 
paragraaf voortaan niet alleen artikelen bevat die betrekking hebben op bezwaar en beroep maar 
ook een artikel dat betrekking heeft op hoger beroep. 
De voorziene datum van inwerkingtreding van deze wijzigingen is 1 januari 2016, met dien 
verstande dat genoemd artikel 37a van de Awir eerst toepassing vindt met betrekking tot 
uitspraken van de rechtbank of de voorzieningenrechter die zijn gedaan op of na 1 januari 2016. 
Daarmee wordt voorkomen dat alsnog schorsende werking gaat gelden, na een periode zonder 
schorsende werking, voor uitspraken van vóór deze datum waarvan de termijn voor het instellen 
van hoger beroep verstrijkt na 31 december 2015. 
 
  
65 
 

staat. Met deze sancties wordt voorzien in het doeltreffende handhavingskader dat de 
implementatie van Richtlijn 2014/107/EU en de CRS vereist en geldt bovendien voor het niet-
nakomen van vergelijkbare verplichtingen eenzelfde sanctie.  
Op de in artikel 11 van de WIB op te nemen vergrijpboete wordt hoofdstuk VIIIA, afdeling 
2, van de AWR van overeenkomstige toepassing verklaard. Deze afdeling bevat een aantal 
bepalingen van meer procedurele aard. Tevens leidt de overeenkomstige toepassing van hoofdstuk 
VIIIA, afdeling 2, van de AWR ertoe dat de vergrijpboete van artikel 11 van de WIB niet alleen kan 
worden opgelegd aan de pleger, de medepleger en de feitelijk leidinggevende, maar ook aan de 
doen pleger, de uitlokker en de medeplichtige (artikel 67o van de AWR). Deze uitbreiding van het 
overtredersbegrip kan bijvoorbeeld aan de orde komen indien een rekeninghouder opzettelijk of 
grof schuldig een onjuiste eigen verklaring verstrekt aan de rapporterende financiële instelling. 
Indien deze rapporterende financiële instelling ter zake geen enkel verwijt treft, kan de 
rekeninghouder als doen pleger worden beboet. Treft de rapporterende financiële instelling wel een 
verwijt, bijvoorbeeld omdat deze uit andere gegevens de onjuistheid van de eigen verklaring had 
moeten onderkennen of omdat de instelling zelfs op enige wijze behulpzaam is geweest bij het 
onjuist invullen van de eigen verklaring, dan zal eerder sprake zijn van medeplegen of 
medeplichtigheid en kan zowel aan de rekeninghouder als aan de financiële instelling een 
vergrijpboete worden opgelegd. De bewijslast ligt hierbij telkens aan de zijde van de Minister van 
Financiën. 
Ook strafvervolging kan worden ingesteld tegen anderen dan de pleger. Het instellen van 
strafvervolging zal in het algemeen gereserveerd worden voor de meer ernstige feiten. Hoofdstuk 
IX van de AWR maakt daarbij een onderscheid tussen overtredingen (in strafrechtelijke zin) en 
misdrijven. Bij het opzettelijk niet-nakomen van fiscale verplichtingen geldt het zogenoemde 
strekkingsvereiste (zie artikel 69 van de AWR). Het niet-nakomen van de verplichtingen uit de WIB 
leidt echter niet tot een fiscaal nadeel voor Nederland. Daarom wordt bepaald dat bij de 
overeenkomstige toepassing van artikel 69 van de AWR bij het opzettelijk niet-nakomen van de 
verplichtingen uit de WIB het strekkingsvereiste niet van overeenkomstige toepassing is. Bij het 
ontbreken van een fiscaal nadeel is voor een eventuele geldboete alleen het maximum van artikel 
23, vierde lid, van het Wetboek van Strafrecht bepalend. Mocht een zaak voor strafvervolging in 
aanmerking komen, dan bestaat tevens de mogelijkheid dat het bestuur van ’s Rijks belastingen 
een strafbeschikking uitvaardigt (artikel 76 van de AWR). Bij een strafbeschikking kan geen 
vrijheidsbenemende straf worden opgelegd. Indien degene ten aanzien van wie een 
strafbeschikking wordt uitgevaardigd meent dat hij ten onrechte wordt beschuldigd of zich 
anderszins niet met de strafbeschikking kan verenigen, dan kan hij door het doen van verzet zijn 
zaak aan de strafrechter voorleggen. Wordt geen verzet gedaan, dan hoeft men uiteraard niet voor 
de strafrechter te verschijnen; de zaak is daarmee afgedaan. 
Tot slot bevatten de artikelen 4o en 4p van de WIB sancties bij het niet-nakomen van de 
24
 Deze artikelen zijn nu bij de wijziging buiten 
verplichtingen op grond van de Spaarrenterichtlijn.
beschouwing gebleven, omdat de Spaarrenterichtlijn en de daarmee corresponderende artikelen in 
de WIB vermoedelijk binnenkort zullen vervallen. 
 
                                                
24
 Richtlijn 2003/48/EG van de Raad van 3 juni 2003 betreffende belastingheffing op inkomsten uit spaargelden in de vorm van 
rentebetaling (PbEU 2003, L 157). 
67 
 

Artikel XXIII 
 
Artikel XXIII (artikel IV van de Wet verhoging AOW- en pensioenrichtleeftijd) 
 
Ingevolge artikel IV, onderdeel Y, van de Wet verhoging AOW- en pensioenrichtleeftijd 
25
wordt per 1 januari 2022 een zesde lid aan artikel 18e van de Wet LB 1964 toegevoegd. In de 
tekst van onderdeel a van genoemd zesde lid is nog geen rekening gehouden met een deel van de 
wijzigingen die ingevolge de wet van 4 juni 2015 tot wijziging van de Algemene Ouderdomswet, de 
Wet op de loonbelasting 1964, de Wet verhoging AOW- en pensioenrichtleeftijd, de Pensioenwet, 
de Wet verplichte beroepspensioenregelingen en Overige fiscale maatregelen 2013 in verband met 
de versnelling van de stapsgewijze verhoging van de AOW-leeftijd (Stb. 2015, 218) per 1 januari 
2016 worden aangebracht in de artikelen 18, tweede lid, onderdeel a, 18e, eerste, tweede, derde 
en vierde lid, en 38g van de Wet LB 1964. Met de in dit artikel XXIII opgenomen wijziging vindt de 
in dat kader vereiste aanpassing van genoemd zesde lid, onderdeel a, alsnog plaats. Verder 
ontbreekt in het per 1 januari 2022 aan artikel 18e van de Wet LB 1964 toe te voegen zesde lid, 
onderdeel b, abusievelijk een verwijzing naar artikel 18e, eerste lid, onderdeel b, van de Wet LB 
1964. Met de aanpassing van dit zesde lid, onderdeel b, wordt ook deze omissie hersteld. 
 
Artikel XXIV 
 
Artikel XXIV (nog niet onherroepelijk geworden toeslagbeschikkingen) 
 
Voorgesteld wordt om de in artikel XIX, onderdeel A, onder 1 en 2, opgenomen wijzigingen 
van het partnerbegrip mede van toepassing te laten zijn op vóór 1 juli 2015 gegeven 
toeslagbeschikkingen die op 1 juli 2015 nog niet onherroepelijk waren en op na 30 juni 2015 
gegeven toeslagbeschikkingen die betrekking hebben op berekeningsjaren tot 1 januari 2016. Dit 
betekent dat de belanghebbende en de aanverwant ten aanzien van een vóór 1 juli 2015 gegeven 
maar op die datum nog niet onherroepelijk vaststaande toeslagbeschikking gezamenlijk kunnen 
verzoeken niet als partners te worden aangemerkt. Dit geldt tevens ten aanzien van na 30 juni 
2015 gegeven toeslagbeschikkingen die betrekking hebben op berekeningsjaren tot 1 januari 2016. 
Dit heeft tot gevolg dat deze maatregel in ieder geval van toepassing is op berekeningsjaar 2014, 
omdat op 1 juli 2015 nog geen toeslagen over 2014 onherroepelijk waren geworden. 
 
Artikel XXV 
 
Artikelen XXV en XXVI (samenloopbepalingen Erfgoedwet) 
 
In de artikelen XXV en XXVI zijn samenloopbepalingen opgenomen met het wetsvoorstel 
26
Erfgoedwet dat momenteel ter behandeling in de Eerste Kamer ligt. De Erfgoedwet zal na 
                                                
25
 Uitgaande van de tekst van de Wet verhoging AOW- en pensioenrichtleeftijd zoals die ingevolge de wet van 4 juni 2015 tot wijziging 
van de Algemene Ouderdomswet, de Wet op de loonbelasting 1964, de Wet verhoging AOW- en pensioenrichtleeftijd, de Pensioenwet, de 
Wet verplichte beroepspensioenregelingen en Overige fiscale maatregelen 2013 in verband met de versnelling van de stapsgewijze 
verhoging van de AOW-leeftijd (Stb. 2015, 218) is komen te luiden. 
26
 Het bij koninklijke boodschap van 15 december 2014 ingediende voorstel van wet tot bundeling en aanpassing van regels op het 
terrein van cultureel erfgoed (Erfgoedwet), (Kamerstukken 34 109). 
69 
 

