 
 
 
 
 
 
 
 
 
 
 
 
 
 
 
 
 
Voorstel van wet 
tot vaststelling van een algemene kinderbijslagvoorziening voor de openbare lichamen 
Bonaire, Sint Eustatius en Saba (Wet kinderbijslagvoorziening BES) 
 
Allen die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is om te komen tot een 
algemene kinderbijslagvoorziening voor de openbare lichamen Bonaire, Sint Eustatius en 
Saba; 
Zo is het dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
HOOFDSTUK 1. ALGEMENE BEPALINGEN 
 
Artikel 1. Algemene bepalingen 
In deze wet en de daarop berustende bepalingen wordt mede verstaan onder: 
a. Onze Minister: Onze Minister van Sociale Zaken en Werkgelegenheid; 
b. openbaar lichaam/openbare lichamen: de openbare lichamen Bonaire, Sint Eustatius 
en Saba; 
c. SVB: de Sociale verzekeringsbank, genoemd in hoofdstuk 6 van de Wet structuur 
uitvoeringsorganisatie werk en inkomen.  
 
Artikel 2. Ingezetene 
1. Ingezetene in de zin van deze wet is degene die in de openbare lichamen woont. 
2. Waar iemand woont wordt naar de feitelijke omstandigheden beoordeeld. 
 
Artikel 3. Kind 
1. In deze wet en de daarop berustende bepalingen wordt verstaan onder kind: eigen 
kind, aangehuwd kind of pleegkind. 
2. Als eigen kind wordt beschouwd het kind: 
a. van de vrouw die op grond van artikel 198 van Boek 1 van het Burgerlijk Wetboek 
BES als zijn moeder wordt aangemerkt; 
b. van de man die op grond van artikel 199 van Boek 1 van het Burgerlijk Wetboek BES 
als zijn vader wordt aangemerkt; 
c. van de man die op grond van artikel 394 van Boek 1 van het Burgerlijk Wetboek BES 
verplicht is bij te dragen aan de kosten van verzorging en opvoeding, tenzij het kind 
reeds op grond van artikel 199 van Boek 1 van het Burgerlijk Wetboek BES als eigen 
kind van een andere man wordt aangemerkt; 
d. van de man wiens biologisch vaderschap door middel van DNA-onderzoek is 
vastgesteld, mits de man het kind feitelijk in relevante mate onderhoudt en het kind niet 
reeds tot een andere man in een familierechtelijke vaderschapsrelatie staat; 
e. van de man die na toepassing van het in de openbare lichamen geldende 
internationaal privaatrecht tot het kind in een familierechtelijke vaderschapsrelatie staat. 
3. Als pleegkind wordt beschouwd het kind dat duurzaam tot het huishouden van de 
rechthebbende behoort en door de rechthebbende wordt verzorgd. 
 
 

 
 
Artikel 10. Wijziging kinderbijslagbedrag BES 
1. Indien uit de door het Centraal Bureau voor de Statistiek vastgestelde 
consumentenprijsindexcijfers voor de openbare lichamen blijkt, dat het prijsindexcijfer 
voor het derde kwartaal van het lopende jaar, vergeleken met het prijsindexcijfer voor 
het derde kwartaal van het voorafgaande jaar is gestegen of gedaald, stelt Onze Minister 
bedragen vast, die met ingang van 1 januari van het komende jaar in de plaats treden 
van de in artikel 9 genoemde bedragen. Onze Minister bepaalt welke 
consumentenprijsindexcijfers voor de toepassing van de eerste zin worden gebruikt. De 
consumentenprijsindexcijfers kunnen voor de onderscheiden openbare lichamen 
verschillend zijn. 
2. Indien er naar het oordeel van Onze Minister bijzondere omstandigheden zijn, kunnen 
de bedragen, bedoeld in het eerste lid, bij ministeriële regeling met ingang van een bij 
die regeling aan te geven datum worden verhoogd. Onze Minister kan het 
bestuurscollege van het betrokken openbaar lichaam in dat verband om advies vragen. 
3. Indien een wijziging als bedoeld in het tweede lid samenvalt met een herziening als 
bedoeld in het eerste lid, wordt het bedrag voorafgaande aan de wijziging herzien en 
geschiedt de wijziging bij de in het tweede lid bedoelde ministeriële regeling. 
4. Onze Minister kan de bedragen, genoemd in artikel 9, eenmalig aanpassen na de 
datum van inwerkingtreding van dat artikel. 
5. Het vierde en dit lid vervallen zes maanden na de inwerkingtreding van artikel 9. 
 
Paragraaf 2. Het geldend maken van het recht op kinderbijslag BES 
 
Artikel 11. Geldend maken van het recht op kinderbijslag BES 
1. Onze Minister stelt op aanvraag vast of er recht op kinderbijslag BES bestaat. 
2. Een aanvraag wordt ingediend door middel van een door Onze Minister beschikbaar 
gesteld aanvraagformulier. 
3. Het recht op kinderbijslag BES kan niet vroeger ingaan dan een jaar voorafgaand aan 
de eerste dag van de kalendermaand tijdens welk de aanvraag om kinderbijslag BES 
werd ingediend.  
4. In afwijking van het eerste lid, is Onze Minister bevoegd de kinderbijslag BES 
ambtshalve toe te kennen. 
5. In afwijking van het derde lid ontstaat het recht op kinderbijslag BES niet voor de 
inwerkingtreding van dit artikel.  
6. Het vijfde en dit lid vervallen één jaar na inwerkingtreding van dit artikel.  
 
Artikel 12. Beslistermijn 
1. Een beschikking op grond van deze wet wordt gegeven binnen een redelijke termijn 
na ontvangst van de aanvraag.  
2. Deze redelijke termijn is in ieder geval verstreken wanneer Onze Minister binnen acht 
weken na ontvangst van de aanvraag geen beschikking heeft gegeven, noch een 
mededeling als bedoeld in het derde lid is gedaan. 
3. Indien de beschikking niet binnen de termijn van acht weken kan worden gegeven, 
wordt die termijn met een redelijke termijn verlengd en wordt de aanvrager daarvan 
schriftelijk in kennis gesteld. 
 
Artikel 13. Herziening of intrekking besluit 
1. Onze Minister kan een besluit tot toekenning en ter zake kinderbijslag BES herzien 
dan wel intrekken indien: 
a. het niet of niet behoorlijk nakomen van een verplichting op grond van artikel 14 of 15 
heeft geleid tot het ten onrechte toekennen van kinderbijslag BES; 
b. ten onrechte kinderbijslag BES is toegekend; 
c. het niet of niet behoorlijk nakomen van een verplichting op grond van artikel 14 of 15 
ertoe leidt dat niet kan worden vastgesteld of nog recht op kinderbijslag BES bestaat. 
2. Indien daarvoor dringende redenen aanwezig zijn, kan Onze Minister besluiten geheel 
of gedeeltelijk van herziening dan wel intrekking als bedoeld in het eerste lid af te zien. 
 
 
 
  3 

 
2. Onze Minister schort de betaling van de kinderbijslag BES op, indien blijkt dat het 
door de rechthebbende verstrekte adres van hemzelf of van zijn kind afwijkt van het 
adres waaronder de rechthebbende of het kind in een basisadministratie als bedoeld in 
artikel 2, van de Wet basisadministraties persoonsgegevens BES staat ingeschreven. 
3. Geen opschorting vindt plaats: 
a. indien de afwijking redelijkerwijs geen gevolgen kan hebben voor het recht op 
kinderbijslag BES; 
b. indien de rechthebbende van de afwijking redelijkerwijs geen verwijt kan worden 
gemaakt. 
4. Voordat Onze Minister overgaat tot opschorting van de betaling, geeft hij de 
rechthebbende de gelegenheid zijn zienswijze bekend te maken voor zover: 
a. de beschikking steunt op gegevens over feiten die de rechthebbende betreffen, en 
b. die gegevens niet door de rechthebbende zelf zijn verstrekt. 
5. Onze Minister doet schriftelijk mededeling van de opschorting aan de rechthebbende. 
6. De opschorting wordt beëindigd zodra het Onze Minister gebleken is dat de afwijking 
niet meer bestaat. 
 
Artikel 19. Geen betaling  
De kinderbijslag BES die niet in ontvangst is genomen of is ingevorderd binnen drie 
maanden na de dag van betaalbaarstelling, wordt niet meer betaald. Onze Minister kan 
de eerste volzin buiten toepassing laten of daarvan afwijken voor zover toepassing gelet 
op het belang van de rechthebbende zal leiden tot een onbillijkheid van overwegende 
aard.  
 
Artikel 20. Eigenschappen kinderbijslag BES 
1. De kinderbijslag BES is: 
a. onvervreemdbaar; 
b. niet vatbaar voor verpanding of belening; 
c. behoudens voor zover dit dient tot verhaal van een uitkering tot levensonderhoud van 
het kind, of tot terugvordering van onverschuldigd betaalde kinderbijslag BES als 
bedoeld in artikel 21, niet vatbaar voor executoriaal of conservatoir beslag noch voor 
beslag ingevolge faillissement. 
2. Volmacht tot ontvangst van kinderbijslag BES, onder welke vorm of welke benaming 
ook door de rechthebbende verleend, is steeds herroepelijk. 
3. Elk beding, strijdig met enige bepaling van dit artikel, is nietig. 
 
Artikel 21. Terugvordering kinderbijslag BES 
1. Onze Minister is bevoegd de ten onrechte uitbetaalde kinderbijslag BES terug te 
vorderen van diegene aan wie de kinderbijslag BES is betaald, indien: 
a. het ten onrechte uitbetalen het gevolg is van het niet verstrekken van inlichtingen of 
het verstrekken van onjuiste inlichtingen; 
b. Onze Minister anderszins foutief of ten onrechte kinderbijslag BES heeft uitbetaald. 
2. Bij algemene maatregel van bestuur kunnen nadere regels worden gesteld met 
betrekking tot het eerste lid. 
 
Artikel 22. Voorrecht vordering 
Een vordering van Onze Minister als bedoeld in artikel 21 is bevoorrecht en volgt 
onmiddellijk na de vorderingen, bedoeld in artikel 288 van Boek 3 van het Burgerlijk 
Wetboek BES. 
 
 
HOOFDSTUK 3. BESTUURLIJKE BOETE EN GEGEVENSDELING 
 
Artikel 23. Bestuurlijke boete 
1. Onze Minister kan een bestuurlijke boete opleggen van ten hoogste het 
benadelingsbedrag wegens het niet of niet behoorlijk nakomen door de rechthebbende, 
dan wel degene die in aanmerking wenst te komen voor kinderbijslag BES, van de 
verplichting, bedoeld in artikel 14. 
 
  5 

 
Artikel 28. Wijziging van de Wet loonbelasting BES 
In artikel 8, tweede lid, van de Wet loonbelasting BES wordt “de belastingvrije som, de 
kindertoeslag en de ouderentoeslag” vervangen door: de belastingvrije som en de 
ouderentoeslag. 
 
 
HOOFDSTUK 6. SLOTBEPALINGEN 
 
Artikel 29. Inwerkingtreding 
1. De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld, en kunnen terugwerken tot en met een in dat besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld. 
2. In het in het eerste lid bedoelde besluit wordt zo nodig toepassing gegeven aan 
artikel 12 van de Wet raadgevend referendum. 
 
 
Artikel 30. Citeertitel 
Deze wet wordt aangehaald als: Wet kinderbijslagvoorziening BES. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
 
 
 
 
 
 
 
 
De Staatssecretaris van Sociale Zaken 
en Werkgelegenheid, 
 
 
 
 
J. Klijnsma 
 
 
 
 
 
 
 
 
  7 

 
drie eilanden, en de eigen lokale context, nopen tot een bijzondere regeling waarbij 
eenvoud voorop staat.  
 
Hoofdstuk 2   Aanleiding en huidige situatie 
 
Na de transitie is op 1 januari 2011 in de openbare lichamen Bonaire, Sint Eustatius en 
Saba een fiscale tegemoetkoming in werking getreden voor mensen met kinderen die tot 
hun huishouden behoren. Van deze fiscale tegemoetkoming profiteren degenen met een 
inkomen dat lager ligt dan de belasting- en premievrije som (niveau 2015: 11.860 USD), 
in het vervolg belastingvrije som genoemd, echter niet. Mensen met een inkomen onder 
de belastingvrije som of iets daarboven kunnen deze tegemoetkoming niet of niet 
volledig verzilveren. Door de bestaande kindertoeslag op de belastingvrije som voor 
maximaal 2 kinderen hoeven mensen over een beperkter deel van het inkomen belasting 
en premies te betalen. De onderstaande tabel verduidelijkt dit.  
 
Algemene belasting- en premievrije som 11.860 USD 
Kindertoeslag 1 kind   1.522 USD 
Kindertoeslag 2 of meer kinderen   3.044 USD 
Totale belasting- en premievrije som bij 2 14.904 USD 
of meer kinderen 
 
Iemand met een inkomen onder de 11.860 USD met kinderen kan nooit voordeel 
hebben van de ophoging van de algemene belastingvrije som van 1.522 USD per kind. 
Iemand met een inkomen boven de 14.904 USD met 2 of meer kinderen profiteert 
maximaal van het extra belasting- en premievrije gedeelte. Hij of zij betaalt over het 
inkomen over de eerste 14.904 USD namelijk helemaal geen belasting of premies. Het 
voordeel voor deze persoon is dan 3.044 USD maal 30,4% (het gecombineerde huidige 
5
belasting- en premiepercentage) dat 925 USD op jaarbasis betekent. Gezinnen met een 
inkomen tussen de 11.860 USD en 14.904 USD profiteren gedeeltelijk van de fiscale 
tegemoetkoming.  
Zo bereikt deze fiscale tegemoetkoming maar een beperkt aantal gezinnen. Dit klemt 
omdat de gezinnen die te maken hebben met de verzilveringsproblematiek vanwege hun 
lage inkomen een tegemoetkoming in de kosten van kinderen juist extra goed kunnen 
gebruiken. De verzilveringsproblematiek raakt door de veelal lage inkomens in Caribisch 
Nederland veel gezinnen met kinderen; geschat wordt dat ongeveer 3 000 kinderen in 
deze gezinnen niet van de fiscale tegemoetkoming profiteren.  
 
In verband met deze verzilveringsproblematiek en onder verwijzing naar het UNICEF-
rapport ‘Koninkrijkskinderen’ vroeg de vaste commissie voor Koninkrijksrelaties onder 
andere of de regering bereid is om in Caribisch Nederland een systeem van kinderbijslag 
6
in te voeren. Tevens is bij gelegenheid van de SZW-begrotingsbehandeling 2014 in de 
7
Tweede Kamer in verband met de motie Schouten door het kabinet aan het parlement 
toegezegd om de mogelijkheden voor de omvorming van de kinderkorting in een 
kinderbijslagregeling te onderzoeken. Naar aanleiding van deze motie heeft overleg met 
8 9
de openbare lichamen plaatsgevonden en is een brief aan het parlement gestuurd.  
Daarbij werd voor de omvorming uitgegaan van budgettaire neutraliteit. Op 27 
10
november 2014 is de motie Schouten-Van Laar aanvaard die verzoekt om voor 
Caribisch Nederland een kinderbijslagregeling per 1 januari 2016 op te stellen waarbij 
niemand erop achteruitgaat. Op 27 november 2014 heeft de Staatssecretaris van Sociale 
                                                
5
 Dit bedrag wordt opnieuw berekend op basis van de na aanname van deze wet fictieve aanpassing 
van de fiscale tegemoetkoming voor kinderen voor 2016. 
6
 Kamerstukken I 2013/14, 33 750 IV, O. 
7
 Kamerstukken II 2013/14, 33 750 XV, nr. 56. 
8
 Kamerstukken II 2014/15, 34 000 XV, nr. 54. 
9
 Kamerstukken I 2014/15, 34 000, M. 
10
 Kamerstukken II 2013/14, 34 000 XV, nr. 36. 
 
  9 

 
Door de keuze voor het centrale begrip van ingezetene komt ook de vreemdeling die 
rechtmatig in de openbare lichamen verblijft, bijvoorbeeld met een machtiging tot 
verblijf, in aanmerking voor kinderbijslag BES mits zijn kind ook ingezetene is. De niet 
rechtmatig in de openbare lichamen verblijvende vreemdeling komt niet in aanmerking 
voor kinderbijslag BES. Hiermee wordt voorkomen dat het verblijf van de niet 
rechtmatig verblijvende vreemdeling, doordat deze kinderbijslag BES ontvangt, wordt 
gelegitimeerd en kan worden voortgezet. 
 
De aanwijzing van ingezetenen als rechthebbenden volgt uit de mening van de regering 
dat deze uit de belastingmiddelen gefinancierde voorziening alleen bedoeld is voor 
ondersteuning in het onderhoud van kinderen die in de openbare lichamen Bonaire, Sint 
Eustatius en Saba wonen. Voor zover voor het onderhoud van kinderen van staatswege 
ondersteuning moet worden geboden is dit niet de verantwoordelijkheid van het land 
12
waar de ouder woont, maar het land waar de kosten voor het kind worden gemaakt. 
 
Uitgangspunt is dat voor kinderen waarvoor al een tegemoetkoming van een overheid 
voor de kosten wordt ontvangen geen dubbele tegemoetkomingen worden verstrekt. 
Voor kinderen die gebruik maken van studiefinanciering op grond van de Wet 
studiefinanciering BES kan daarom geen kinderbijslag BES worden ontvangen. Overigens 
kan van de opstarttoelage onverkort gebruik worden gemaakt, deze is immers geen 
onderdeel van de studiefinanciering BES. Ook indien het kind uit het Europese deel van 
Nederland studiefinanciering kan ontvangen, zal er geen recht op kinderbijslag BES 
kunnen worden geëffectueerd. Dit geldt ook voor kinderen waarvoor een vergelijkbare 
tegemoetkoming in de kosten van het onderhoud van een kind uit een ander land, 
waaronder die uit het Europese deel van Nederland, wordt ontvangen. 
 
4.2 Het basisbedrag aan kinderbijslag BES 
De regering stelt één basisbedrag aan kinderbijslag BES per kind voor, ongeacht de 
leeftijd van het kind. Het kinderbijslagbedrag bedraagt 38 USD. De hoogte van dit 
bedrag is bepaald met het oog op de vergelijkbaarheid met het maximale bedrag waar 
degenen die gebruik konden maken van de fiscale tegemoetkoming maximaal op konden 
rekenen, waarmee recht wordt gedaan aan de motie Schouten-Van Laar (uitgaande van 
de gegevens over 2014). Het voorgestelde bedrag komt overeen met het bedrag dat 
volgt uit de vermenigvuldiging van de huidige toeslag voor kinderen met het huidige 
gecombineerde belasting- en premietarief van 30,4%. Vervolgens is dit bedrag gedeeld 
door 12 maanden. De huidige fiscale toeslag voor 1 kind bedraagt 1.522 USD per jaar. 
Indien door aanpassing in de heffing van de belasting en premies voor het jaar 2016 de 
maximale kinderkorting hoger uit zou komen dan 38 USD per kind, zal de kinderbijslag 
BES van 38 USD per kind per maand worden verhoogd. In de komende jaren kan de 
hoogte van het kinderbijslagbedrag BES voor de onderscheiden openbare lichamen 
verschillend worden vastgesteld. Dit komt omdat het kinderbijslagbedrag BES jaarlijks 
moet worden geïndexeerd op basis van de afzonderlijke consumentenprijsindexcijfers 
van de openbare lichamen zoals dit ook wordt toegepast voor de (hoogte van) bedragen 
in bijvoorbeeld de Algemene Weduwen- en Wezenwet BES. 
 
4.3 Vaststelling en uitbetaling 
Voorgesteld wordt om het recht op kinderbijslag BES per maand vast te stellen en uit te 
betalen. Dat houdt in dat de rechthebbende op de eerste dag van de maand moet 
voldoen aan de bij dit wetsvoorstel gestelde voorwaarden. Een kind mag bijvoorbeeld op 
de eerste dag van de maand niet ouder zijn dan 18 jaar. In dit voorbeeld vervalt de 
kinderbijslag BES met ingang van de maand nadat het kind 18 jaar is geworden. In het 
kader van de eenvoud en uitvoerbaarheid van dit wetsvoorstel is de regering van 
mening dat de voorgestelde systematiek recht doet aan de openbare lichamen, en de 
uitvoering niet meer dan nodig belast.  
                                                
12
 Kamerstukken II 2011/12, 33 162, nr. 3, blz. 2. 
 
  11 

 
6.3 Het van toepassing zijnde bestuursrecht 
De Algemene wet bestuursrecht (hierna: Awb) is, met uitzondering van hoofdstuk 9, niet 
van toepassing op dit wetsvoorstel. Hoewel de Minister van Sociale Zaken en 
Werkgelegenheid, de uitvoerder van dit wetsvoorstel, zijn zetel heeft in het Europese 
deel van Nederland, is ingevolge artikel 3 van de Invoeringswet openbare lichamen 
Bonaire, Sint Eustatius en Saba de Awb niet van toepassing. De Minister van Sociale 
Zaken en Werkgelegenheid voert immers met dit wetsvoorstel enkel een wettelijke 
regeling uit die op de openbare lichamen van toepassing is. 
 
De Wet administratieve rechtspraak BES is van toepassing op deze wet, in zoverre de 
Minister van Sociale Zaken en Werkgelegenheid een beschikking neemt op grond van 
deze wet. Hiermee is voorzien in het procedurele bestuursrecht. Daarnaast blijft het op 
de openbare lichamen gevormde materiële bestuursrecht van toepassing, voor zover 
niet anders wordt bepaald. 
 
Hoofdstuk 7   Budgettaire gevolgen 
 
Dit wetsvoorstel is vormgegeven als een begrotingsgefinancierde regeling. Dit voorstel 
van wet komt in de plaats van de fiscale kinderkorting. Deze laatste korting komt te 
vervallen. De vrijgekomen middelen worden ingezet voor de financiering van de Wet 
kinderbijslagvoorziening BES (circa € 0,9 mln). De meerkosten als gevolg van de eerder 
genoemde motie Schouten-Van Laar bedragen € 0,8 mln. In totaal gaat het om € 1,7 
mln die met ingang van het jaar 2016 aan de begroting van het Ministerie van Sociale 
Zaken en Werkgelegenheid wordt toegevoegd. 
 
Hoofdstuk 8  Administratieve lasten  
 
8.1 Inwoners 
 
Structureel 
Om in aanmerking te komen voor kinderbijslag BES moeten de ouders een aanvraag 
indienen bij de vertegenwoordiging van de Minister van Sociale Zaken en 
Werkgelegenheid in de openbare lichamen. In principe gebeurt dit bij de geboorte van 
het kind of als het kind deel uit gaat maken van het huishouden van bijvoorbeeld de 
andere ouder of een verzorger. Dit vergt gemiddeld 30 minuten per aanvraag. Bij de 
aanvraag kan verlangd worden dat, indien de aanvrager voor meerdere kinderen 
kinderbijslag BES wil aanvragen, per kind een afzonderlijke aanvraag wordt gedaan.  
Sommige ouders zullen initieel bij aanvang verder jaarlijks een schoolverklaring of een 
verklaring van een instelling waar het zieke of gehandicapte kind verblijft of degene bij 
wie het kind onder behandeling staat moeten inleveren.  
 
Eenmalig 
Bij de invoering van de kinderbijslag op Caribisch Nederland zullen ouders eenmalig voor 
alle tot hun huishouden behorende kinderen een aanvraag moeten invullen. Daarbij zal 
gevraagd worden om gegevens over het ingezetenschap  van ouder en kind en als het 
kind niet meer in Caribisch Nederland woont om een verklaring van de school of de 
instelling waar het kind wegens ziekte of een handicap verblijft of degene bij wie het 
kind onder behandeling staat onder behandeling staat. Per gezin betekent dit ongeveer 
30 minuten maal het aantal kinderen.  
 
8.2 Bedrijven 
Voor bedrijven is de administratieve lastenvermindering door het vervallen van de fiscale 
tegemoetkoming voor kinderen op nihil geraamd. 
 
 
 
 
 
  13 

 
kunnen komen voor kinderbijslag BES terwijl het kind om onderwijsredenen geen 
ingezetene meer is en niet meer tot het huishouden van de rechthebbende behoort. De 
regering vindt het echter van belang om daaraan vast te houden, om zo te voorkomen 
dat voor kinderen die slechts kort ingezetene zijn geweest kinderbijslag BES moet 
worden verstrekt. De termijn van vijf jaar komt tevens overeen met de geldende termijn 
in het Besluit onderstand BES voor het in aanmerking komen van onderstand (artikel 7, 
eerste lid, onderdeel c). Overigens kan bij ministeriële regeling worden bepaald dat in 
specifieke gevallen van de termijn van vijf jaar kan worden afgeweken. Hierbij wordt 
met name gedacht aan de situatie dat het kind in verband met een ziekte of handicap 
geen ingezetene (meer) is.  
Het bestuurscollege van Saba geeft aan het positief te vinden dat met dit wetsvoorstel 
ook de mensen met een laag inkomen worden bereikt en de ongelijke positie van 
burgers met betrekking tot de tegemoetkoming voor kinderen gelijk wordt gemaakt. Wel 
vraagt het bestuurscollege om een samenloop van de studiefinanciering en de 
kinderbijslag BES toe te staan. Uitgangspunt van de regering is echter om geen dubbele 
tegemoetkomingen te verstrekken.  
 
Ook vraagt het bestuurscollege om bij invoering van de kinderbijslag BES uit te gaan 
van een gedifferentieerd kinderbijslagbedrag onder verwijzing naar verschillen in de 
kosten van levensonderhoud op de verschillende openbare lichamen. Het wetsvoorstel 
gaat uit van een bij aanvang gelijk bedrag omdat de huidige fiscale tegemoetkoming 
voor kinderen ook uitgaat van een voor de eilanden gelijk maximaal bedrag. Bij de 
jaarlijkse indexering na inwerkingtreding van het wetsvoorstel wordt echter het bedrag 
op basis van de uiteenlopende consumentenprijsindexcijfers van de verschillende 
openbare lichamen vastgesteld. 
 
Tenslotte vraagt het bestuurscollege van Saba om uit te gaan van de bevolkings-
administratie zodat geen aanvraag hoeft te worden gedaan. De regering kan daar echter 
niet mee instemmen, omdat een aanvraag nodig is voor de uitvoering, bijvoorbeeld 
omdat ouders die samenwonen aan moeten geven van welke ouder het recht wordt 
uitbetaald en op welk rekeningnummer de kinderbijslag BES moet worden gestort, 
terwijl de aanvraag ook voor controledoeleinden noodzakelijk is. 
 
Het bestuurscollege van Bonaire spreekt tevredenheid uit over het wetsvoorstel dat zij 
een verbetering vindt voor het huidige sociale zekerheidsstelsel van Caribisch Nederland. 
Het bestuurscollege maakt een aantal opmerkingen bij het toegezonden concept-
wetsvoorstel. Het bestuurscollege geeft aan het bedrag per kind per maand te laag te 
vinden. De regering meent met de inzet van de beschikbare middelen en een verhoging 
daarvan te hebben voldaan aan de motie Schouten-Van Laar die verzocht om ervoor 
zorg te dragen dat ingezetenen die op dit moment de fiscale tegemoetkoming voor 
kinderen kunnen verzilveren er niet op achteruit gaan. 
 
Het bestuurscollege doet de suggestie om voor de toetsing van het ingezetenschap aan 
de ouders voor ieder kind indiening van een schoolverklaring voor te schrijven. Het 
volgen van onderwijs is echter geen algemene voorwaarde voor het ontvangen van 
kinderbijslag BES, tenzij het kind om die reden geen ingezetene meer is. De regering wil 
in Caribisch Nederland de leerplicht niet verbinden aan de kinderbijslag BES omwille van 
de eenvoud van de uitvoering.  
 
De derde opmerking van Bonaire betreft een verzoek om veel aandacht te besteden aan 
het communicatieplan en daar wellicht de scholen en crèches in mee te nemen. In een 
dergelijk uitgewerkt communicatieplan wordt in een later stadium voorzien door de 
Rijksdienst Caribisch Nederland-unit sociale zaken. De regering deelt de opvatting dat 
het belangrijk is dat de ingezetenen van de openbare lichamen tijdig worden 
geïnformeerd over de inwerkingtreding en de inhoud van het wetsvoorstel. Dit zal in 
ieder geval gebeuren door het ter beschikking stellen van relevante informatie. Bezien 
wordt of de scholen en crèches hierbij betrokken kunnen worden. 
 
  15 

 
jaarlijks een schoolverklaring of een verklaring van een instelling waarin het kind door 
ziekte of handicap verblijft of van degene bij wie het kind onder behandeling staat 
inleveren.  
 
Hoofdstuk 13  Misbruik, fraude en oneigenlijk gebruik 
 
De kans op misbruik, fraude en oneigenlijk gebruik wordt door de eenvoudige 
vormgeving van het wetsvoorstel laag geacht. Door de relatief geringe omvang van het 
aantal gezinnen waarvoor dit wetsvoorstel is bedoeld en de kleinschaligheid van de 
situatie voor de uitvoering is de handhaving van de enkele voorwaarden die worden 
gesteld ook relatief makkelijk. Door de koppeling van de kinderbijslag BES aan het 
systeem van de registratie van ingezetenen wordt bovendien het beheer en onderhoud 
van de bevolkingsadministratie ondersteund. 
 
Hoofdstuk 14  Internationale aspecten 
 
Door de keuze voor toekenning van de kinderbijslag BES aan de ingezeten ouder ten 
behoeve van het ingezeten kind zijn er in principe geen internationale aspecten 
verbonden aan de uitvoering van deze wet, tenzij het de toekenning van een 
kinderbijslag betreft van een ander land. Ontvangst van ’een dergelijke kinderbijslag’ 
sluit de ontvangst van de kinderbijslag BES uit. 
 
ARTIKELSGEWIJZE TOELICHTING 
 
Artikel 1 
Dit voorstel van wet voorziet als doelgroep de ingezetenen van de openbare lichamen 
Bonaire, Sint Eustatius en Saba, die ook als zodanig worden benoemd. Ook wordt de 
Sociale verzekeringsbank hier benoemd.  
 
Artikel 2 
Dit artikel voorziet in de definitie van de term ingezetene. Ingezetene wordt gedefinieerd 
als degene die in de openbare lichamen woont. Ingezetene is een centraal begrip in 
andere geldende sociale zekerheidswetten op de openbare lichamen, zie bijvoorbeeld de 
artikelen 1, onderdeel b, van de Wet algemene weduwen- en wezenverzekering BES en 
1, onderdeel b, van de Wet algemene ouderdomsverzekering BES. 
Waar iemand woont wordt, op gelijke wijze als dit is geregeld in artikel 2 van de 
evengenoemde twee BES-wetten, uitgelegd naar de feitelijke omstandigheden van het 
geval. Iemand wordt geacht in de openbare lichamen te wonen als tussen hem en de 
openbare lichamen een band van duurzame aard bestaat. Of sprake is van een band van 
duurzame aard wordt beoordeeld aan de hand van objectieve en subjectieve factoren 
zoals inschrijving in de basisadministraties van de openbare lichamen als ook woon- en 
werkomgeving en gezin spelen daarbij een rol; het onderlinge verband van deze 
factoren is doorslaggevend.  
 
Artikel 3 
Dit artikel geeft aan wat er in het kader van dit wetsvoorstel moet worden verstaan 
onder kind. Dit artikel sluit gedeeltelijk aan bij artikel 4 van de Algemene 
Kinderbijslagwet (hierna: AKW). Op grond van de omschrijving in het tweede lid, 
onderdelen a en b, worden geadopteerde kinderen als eigen kind aangemerkt. De 
onderdelen c en d voorzien in de aanwijzing van de biologische vader. In onderdeel e is 
bepaald dat de man die na toepassing van het in Caribisch Nederland geldende 
internationaal privaatrecht tot het kind in een familierechtelijke vaderschapsrelatie staat, 
als vader van het kind moet worden beschouwd. Met deze bepaling wordt voorzien welke 
burgerlijke wetgeving moet worden toegepast voor het vaststellen van de vader van het 
kind.  
Onder pleegkind wordt verstaan het kind dat duurzaam tot het huishouden van de 
rechthebbende behoort en door de rechthebbende wordt verzorgd. Hiermee wordt 
 
  17 

 
heeft op studiefinanciering BES heeft de ouder vanaf de eerste dag van de maand dat 
het kind recht heeft op studiefinanciering BES geen recht meer op kinderbijslag BES. De 
situatie op de eerste dag van de maand (de peildatum), geregeld in artikel 8, is hiervoor 
bepalend. 
Het tweede lid voorziet in de hoofdregel dat ook geen recht op kinderbijslag BES 
bestaat, indien het betreffende kind recht heeft op studiefinanciering als bedoeld in de 
Wet studiefinanciering 2000. Ook hiervoor is de eerste dag van de maand bepalend. 
Het derde lid voorziet in een uitzondering op het tweede lid. Voorgesteld wordt om het 
recht op kinderbijslag BES te handhaven als een minderjarig kind dat deel gaat nemen 
aan het middelbaar beroepsonderwijs in het Europese deel van Nederland recht heeft op 
een reisvoorziening op grond van de Wet studiefinanciering 2000. In deze bepaling 
wordt geregeld dat voor de toepassing van de kinderbijslag BES een reisvoorziening voor 
een minderjarige deelnemer als bedoeld in artikel 2.3, eerste lid, tweede volzin, van de 
Wet studiefinanciering 2000 niet wordt beschouwd als studiefinanciering in de zin van 
die wet. De beoogde datum van inwerkingtreding van het derde lid is 1 januari 2017. 
Omdat de reisvoorziening voor minderjarige mbo’ers pas per 1 januari 2017 wordt 
ingevoerd, geldt voor dit derde lid een afwijkende datum van inwerkingtreding.  
 
Artikel 7 
Er bestaat geen recht op kinderbijslag BES indien de ouder al kinderbijslag, als bedoeld 
in de AKW, of een naar aard en strekking overeenkomende tegemoetkoming in de 
kosten voor een kind van een andere mogendheid ontvangt. Voorkomen dient te worden 
dat voor hetzelfde kind meerdere keren een tegemoetkoming in de kosten van kinderen 
wordt ontvangen. Dit is bijvoorbeeld het geval indien werknemers, die tot de kring van 
verzekerden van de AKW behoren, recht verkrijgen op kinderbijslag BES omdat zij 
voldoen aan de in deze wet gestelde voorwaarden. Deze specifieke groep heeft volgens 
cijfers van de Sociale verzekeringsbank een omvang van ongeveer 30 kinderen. Wil men 
wel in aanmerking komen voor kinderbijslag BES, dan kan de ouder de tegemoetkoming 
in de kosten van de andere mogendheid stopzetten of deze niet aanvragen. Het tweede 
lid voorziet in de specifieke omstandigheid dat er geen samenloop kan plaatsvinden voor 
een kind waarvoor al een tegemoetkoming in de kosten van het kind wordt verkregen. 
Hiermee wordt uitgesloten dat bijvoorbeeld de van de moeder gescheiden vader een 
tegemoetkoming krijgt op grond van de AKW, en de moeder een tegemoetkoming op 
grond van deze wet. 
 
Artikel 8 
Artikel 8 voorziet in het geven van een peildatum voor het bestaan van het recht op 
kinderbijslag BES. Het recht wordt vastgesteld per maand, waarbij de omstandigheden 
op de eerste dag van de maand bepalend zijn. 
 
Artikelen 9 en 10 
Artikel 9 regelt de hoogte van het kinderbijslagbedrag BES. Voor de openbare lichamen 
wordt dit bedrag per eiland afzonderlijk vastgesteld.  
Artikel 10, eerste lid, voorziet in de indexatie van de in artikel 9 genoemde bedragen. 
Indien uit door het Centraal Bureau voor de Statistiek vastgestelde gegevens blijkt dat 
de consumentenprijsindexcijfers van de afzonderlijke openbare lichamen zijn gewijzigd, 
worden de bedragen, genoemd in artikel 9, door de Minister van Sociale Zaken en 
Werkgelegenheid gewijzigd.  
Indien er bijzondere omstandigheden zijn die nopen tot het tussentijds wijzigen van de 
bedragen, genoemd in artikel 9, kunnen de bedragen door de Minister van Sociale Zaken 
en Werkgelegenheid worden verhoogd. Onder bijzondere omstandigheden kunnen onder 
meer wijzigingen in de lokale omstandigheden worden verstaan. 
Het derde lid regelt de samenloop tussen een herziening als bedoeld in het eerste lid en 
een wijziging als bedoeld in het tweede lid. Hierbij is om redenen van leesbaarheid 
afgeweken van de Aanwijzingen voor de regelgeving (Ar 34) door de wijziging, bedoeld 
in het eerste lid, aan te merken als een herziening. 
Het vierde lid voorziet in een eenmalige aanpassing van het kinderbijslagbedrag BES. In 
 
  19 

 
Artikel 14 
Dit artikel voorziet in een mededelingsplicht van de rechthebbende. Deze rechthebbende 
is verplicht, op verzoek of uit eigen beweging, onverwijld alle feiten en omstandigheden 
aan de Minister van Sociale Zaken en Werkgelegenheid mee te delen, waarvan het 
redelijkerwijs duidelijk is dat deze feiten en omstandigheden van invloed kunnen zijn op 
het recht of het geldend maken van het recht op kinderbijslag BES. Deze plicht geldt ook 
voor degene die in aanmerking wenst te komen voor kinderbijslag BES. Dit is in 
voorkomende situaties de aanvrager van kinderbijslag BES. 
 
Artikel 15 
Dit artikel voorziet in de mogelijkheid om controlevoorschriften vast te stellen. Deze 
controlevoorschriften dienen noodzakelijk te zijn voor de uitvoering van deze wet. De 
rechthebbende, alsmede degene die in aanmerking wenst te komen voor kinderbijslag 
BES, is verplicht deze voorschriften op te volgen, wil deze in aanmerking (blijven) 
komen voor de kinderbijslag BES. Gedacht kan worden aan een verplichting om op het 
kantoor van de Minister van Sociale Zaken en Werkgelegenheid te verschijnen of aan 
een verplichting tot het overleggen van een identificatiedocument. 
Daarnaast behelst het artikel een algemene medewerkingsplicht om samen te werken 
met de Minister van Sociale Zaken en Werkgelegenheid. 
Daarnaast dient de rechthebbende, alsmede degene die in aanmerking wenst te komen 
voor kinderbijslag BES, zich te onthouden van ernstige misdragingen jegens de 
vertegenwoordiging van de Minister van Sociale Zaken en Werkgelegenheid bij het 
uitvoeren van het onderhavige wetsvoorstel nadat dit wet is geworden. Deze bepaling is 
in verschillende wetten opgenomen door de Wet maatregelen Wet werk en bijstand en 
enkele andere wetten, en is analoog toepasbaar voor de uitvoering van de kinderbijslag 
14
BES. 
 
Artikel 16 
Indien niet voldaan wordt aan het bij de artikelen 14 en 15 gestelde, is Onze Minister 
bevoegd tot het weigeren van de kinderbijslag BES. De op te leggen weigering dient 
daarentegen wel proportioneel te zijn. Zo kan het niet op tijd verschaffen van informatie 
niet meteen leiden tot weigering van uitbetaling van het gehele bedrag aan kinderbijslag 
BES. In het Europese deel van Nederland is hiervoor het Maatregelenbesluit 
socialezekerheidswetten van toepassing, waarbij het opleggen van een maatregel 
gekoppeld is aan de ernst van het vergrijp. Gezien de kleine omvang van de openbare 
lichamen en rekening houdend met de specifieke omstandigheden van de openbare 
lichamen zal een aparte algemene maatregel van bestuur worden opgesteld. 
 
Artikel 17 
Indien recht op kinderbijslag BES is vastgesteld, dient deze te worden uitbetaald. Dit 
artikel voorziet daarin. Het artikel regelt wie er betaalt, wanneer (uiterlijk) dient te 
worden betaald, en wie de betaling ontvangt.  
De Minister van Sociale Zaken en Werkgelegenheid betaalt, via zijn vertegenwoordiging 
op de openbare lichamen, de kinderbijslag BES uit. Indien het recht op kinderbijslag BES 
is vastgesteld, dient betaling uiterlijk één maand na het tijdstip waarop het recht is 
vastgesteld, plaats te vinden. Wanneer het een nieuwe aanvraag betreft, wordt de 
betaling uiterlijk één maand na de datum van de beschikking gedaan. De betaling is pas 
voltooid, indien de ontvanger de betaling heeft ontvangen. Het tijdstip waarop 
creditering op de opgegeven bankrekening plaats vindt, is daarmee leidend. 
Het tweede tot en met vijfde lid regelen aan wie dient te worden betaald. Dit is van 
belang indien er sprake is van meerdere rechthebbenden. Het tweede lid voorziet in de 
situatie dat de twee rechthebbenden een gezamenlijke huishouding vormen. Bij de 
aanvraag kan worden aangegeven aan wie van de twee rechthebbenden de 
daadwerkelijke uitbetaling van de kinderbijslag BES dient plaats te vinden. Indien dit 
niet bij de aanvraag is aangegeven voorziet het derde lid erin, dat de uitvoerder kan 
                                                
14
 Kamerstukken II 2013/14, 33 801, nr. 3, blz. 24. 
 
  21 

 
ouderdomsverzekering BES en 23 van de Wet algemene weduwen- en wezenuitkering 
BES.  
 
Artikel 21 
Het artikel beoogt het mogelijk te maken dat de Minister van Sociale Zaken en 
Werkgelegenheid de onverschuldigd betaalde kinderbijslag BES kan terugvorderen. De 
Minister van Sociale Zaken en Werkgelegenheid kan overgaan tot terugvordering indien 
er door toedoen van de rechthebbende onverschuldigd kinderbijslag BES aan de 
belanghebbende is uitgekeerd. Daarnaast is het mogelijk dat de Minister van Sociale 
Zaken en Werkgelegenheid abusievelijk kinderbijslag BES uitbetaalt. Ook dit bedrag kan 
worden teruggevorderd.  
Het is voorts mogelijk dat met terugwerkende kracht een tegemoetkoming in de kosten 
van het kind door een andere mogendheid wordt uitgekeerd. Indien dit gebeurt, is met 
terugwerkende kracht ten onrechte kinderbijslag BES verleend. Deze kan dan ook 
worden teruggevorderd. 
Om te bepalen wanneer terugvordering dient plaats te vinden, voorziet het tweede lid in 
de totstandkoming van een algemene maatregel van bestuur. 
 
Artikel 22  
Met deze bepaling wordt voorgesteld om aan de eventuele terugvordering van een 
onverschuldigde betaling van kinderbijslag BES door de Minister van Sociale Zaken en 
Werkgelegenheid een preferentie toe te kennen. 
 
Artikel 23 
Het voorgestelde artikel voorziet in de mogelijkheid van het opleggen van een 
bestuurlijke boete indien de informatieplicht van artikel 14 wordt geschonden. De hoogte 
van de boete kan, indien er geen sprake is van een benadelingsbedrag, niet hoger zijn 
dan het bedrag, genoemd in artikel 27, vierde lid, van het Wetboek van Strafrecht BES. 
Bij algemene maatregel van bestuur kan worden bepaald wanneer men een bestuurlijke 
boete oplegt en wat de precieze hoogte moet zijn van de bestuurlijke boete. Tevens 
kunnen daar regels met betrekking tot verrekening van de bestuurlijke boete met het 
bedrag aan kinderbijslag BES in worden opgenomen. 
Uitgangspunt voor deze algemene maatregel van bestuur zal zijn dat de Minister van 
Sociale Zaken en Werkgelegenheid een bestuurlijke boete oplegt, tenzij er redenen zijn 
om hiervan af te zien. 
 
Artikel 24 
Ten behoeve van de uitvoering van dit wetsvoorstel dient het mogelijk te zijn dat de 
Minister van Sociale Zaken en Werkgelegenheid gegevens uitwisselt met enkele andere 
bestuursorganen. Zo dient er ten behoeve van voorkoming van de samenloop van 
kinderbijslag BES en studiefinanciering BES, zoals opgenomen in artikel 6 van dit 
wetsvoorstel, een gegevensuitwisseling te zijn tussen de beide uitvoerders. De Minister 
van Onderwijs, Cultuur en Wetenschap voert de Wet studiefinanciering BES uit op de 
openbare lichamen. De Dienst Uitvoering Onderwijs voert in opdracht van de Minister 
van Onderwijs, Cultuur en Wetenschap de Wet studiefinanciering 2000 uit in het 
Europese deel van Nederland. Dit artikel voorziet aldus ook in een uitwisseling van 
gegevens met de Dienst Uitvoering Onderwijs. 
Deze gegevensuitwisseling gaat niet verder dan noodzakelijk in het kader van deze wet. 
In het kader van het tegengaan van samenloop tussen kinderbijslag BES en 
kinderbijslag, voorziet het artikel tevens in gegevensuitwisseling met de Sociale 
verzekeringsbank. De Sociale verzekeringsbank voert de AKW uit in het Europese deel 
van Nederland. De Minister van Sociale Zaken en Werkgelegenheid kan al op basis van 
de Wet basisadministratie persoonsgegevens BES gegevens uit een basisadministratie 
opvragen, om zo te achterhalen waar iemand zijn woonplaats heeft. Dat is van belang 
voor het vaststellen van het recht op kinderbijslag BES en de uitbetaling daarvan. 
 
 
  23 

