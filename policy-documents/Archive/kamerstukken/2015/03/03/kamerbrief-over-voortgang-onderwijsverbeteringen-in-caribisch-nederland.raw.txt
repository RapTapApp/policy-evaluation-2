 
 
 
>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
Internationaal Beleid 
 
 
IPC 2300 
Postbus 20018  
 
 
2500 EA.DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
 
Onze referentie 
 
717435 
Bijlagen 
21 
Datum 3 maart 2015 
Betreft Voortgang onderwijsverbeteringen in Caribisch Nederland 
 
 
 
 
 
Tijdens het Algemeen Overleg over de kwaliteit van het onderwijs in Caribisch 
Nederland op 15 oktober 2014 heb ik toegezegd de inspectierapporten over de 
onderwijsinstellingen op Bonaire, Sint Eustatius en Saba aan de Kamer te sturen. 
Deze rapporten geven een beeld van de voortgang van de onderwijsverbeteringen 
in Caribisch Nederland in 2014. Hierbij bied ik u de inspectierapporten en mijn 
reactie daarop aan. Het inspectierapport over het bestuurlijk handelen op de 
Scholengemeenschap Bonaire is nog niet openbaar.   
 
Een cruciale voorwaarde voor de (verdere) verbetering en bestendiging van de 
onderwijskwaliteit is de versterking van de bestuurskracht. In onderstaande 
reactie op de inspectierapporten ga ik in op de manieren waarop ik de scholen en 
de schoolbesturen ondersteun in de verdere versterking van hun bestuurskracht. 
Ook informeer ik u over de mogelijkheden om (delen van) de Wet Goed Onderwijs 
Goed Bestuur in te voeren in Caribisch Nederland, zoals ik aan uw Kamer heb 
toegezegd tijdens het AO op 15 oktober 2014.  
 
 
Inspectierapporten over de onderwijsinstellingen op Bonaire, Sint 
Eustatius en Saba 
 
De Inspectie van het Onderwijs (hierna: inspectie) heeft in oktober 2014 
onderzoek gedaan naar de kwaliteit van het onderwijs en de naleving van wet- en 
regelgeving op de scholen en de instellingen voor Sociale Kanstrajecten Jongeren 
(SKJ) in Caribisch Nederland. De inspectie heeft ook onderzoek gedaan naar het 
bestuurlijk handelen op de school voor voortgezet onderwijs en middelbaar 
beroepsonderwijs op Bonaire. Ten slotte hebben de inspecteurs onderzoek gedaan 
naar de examenresultaten 2014 op het Liseo Boneriano, de afdeling vwo van de 
Scholengemeenschap Bonaire.  
De rapporten van deze schoolbezoeken zijn zodra ze openbaar zijn, net als de 
rapporten van scholen in Europees Nederland, te raadplegen via de website van 
de inspectie.  
 
Vasthouden aan ambitie 
 
Tijdens het Algemeen Overleg constateerden we gezamenlijk dat er op sommige 
scholen, vooral in het primair onderwijs, goede vorderingen worden gemaakt. 
Maar ook stelden we vast dat er op andere scholen nog een forse inhaalslag nodig 
is om te komen tot basiskwaliteit, waarvan in de Onderwijsagenda voor Caribisch 
 Pagina 1 van 7 
 

 
 
Onze referentie 
treden. Dit betekent dat de huidige bekostigingssystematiek voor het schooljaar 
717435 
2015-2016 wordt gehandhaafd. 
  
Voortgezet onderwijs 
 
In het voortgezet onderwijs is het beeld gevarieerd. Op alle drie de eilanden is de 
situatie in het voortgezet onderwijs fragiel en komt de verbetering van de 
onderwijskwaliteit niet snel genoeg van de grond.  
 
Met de VO-raad heb ik afspraken gemaakt over het versterken van zijn rol bij de 
ondersteuning van de scholen voor voortgezet onderwijs in Caribisch Nederland. 
Dit heeft geresulteerd in afspraken over de inzet van bestuurscoaches, die de 
besturen van de scholen ondersteunen bij het versterken van de bestuurskracht. 
Ik vind het belangrijk dat de besturen gebruik maken van de ervaring en 
expertise van deze coaches. Hun inzet is naar mijn oordeel cruciaal voor het 
versterken van de bestuurskracht. 
 
Mede dankzij de inzet van gedeputeerde Chris Johnson en de bestuurscoaches 
lijkt op de school voor voortgezet onderwijs en middelbaar beroepsonderwijs op 
Saba de rust vooralsnog teruggekeerd te zijn. Er is nu een nieuw bestuur 
aangetreden. De school heeft mede naar aanleiding van de bevindingen van de 
inspectie haar verbeterplan geactualiseerd. Dit geactualiseerde plan is door de 
bestuurscoaches gevalideerd. Ook is een ouderraad ingesteld. 
 
Op Sint Eustatius lijkt de goede weg te zijn ingeslagen. Het bestuur heeft in april 
2014 na het kritische inspectierapport van 2013 een interim-directeur aangesteld, 
die in samenspraak met het bestuur het afgelopen voorjaar goede stappen heeft 
gezet. Na de zomer is de ingezette lijn doorgetrokken door een nieuwe directeur. 
De inspectie geeft aan dat het nog te vroeg is om vast te kunnen stellen of er 
sprake is van een duurzame verbetering. De verbetering van de bestuurskracht 
vergt nog veel inspanningen, maar ik vind het positief en gewenst dat het bestuur 
zich laat ondersteunen bij de verbetering van de bestuurskracht. Inmiddels heeft 
de school naar aanleiding van het inspectierapport een actieplan opgesteld en dit 
plan is volgens de bestuurscoaches een adequate reactie op de aanbevelingen in 
het inspectierapport. Dit geeft mij vertrouwen.  
 
In oktober 2014 heeft de inspectie onderzoek uitgevoerd naar de 
examenresultaten 2014 op het Liseo Boneriano, de afdeling vwo van de 
Scholengemeenschap Bonaire. Ik heb de tegenvallende examenresultaten van de 
school op Bonaire met uw Kamer besproken. Op 19 september 2014 heb ik u een 
brief gestuurd over de oorzaak van de achteruitgang in de examenresultaten 
(Kamerstukken II, 2014–2015, 31 568, nr. 143). De inspectie heeft een aantal 
punten aangegeven waar de school aan moet werken. Op basis van haar analyse 
heeft de inspectie nadere afspraken gemaakt met de betrokken afdeling van de 
school. Ook heeft de inspectie met de school afspraken gemaakt over het volgen 
van de tussenresultaten. De afspraken zijn vastgelegd in het toezichtplan van de 
inspectie en worden betrokken bij het volgende inspectiebezoek in maart 2015. 
Deze maatregelen moeten leiden tot verbetering. Ik wijs er op dat het niet 
realistisch is te verwachten dat de resultaten zeer binnenkort op Europees-
Nederlands niveau zullen liggen.  
Het inspectierapport over het bestuurlijk handelen op de Scholengemeenschap 
Bonaire is, zoals eerder in deze brief gemeld, nog niet openbaar. Zodra dit 
rapport openbaar is, zal ik het u toesturen. Een nadere toelichting treft u aan in 
de brief die vandaag vertrouwelijk ter inzage ligt bij uw Kamer. 
 
Om de gewenste verdere verbetering te faciliteren, stel ik in de periode van 2015 
tot 2018 voor de drie scholen voor voortgezet onderwijs in Caribisch Nederland 
onder voorwaarden (zoals het opstellen van een geactualiseerd verbeterplan en 
 
 Pagina 3 van 7 
 

 
 
Onze referentie 
behoud en de versterking van het Papiaments. Het advies biedt naar mijn mening 
717435 
een gedegen basis voor de aanpak van de problemen die samenhangen met de 
positie van het Nederlands in en rond het onderwijs. Ik zal in overleg met het  
Openbaar Lichaam Bonaire en de schoolbesturen de instelling van twee 
expertgroepen ondersteunen, één voor het Nederlands en één voor het 
Papiaments. De expertgroepen zullen de gevolgen van dit advies in kaart brengen 
en de actiepunten vastleggen in een plan van aanpak. Ik verwacht dat dit plan 
van aanpak voor de zomer zal zijn afgerond.  
 
b. Ondersteuning van zorgleerlingen door scholen en Expertisecentra 
Onderwijszorg (EOZ) 
 
Uit de inspectierapporten blijkt dat de ondersteuning van zorgleerlingen op veel 
scholen volop in ontwikkeling is en dat er bij de meeste scholen sprake is van een 
duidelijk waarneembare vooruitgang in kwaliteit van de ondersteuning van 
zorgleerlingen. Op een paar scholen is de onderwijszorg zelfs al goed ontwikkeld. 
Dit stemt positief. Het onderwijs voor leerlingen met een zeer grote achterstand 
of meer complexe problematiek blijft echter een punt van aandacht.  
 
Vorig jaar heb ik aan het EOZ Saba en het EOZ Sint Eustatius extra middelen 
toegekend om de ondersteuning van zorgleerlingen te verbeteren. Deze middelen 
worden ingezet om aanvullende deskundigheid op het gebied van leerlingenzorg 
aan te trekken en te zorgen voor een duurzame borging van deze deskundigheid.  
 
Op Bonaire is met ingang van januari 2015 een trajectgroep gestart waarin 
leerlingen met gedragsproblemen extra ondersteuning ontvangen. Met ingang van 
het volgende schooljaar zullen alle scholen in het primair onderwijs en voortgezet 
onderwijs een trajectgroep hebben. Het EOZ Bonaire en de scholen zijn van plan 
om een aparte lesplaats in te richten voor de groep leerlingen die ondanks deze 
aanvullende ondersteuning nog niet het onderwijs krijgen dat ze verdienen. De 
inzet van het EOZ Bonaire is dat deze lesplaats met ingang van het kalenderjaar 
2016 operationeel is. Het bestuur van het EOZ Bonaire zal haar plannen voor een 
geïntensiveerde aanpak van de zorgproblematiek, waaronder de lesplaats, 
uitwerken in het eilandelijk zorgplan 2015-2016. Ik vind het belangrijk dat uit dit 
plan blijkt dat er nauw wordt samengewerkt tussen alle betrokken partijen. Als 
dat het geval is, stel ik ook voor het EOZ Bonaire aanvullende financiële 
ondersteuning beschikbaar. 
 
Wet Goed Onderwijs Goed Bestuur 
 
De afgelopen periode is, met name op de scholen voor voortgezet onderwijs, waar 
ook het middelbaar beroepsonderwijs wordt aangeboden, duidelijk geworden dat 
het wenselijk is het bestuurlijk vermogen en de bestuurlijke verhoudingen in 
Caribisch Nederland verder te ontwikkelen. In de themarapportage Caribisch 
Nederland van maart 2014 (Kamerstukken II, 2013–2014, 31 568, nr. 137) wijst 
de inspectie op een aantal specifieke kenmerken van de bestuurlijke situatie op 
de eilanden. Door de eilandsituatie is er sprake van een beperkte bestuurlijke 
capaciteit en een complex van persoonlijke verbindingen. Dit leidt in sommige 
gevallen tot problematische en inefficiënte besluitvorming.  
 
Op 1 augustus 2010 is in Europees Nederland de wet ‘Goed Onderwijs, Goed 
Bestuur’ van kracht geworden. Deze wet introduceerde een aantal wijzigingen op 
het gebied van de minimumleerresultaten en van het bestuur en de governance 
van het onderwijs, zoals de scheiding van toezicht en bestuur.  Bij het opstellen 
van de Wet Primair Onderwijs BES, Wet Voortgezet Onderwijs BES en de Wet 
Educatie en Beroepsonderwijs BES heeft de wetgever besloten deze wijzigingen, 
met uitzondering van de minimumleerresultaten, nagenoeg letterlijk over te 
nemen, maar de desbetreffende artikelen pas op een nader te bepalen moment in 
 
 Pagina 5 van 7 
 

 
 
Onze referentie 
Overzicht inspectierapporten n.a.v. onderzoeken oktober 2014 
717435 
 
 
 
Primair onderwijs 
 
Kolegio Papa Cornès Bonaire 
Kolegio San Bernardo Bonaire 
Kolegio San Luis Bertrán Bonaire 
Kolegio Reina Beatrix Bonaire 
Watapanaschool Bonaire 
Basisschool De Pelikaan Bonaire 
Kolegio Kristu Bon Wardador Bonaire 
Sacred Heart School Saba 
Golden Rock School  Sint Eustatius 
Governor de Graaff School Sint Eustatius 
Lynch Plantation SDA Primary School Sint Eustatius 
Bethel Methodist School Sint Eustatius 
  
 
Voortgezet onderwijs 
 
Examenresultaten 2014 Scholengemeenschap Bonaire afdeling Bonaire 
vwo Liseo Boneriano 
Kwaliteitsonderzoek Voortgezet Onderwijs bij Saba Saba 
Comprehensive School afdelingen Pro, vmbo/mbo en havo 
Specifiek onderzoek naar de ontwikkeling van het bestuurlijk Sint Eustatius 
handelen bij de Gwendoline van Putten School 
 
 
Middelbaar Beroepsonderwijs – n.a.v. onderzoeken in mei 2014 
 
Kwaliteitsonderzoek mbo Examinering en diplomering Bonaire 
Scholengemeenschap Bonaire Vestiging Kaya Korona 
Kwaliteitsonderzoek naar examinering en diplomering bij Bonaire 
Scholengemeenschap Bonaire Vestiging Forma voor mbo, niveau 
1 
Kwaliteitsonderzoek examinering en diplomering middelbaar Saba 
beroepsonderwijs bij Saba Comprehensive School 
Kwaliteitsonderzoek examinering en diplomering middelbaar Sint Eustatius 
beroepsonderwijs bij Gwendoline van Putten School 
 
 
Sociale kanstrajecten jongeren (SKJ) 
 
Kwaliteitsonderzoek bij Saba Reach Foundation, instelling voor Saba 
Sociale Kanstrajecten 
Kwaliteitsonderzoek bij New Challenges Foundation, instelling Sint Eustatius 
voor sociale kanstrajecten 
 
 
 Pagina 7 van 7 
 

