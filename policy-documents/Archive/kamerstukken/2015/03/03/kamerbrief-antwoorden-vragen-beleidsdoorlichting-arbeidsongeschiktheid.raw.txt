 
 
 
 
 
 
 
 
 
> Retouradres Postbus 90801 2509 LV  Den Haag 
 
 
De voorzitter van de Tweede Kamer der Staten-Generaal 
Postbus 90801 
Binnenhof 1 A 
2509 LV  Den Haag 
2513 AA  S GRAVENHAGE 
Anna van Hannoverstraat 4 
T 070 333 44 44 
2513 AA1XA 
F 070 333 40 33 
www.rijksoverheid.nl 
 
 
Contactpersoon 
 
 
Onze referentie 
2015-0000034129 
 
Bijlagen 
Antwoorden vragen 
Datum 3 maart 2015 
beleidsdoorlichting 
B3 emaarttreft  Antwoorden vragen beleidsdoorlichting arbeidsongeschiktheid arbeidsongschiktheid 
 
 
 
 
Hierbij zend ik u de antwoorden op de Kamervragen van de commissie voor 
Sociale Zaken en Werkgelegenheid over de beleidsdoorlichting 
arbeidsongeschiktheid. 
 
Hoogachtend, 
de Minister van Sociale Zaken  
en Werkgelegenheid, 
 
 
 
 
L.F. Asscher 
 
 Pagina 1 van 13 

loondispensatie bestaat nu alleen voor Wajong’ers. Hiervoor is door de wetgever 
uitdrukkelijk gekozen bij de totstandkoming van de WIA. Loondispensatie 
betekent dat werkgevers wordt toegestaan om mensen met een vastgestelde 
verminderde productiviteit minder dan het WML te betalen. Deze mogelijkheid 
bestond vóór de totstandkoming van de WIA ook in de WAO. Uit het gebruik van 
het instrument bleek destijds dat het gebruik onder WAO’ers minimaal was 
(memorie van toelichting wetsvoorstel Invoeringswet WIA, 30.118, nr. 3, 
paragraaf 4.1.3). Ook bleek het instrument alleen een duidelijke functie te 
hebben voor jonggehandicapten in de Wajong, omdat hierdoor voor Wajong’ers 
functies beschikbaar komen die zonder dit instrument niet beschikbaar zouden 
komen. Hierbij moet worden bedacht dat Wajong’ers doorgaans geen 
arbeidsverleden hebben. WAO’ers hebben wel een arbeidsverleden en hebben 
voorheen gewerkt tegen ten minste het minimumloon. Ik heb geen aanwijzingen 
dat het instrument nu, anders dan in het verleden, wel toegevoegde waarde zou 
hebben voor WAO’ers.  
 
5 Hoe vaak (aantallen c.q. percentage) is het instrument loondispensatie in de   
afgelopen 2 jaar toegepast? 
 
Antwoord:  
Bij invoering van de WIA is het instrument afgeschaft voor de WAO en de WIA. 
Het geldt alleen nog voor de Wajong. Voor de Wajong werd het instrument in 
2013 11.900 maal toegepast, in 2012 was dat 11.400 maal. 
 
6 In hoeverre wegen de kosten van loondispensatie niet op tegen de opbrengsten, 0   
gegeven het feit dat de loondispensatie zelf geen geld kost en het UWV toch al 
vele onderzoeken uitvoert naar de loonwaarde van Wajongers? 
 
Antwoord:  
Zoals hiervoor bij het antwoord op vraag 4 is aangegeven is uit eerdere 
evaluatie van het gebruik van het instrument loondispensatie onder WAO’ers 
destijds gebleken dat het gebruik van het instrument minimaal was. Er zijn geen 
aanwijzingen dat het gebruik nu hoger zou liggen. Het aantal WAO’ers neemt 
immers jaar op jaar af en de groep WAO’ers wordt steeds ouder, hetgeen de 
kansen op de arbeidsmarkt niet vergroot. Dit betekent dat de te verwachten 
opbrengsten ook minimaal zullen zijn. Hiertegenover staat dat het uitvoeren van 
het instrument wel kosten met zich meebrengt voor de uitvoering. Er moet 
schaarse capaciteit worden vrijgemaakt om aanvragen te beoordelen, 
loonwaarde vast te stellen en tot een beslissing te komen. Op zichzelf is het juist 
dat het instrument loondispensatie geen kosten met zich meebrengt voor zover 
het om uitkeringsgeld gaat. De werkgever betaalt immers de vastgestelde 
loonwaarde en er is een aanvulling vanuit de uitkering. Er zijn echter wel kosten 
voor de uitvoering.  
  
7 Is overwogen de Wet op de arbeidsongeschiktheidsverzekering (WAO) en de 1   
Wet werk en inkomen naar arbeidsvermogen (WIA) tegelijkertijd te evalueren? 
Zo ja, waarom is dat uiteindelijk niet gebeurd? Zo nee, waarom niet?  
Antwoord: 
Zie het antwoord op vraag 1,2 en 3.  
 
8 Is het doel "werkhervatting" van de WAO na 2009 in voldoende mate bereikt ten 2 3 
gevolge van overheidsbeleid? Zo ja, waarom? Zo nee, waarom niet?  
 
Antwoord:  
 Pagina 3 van 13 

 
Antwoord:  
De wetgever heeft bij de invoering van de WIA in 2004 besloten de WAO en 
bijbehorende rechten in stand te houden. Hoewel het opnemen van de 
verschillende WIA-elementen in de WAO in eerste instantie (in 2020) een forse 
besparing oplevert (later snel weer aflopend), heeft de wetgever bij de 
afwegingen destijds de rechtszekerheid van bestaande WAO’ers willen laten 
prevaleren boven het invoeren van WIA-elementen in de WAO. Ik zie geen 
redenen om hierop nu terug te komen. 
 
12 Op welke manier vindt er nog instroom plaats in de WAO? 3   
 
 
Antwoord:  
Er kan nog instroom in de WAO plaatsvinden ingeval van herleving van de 
uitkering. Als de WAO-uitkering wordt gestopt omdat de WAO’er niet langer 
arbeidsongeschikt is of als hij bij einde wachttijd minder dan 15% 
arbeidsongeschikt wordt bevonden, en de ziekte van de betrokken persoon 
verergert na verloop van tijd, dan kan betrokkene weer een beroep doen op de 
oude WAO-uitkering, mits de uitkering korter dan 5 jaar geleden is gestopt of 
minder dan 5 jaar geleden het oordeel niet arbeidsongeschikt bij einde wachttijd 
is gegeven. Het moet dan gaan om dezelfde ziekte als waarvoor hij eerder een 
WAO-uitkering heeft aangevraagd of gekregen en de betrokkene moet bij de 
nieuwe beoordeling voor minimaal 15% arbeidsongeschikt zijn.   
 
13 Is het waar dat de AO-tegemoetkoming (tegemoetkoming arbeidsongeschikten) 3   
is ingevoerd per 1 januari 2009, dus enkele jaren nadat de WAO is afgesloten? 
Waarom schaart u het afschaffen van de AO-tegemoetkoming dan onder het 
'alsnog' de uitkeringsrechten van WAO'ers aantasten? 
 
Antwoord:  
De AO-tegemoetkoming is per 1 januari 2009 ingevoerd. Deze is in de plaats 
gekomen van forfaitaire belastingaftrek voor arbeidsongeschikten in de 
buitengewone-uitgavenregeling. In de beleidsdoorlichting zijn besparingsopties 
opgenomen om te onderzoeken hoe de 20%-besparingsdoelstelling kan worden 
bereikt. Een van die opties is de verlaging van de uitkeringspercentages en het 
afschaffen van de AO-tegemoetkoming.  
 
14 Waarom acht u het verlagen van de uitkeringspercentages niet wenselijk? 3   
 
Antwoord:  
Een verlaging van de uitkeringspercentages kan mensen meer stimuleren te 
gaan werken. Echter, het is voor deze groep onzeker of een verlaging van 
uitkeringen kan worden gecompenseerd door een stijging van inkomen door 
arbeidsparticipatie, mede door de afstand van de arbeidsmarkt en de duur in de 
uitkering. Het kabinet ziet daarom nu geen aanleiding om de 
uitkeringspercentages te verlagen.  
 
15 Deelt u de analyse dat de arbeidspositie van ouderen positief is beïnvloed door 4   
de afbouw van pre-pensioenregelingen? 
 
Antwoord:  
De afgelopen decennia is veel vooruitgang geboekt met het versterken van de 
arbeidsmarktpositie van ouderen. In tien jaar tijd is de arbeidsparticipatie van 
 Pagina 5 van 13 

mensen uit vanwege overige redenen (0,5%), waaronder 18 met inkomsten uit 
werk. De overige mensen stroomden uit vanwege pensionering of overlijden. 
 
19 Hoe groot is het percentage uitkeringsgerechtigden in de WGA 80-100 dat 7   
werkt? Is hier een verschil tussen verzekerden bij het UWV en 
eigenrisicodragers? Kan intensivering van de re-integratie voor deze doelgroep 
bij het UWV leiden tot een grotere arbeidsparticipatie? 
 
Antwoord:  
Van de uitkeringsgerechtigden WGA 80-100 werkt 8,2% (op basis van cijfers 
2
over december 2013). Onder verzekerden bij het UWV bedraagt dit percentage 
7,6%. Onder de eigenrisicodragers is het aandeel werkenden met 11,3% 
beduidend groter. Hieruit is echter geen een-op-een conclusie te trekken over de 
effectiviteit van de re-integratie. Dit komt onder meer doordat de kenmerken 
van de populaties verschillen tussen verzekerden bij het UWV en 
eigenrisicodragers. 
Het verschil in effectiviteit van re-integratie tussen UWV en eigenrisicodragers is 
3
eerder wel onderzocht . De conclusie uit dit onderzoek was dat binnen het 
huidige stelsel het publieke en het private domein in gelijke mate presteren wat 
betreft de beperking van langdurig verzuim en de bevordering van 
werkhervatting. 
De vraag of intensivering van de re-integratie voor deze doelgroep bij UWV kan 
leiden tot een grotere arbeidsparticipatie laat zich moeilijk in algemene zin 
beantwoorden. De groep WGA 80-100 is immers heterogeen van samenstelling 
en omvat bijvoorbeeld mensen die op medische gronden volledig 
arbeidsongeschikt zijn,  maar ook mensen die op arbeidskundige gronden 
volledig arbeidsongeschikt zijn. Om meer zicht te krijgen op de benutbare 
mogelijkheden van deze groep wordt momenteel een verdiepingsonderzoek 
WGA 80-100 gehouden. De uitkomsten worden dit voorjaar verwacht. 
 
20 Hoeveel cao's kennen bovenwettelijke aanvullingen op de WIA? Om wat voor 7   
soort aanvullingen gaat het dan? Op welke wijze beïnvloeden deze aanvullingen 
de arbeidsparticipatie? 
 
Antwoord:  
In de meest recente rapportage cao-afspraken 2013 van het ministerie van SZW 
– waarbij 100 cao’s zijn onderzocht, van toepassing op 86% van de werknemers 
onder een cao – blijkt dat in 63 cao’s afspraken zijn gemaakt over aanvullingen 
bij arbeidsongeschiktheid. In 50 cao's is een aanvulling afgesproken als het 
arbeidsongeschiktheidspercentage lager is dan 35%. In 47 cao’s zijn afspraken 
gemaakt over aanvulling van het loon/de uitkering bij een 
arbeidsongeschiktheidspercentage van 35% - 80%. In vrijwel alle gevallen 
bedraagt de aanvulling 75-100% van het “oude” loon. Tot slot zijn er 31 cao’s 
waarin werknemers, voor wie het arbeidsongeschiktheidspercentage 80% of 
hoger is en die duurzaam arbeidsongeschikt zijn, een aanvulling op de IVA-
uitkering krijgen. Uitkering plus aanvulling lopen uiteen van 80% - 100% van 
het "oude" loon. 
                                                
2
 Het betreft hier cijfers voor alle lopende WGA 80-100 uitkeringen in december 2013. Bij 
het antwoord op vraag 18 is ook een percentage werkende personen met WGA 80-100 
uitkering genoemd. Daar betreft het een deelgroep, namelijk de groep die langer dan vijf 
jaar een uitkering WGA 80-100 ontving. 
3
 Effecten hybride financiering WGA - Tussenevaluatie WGA, Ecorys/Astri, 2009 
 Pagina 7 van 13 

Antwoord:  
In 2007 heeft het kabinet inderdaad besloten om voor volledig 
arbeidsongeschikten de uitkering te verhogen tot 75%. Dit was afgesproken in 
het coalitieakkoord van CDA, PvdA en CU. Deze uitkeringsverhoging ligt direct in 
het verlengde van de verhoging van de IVA-uitkering naar 75%. Dit laatste 
vormde onderdeel van de afspraken over de WIA tussen kabinet en sociale 
partners in het najaarsakkoord 2004. Het kabinet ziet geen reden dit 
uitkeringspercentage aan te passen. Zie hiervoor ook het antwoord op vraag 14. 
 
23 Hoe verhouden de re-integratie uitgaven voor WAO’ers zich tot succesvolle re- 25 35 
integratie van WAO’ers? Welk positief saldo wordt hier uiteindelijk mee bereikt? 
 
Antwoord:  
De echte opbrengst van re-integratie is alleen zichtbaar te maken door een 
gecontroleerde analyse, waarbij er sprake is van een analysegroep met re-
integratie en een controlegroep zonder re-integratie die langjarig gevolgd 
worden. Een dergelijke analyse is niet beschikbaar. Wel kan globaal zichtbaar 
gemaakt worden hoe kosten en opbrengst zich verhouden. WAO-trajecten 
kennen een slagingspercentage van circa 25%. De gemiddelde jaaruitkering in 
de WAO bedroeg in 2013 € 18.070. Dat betekent dat de verwachte opbrengsten 
bij een jaar volledig uit de uitkering € 4.500 bedragen. Dat bedrag is groter dan 
de kosten per traject: € 3.702. Het betekent dat gemiddeld de kosten in tien 
maanden worden terugverdiend. Elk jaar dat mensen blijven werken nemen de 
opbrengsten toe. Hoe lang mensen na een traject blijven werken is alleen vast 
te stellen na een gecontroleerde analyse. 
 
24 Hoe verhouden de kosten van re-integratie per traject van €3.702 in 2013 zich 25 35 
tot de totale kosten van re-integratie van € 8 miljoen in 2013? 
 
 
Antwoord:  
Het bedrag van €3.702 is het gemiddeld bedrag per traject in 2013. In 2013 
werd in totaal  € 3,5 miljoen aan inkoop van trajecten en voorzieningen voor 
WAO’ers ingezet. Daarnaast is € 4,5 miljoen besteed aan uitvoeringskosten (zie 
ook antwoord op vraag 30 over de verhouding tussen deze posten).  
 
25 Is bekend hoeveel procent werkend is twee jaar na de 28 30 
arbeidsongeschiktheidsbeoordeling van de WIA en waarvan de uitkomst minder 
dan 35% arbeidsongeschikt was? 
 
Antwoord:  
5
Volgens de participatiemonitor 2014 van het UWV werkte in 2013 op het 
moment van claimbeoordeling 61% van de groep die het oordeel minder dan 
35% arbeidsongeschikt kreeg. Van de 35-minners die niet meer werkten op het 
moment van de claimbeoordeling was twee jaar na herbeoordeling circa 45% 
aan het werk. 
 
26 Waarom is de uitkering van werkende WAO'ers en WIA'ers hoger onder oudere 32   
uitkeringsgerechtigden? 
 
Antwoord:  
Dit heeft verschillende redenen. Oudere uitkeringsgerechtigden zijn op hogere 
                                                
5
 Kamerstukken II, 2014 – 2015, 29817. 
 Pagina 9 van 13 

gemeenten en UWV vanaf 2014. Met UWV zijn goede afspraken gemaakt hoe 
deze effecten kunnen worden opgevangen. Voorts is van belang dat het aantal 
mensen in de WAO en de Wajong gaandeweg daalt omdat (bijna) geen sprake 
meer is van nieuwe instroom.  
 
30 Hoe valt het te verklaren dan in 2013 ongeveer € 3,5 miljoen is besteed aan de 35 36 
inkoop van re-integratietrajecten en voorzieningen voor de WAO en € 4,5 
miljoen aan uitvoeringskosten re-integratie? 
 
Antwoord:   
Deze bedragen staan in beginsel los van elkaar. Het bedrag van € 3,5 miljoen 
heeft betrekking op de kosten van inkoop door UWV van re-integratietrajecten 
en diensten en voorzieningen bij re-integratiebedrijven. Het bedrag aan 
uitvoeringskosten van € 4,5 mln. heeft gedeeltelijk betrekking op kosten van het 
eigen apparaat in verband met de inkoop van trajecten en het verstrekken van 
voorzieningen. In het bedrag zijn daarnaast de kosten begrepen voor eigen re-
integratiedienstverlening door UWV. Met eigen dienstverlening worden WAO’ers 
begeleid en bemiddeld naar werk zonder dat trajecten of voorzieningen worden 
ingekocht. 
 
31 Geeft de ervaring met vrijwillige re-integratietrajecten aanleiding om te denken 36   
dat het percentage succesvolle plaatsingen op een baan zal toenemen als de 
arbeidsmarkt krapper wordt? 
 
Antwoord: 
Wanneer de arbeidsmarkt krapper wordt neemt de vraag van werkgevers naar 
arbeid toe. Het is inderdaad waarschijnlijk dat het percentage succesvolle 
plaatsingen op een baan dan zal toenemen. Een kanttekening is wel dat het bij 
WAO’ers gaat om het zittend bestand. Er is dus (nagenoeg) geen instroom meer 
in de WAO en het bestand van mensen met een WAO-uitkering wordt steeds 
ouder van samenstelling.  
 
32 Is bekend in welke leeftijds- en arbeidsongeschiktheidscategorie de WAO’ers 37 43 
vallen die zich vrijwillig aanmelden voor een re-integratietraject?  
 
Antwoord:  
Dat is niet bekend. Dit vergt nadere analyse, deze is nu niet beschikbaar. 
 
33 Hoe groot zijn de positieve en negatieve inkomenseffecten voor WAO'ers 40   
wanneer de 'Variant SZW' in de inkomensverrekening budgetneutraal wordt 
ingevoerd? 
 
Antwoord:  
Door de WAO-uitkering lineair te laten afbouwen naarmate de inkomsten uit 
arbeid toenemen – Variant SZW – wordt meer gaan werken altijd lonend. 
Echter, een dergelijke uitvoering van de inkomensverrekening zou wel negatieve 
inkomenseffecten betekenen voor een deel van de WAO’ers met verdiensten uit 
arbeid en juist positieve inkomenseffecten voor een ander deel. Dit is afhankelijk 
van waar de huidige uitkeringshoogte zich bevindt ten opzichte van het lineaire 
afbouwpad. Indien de huidige uitkering onder het afbouwpad ligt, zal de 
uitkering stijgen. Als de uitkering in de huidige stapsgewijze afbouw boven het 
lineaire afbouwpad ligt, zal de uitkering dalen (zie ook Figuur 13 in de 
beleidsdoorlichting). 
De exacte inkomenseffecten van deze variant zijn afhankelijk van diverse 
 Pagina 11 van 13 

deze kosten jaarlijks € 6 miljoen. Daarna lopen deze kosten geleidelijk af met de 
omvang van het WAO-bestand. Dit betreft de kosten van sociaal-medische 
herkeuring van de WAO-gerechtigden. Daarnaast geldt dat een dergelijke 
herbeoordelingsoperatie waarschijnlijk geflankeerd zal worden door extra inzet 
op re-integratie. Hiermee hangen ook kosten samen voor re-integratiemiddelen 
en uitvoeringskosten bij UWV. De omvang van deze kosten is echter onzeker, 
omdat ze sterk afhangt van de uitkomsten van de herbeoordelingen. 
De effecten op uitkeringslasten zijn waarschijnlijk beperkt en het is onzeker of 
deze de uitvoeringskosten en kosten van extra inzet op re-integratie overtreffen. 
Ten eerste geldt dat deze groep reeds is herbeoordeeld volgens het 
aangescherpte Schattingsbesluit in de periode 2004-2009. Bovendien werkt een 
relatief groot deel van de groep jonger dan 45 jaar, ook in de categorie volledig 
arbeidsongeschikt (zie Tabel 9 in de beleidsdoorlichting). De aanwezige 
arbeidsmogelijkheden worden daarmee al benut en leiden op termijn ook via 
reguliere weg al tot uitstroom. 
 
38 Wat zou de besparing zijn als niet alleen de WAO, maar ook de 45   
Inkomensvoorziening volledig arbeidsongeschikten (IVA) verlaagd wordt naar 
70%? 
 
Antwoord:  
Verlaging van de WAO-uitkering naar 70% leidt in 2017 tot een besparing van € 
220 mln. Deze besparing neemt vervolgens in de tijd af omdat ook het WAO-
bestand geleidelijk afneemt. 
Als de uitkering van IVA-gerechtigden wordt verlaagd van 75% naar 70%, wordt 
een additionele besparing behaald van ca. € 95 miljoen oplopend tot ca. 
€ 160 miljoen in 2020. Op lange termijn (in 2040) loopt de besparing op naar 
ongeveer € 250 miljoen. 
 
 
 
 Pagina 13 van 13 

