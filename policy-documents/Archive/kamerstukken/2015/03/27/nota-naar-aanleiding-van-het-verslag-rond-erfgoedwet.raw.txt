 
TWEEDE KAMER DER STATEN-GENERAAL 
 
Vergaderjaar 2014/15 
 
 
34 109 Bundeling en aanpassing van regels op het terrein van cultureel erfgoed (Erfgoedwet) 
 
 
Nr. xxx Nota naar aanleiding van het verslag 
 
 
Ontvangen 
 
 
De regering dankt de vaste commissie voor Onderwijs, Cultuur en Wetenschap voor de 
schriftelijke inbreng bij het wetsvoorstel Erfgoedwet. Zij heeft er goede nota van 
genomen dat de commissie, onder het voorbehoud dat de in haar verslag gestelde vragen 
en gemaakte opmerkingen voldoende zullen zijn beantwoord, de openbare behandeling 
van het wetsvoorstel genoegzaam voorbereid acht. In onderstaande beantwoording wordt 
de indeling van het verslag van de commissie gevolgd. 
 
I  ALGEMEEN 
 
1. Inleiding 
 
Met grote interesse heeft de regering kennis genomen van de vragen en opmerkingen 
van de leden van de diverse fracties over het wetsvoorstel voor de Erfgoedwet. De 
regering dankt de fracties voor hun betrokkenheid bij de bescherming van ons cultureel 
erfgoed en de zorg daarvoor.  
 
De zorg voor ons cultureel erfgoed raakt ons allemaal. Nederland is rijk aan cultureel 
erfgoed. Cultureel erfgoed is overal in onze samenleving aanwezig: in onze musea, in 
onze historische binnensteden, op het platteland, in de bodem en -als immaterieel 
erfgoed - in onze tradities, rituelen en verhalen. Cultureel erfgoed is de bron voor het 
verhaal over de geschiedenis van Nederland. Het maakt het verleden zichtbaar, biedt 
ankerpunten om het heden te begrijpen en om over de toekomst na te denken. Het is ook 
een inspiratiebron voor vernieuwing in vormgeving en ruimtelijke ontwikkeling, en heeft 
een belangrijke economische waarde. Om te zorgen dat cultureel erfgoed ook voor 
toekomstige generaties behouden zal blijven, moeten we er zorgvuldig mee omgaan. 
Voorwaarde is wel dat de regels voor de omgang met ons erfgoed eenduidig zijn, en dat 
helder is wie waar voor verantwoordelijk is en hoe het toezicht daarop geregeld is. 
 
Met dit wetsvoorstel schept de regering een algemeen kader voor het beschermen van 
een breed spectrum van cultureel erfgoed. Het is voor het eerst dat er in Nederland één 
overkoepelende wet is voor al het erfgoed. In de Erfgoedwet wordt bestaande wet- en 
regelgeving geharmoniseerd, overbodige regels geschrapt en wordt de 
 W10153.NAV 
1 

 
onderlinge verbondenheid op verschillende erfgoeddisciplines? Waarom wordt deze 
onderlinge verbondenheid niet benoemd? In hoeverre is er oog voor samenhang tussen 
roerend, onroerend en immaterieel erfgoed of historisch groen? 
De Erfgoedwet biedt een ruim kader voor al het door de leden genoemde erfgoed. Het is 
voor het eerst dat er in Nederland één overkoepelende wet is voor al het erfgoed. Dat 
binnen die wet elke soort erfgoed een eigen regime voor bescherming kent, doet recht 
aan de verschillen die er tussen de soorten van erfgoed bestaan. 
 
De regering is zich bewust van de enorme rijkdom en veelzijdigheid van ons cultureel 
erfgoed. We hebben in dit land grote en kleine musea met topschilderijen van Hollandse 
meesters, met vingerhoedjes, met archeologische collecties of keramiek. En we hebben 
toparchitectuur uit de Gotiek en uit het Nieuwe Bouwen. Maar ook beschermen we 
eenvoudige arbeiderswoningen die we zien als monument, als deel van ons verleden. Het 
is deze veelzijdigheid die maakt dat er niet één manier is om erfgoed te beschermen. 
Monumenten staan in de publieke ruimte, ze staan dagelijks bloot aan weer en wind en 
voortdurend moet het monument worden aangepast aan de eisen van de tijd. Soms 
willen eigenaren het monument slopen om op die plek een economisch meer renderend 
gebouw te realiseren. Dan moet de wet- en regelgeving adequaat zijn om het monument 
te beschermen. Bij collecties of kunstvoorwerpen is het anders. Geen eigenaar van een 
unieke Jugendstilvaas haalt het in zijn hoofd die vaas kapot te slaan. Het gevaar is hier 
dat die vaas uit het land verdwijnt hoewel het een wezenlijk deel van ons cultuurbezit 
vormt. Bij archeologie ligt het weer anders. Het liefst laten we archeologische 
monumenten ongemoeid. Rustig in de bodem waar ze eeuwen, soms millennia liggen en 
ongestoord nog eeuwen kunnen blijven liggen. De bedreiging wordt manifest als iemand 
de grond wil verstoren. 
 
De regering onderkent al deze verschillende soorten van erfgoed en is van mening dat 
ieder soort erfgoed een eigen aanpak nodig heeft die ook aansluit bij het maatschappelijk 
draagvlak in de verschillende erfgoedsectoren. Neem de archeologische vrijwilligers die 
bereid zijn om bij weer en wind in de natte klei te zoeken naar archeologische sporen. Of 
de vrijwilligers in musea die groepen mensen rondleiden. Of de vrijwillige molenaars die 
ervoor zorgen dat onze meer dan 1000 molens kunnen blijven draaien. Zoveel erfgoed, 
zoveel mensen, zoveel inspanningen maar ook zoveel bezoekers voor al dit erfgoed. De 
regering is van mening dat de overheid in dit maatschappelijk proces adequaat maar ook 
terughoudend een positie moet kiezen.  
Ieder soort erfgoed vraagt daarom om een eigen arrangement om zo goed mogelijk de 
bedreiging het hoofd te bieden. De Erfgoedwet, samen met de Omgevingswet en de 
Archiefwet 1995, bieden de arrangementen om die erfgoederen te beschermen.  
 
Over de benoeming van de verbondenheid van al het verschillende erfgoed nog het 
volgende. De regering is van mening dat deze verbondenheid juist in de Erfgoedwet en 
de memorie van toelichting wordt verwoord. Het wetsvoorstel benoemt de specifieke 
handelingen met betrekking tot de verschillende soorten erfgoed vanuit het idee van 
verbondenheid. Dit komt onder meer tot uitdrukking in het gebruik van het 
overkoepelende begrip ‘cultureel erfgoed’ dat als een uitgangspunt en kapstok dient en 
door het behoud en beheer van cultureel erfgoed in één wet te verankeren. Daarbij zijn 
 W10153.NAV 
3 

 
onwenselijk om de procedure uit te breiden naar bestuursorganen met een wettelijke 
taak, omdat de balans tussen de omvang van de verplichting en het verwachte effect niet 
in verhouding staat. De regering verwijst hierbij ook naar het nader rapport waarin op 
een opmerking hierover van de Afdeling advisering van de Raad van State wordt 
ingegaan. 
 
1.1 Belang van cultureel erfgoed 
Naar de mening van de leden van de CDA-fractie stelt de regering terecht dat cultureel 
erfgoed ook een belangrijke economische waarde heeft, doordat het onder andere 
toerisme en het investeringsklimaat bevordert. De leden stellen dat deze economische 
meerwaarde in regio’s buiten de Randstad relatief van groter lokaal belang kan zijn en 
dat daardoor een goede spreiding over de regio’s uitgangspunt van beleid moet zijn. Deze 
leden vragen de regering op welke wijze deze spreiding in het beleid terug komt. 
De regering onderschrijft de economische meerwaarde van cultureel erfgoed. Dit is 
overigens niet het enige aspect dat relevant is. Van belang is dat musea, historische 
binnensteden, monumenten en archeologische vondsten gebonden zijn aan vaste 
locaties, waar de regering geen invloed op kan of wil uitoefenen. Het uitgangspunt van 
spreiding wordt vooral ingevuld bij de verdeling van verantwoordelijkheden. Zo wordt niet 
voorbijgegaan aan de eigen verantwoordelijkheid van de overheden om te besluiten over 
het afstoten van cultureel erfgoed, maar is er wel een waarborg in het wetsvoorstel 
opgenomen om tot een zorgvuldige besluitvorming te komen. Ook de primaire 
verantwoordelijkheid in het archeologisch stelsel die gemeenten hebben in het kader van 
het maken van ruimtelijke plannen, het afwegen van belangen en in het verlengde 
daarvan het verbinden van voorwaarden in verband met de archeologie bij het 
verstrekken van vergunningen, wordt gerespecteerd. Verder is de bescherming van het 
nationale belang ten aanzien van stads- en dorpsgezichten direct opgedragen aan de 
gemeente die gaat over de ruimtelijke ontwikkelingen in het desbetreffende gebied. Dit 
wetsvoorstel brengt in de verantwoordelijkheidsverdeling tussen de overheden, die zich 
als effectief heeft bewezen, geen wijziging. Ook in de verantwoordelijkheid van lokale en 
provinciale overheden voor bescherming van gemeentelijke en provinciale monumenten 
en collecties van lokaal of regionaal belang, brengt dit wetsvoorstel geen verandering. 
 
1.2 Aanleiding voor één Erfgoedwet 
De leden van de VVD-fractie merken op dat de nieuwe Erfgoedwet een vijftal wetten 
samenvoegt tot een wet, hetgeen moet leiden tot een duidelijker en meer inzichtelijk 
erfgoedbeleid. Zorgt dit wetsvoorstel ook voor minder regels, onduidelijkheden en 
bureaucratie? Zo ja, kan de regering ook aangeven welke regels en bureaucratie 
verdwijnen, zo vragen zij. 
De regering heeft als uitgangspunt genomen om bestaande wet- en regelgeving voor 
bescherming van ons cultureel erfgoed te bundelen, te vereenvoudigen en te verbeteren. 
Naast inhoudelijke voordelen draagt dit bij aan minder regels en bureaucratie en meer 
verduidelijking. 
 
Zo is tot dusver het beheer van de rijkscollectie aan verschillende regelgeving gebonden: 
de verzelfstandigde rijksmusea, overige instellingen die rijkscollectie beheren en de 
diverse ministers en colleges van staat hebben te maken met regels die zijn opgenomen 
 W10153.NAV 
5 

 
en dit alles onder te brengen in één overkoepelende Erfgoedwet”. De leden van 
genoemde fractie constateren dat de regering heeft gekozen de wettelijke regeling met 
betrekking tot archieven niet onder de Erfgoedwet te brengen. Deze leden vragen een 
toelichting waarom van dit advies van de Raad voor Cultuur is afgeweken. Wat is de 
mening van de Raad voor Cultuur op dit punt, zo informeren zij. 
1
In het advies van de Raad voor cultuur spreekt de Raad over het uitbreiden van 
bestaande wettelijke regelingen met betrekking tot archieven, monumenten en behoud 
van cultuurbezit met musea en dit alles onder te brengen in één overkoepelende 
erfgoedwet. Dit heeft zijn beslag gekregen in het wetsvoorstel in de hoofdstukken 2, 3 en 
4. Op basis van de Erfgoedwet kunnen archiefstukken bijvoorbeeld worden aangewezen 
als beschermd cultuurgoed.  
 
Waar het de Archiefwet 1995 zelf betreft pleit de Raad ervoor, gezien de aard van deze 
2
wet, deze zelfstandig te laten voortbestaan en niet onder te brengen in de Erfgoedwet. 
Ook daar heeft de regering gehoor aan gegeven. De Archiefwet 1995 regelt de goede, 
geordende en toegankelijke staat van archiefbescheiden van de overheid. Ook regelt de 
Archiefwet 1995 dat de blijvend te bewaren archieven van de overheden zorgvuldig 
worden bewaard en beschikbaar zijn, zodat iedereen de mogelijkheid heeft om inzicht te 
verwerven in hoe de overheid in het verleden gewerkt heeft. Vanwege de gerichtheid op 
informatie en openbaarheid is deze wet niet exclusief een erfgoedwet. De wet leent zich 
om die reden niet voor integratie in dit wetsvoorstel. 
 
1.3 Relatie met andere wetten 
De Archiefwet 1995 blijft zelfstandig bestaan naast de nieuwe Erfgoedwet. De leden van 
de VVD-fractie vragen in hoeverre er kruisbestuiving en samenwerking tussen de wetten 
plaatsvindt. Kan de regering hierop ingaan, zo verzoeken zij. 
Op overheidsarchieven blijft de Archiefwet 1995 van toepassing die het behoud daarvan 
waarborgt. De waarde van de archiefbescheiden als bestanddeel van het cultureel erfgoed 
is hierbij een van de belangen, naast die van recht, bewijs en historisch onderzoek. Op 
basis van dit wetsvoorstel kunnen archiefstukken in particulier bezit worden aangewezen 
als beschermd cultuurgoed. Zie hiervoor ook de beantwoording van de voorgaande vraag 
van de leden van de CDA-fractie. 
Voorts kent de Archiefregeling nadere regels omtrent de duurzaamheid van 
archiefbescheiden en wordt in de archiefsector al langer nagedacht over digitale 
ontsluiting en conservering. De regering stimuleert een goede wisselwerking tussen de 
ontwikkelingen in de archiefsector met de erfgoedsector en vice versa. 
 
Een groot deel van de bescherming van cultureel erfgoed zal vallen onder de 
Omgevingswet. De leden van de SP-fractie vragen op welke wijze het zicht op het behoud 
en onderhoud van dit deel van het cultureel erfgoed door het ministerie van Onderwijs, 
Cultuur en Wetenschap is vormgegeven. Deze leden vragen wie eindverantwoordelijke is 
voor de bescherming van deze (archeologische) monumenten en erfgoed en 
cultuurlandschappen. Op welke wijze wordt versnippering en onduidelijkheid over 
                                           
1
 Raad voor cultuur, Ontgrenzen en verbinden: naar een nieuw museaal bestel, 
2013 Den Haag, p.45. 
2
 Raad voor cultuur, beleidsadvies erfgoedwet, 3 december 2013 Den Haag, p 1. 
 W10153.NAV 
7 

 
voorgeschreven in de Omgevingswet (artikel 17.9) dat de gemeenteraad, naast de 
deskundigen uit het gemeentelijk apparaat, een commissie instelt die het college van 
burgemeester en wethouders adviseert over aanvragen om een omgevingsvergunning 
voor een rijksmonumentenactiviteit (voor zover het gebouwde en aangelegde 
monumenten betreft). Binnen deze commissie zijn enkele leden deskundig op het gebied 
van de monumentenzorg. Het is de verantwoordelijkheid van het gemeentebestuur om er 
voor te zorgen dat deze deskundigheid in de commissie voorhanden is. 
De provincie houdt toezicht op gemeenten in het kader van de Wet revitalisering generiek 
toezicht. 
 
Tevens vragen de leden van de SP-fractie waarom niet is gekozen voor één alomvattende 
visie waarin duidelijk alle verbindingen tussen de verschillende erfgoeddisciplines 
integraal worden bezien. Zij zien dit graag verder toegelicht. 
Het beleidsterrein cultureel erfgoed is rijkgeschakeerd en gevarieerd. Elk erfgoedtype 
kent gezien zijn aard eigen specifieke definities, procedures en 
beschermingsmaatregelen. Deze veelzijdigheid van het erfgoed is in de Erfgoedwet 
verenigd. De uitgangspunten voor de omgang met het erfgoed zijn voor de regering 
eenduidig: beschermen waar nodig, de eigenaar staat centraal en een op de situatie 
ingericht stelsel van verplichtingen en bevoegdheden. Dat die per soort erfgoed anders 
zijn, is een feit. Met de nieuwe Erfgoedwet legt de regering in één wet overzichtelijk vast 
hoe met ons erfgoed wordt omgegaan, wie waar voor verantwoordelijk is en hoe het 
toezicht is geregeld. Voor de samenhangende visie wordt verder verwezen naar een 
vergelijkbare vraag van de leden van de ChristenUnie-fractie onder 1 van deze nota. 
 
De leden van de CDA-fractie merken op dat de Omgevingswet van groot belang wordt 
voor het cultureel erfgoed, omdat daarin ook een zorgvuldige omgang met het cultureel 
erfgoed in de fysieke leefomgeving wordt geborgd en voorts bescherming van 
(archeologische) monumenten, stads- en dorpsgezichten en cultuurlandschappen voor 
een belangrijk deel in die wet een plek krijgen. Uitgangspunt daarbij is dat de 
bescherming van cultureel erfgoed inhoudelijk ten minste gelijkwaardig is aan de 
bescherming in het huidige stelsel. De leden van deze fractie vragen op welke wijze dit 
wordt geborgd. 
Voor een uiteenzetting over de verhouding tussen de Omgevingswet en de Erfgoedwet en 
het beschermingsniveau wordt allereerst verwezen naar de beantwoording van een 
vergelijkbare vraag van de leden van de SP-fractie hierboven. Verder is in het voorstel 
voor de Omgevingswet in artikel 1.2, tweede lid, onder i, cultureel erfgoed expliciet 
aangeduid als onderdeel van de fysieke leefomgeving en benoemt artikel 1.3 het bereiken 
en in stand houden van een veilige en gezonde fysieke leefomgeving en een goede 
omgevingskwaliteit – waartoe ook cultureel erfgoed behoort – als doelen van de wet. 
De beschermingsmogelijkheden voor cultureel erfgoed worden met de introductie van het 
omgevingsplan zelfs iets breder, omdat de fysieke leefomgeving meer behelst dan alleen 
ruimtelijk relevante zaken als bedoeld in de huidige bestemmingsplanpraktijk. Daardoor 
is het omgevingsplan bijvoorbeeld ook geschikt voor de bescherming van gemeentelijke 
monumenten. 
 
 W10153.NAV 
9 

 
De regering schrapt de adviserende rol van de Raad voor Cultuur bij individuele 
aanwijzingen van rijksmonumenten en zal voortaan alleen de Rijksdienst voor het 
Cultureel Erfgoed voorstellen laten doen. De leden van de CDA-fractie vragen een nadere 
toelichting bij de stelling van de regering dat uit de praktijk blijkt dat de meerwaarde van 
de Raad voor Cultuur niet zozeer in de advisering over individuele gevallen ligt, maar 
meer op strategisch vlak. Heeft het recente voorbeeld van molen Windlust in Burum, 
waar de Raad voor Cultuur een ander advies gaf dan de RCE, niet juist de meerwaarde 
van advisering door de Raad voor Cultuur laten zien? 
De advisering van de Raad voor cultuur komt het best tot haar recht als deze in een fase 
plaatsvindt waarin het beleid wordt ontwikkeld. Bij het aanwijzen van rijksmonumenten is 
dit het geval als aanwijzingsprogramma’s worden opgesteld. Aan de hand van een thema 
worden uitgangspunten en criteria opgesteld waarin naast partijen uit het veld, het 
onafhankelijk advies van de Raad voor cultuur een belangrijke rol speelt. In die fase kan 
de Raad het beleid inhoudelijk beïnvloeden. De daadwerkelijke aanwijzingen van de 
monumenten worden gebaseerd en gemotiveerd op grond van het 
aanwijzingsprogramma. De meerwaarde van het advies van de Raad bij die concrete 
besluiten is beperkt gebleken, omdat de inhoudelijke opmerkingen van de Raad al zijn 
meegenomen bij het aanwijzingsprogramma. De adviesrol bij de concrete 
aanwijzingsbesluiten zorgt daarmee voor onnodige bureaucratie. Daarbij wordt nog 
opgemerkt dat tegen de door de RCE voorbereide aanwijzingsbesluiten beroep ingesteld 
kan worden bij de Afdeling bestuursrechtspraak van de Raad van State. 
 
De molen Windlust te Burum ziet de regering als een uniek geval waarin uw Kamer er zelf 
op aandrong de replica als beschermd monument te handhaven. Bescherming als 
rijksmonument is in beginsel niet meer aan de orde als het gebouw (vrijwel) geheel 
verloren is gegaan. In 2011 heeft de RCE de uitgangspunten voor het molenbeleid 
gepresenteerd. Daarbij is het reconstrueren van molens als onwenselijk beoordeeld (“Een 
toekomst voor molens, uitgangspunten voor de omgang met monumentale molens”, 
2011, uitgave van het ministerie van OCW, Rijksdienst voor het Cultureel erfgoed). In dit 
geval waren de authentieke materialen van de molen weliswaar tenietgegaan, maar de 
molen is herrezen op dezelfde plek, met dezelfde inpassing in het landschap en met 
dezelfde omarming van de bevolking. Omdat de molen binnen relatief korte tijd na de 
brand een-op-een is herbouwd en zijn functie heeft behouden, heeft de minister van OCW 
besloten de Tweede Kamer te volgen. Het staat de Minister van OCW overigens altijd vrij 
om bij unieke gevallen de Raad om advies te vragen. 
 
Ook de leden van de D66-fractie constateren dat het wetsvoorstel voorziet in een 
wijziging in de rol van de Raad voor Cultuur. De huidige adviserende rol van de Raad bij 
individuele aanwijzingen van (archeologische) rijksmonumenten en beschermde 
cultuurgoederen is niet opgenomen in de Erfgoedwet. De meerwaarde van advisering 
door de Raad zou meer liggen op het strategisch vlak en niet in de advisering van 
individuele gevallen, zoals ook in de praktijk is gebleken, zo lezen deze leden. Wanneer is 
dit in de praktijk gebleken, zo vragen deze leden? Kan de regering nader uiteenzetten 
waarom advisering door de Raad in individuele gevallen niet langer gewenst is? Valt op 
deze manier niet de advisering van een onafhankelijke instantie weg, zo willen deze leden 
weten. Welke meerwaarde biedt advisering door de RCE in vergelijking met advisering 
 W10153.NAV 
11 

 
werking van de oorspronkelijke wetgeving is veranderd. Waarom is niet overwogen dit 
ook voor de Monumentenwet BES te doen? 
De Monumentenwet BES is de enige wet voor Caribisch Nederland die in aanmerking zou 
kunnen zijn gekomen om in de Erfgoedwet op te nemen. De regering heeft overwogen 
deze wet op te nemen in onderhavig wetsvoorstel. De Monumentenwet BES leent zich 
daar om de volgende redenen niet voor. De procedure van aanwijzing van beschermde 
monumenten in Caribisch Nederland komt meer overeen met de aanwijzing van 
gemeentelijke monumenten dan met die van rijksmonumenten. Daarbij speelt de Minister 
van OCW geen rol. Verder regelt de Monumentenwet BES zaken die in het Europese deel 
van Nederland in het omgevingsrecht geregeld zijn. De regels voor bescherming van 
monumenten in Caribisch Nederland zou bij opname in onderhavig wetsvoorstel daarom 
een volledig zelfstandig geheel vormen in het wetsvoorstel. Deze omstandigheid in 
combinatie met het feit dat de overige regels over cultureel erfgoed niet van toepassing 
zijn in Caribisch Nederland, hebben tot de beslissing geleid om de Monumentenwet BES 
niet te integreren in dit wetsvoorstel. Juist omdat de Monumentenwet BES een geheel 
zelfstandig regime kent, lijkt het voor de inwoners van Caribisch Nederland inzichtelijker 
als deze wet zelfstandig blijft voortbestaan. 
 
Het Haags verdrag 1954 inzake gewapende conflicten en het UNESCO-verdrag 1970 
inzake de onrechtmatige invoer, uitvoer of eigendomsoverdracht van cultuurgoederen zijn 
niet van toepassing in Caribisch Nederland. De leden van de CDA-fractie vragen welke 
consequenties dit heeft. Het UNESCO-verdrag ziet onder andere op het tegengaan van 
illegale handel via internet van goederen met cultuurhistorische waarde. Op welke wijze 
is het tegengaan van deze illegale handel via Caribisch Nederland geborgd, zo vragen zij. 
De genoemde verdragen hebben tot doel de terugvordering van onrechtmatig verdwenen 
cultuurgoederen door het land waar zij vandaan kwamen, te vereenvoudigen. Bij de 
bestrijding van de illegale handel in cultuurgoederen is naast het UNESCO-verdrag 1970 
ook strafwetgeving relevant. In het Europese deel van Nederland speelt het strafrecht 
een rol bij de bestrijding van de illegale handel in cultuurgoederen. Dit is ook het geval bij 
de illegale handel via internet. Deze bestrijding is ook mogelijk in Caribisch Nederland 
met gebruikmaking van het Wetboek van Strafrecht BES. 
 
2. Beheer van collecties 
 
2.1 Het beheer van de rijkscollectie 
2.1.1 De rijkscollectie 
De leden van de VVD-fractie vragen hoe wordt gecommuniceerd aan instellingen die nu 
niet worden gesubsidieerd voor het beheer, dat zij ook aan de nieuwe normen voor het 
beheer van de rijkscollectie moeten voldoen. 
Instellingen worden bij besluit door de Minister van OCW belast met de zorg voor het 
beheer van de rijkscollectie. In dat besluit zal worden vermeld welke normen op de 
instelling van toepassing zijn. Daarnaast zal de RCE, net zoals nu het geval is, aan 
ministeries, colleges van staat en overige instellingen informatie verschaffen over het 
beheer van de rijkscollectie. 
 
 W10153.NAV 
13 

 
De leden van de SP-fractie doelen hier op de aanvaardingsplicht van de Minister van OCW 
bij collecties die verweesd dreigen te raken, waar dus niemand zich bereid verklaart het 
beheer van deze cultuurgoederen op zich te nemen. Cultuurgoederen worden door de 
Minister van OCW voor de rijkscollectie aanvaard als deze cultuurgoederen 
onvervangbaar en onmisbaar zijn voor het Nederlands cultuurbezit en zij om niet, 
onbezwaard en zonder voorwaarden aan de Staat worden overgedragen. Het betreft een 
laatste redmiddel dat de Minister van OCW uit diens verantwoordelijkheid voor 
belangrijke cultuurgoederen op zich neemt. Op voorhand is niet te voorzien wanneer 
belangrijke collecties verweesd dreigen te raken. Er zal daarom geen actief beleid zijn om 
op die wijze cultuurgoederen voor de rijkscollectie te verwerven. Uiteindelijk is het altijd 
de eigenaar die de wens moet uiten om de cultuurgoederen over te dragen. Op het 
moment dat een dergelijk geval zich voordoet, zal allereerst getoetst worden of de 
cultuurgoederen voldoen aan de inhoudelijke criteria. Hier zal op dezelfde wijze getoetst 
worden als bij de aanwijzing van beschermde cultuurgoederen en beschermde 
verzamelingen. Als de eigenaar vervolgens bereid is onder de genoemde voorwaarden de 
cultuurgoederen over te dragen, is de Minister van OCW verplicht deze te aanvaarden en 
voor het beheer zorg te dragen. 
 
Op welke wijze verhouden de inspecteurs zich tot de beheerder van de collecties? 
Controleren deze inspecteurs steekproefsgewijs of bij signalen? De leden van de SP-
fractie zien graag een toelichting op de rol van genoemde inspecteurs. 
Op grond van het wetsvoorstel oefenen de inspecteurs rechtstreeks toezicht uit op alle 
beheerders van museale cultuurgoederen van de rijkscollectie: ministers, colleges van 
staat en de museale instellingen waaraan het feitelijke beheer veelal is overgedragen. De 
inspectie richt zich vooral op de registratie, conservering en zorg voor de veiligheid van 
de museale cultuurgoederen van de rijkscollectie. Inspecties vinden in beginsel niet 
steekproefsgewijs (op basis van toeval) plaats, maar zo veel mogelijk risicogestuurd en 
themagericht, een en ander volgens de uitgangspunten van programmatisch handhaven. 
Belangrijke informatiebronnen bij het bepalen van de prioriteiten zijn de Monitor 
Erfgoedinspectie, een vragenlijst die tweejaarlijks door de collectiebeherende instellingen 
wordt ingevuld, eerdere inspectiebevindingen en signalen. 
 
De leden van de CDA-fractie vragen welke redenen er kunnen zijn dat erfgoed of 
kunstvoorwerpen wel onder de definitie van rijkscollectie vallen, maar niet op de lijst van 
de Minister van Onderwijs, Cultuur en Wetenschap staan. 
De lijst van de Minister van OCW wordt zoveel mogelijk actueel gehouden, maar soms is 
in de praktijk enig verschil tussen de lijst en hetgeen materieel onder de rijkscollectie valt 
niet te vermijden, onder meer doordat op verschillende plekken museale cultuurgoederen 
van de Staat worden verworven of verkregen en er vaak enige tijd verstrijkt voordat die 
cultuurgoederen aan de lijst zijn toegevoegd. Van belang is dat het beschermingsregime 
van toepassing is op de cultuurgoederen die materieel aan de criteria voldoen. 
 
De leden van de ChristenUnie-fractie lezen in de memorie van toelichting dat in het 
wetsvoorstel bepalingen zijn opgenomen waarin staat dat de minister een verplichting 
heeft om cultuurgoederen of verzamelingen aan de rijkscollectie toe te voegen indien 
deze van bijzondere cultuurhistorische of wetenschappelijke betekenis zijn en als 
 W10153.NAV 
15 

 
wetsvoorstel voldaan dat de beschermingsniveaus zoals die in de huidige regelingen 
gelden, ten minste worden gehandhaafd? 
Ten opzichte van het huidige systeem is een aantal uitgangspunten bij het beheer van de 
rijkscollectie, die ook in de Rmmv 2013 een globale formulering kennen, nu op 
wetsniveau gewaarborgd. De uitwerking van deze globale normen in lagere regelgeving 
biedt tezamen met de wet hetzelfde beschermingsniveau als het huidige systeem. 
 
De globaal geformuleerde normen worden bij lagere regelgeving nader uitgewerkt. De 
leden van de CDA-fractie vragen op welke wijze wordt voorkomen dat hiermee het 
normenkader te veel ‘dichtgeregeld’ wordt. 
In de lagere regelgeving zullen alleen regels worden opgenomen voor zover die 
noodzakelijk zijn voor de bescherming van het cultureel erfgoed. Zo zullen geen regels 
worden voorgeschreven als de sector daar zelf al afdoende in voorziet. Verder zullen de 
nadere regels in nauw overleg met het veld worden geformuleerd. In essentie is er geen 
verschil met de wijze waarop de huidige regels tot stand zijn gekomen. In de huidige 
situatie worden alle regels rond het beheer van de rijkscollectie bij ministeriële regeling 
vastgesteld. Met de Erfgoedwet liggen de hoofdelementen al op wetsniveau vast. 
 
2.1.3 Rol van de Minister van OCW 
De leden van de CDA-fractie vragen hoe en door wie wordt bepaald dat cultuurgoederen 
of verzamelingen van zodanig bijzondere cultuurhistorische of wetenschappelijke 
betekenis zijn en als onvervangbaar en onmisbaar moeten worden beschouwd, dat de 
Minister van Onderwijs, Cultuur en Wetenschap verplicht zal zijn deze aan de rijkscollectie 
toe te voegen. 
De RCE zal in een voorkomend geval toetsen of cultuurgoederen of verzamelingen een 
bijzondere cultuurhistorische of wetenschappelijke waarde hebben en of ze onmisbaar en 
onvervangbaar zijn voor het Nederlands cultuurbezit. Voor een nadere uitleg over hoe 
deze procedure zal lopen, verwijst de regering naar een antwoord op een vergelijkbare 
vraag van de leden van de ChristenUnie-fractie in paragraaf 2.1.1 van deze nota. 
 
De leden van de SGP-fractie constateren dat wanneer vrees bestaat voor het behoud van 
een museaal cultuurgoed van de Staat, de Minister van Onderwijs, Cultuur en 
Wetenschap direct kan ingrijpen en tijdelijk het beheer kan overnemen. Zij constateren 
voorts dat de minister verantwoordelijk blijft voor het privaatrechtelijke beheer van de 
museale cultuurgoederen, maar dat de privaatrechtelijke beheersovereenkomsten worden 
vervangen door een wettelijke beheersregeling. Deze leden vragen op grond van deze 
uitgangspunten of, en zo ja, in welke gevallen, de overname van het beheer een besluit is 
in de zin van de Algemene wet bestuursrecht. 
Het overnemen van het beheer van een museaal cultuurgoed van de Staat betreft een 
bestuursrechtelijke bevoegdheid van de Minister van OCW en leidt tot een besluit in de 
zin van de Algemene wet bestuursrecht. Dit betekent dat bezwaar en beroep open staat, 
maar laat onverlet dat gelijk opgetreden kan worden. 
 
2.2 Museale bestel van de Minister van OCW 
De leden van de VVD-fractie vragen naar de nieuwe beheerregelingen ten aanzien van 
alle musea. Na het eerder sluiten van individuele beheerovereenkomsten wordt nu 
 W10153.NAV 
17 

 
De leden van de CDA-fractie vragen wie bepaalt of aan deze overwegingen wordt 
voldaan, welke procedure hierbij wordt gevolgd en wie de kosten daar van draagt. 
De Minister van OCW kan een instelling belasten met de wettelijke taak om zorg te 
dragen voor het beheer van een collectie. Bij het besluit om een instelling met deze taak 
te belasten, spelen de volgende overwegingen een rol: het belang van de collectie, de in 
de instelling aanwezige deskundigheid, kennis en ervaring op het terrein van het beheren 
van cultuurgoederen, de geschiktheid van de gebouwen voor het beheer van 
cultuurgoederen, de toegankelijkheid voor het publiek en een doelmatige besteding van 
middelen. 
 
De procedure is dat het besluit formeel kan worden genomen nadat het wetsvoorstel in 
werking is getreden. Tegen dit besluit staat bezwaar en beroep open. Vanwege de 
samenhang met de aanvraag voor subsidie op grond van de Wsc, zullen de musea in het 
OCW-bestel die het betreft dit najaar nader worden geïnformeerd in het kader van de 
voorbereiding van de besluiten. 
Voor de musea die rijkscollectie beheren, komt het besluit tot het belasten met de zorg 
voor het beheer in de plaats van de huidige beheersovereenkomsten. Het beperken van 
de reikwijdte van dit wetsvoorstel tot deze voormalige rijksmusea, zou echter geen recht 
doen aan de verantwoordelijkheid die de Minister van OCW in het verleden heeft 
genomen voor een aantal andere collecties die met zijn financiële steun tot stand zijn 
gebracht of onderhouden. Om die reden kunnen ook de musea die andere collecties dan 
de rijkscollectie beheren, belast worden met de wettelijke taak tot beheer van hun 
collectie. Voorzien is dat vrijwel alle musea in het OCW-bestel die deel uitmaken van de 
huidige vierjarige subsidiecyclus van de culturele basisinfrastructuur (BIS), belast gaan 
worden met een wettelijke taak. De regering beoogt niet met het wetsvoorstel het aantal 
musea in het OCW-bestel uit te breiden.  
 
Met het besluit tot het belasten van de taak om zorg te dragen voor het beheer van de 
collectie zijn geen kosten gemoeid. De kosten die de instellingen maken voor het 
zorgdragen voor het beheer van de collectie zullen echter niet langer een integraal 
onderdeel vormen van de vierjarige subsidiecyclus van de culturele basisinfrastructuur 
(BIS) op basis van de Wsc, maar worden op grond van dit wetsvoorstel structureel 
gesubsidieerd. Daarmee is niet langer elke vier jaar het al dan niet beschikbaar zijn van 
voldoende middelen voor het beheer van de collectie aan de orde.  
 
De leden van de CDA-fractie merken op dat de regering schrijft dat een besluit waarmee 
een instelling wordt belast met de zorg voor het beheer van cultuurgoederen, een 
omschrijving bevat van de desbetreffende cultuurgoederen. Zij vragen of van de huidige 
musea die rijkscollecties beheren, alle cultuurgoederen beschreven zijn. 
De musea die op dit moment rijkscollectie beheren, houden een registratie bij van alle 
cultuurgoederen in hun bezit. De volledigheid en actualiteit van die registraties wordt 
periodiek gecontroleerd. In het algemeen is de registratie op orde. Er kunnen evenwel 
discrepanties zijn vanwege bulkregistratie en werkvoorraad. 
 
Tevens constateren de leden van de CDA-fractie dat alle huidige privaatrechtelijke 
beheerovereenkomsten per 1 januari 2017 zijn ingetrokken. De leden vragen wanneer 
 W10153.NAV 
19 

 
erfgoed en waardevolle interieurs (topensembles). Bestaat het gevaar dat deze 
beschermingscategorieën blijven liggen en daarmee verdwijnen? 
Met het wetsvoorstel schept de regering een algemeen kader voor het beschermen van 
een breed spectrum van cultureel erfgoed. Er is bewust niet voor gekozen om aparte 
categorieën voor het behoud en beheer van bovengenoemde vormen van erfgoed te 
introduceren. Enerzijds omdat bescherming van immaterieel erfgoed, mobiel erfgoed en 
waardevolle interieurs al geborgd is binnen het kader van de Erfgoedwet, anderzijds 
omdat dit voor cultuurlandschappen zijn beslag krijgt in de Omgevingswet. Dit wordt 
respectievelijk toegelicht voor immaterieel erfgoed in paragraaf 9.3.4, voor mobiel 
erfgoed in paragraaf 3.1 in beantwoording op de vragen van de leden van de 
ChristenUniefractie omtrent de wijze waarop zogenaamd ‘mobiel erfgoed’ nu beschermd 
is, voor cultuurlandschap in paragraaf 3.4 in beantwoording op de vragen van de leden 
van de SP-fractie omtrent de bescherming van cultuurlandschappen en voor interieurs in 
paragraaf 3.5 in beantwoording op de vragen van de leden van de VVD-fractie. 
 
De leden van de ChristenUnie-fractie vragen of er in het bijzonder ingegaan kan worden 
op het interieur van kerken? In hoeverre voelt de regering zich verantwoordelijk voor het 
behoud van bijzondere ensembles van de omgeving, gebouw, interieur en roerende 
voorwerpen? Waarom is geen rechtsgevolg voor deze waarden in de wet opgenomen? 
Laat de praktijk niet dikwijls zien dat eigenaren (waaronder overheden) door 
onwetendheid waardevolle tot het pand behorende interieurstukken verwijderen en 
daarmee het erfgoed wordt aangetast? Waarom behoren alleen goederen die ‘aard- en 
nagelvast’ zijn tot een monument? Is het bijvoorbeeld niet merkwaardig dat in de 
Amsterdamse Joods-Portugese synagoge sommige kandelaars wel beschermd zijn en 
andere niet? 
De regering is met de leden van de ChristenUnie-fractie van mening dat onwetendheid 
niet zelden een oorzaak is van de aantasting van erfgoed. Ten aanzien van het herkennen 
en appreciëren van waardevolle interieurs is dan ook actie geboden. De RCE heeft 
daarom de opdracht gekregen om met dit doel een programma interieurs te starten. 
Anders dan de leden van de ChristenUnie-fractie veronderstellen, is ‘aard- en nagelvast’ 
niet het doorslaggevende criterium om te bepalen of iets deel uitmaakt van een 
onroerende zaak, dan wel aangemerkt moet worden als roerend. Hecht verbonden 
objecten zullen doorgaans gerekend worden tot de onroerende zaak, indien deze niet 
zonder schade te verwijderen zijn. Zaken in een rijksmonument die door natrekking 
onderdeel van de onroerende zaak zijn geworden, vallen dus onder de bescherming. Voor 
wijzigingen daarvan geldt de vergunningplicht.  
Roerende zaken kunnen niet als onderdeel van een rijksmonument worden beschermd. 
Voor het verwijderen of verplaatsen van roerende onderdelen van een interieur binnen 
een rijksmonument is dus geen vergunningplicht van toepassing. Het is wel mogelijk om 
– los van een monumentenstatus - cultuurhistorisch zeer waardevolle roerende zaken aan 
te wijzen als beschermd cultuurgoed met het oogmerk deze cultuurgoederen voor 
Nederland te behouden. Verplaatsing van beschermde cultuurgoederen moet bij de 
Minister van OCW worden gemeld en bij bepaalde handelingen kan de Minister 
bedenkingen daartegen aanvoeren. 
 
 W10153.NAV 
21 

 
bijvoorbeeld voor de inrichting van historische havens. Verder is het mobiele erfgoed een 
onderdeel van de erfgoedmonitor en erfgoedbalans.  
 
Ten behoeve van de instandhouding kunnen eigenaren van mobiel erfgoed zoals oude 
treinen, auto’s en vliegtuigen een beroep doen op een laagrentende lening bij het 
Nationaal Restauratiefonds, waarbij het Mondriaan Fonds de inhoudelijke advisering 
verzorgt. Voor het varende erfgoed heeft het Nationaal Restauratiefonds in samenwerking 
met het VSB fonds een aparte regeling. Dit draagt bij aan de versterking van de kwaliteit 
en het operationeel houden van bijzonder mobiel erfgoed. Het NRF heeft tot dusver drie 
leningen verstrekt. Voor locomotief NS 7742 Bello van het Museum Stoomtram Hoorn 
Medemblik en twee boten Hydrograaf en Piet Hein, waarvan laatstgenoemde een 
geschenk is geweest van het Nederlandse volk aan het Prinselijke Paar Juliana en 
Bernard. Een lening voor De Catalina, de vliegboot die eigendom is van een besloten 
vennootschap, is niet doorgegaan. De vestiging van een hypotheek als onderpand kon 
niet op instemming van een van de aandeelhouders rekenen.  
 
Mobiel erfgoed kan overigens ook een rijksbeschermde status krijgen. Mobiel erfgoed valt 
onder de categorie cultuurgoederen in dit wetsvoorstel omdat het roerende zaken betreft 
en kan zodoende als beschermd cultuurgoed worden aangewezen. Hiervoor geldt -net 
zoals voor andere roerende zaken- een terughoudend aanwijzingsbeleid. In beginsel 
vinden aanwijzingen alleen plaats als het cultuurgoed uit Nederland dreigt te verdwijnen.  
 
De leden van De ChristenUnie-fractie merken op dat het onwenselijk is als het 
Nederlandse erfgoed versnippert. Het is van belang dat collecties bij elkaar blijven en niet 
uit elkaar vallen. Kan de regering reageren op de problemen rond de collectie van het 
Tropenmuseum en het Wereldmuseum? 
In de brief van 28 april 2014 heeft de Minister van OCW uw Kamer geïnformeerd over de 
oplossing die is gevonden om de collectie van het Tropenmuseum te behouden 
(Kamerstukken II 2013/14, 32 820, nr. 105). Om deze belangrijke en onvervangbare 
collectie te kunnen behouden, is onder meer een overeenkomst tussen de Staat en het 
Koninklijk Instituut voor de Tropen (KIT) gesloten en heeft een overdracht plaats 
gevonden van de erfgoedcollecties aan de Staat. Die collecties zijn in bruikleen gegeven 
aan het Nationaal Museum van Wereldculturen (een fusie van het Rijksmuseum voor 
Volkenkunde, het Afrika Museum en het Tropenmuseum).  
 
De regering wil discussies zoals over het Tropenmuseum destijds voorkomen. Daarom 
voorziet artikel 2.5 van het wetsvoorstel in een bepaling die andere ministeries en 
colleges van staat verplicht met de Minister van OCW te overleggen, alvorens te besluiten 
om het beheer van een museaal cultuurgoed van de Staat of het verstrekken van 
middelen aan een instelling ten behoeve daarvan te beëindigen.  
 
In het wetsvoorstel is ook een aanvaardingsplicht voor de Minister van OCW verankerd 
van belangrijke “verweesde” cultuurgoederen en verzamelingen. De Minister van OCW 
draagt vervolgens zorg voor het beheer van deze cultuurgoederen of verzamelingen. Voor 
de aanvaarding geldt een aantal voorwaarden, die in de memorie van toelichting bij het 
 W10153.NAV 
23 

 
wordt met noodzakelijke of wenselijke wijzigingen in de beschrijving ten opzichte van het 
moment van aanwijzing. 
De leden van de PvdA-fractie merken terecht op dat de functie van het 
rijksmonumentenregister met het wetsvoorstel in die zin wijzigt, dat deze alleen nog 
identificerend is. Met identificatie wordt bedoeld dat een rijksmonument moet kunnen 
worden gelokaliseerd en onderscheiden van belendende onroerende zaken. Dat het 
register louter identificerend is, geldt ook nu al voor het merendeel van de 
rijksmonumenten, dat is aangewezen onder de Monumentenwet van 1961. Sinds de 
decentralisatie van de monumentenzorg in de Mw 1988 zijn er uitgebreide passages 
opgenomen die de waarde van het monument beschrijven. Deze passages maken met de 
Erfgoedwet formeel geen deel meer uit van het rijksmonumentenregister, omdat ze niet 
nodig zijn voor de identificatie van de beschermde onroerende zaken. 
 
In de huidige praktijk worden er verschillende soorten wijzigingsverzoeken gedaan. De 
eerste categorie betreft verzoeken die betrekking hebben op een fout in het register of 
onduidelijkheid over welke onroerende zaak of zaken zijn aangewezen als rijksmonument. 
Indien het register ook naar het oordeel van de Minister van OCW een fout of 
onduidelijkheid bevat, dan brengt zijn beheerverantwoordelijkheid met zich dat hij dit 
herstelt door wijziging van het register. Daartoe is de Minister ook al gehouden zonder 
een formeel verzoek, dus de mogelijkheid daartoe is hiervoor niet nodig. 
De tweede categorie betreft verzoeken tot afvoering. Afvoering van een monument wordt 
in beginsel alleen overwogen als er (nog) onvoldoende monumentale waarden aanwezig 
zijn om handhaving als rijksmonument te rechtvaardigen. Bij de aanwijzing heeft immers 
al een belangenafweging plaatsgevonden, die geresulteerd heeft in opname in het 
register. Het is niet wenselijk dat elke nieuwe eigenaar een nieuwe belangenafweging kan 
afdwingen. Via het vergunningenstelsel kan worden bezien in hoeverre in een concreet 
geval aan de belangen van een eigenaar tegemoet kan worden gekomen. Zelfs een 
vergunning tot (gedeeltelijke) sloop is in uitzonderlijke gevallen niet ondenkbaar. Het is 
overigens ook in het belang van de Minister om het rijksmonumentenbestand op orde te 
houden. Suggesties tot afvoering zullen in het geval dat de monumentale waarden 
(nagenoeg geheel) zijn verdwenen dan ook volstaan. 
De derde categorie betreft de wens tot actualisering van de omschrijving voor zover het 
de monumentale waarden van het monument betreft. Een actuele beschrijving van de 
monumentale waarden zal onder de Erfgoedwet niet langer via wijziging van het 
rijksmonumentenregister lopen, omdat ze daar niet langer deel van uitmaken.  
De waardenstelling in het kader van een aanwijzing als rijksmonument is een 
momentopname en onderdeel van de motivering van het aanwijzingsbesluit. Het 
aanwijzingsbesluit kan in dit opzicht goed worden vergeleken met een geboorteakte. 
Voortschrijdend inzicht over de monumentale waarden – er kunnen onbekende, 
waardevolle onderdelen aan het licht komen of er ontstaan nieuwe inzichten over 
bestaande waarden – leiden niet tot wijziging van het aanwijzingsbesluit of het 
rijksmonumentenregister. Ze zijn uiteraard wel van belang als ‘curriculum vitae’ van een 
rijksmonument, maar daarvoor zijn andere bronnen. Het rijksmonumentenregister is voor 
het bijhouden van het wel en wee van een rijksmonument na aanwijzing niet geschikt. Zo 
is er een vergunningenregister (artikel 20 Mw 1988, dat opgaat in het stelsel van de 
Omgevingswet) en kunnen kennisgegevens over rijksmonumenten – waaronder gegevens 
 W10153.NAV 
25 

 
Monumentengemeenten (FGM) blijkt dat het thema van wederopbouw aanslaat. Zo 
hebben gemeenten als Groningen, Zwolle, Smallingerland, Venlo en Harderwijk panden 
uit deze periode voorgedragen voor plaatsing (of al geplaatst) op de gemeentelijke 
monumentenlijst of hebben ze inventariserend cultuurhistorisch onderzoek laten 
uitvoeren naar deze periode. Ook de provincie Drenthe heeft een provinciale 
monumentenlijst die wederopbouwmonumenten bevat. De ervaringen tot nu toe zijn dus 
positief. De aanwijzing van 100 rijksmonumenten uit de periode 1945-1955 (zoals het 
Groot Handelsgebouw in Rotterdam en het provinciehuis te Arnhem) en de 100 
rijksmonumenten uit de periode 1955-1965 (zoals het Evoluon te Eindhoven en de 
Zeelandbrug) is gestart. Met die programma's worden de belangrijkste naoorlogse 
gebouwen beschermd. 
 
De leden van de SP-fractie vragen de regering verder in te gaan op de mogelijke 
spanning tussen het belang van het behoud van een monument en de belangen van de 
fysieke leefomgeving en verschillende belangen op gemeentelijk niveau. 
Bij elke vergunningplichtige activiteit met betrekking tot een beschermd monument moet 
er een belangenafweging plaatsvinden. De belangen van het behoud van het monument 
en zijn monumentale waarden en de belangen van de aanvrager (eigenaar) worden 
daarbij tegen elkaar afgewogen. Uitgangspunt is het behoud van het monument – bij 
voorkeur ter plaatse, in situ – zoals ook is vastgelegd in internationale verdragen van 
Granada (gebouwd erfgoed) en Valletta (archeologisch erfgoed). Dit verandert niet in het 
nieuwe stelsel, al zal de gemeente dan ook formeel verantwoordelijk worden voor de 
vergunningverlening voor archeologische rijksmonumenten. In het kader van de 
Omgevingswet zullen de uitgangspunten voor de belangenafweging die voortvloeien uit 
internationale verdragen expliciet worden opgenomen in de beoordelingsregels voor het 
bevoegd gezag. Hiermee wordt het uitgangspunt van behoud van het monument 
benadrukt en tevens voorkomen dat willekeurig welk ander belang wordt meegewogen in 
die beoordeling. Het kan echter in een concreet geval voorkomen dat de belangen van de 
aanvrager toch zwaarder wegen dan die van het monument. In praktijk gebeurt het 
overigens zelden dat monumenten daardoor verloren gaan. 
 
De leden van de SP-fractie vragen op welke wijze de ambtelijke aanwijzing plaats vindt. 
Wat is hierbij de rol van de RCE? 
Aanwijzing van rijksmonumenten gebeurt op dit moment voornamelijk via 
aanwijzingsprogramma’s die namens de Minister van OCW worden voorbereid door de 
RCE. Dit is vastgelegd in de Beleidsregel aanwijzing beschermde monumenten 2013. In 
deze systematiek voorziet de regering onder de Erfgoedwet geen verandering. Ook niet in 
de informele voorbereiding van de aanwijzingsprogramma’s, waarin eigenaren, 
gemeenten en andere belanghebbenden worden betrokken.  
 
Wat betreft het formele deel van de procedure zal er wel iets veranderen, nu in plaats 
van de huidige procedure van tien maanden de uniforme openbare 
voorbereidingsprocedure (UOV) uit de Algemene wet bestuursrecht – van zes maanden – 
van toepassing wordt. De Minister van OCW neemt hierin een grotere rol dan in de 
huidige situatie. Zo worden belanghebbenden gehoord door de RCE naar aanleiding van 
het ontwerpbesluit en vinden de noodzakelijke publicaties plaats in de Staatscourant. De 
 W10153.NAV 
27 

 
mogelijk blijft bij het bepalen of een monument geschrapt moet worden, omdat materiële 
zaken tenietgegaan zijn. 
De Raad voor cultuur wordt betrokken bij de totstandkoming van het aanwijzingsbeleid. 
Als een besluit in lijn is met eenmaal vastgesteld beleid van de Minister van OCW, dan ligt 
het vragen van een advies van de Raad voor cultuur naar het oordeel van de regering in 
een concreet geval niet in de rede. Rijksmonumenten die door een calamiteit zijn 
verwoest, zullen ambtshalve worden afgevoerd, zonder advies van de Raad voor cultuur. 
In bijzondere gevallen kan uiteraard toch worden besloten de Raad in die individuele 
situatie om een advies te vragen. Dat is dan de uitzondering, maar niet de regel. 
 
De leden van de CDA-fractie vragen of er een mogelijkheid is om tegen het advies van de 
RCE, of besluiten die daarop gebaseerd zijn, in beroep te gaan. 
De RCE adviseert de Minister van OCW niet zozeer bij besluiten over het al dan niet 
aanwijzen van een rijksmonument, maar bereidt deze besluiten namens de minister voor. 
Daarbij wendt de RCE de eigen deskundigheid uiteraard aan. Ook wordt de inbreng van 
de eigenaren, gemeenten en derden in de voorfase – bij de totstandkoming van een 
aanwijzingsprogramma, in de aanwijzingsprocedure en bij de zienswijzen en adviezen – 
meegenomen. Tegen het besluit over aanwijzing (of afvoering) kunnen belanghebbenden 
vervolgens rechtstreeks in beroep gaan bij de bestuursrechter, omdat de UOV uit de 
Algemene wet bestuursrecht van toepassing wordt. 
 
De bijzondere aanwijzingsprocedure uit de Monumentenwet 1988 wordt vervangen door 
de uniforme openbare voorbereidingsprocedure (uov) uit de Algemene wet bestuursrecht. 
De leden van de CDA-fractie vragen om een toelichting op de stelling van de regering dat 
hierbij geen verlies van de huidige waarborgen voor een zorgvuldige belangenafweging 
zal plaatsvinden. Deze leden vragen waarop de regering baseert dat de bezwaarfase uit 
de huidige bijzondere aanwijzingsprocedure dezelfde rol kan spelen als de zienswijze 
zoals die in de uov bestaat. 
Voor de aanwijzing van rijksmonumenten kan naar het oordeel van de regering de UOV 
van toepassing worden verklaard zonder verlies van de huidige waarborgen voor een 
zorgvuldige belangenafweging. Doordat het ontwerpbesluit door de zorgvuldige 
totstandkoming van de aanwijzingsprogramma’s al een belangenafweging bevat, kan de 
zienswijzeprocedure de rol vervullen die de bezwaarfase op dit moment nog vervult: die 
van een algehele heroverweging en integrale belangenafweging. Doordat de RCE de 
belanghebbenden zelf hoort, kunnen hun belangen rechtstreeks worden afgewogen tegen 
het belang van aanwijzing in plaats van indirect via het advies van de gemeente. 
 
De leden van de CDA-fractie vragen of het rijksmonumentenregister met de daarbij 
horende beschrijvingen volledig actueel is. Eigenaren van monumenten moeten immers 
duidelijkheid hebben over welke onderdelen van hun bezit daadwerkelijk een 
monumentale status hebben. Kan de regering aangeven of momenteel voor alle 
eigenaren van monumenten duidelijk en eenvoudig te achterhalen is waar de 
monumentale status exact op berust? Waar ligt volgens de regering primair de 
verantwoordelijkheid voor het actueel houden van een dergelijk overzicht? 
 W10153.NAV 
29 

 
voor aanwijzing als rijksmonument. De overweging hiervoor is, zoals de leden van de 
CDA-fractie aangeven, dat ook jonge gebouwen dermate bijzondere waarden kunnen 
hebben waarvan men wil voorkomen dat ze worden aangetast. 
 
De leden van de CDA-fractie vragen tevens wat de reactie van de regering is op het 
advies van de Raad voor Cultuur dat de Minister van Onderwijs, Cultuur en Wetenschap 
zich periodiek zou moeten uitspreken en zich verantwoorden over het 
monumentenbestand. Op welke wijze wordt aan dit advies uitvoering gegeven? 
In het kader van de erfgoedmonitor wordt bijgehouden op welke wijze het 
monumentenbestand zich ontwikkeld. Op basis hiervan wordt de erfgoedbalans 
opgesteld, die naar verwachting eind 2016 zal verschijnen. Op dat moment kunnen daar 
ook beleidsmatige conclusies aan worden verbonden. Het voorstel voor de Erfgoedwet 
geeft middels artikel 1.3 ook een wettelijke basis en verplichting voor de Erfgoedbalans. 
 
De leden van de ChristenUnie-fractie merken op dat de regering aangeeft dat ‘in nauwe 
samenwerking met de private sector de zorgvuldige omgang met interieurs én 
interieurensembles te willen bevorderen via handreikingen, best practices en adviezen, 
zowel ten aanzien van waardering als van conservering en restauratie’. Kan er een stand 
van zaken worden gegeven van deze publiek private samenwerking, zo vragen zij. 
De Minister van OCW heeft opdracht gegeven aan de RCE om – in samenspraak met het 
veld – een Programma Interieurs te starten. Het hoofddoel van het programma is het 
beter faciliteren en ondersteunen van belanghebbenden bij de zorgvuldige omgang met 
en ontwikkeling van interieurs en interieurensembles. Input voor het programma vormen 
de adviezen en reacties uit de internetconsultatie naar aanleiding van het wetsvoorstel 
Erfgoedwet. In september 2014 is (een deel van) het werkveld op het gebied van 
interieurs bevraagd via een enquête, met als doel te achterhalen welke uitdagingen, 
behoeften en vragen er zijn. Vervolgens zijn gericht interviews gehouden met een aantal 
stakeholders. Op basis hiervan is het programma inmiddels gevormd. Het kent onder 
meer de volgende activiteiten:  
• Het in kaart brengen van de uitdagingen en noden van de belangrijkste 
belanghebbenden van interieurs en ensembles; 
• Meer zicht krijgen op de voorraad en conditie van interieur(onderdelen) van 
rijksmonumenten; 
• Het inventariseren (of helpen inventariseren) van belangrijke interieurs; 
• Het (digitaal) ontsluiten van de beschikbare kennis en informatie over waarde van en 
omgang met interieurs. Onder andere wordt de website Behoudvanbinnen.nl verbeterd en 
uitgebreid; 
• Het analyseren en ontsluiten van werkmethoden die gevolgd worden binnen het 
werkveld. 
 
3.3 Aanwijzing van cultuurgoederen en verzamelingen 
Deze wet biedt twee beschermingsregimes voor roerende cultuurgoederen, de aanwijzing 
als beschermd cultuurgoed en de regels voor afstoting door het Rijk, een provincie of 
gemeente. De leden van de PvdA-fractie constateren dat een cultuurgoed voor 
bescherming onder één van beide regimes moet voldoen aan de criteria dat het van 
“bijzondere cultuurhistorische of wetenschappelijke betekenis is en dat als onvervangbaar 
 W10153.NAV 
31 

 
De problematiek voor het behoud van het mobiele erfgoed kenmerkt zich vooral doordat 
op een aantal gebieden wet- en regelgeving bestaat die door het veld als belemmerend 
wordt ervaren. Enkele jaren geleden is in het kader van de Modernisering van de 
Monumentenzorg onderzoek verricht naar sectorale regelgeving die belemmerend kan 
werken voor het functioneren van mobiel erfgoed. De regering heeft uw Kamer over dit 
onderzoek geïnformeerd (Kamerstukken II 2010/11, 32 156, nr. 26). De conclusie was 
dat er op een aantal gebieden wet- en regelgeving bestaat die door het veld als 
belemmerend wordt ervaren. Voorbeelden zijn eisen ten aanzien van brandstofgebruik, 
Rijtijdenwet (verplichte tachograaf in historische bus), milieu-eisen over verfsoorten, 
arbo-zaken en eisen om publiek toegankelijke ruimten ook voor invalide burgers geschikt 
te maken. Dit zijn belangrijke maatschappelijke eisen en er kan niet één op één een 
uitzondering voor mobiel erfgoed gemaakt worden. Wel onderkent de regering dat 
sommige wettelijke eisen nadelig uitpakken voor het mobiel erfgoed. De Minister van 
OCW zet zich ervoor in om het erfgoedbelang onder de aandacht te brengen bij de 
voorbereiding van wetsvoorstellen van andere departementen. Binnen zijn mogelijkheden 
zal de Minister van OCW bij de ontwikkeling van voor mobiel erfgoed belemmerende 
voorstellen, het belang van het mobiel erfgoed verdedigen. Daarbij mag overigens nooit 
gevaar ontstaan voor de gebruiker of bezoeker van dat mobiel erfgoed. Met het veld is 
afgesproken dat het aan het Ministerie van OCW zal melden wanneer het (de 
ontwikkeling van) wet- en regelgeving signaleert waarbij belemmeringen worden 
opgeworpen voor activiteiten van die sector. 
 
De cultuurgoederen die op dit moment al aangewezen zijn op basis van de Wet tot 
behoud van cultuurbezit staan op de zogenaamde wbc-lijst. De leden van de PvdA-fractie 
vragen de regering of zij van mening is dat deze lijst op dit moment evenwichtig 
opgebouwd is en hoe deze opbouw in de tijd verklaard kan worden. Als de opbouw op dit 
moment getypeerd kan worden als onevenwichtig en te veel door het toeval bepaald, dan 
vragen de leden van deze fractie of de regering overweegt om met een 
aanwijzingsprogramma het evenwicht in de lijst te vergroten. 
Het is van belang om de aangewezen cultuurgoederen op de lijst in samenhang te zien 
met de talrijke publieke collecties in Nederland. Bij de totstandkoming van de Wbc ging 
de wetgever er immers van uit dat het cultuurbezit dat door de Wbc wordt beschermd 
een aanvulling is op het cultuurbezit dat door de overheid of de overheidsmusea in 
standgehouden wordt. Zo valt de relatief sterke vertegenwoordiging van kerkelijk 
kunstbezit op de lijst te verklaren uit het feit dat dit type erfgoed door zijn liturgische 
functie relatief weinig in museaal bezit is. Bescherming is vooral beoogd voor cultuurbezit 
waarvan te vrezen valt dat het voor Nederland verloren gaat. In een evaluatie van de 
Wbc in 2000 is deze werkwijze als effectief beoordeeld (Kamerstukken II 1999/2000, 26 
591, nr. 20). Gezien bovenstaande voorziet de regering geen aanwijzingsprogramma. 
 
De leden van de SP-fractie merken op dat het overgaan van cultuurgoed uit particulier 
bezit naar een buitenlands museum als consequentie heeft dat dit cultuurgoed voorgoed 
uit Nederland zal verdwijnen en dus ook in de toekomst niet meer voor een Nederlands 
publiek toegankelijk zal zijn. Zij vragen of op een later moment het betreffende 
cultuurgoed weer terug naar Nederland kan worden gehaald. Hoe wordt voorkomen dat 
er op deze wijze voor Nederland belangrijk erfgoed voorgoed verdwijnt uit Nederland? 
 W10153.NAV 
33 

 
 
3.4 Stads- en dorpsgezichten 
De aanwijzing van een beschermd stads- en dorpsgezicht maakt geen onderdeel uit van 
de Erfgoedwet, maar kan nog in een instructie gegoten worden richting gemeenten in het 
kader van de Wet algemene bepalingen omgevingsrecht. De leden van de PvdA-fractie 
vragen aan de regering wat hiermee materieel verandert aan het instrument van het 
beschermd stads- en dorpsgezicht. Ligt het in de rede dat hier door de overgang naar de 
wabo in de toekomst meer of minder gebruik van gemaakt zal worden? Zal binnen de 
wabo de instructie aan de gemeente voor instelling van een beschermd stads- en 
dorpsgezicht door de Minister van Onderwijs, Cultuur en Wetenschap blijven 
plaatsvinden? 
In het wetsvoorstel voor de Omgevingswet is een specifieke grondslag opgenomen voor 
de instructie tot aanwijzing van een rijksbeschermd stads- of dorpsgezicht. Deze 
instructie heeft tot strekking dat in het omgevingsplan de functie rijksbeschermd stads- 
of dorpsgezicht aan het desbetreffende gebied moet worden gegeven en dat voorzien 
moet worden in de bescherming daarvan. Daarbij moet het omgevingsplan onder andere 
voorzien in een op de karakteristieken van het stads- of dorpsgezicht afgestemd verbod 
tot het slopen van bouwwerken. Daarmee verschilt de strekking in praktijk niet van de 
aanwijzing tot beschermd stads- en dorpsgezicht zoals die nu in de Mw 1988 bestaat. 
Het blijft dus mogelijk om bescherming op te dragen voor stads- en dorpsgezichten. Een 
van de kernpunten van de Beleidsbrief Modernisering Monumentenzorg (Kamerstukken II 
2009/10, 32156, nr. 1) was de meer generieke borging van cultuurhistorische waarden 
vooraf in het proces van ruimtelijke ordening, waardoor een vermindering van 
bescherming via sectorale regelgeving mogelijk is. De regering heeft aangegeven dat de 
noodzaak van het aanwijzen van beschermde stads- en dorpsgezichten op grond van de 
Mw 1988 afneemt, naarmate het belang van de cultuurhistorie zwaarder meeweegt in de 
bestemmingsplannen, en straks in de omgevingsplannen. De verwachting is dat er zeer 
terughoudend kan worden omgegaan met de aanwijzing van nieuwe stads- en 
dorpsgezichten. 
 
Ook willen de leden van de PvdA-fractie weten of ook enkele gebieden die toonaangevend 
zijn voor de wederopbouw, onderdeel worden van een instructie. 
In de beleidsnota “Kiezen voor Karakter, Visie Erfgoed en Ruimte” (Kamerstukken II 
2011/12, 32156, nr. 29) zijn dertig ‘Wederopbouwgebieden’ van nationale betekenis 
geselecteerd. Voor de borging van een zorgvuldige omgang met deze cultuurhistorisch 
waardevolle gebieden uit de periode 1940-1965, heeft de regering gekozen voor het 
maken van bestuurlijke afspraken met de betrokken gemeenten over planologische 
bescherming van deze gebieden. In het kader van de evaluatie van de beleidsnota 
Erfgoed en Ruimte in 2015 zal de balans worden opgemaakt wat betreft deze wijze van 
bescherming via het ruimtelijk spoor. 
 
De leden van de PvdA-fractie willen graag een nadere uitleg over de instrumenten om een 
waardevol cultuurlandschap te beschermen. Ook zijn deze leden benieuwd hoe vaak een 
cultuurlandschap momenteel beschermd wordt. Zij horen graag van de regering of zij van 
mening is dat de kennis over de bescherming van cultuurlandschappen bij de betrokken 
 W10153.NAV 
35 

 
gemeenten. Verder verwijst de regering naar beantwoording van vragen over handhaving 
in hoofdstuk 8 van deze nota. 
Een gemeentebestuur kan de instructie krijgen om in het omgevingsplan te voorzien in 
het beschermen van een stads- of dorpsgezicht. Binnen een rijksbeschermd stads-of 
dorpsgezicht bevinden zich altijd een of meer monumenten. De instructie bevat in elk 
geval de voor het stads- of dorpsgezicht kenmerkende karakteristieken, op basis waarvan 
een adequate bescherming van het gebied tot stand kan worden gebracht in het 
omgevingsplan, inclusief een op de waarden afgestemd sloopvergunningenregime.  
 
De leden van de CDA-fractie vragen wat het verschil zal zijn voor gemeenten als zij in 
plaats van een verplichting tot het opstellen van een beschermend bestemmingsplan op 
basis van een aanwijzing, een verplichting tot het opstellen van een beschermingsregime 
in het omgevingsplan op basis van een instructie krijgen. Deze leden vragen of dit niet tot 
twee verschillende regimes leidt, met de bijbehorende regeldruk en onduidelijkheid voor 
de burger? 
In artikel 2.34 van het wetsvoorstel Omgevingswet (grondslag instructie Rijk) wordt de 
figuur van aanwijzing van beschermde stads- en dorpsgezichten van de Mw 1988 
materieel voortgezet. Net als onder de Mw 1988 en de Wet ruimtelijke ordening komt de 
bescherming van een stads- of dorpsgezicht onder de Omgevingswet primair tot stand 
door daartoe regels te stellen in het omgevingsplan (als opvolger van het 
bestemmingsplan). In de praktijk is dus geen sprake van twee verschillende regimes.  
Het verschil met de huidige situatie zit alleen in het sloopvergunningenregime. In de 
Omgevingswet wordt het mogelijk het sloopverbod te laten gelden voor ofwel het gehele 
aangewezen gebied, zoals in het huidige sloopvergunningregime het geval is, ofwel het 
verbod te beperken tot die bouwwerken die bijdragen aan het bijzondere karakter van 
het stads- of dorpsgezicht. Dit betekent dus meer mogelijkheden tot maatwerk, ook 
omdat het aan de gemeente is om de beoordelingsregels voor dit 
sloopvergunningenregime te formuleren. Dit beoordelingskader kan daarmee worden 
afgestemd op de specifieke waarden van het beschermde gezicht en bijvoorbeeld ook 
inhoudelijke weigeringsgronden bevatten.  
 
De leden van de ChristenUnie-fractie vragen of de regering wil ingaan op de geuite 
zorgen over gevolgen van de wet aangaande dorpsgezichten, met name dat er geen 
nieuwe beschermde stadsgezichten bijkomen. 
Voor de bevoegdheid om stads- en dorpsgezichten via een instructie te beschermen en 
het voorziene gebruik hiervan wordt verwezen naar de beantwoording van de voorgaande 
vragen en dan vooral de beantwoording van vergelijkbare vragen van de leden van de 
PvdA-fractie. 
 
3.5 Ensembles 
In de memorie van toelichting is het voor de leden van de VVD-fractie nog onduidelijk 
wat de echte definitie van ensembles moet zijn en hoe werkbaar deze is. Vallen 
bijvoorbeeld natuurgebieden, landschappen en stadsgezichten hier ook onder? Is de 
regering van mening dat landschappelijk cultureel historisch erfgoed voldoende 
beschermd wordt door de huidige definitie van ensemble?  
 W10153.NAV 
37 

 
fractie stellen deze vraag om te voorkomen dat deze goederen – die volgens hen door 
natrekking onroerend zouden kunnen zijn – onherroepelijk beschadigd worden en als 
zodanig niet meer onder vervreemdingsregels vallen. Hoe zit dat met vergunningsplichten 
ten aanzien van niet aard- en nagelvaste goederen, zo informeren zij. 
Anders dan de leden van de VVD-fractie veronderstellen, is niet het begrippenpaar ‘aard- 
of nagelvast’ doorslaggevend voor de beantwoording van de vraag of iets deel uitmaakt 
van een onroerende zaak. Hecht verbonden objecten worden gerekend tot de onroerende 
zaak, indien deze niet zonder schade te verwijderen zijn. Zaken in een rijksmonument die 
door natrekking onroerend zijn geworden, vallen dus onder de bescherming. Voor 
wijzigingen geldt de vergunningplicht. Op deze wijze zal de mogelijke beschadiging 
waarop de leden van de VVD-fractie duiden kunnen worden voorkomen. 
Voor de volledigheid: volgens het Burgerlijk Wetboek is het ook mogelijk dat minder 
hecht verbonden objecten als bestanddeel van de onroerende zaak worden aangemerkt 
indien de maatschappelijke opvatting is dat deze daartoe behoren. Zo is het algemeen 
aanvaard dat bijvoorbeeld beschilderde behangsels als bestanddeel tot een pand 
behoren, terwijl deze enkele eeuwen terug vaak meeverhuisden met de eigenaar. 
Kandelaars behoren tot de onroerende zaak als deze niet zonder beschadiging verwijderd 
kunnen worden. Een kandelaar die losgeschroefd kan worden, behoort dus niet tot de 
onroerende zaak. 
De status van rijksmonument ziet op een onroerende zaak zoals opgenomen in het 
kadaster en omvat geen roerende zaken. Voor het verwijderen of verplaatsen van 
roerende onderdelen van een interieur binnen een rijksmonument is dus geen 
vergunningplicht van toepassing. Het is wel mogelijk om – los van een 
monumentenstatus - cultuurhistorisch zeer waardevolle roerende zaken aan te wijzen als 
beschermd cultuurgoed met het oogmerk deze cultuurgoederen voor Nederland te 
behouden. Verplaatsing van beschermde cultuurgoederen moet bij de Minister van OCW 
gemeld worden en bij bepaalde handelingen kan de Minister bedenkingen daartegen 
aanvoeren. 
 
In de bescherming van monumenten is steeds meer aandacht voor de bescherming van 
het totaal van monumenten en interieurs, hetgeen door vergroting van kennis en 
subsidies wordt gestimuleerd. Maar naar beste weten van de leden van de PvdA-fractie 
strekt de bescherming van de Monumentenwet niet verder dan de aard- en nagelvaste 
elementen van een monument, ook als interieurelementen wel beschreven zijn. Zij willen 
weten of dit klopt. Naar de mening van deze leden zou het waardevol zijn om ook 
ensembles van gebouw en interieur een gezamenlijke bescherming te geven, mogelijk 
met een minder statische maar stevige bescherming voor het interieur om niet te diep in 
te grijpen op het gebruiksrecht van de eigenaar van het monument. Hierop willen deze 
leden graag een reactie van de regering. 
De bescherming als rijksmonument heeft inderdaad alleen betrekking op onroerende 
zaken. In paragraaf 3.7 van de memorie van toelichting is aangegeven waarom de 
regering inzet op vergroten van kennis en bewustzijn, attitudeverandering en verbeterde 
omgangsvormen om interieurs beter te beschermen. Hiervoor wordt ook verwezen naar 
de antwoorden op de voorgaande vragen van de leden van de VVD-fractie en de concrete 
voorbeelden in de vragen die over alternatieve wijzen van bescherming hierna volgen. 
 
 W10153.NAV 
39 

 
Het behoud in situ van het roerende deel van ensembles zal, met name vanwege de grote 
impact op het eigendomsrecht die bescherming ter plaatse zou betekenen, vooral via 
voorlichting moeten worden bewerkstelligd. Als een eigenaar eenmaal bewust is van de 
waarde van het geheel, zal hij eerder geneigd zijn het ook als zodanig in stand te houden. 
Er zijn echter ook omstandigheden denkbaar dat het eenvoudigweg niet langer mogelijk 
is om roerende onderdelen van een ensemble in situ te behouden. Denk aan een collectie 
van familieportretten die met de familie meeverhuist naar elders, nadat deze enkele 
eeuwen in een buitenplaats heeft gehangen. Met wie is de band groter, met het huis of 
met de familie? Ook bij herbestemming van rijksmonumenten, zoals kerkgebouwen, is 
het volgens de regering niet goed denkbaar dat de gehele inventaris ter plaatse moet 
worden gehandhaafd omdat er nu eenmaal een eeuwenoude band is met het pand. Ook 
zonder deze belemmering is herbestemming vaak al een hele opgave. Juist bij 
herbestemming zal het uiteenvallen van ensembles spelen. Door overreding en het 
beschikbaar stellen van kennis is het mogelijk om de inventaris ter plaatse te behouden. 
Een voorbeeld hiervan is het pand van het gemeentearchief van Amsterdam. Dit 
ensemble ontworpen door architect De Bazel is voor een deel behouden kunnen blijven 
mede door de samenwerking tussen de oude en de nieuwe eigenaar.  
 
De leden van de CDA-fractie vragen of er een lijst opgesteld kan worden van belangrijke 
ensembles (“topensembles”), waarvoor bij vervreemding dezelfde procedure als onder 
paragraaf 4.2 beschreven wordt gehanteerd. Deze leden denken dan vooral aan interieurs 
van kerken, monumentale overheidsgebouwen en monumentale gebouwen zoals de 
Beurs van Berlage. 
Voor zover het overheden betreft is de procedure die betrekking heeft op de 
vervreemding van cultuurgoederen en collecties die in eigendom zijn bij overheden van 
toepassing. De procedure bewerkstelligt dat kunstvoorwerpen en andere cultuurgoederen 
in publiek bezit niet zonder zorgvuldige afweging in het private domein terecht komen.  
Indien er voor zou worden gekozen om dezelfde procedure op niet-overheden toe te 
passen, heeft dat grote bezwaren van praktische en administratieve aard. 
Los van wettelijke regelingen wordt binnen het RCE-programma interieurs ingezet op 
inventarisatie van, en onderzoek naar, belangrijke interieurs.  
 
Voorts vragen de leden van de CDA-fractie of bij ensembles ook de relatie tussen 
onroerend, roerend en immaterieel erfgoed wordt meegenomen. Zo nee, waarom niet? 
In antwoord op deze vraag kan worden verwezen naar hetgeen is geantwoord op een 
vergelijkbare vraag van de leden van de VVD-fractie aan het begin van deze paragraaf. In 
aanvulling daarop kan de regering bevestigen dat ook immateriële waarden een 
belangrijke rol spelen bij het waarderen van cultureel erfgoed. Zo kan aan de hand van 
een gaaf woonhuisinterieur het verhaal verteld worden van een bewoner of familie, zoals 
bijvoorbeeld gebeurt in het Huis van Gijn te Dordrecht. Of een ander voorbeeld: het 
rijksmonument Hotel de Wereld te Wageningen wordt vooral bijzonder gevonden 
vanwege het tekenen van de wapenstilstand in mei 1945, en veel minder vanwege de 
architectonische kwaliteiten. 
 
De leden van de D66-fractie vragen waarom er in het wetsvoorstel geen aparte 
aanwijzing is opgenomen voor ensembles, terwijl in de memorie van toelichting wel wordt 
 W10153.NAV 
41 

 
Eveneens vragen de leden van de SGP-fractie hoe de regering waarborgt dat bij 
ensembles in ieder geval standaard zowel de bescherming van het monument, als van 
het cultuurgoed wordt onderzocht, teneinde te voorkomen dat de bescherming van het 
cultureel erfgoed slechts gedeeltelijk uit de verf komt. 
Tegenwoordig wordt bij de aanwijzing van rijksmonumenten standaard bezien welke 
cultuurhistorische waarden aanwezig zijn, daartoe horen de architectonische waarden, de 
historische omgeving, het interieur, immateriële aspecten en de archeologie. Vanuit deze 
integrale beoordeling wordt gemotiveerd bezien welke onroerende zaken de 
rijksbeschermde status krijgen. 
 
4. Bescherming van erfgoed 
 
De leden van de CDA-fractie constateren dat binnen het aardbevingsgebied in Groningen 
vele Rijksmonumenten liggen die beschadigd worden of bedreigd worden met schade. De 
leden van deze fractie vragen hoe de middelen voor de restauratiefondsen van de 
provincies verdeeld worden over de provincies. Hoeveel geld gaat er naar Groningen? De 
leden constateren dat het convenant met het IPO in 2015 geëvalueerd wordt. Is de 
regering bereid om in deze evaluatie te onderzoeken of er meer geld naar de provincie 
Groningen moet, specifiek om monumenten die door aardbevingsschade beschadigd 
worden te restaureren, zo informeren zij. 
De provincies verdelen zelf de € 20 miljoen aan gedecentraliseerde restauratiemiddelen 
die ingevolge de bestuurlijke afspraak met het Interprovinciaal Overleg (IPO) aan het 
Provinciefonds worden toegevoegd. Volgens de verdeelsleutel van de provincies(naar rato 
van het aantal monumenten) is er een bedrag van € 902.832 naar de Provincie 
Groningen gegaan. De evaluatie van de bestuurlijke afspraak heeft al plaatsgevonden en 
is op 23 oktober 2014 aan uw Kamer gestuurd (Kamerstukken II 2014/15, 32156, nr. 
53). Daarin is geen specifieke aandacht besteed aan de schade ten gevolge van 
aardbevingen; de reguliere instandhoudings- en restauratiemiddelen zijn daar immers 
niet voor bedoeld. De bekostiging van schadeherstel en preventie in het kader van de 
aardbevingen geschiedt vanuit het budget dat daarvoor beschikbaar is gesteld in het 
bestuursakkoord “Vertrouwen op herstel en herstel van Vertrouwen”. Bijzondere aandacht 
moet daarbij worden besteed aan het behoud van het cultureel erfgoed en de 
karakteristieke bebouwing, waaraan het gebied zijn kwaliteit en identiteit in belangrijke 
mate ontleent. Op dit moment onderzoeken de Ministers van Economische Zaken en OCW 
met de provincie Groningen hoe de middelen voor monumenten het beste kunnen worden 
ingezet, in samenspraak met diverse partijen in de regio en de NAM. 
 
De leden van de SGP-fractie vragen waarom een duidelijke regeling van de zorgplicht van 
monumenteigenaren ter voorkoming van passief of actief verval niet nodig wordt geacht, 
terwijl anderzijds veel wijzigingen van monumenten wel vergunningplichtig zijn en het 
wetsvoorstel ook een definitie van normaal onderhoud bevat. Bovendien constateren zij 
dat op basis van jurisprudentie basale normen geformuleerd kunnen worden ten aanzien 
van de verantwoordelijkheid van monumenteigenaren. Waarom kiest de regering er niet 
voor om meer duidelijkheid te bieden aan monumenteigenaren ten aanzien van hun 
verantwoordelijkheid? 
 W10153.NAV 
43 

 
bid’ gecreëerd kan worden in de wet, voor zover het cultureel erfgoed betreft. Kan de 
regering ingaan op het creëren van een dergelijke mogelijkheid in de wet, zo vragen zij. 
In de memorie van toelichting op de Erfgoedwet is de procedure toegelicht 
(Kamerstukken II 2014/15, 34 109, nr. 3, blz. 22 (paragraaf 4.2 Cultuurgoederen in 
privaat bezit) en blz. 79 (artikelsgewijze toelichting op artikelen 4.9 en 4.10).  
Deze komt er in het kort op neer dat de Minister van OCW bedenkingen kan aanvoeren 
als een beschermd cultuurgoed door bepaalde handelingen, waaronder het in veiling 
brengen, het vervreemden of verplaatsen van het cultuurgoed, voor Nederland verloren 
dreigt te gaan. Aan deze ook al in de Wbc voorkomende procedure om beschermde 
cultuurgoederen voor Nederland te behouden, voegt dit wetsvoorstel een nieuwe 
mogelijkheid toe. Hierdoor worden particulieren, waaronder ook professionele beheerders 
zoals musea, beter in positie gebracht om bij te dragen aan het behoud van 
belangwekkende cultuurgoederen voor Nederland. Dit gebeurt door bij dreiging van 
verlies van een beschermd cultuurgoed voor Nederland, de bedenkingen van de Minister 
van OCW in de Staatscourant en eventueel ook nog op andere geschikte wijze, zoals 
bijvoorbeeld op een daarvoor geschikte website, te publiceren. Nadat publiekelijk kenbaar 
is gemaakt dat een beschermd cultuurgoed mogelijk uit Nederland verdwijnt, kunnen 
mogelijke kopers zich gedurende een periode van zes weken aanmelden bij de Minister 
van OCW.  
Het wetsvoorstel strekt er toe dat de Minister van OCW particulieren na publicatie van 
zijn bedenkingen altijd de mogelijkheid geeft om hun belangstelling kenbaar te maken. 
Uiteindelijk is het echter aan de eigenaar van het beschermde cultuurgoed om te 
beslissen of hij in gaat op een aanbod van een particulier, dan wel dat hij liever in 
onderhandeling treedt met de Staat.  
De hier geschetste procedure laat onverlet dat de Staat de bevoegdheid houdt om een 
beschermd cultuurgoed zelf aan te kopen om het te behouden voor het Nederlands 
cultuurbezit. Ook blijft de mogelijkheid bestaan dat particulieren samen met de overheid 
tot aankoop van een cultuurgoed overgaan.  
De vraag van de leden van de CDA-fractie of alleen de Minister van OCW bedenkingen 
kan publiceren als een beschermd cultuurgoed naar het buitenland dreigt te verdwijnen, 
moet bevestigend worden beantwoord. Overigens moet bij beschermde cultuurgoederen 
verkoop en verplaatsing naar het buitenland altijd gemeld worden bij de Minister van 
OCW. Als een eigenaar dit niet doet, pleegt deze een economisch delict en kan de 
handeling worden vernietigd. Bij uitvoer van een cultuurgoed naar een bestemming 
buiten de Europese Unie is bovendien in veel gevallen een uitvoervergunning van de 
Minister van OCW (in casu de Erfgoedinspectie) vereist.  
Als burgers of maatschappelijke organisaties vrezen dat een belangrijk, niet beschermd 
cultuurgoed, verloren dreigt te gaan voor Nederland, dan kunnen zij dit bij de Minister 
van OCW (in casu de RCE) melden. Zo nodig kan de Minister overwegen op grond van 
artikel 3.7 van het wetsvoorstel over te gaan tot aanwijzing als beschermd cultuurgoed. 
 
Over de mogelijkheid om bedenkingen te publiceren bij de verkoop van onroerend 
erfgoed en de vragen over het Engelse ‘right to bid’ merkt de regering het volgende op. 
Benadrukt moet worden dat de hierboven geschetste bedenkingenprocedure uitsluitend 
ziet op beschermde cultuurgoederen en niet op onroerende zaken, zoals monumenten. De 
regering ziet geen aanleiding om voor de door de leden van de CDA-fractie bedoelde 
 W10153.NAV 
45 

 
rechtsbescherming bestaan. Privaatrechtelijke rechtshandelingen zijn van een andere 
orde. Deze handelingen kunnen door een ieder tot stand worden gebracht. Een overheid 
verschilt daarin niet van een particulier. Om te voorkomen dat feitelijk bezwaar en beroep 
mogelijk is tegen de privaatrechtelijke rechtshandeling, regelt de Awb dat een 
voorbereidingsbesluit voor een privaatrechtelijke handeling niet appellabel is. Het 
appellabel maken van het besluit tot vervreemding van een cultuurgoed zou ingaan tegen 
het gescheiden systeem van bestuursrechtelijke en privaatrechtelijke handelingen en de 
rechtsbescherming die hierbij hoort. Dat laat onverlet dat bij het doorzetten van de 
vervreemding het vervreemdingsbesluit door de Kroon kan worden vernietigd. 
 
De regering heeft de keus gemaakt om alleen bij voornemen voor afstoting van 
cultuurbezit van Rijk, provincie en gemeente een advies over de beschermwaardigheid te 
verplichten als het vermoeden kan bestaan dat het voorwerp bijzonder en onvervangbaar 
en onmisbaar is voor het Nederlandse cultuurbezit. De leden van de PvdA-fractie hebben 
echter de indruk dat ook andere overheden en publieke organisaties 
beschermenswaardige cultuurgoederen bezitten, zoals de waterschappen die een rijk 
verleden kennen. Daarom vragen deze leden aan de regering welke afweging is gemaakt 
bij de keuze voor de bescherming van bezittingen van Rijk, provincies en gemeenten. 
De leden van de D66-fractie lezen dat het wetsvoorstel een waarborg bevat voor een 
zorgvuldige besluitvorming over het vervreemden van een cultuurgoed of verzameling 
door het Rijk, provincie, of gemeente. Deze waarborg is het verplichtstellen van een 
advies van deskundigen bij een voorgenomen vervreemding. Waarom wordt deze 
adviesverplichting niet ingesteld voor alle overheidsinstanties, waaronder waterschappen 
en universiteiten, zo vragen deze leden. 
De procedure rond vervreemding is alleen voorgeschreven voor het Rijk, provincies en 
gemeenten en niet voor overige overheidsinstanties. De adviesverplichting is daarmee 
opgelegd aan helder omschreven adressanten, mede met het oog op de balans tussen de 
omvang van de verplichting en het verwachte effect. De eigen verantwoordelijkheid van 
de overheden om te besluiten over het afstoten van cultureel erfgoed wordt daarbij 
overigens in stand gelaten. De andere overheden en publieke organisaties zijn 
verantwoordelijk voor hun eigen collecties, waarbij zij voor de vormgeving van die 
verantwoordelijkheid inspiratie kunnen vinden in dit wetsvoorstel. Voor een nadere 
toelichting wordt verwezen naar het antwoord op een vergelijkbare vraag van de 
ChristenUnie-fractie onder ‘1. Inleiding’ van deze nota. 
 
Voor de adviescommissie die aan het overheidsorgaan advies moet geven, eist de wet 
onafhankelijkheid. De leden van de PvdA-fractie vragen aan de regering duidelijkheid 
over de gewenste onafhankelijkheid. Is deze onafhankelijkheid voornamelijk ten opzichte 
van het overheidsorgaan dat overweegt een voorwerp te vervreemden? De 
beschermwaardigheidscommissie, die in het kader van de herziening van de LAMO wordt 
opgericht, bevat juist ook experts die de kunstwerken kennen en een expert die door het 
betrokken museum kan worden aangewezen. De leden van deze fractie vragen 
duidelijkheid van de regering of de beschermwaardigheidscommissie voldoet aan de 
gevraagde onafhankelijkheid van de Erfgoedwet.  
Met dit wetsvoorstel worden geen permanente adviescommissies ingesteld. Artikel 4.19 
van de Erfgoedwet stelt enkele minimale eisen die de onafhankelijkheid en deskundigheid 
 W10153.NAV 
47 

 
gemeente. Het advies is alleen verplicht bij voorgenomen vervreemding naar een andere 
partij dan het Rijk, een gemeente of provincie. Dat kan een buitenlandse partij zijn, maar 
ook een binnenlandse particulier. Deze voorwaarde is opgenomen omdat de publieke 
toegankelijkheid van het cultuurgoed hierbij in het geding kan zijn. In geval van 
vervreemding aan een binnenlandse particulier heeft de minister van OCW ook nog de 
mogelijkheid dit cultuurgoed of verzameling aan te wijzen. Daarmee is een waarborg 
ingebouwd dat belangrijk cultuurbezit in elk geval voor Nederland kan worden behouden. 
Daarnaast is relevant dat bij vervreemding aan het buitenland, niet per definitie de 
toegankelijkheid in het geding is zoals eerder is aangegeven. 
 
Ook vragen deze leden een verdere toelichting op de zogenaamde drempelcriteria (én 
cultuurhistorisch of wetenschappelijke betekenis, én onvervangbaar én onmisbaar voor 
het Nederlandse cultuurbezit). Is het waar dat om in aanmerking te komen voor 
bescherming, dit openbaar kunstbezit aan álle gestelde criteria dient te voldoen? De 
leden van deze fractie vrezen dat hiermee cultuurgoederen met een belangrijke waarde in 
één of twee categorieën alsnog zomaar kunnen verdwijnen. 
Bij vervreemding door een gemeente, provincie of het Rijk geldt dat de 
zorgvuldigheidsprocedure van toepassing is als de redelijke verwachting bestaat dat het 
cultuurgoed aan de genoemde criteria zou kunnen voldoen. De reden om de drempel 
hoog te leggen is dat de wet niet een verbod op vervreemding beoogt, maar een 
zorgvuldige afweging als het om cultuurgoederen gaat die belangrijk zijn voor het 
Nederlands cultuurbezit. Dit betekent niet dat gemeenten of provincies niet ook een 
advies kunnen vragen bij cultuurgoederen met een lokaal of regionaal belang. Bij een 
advies kan een commissie altijd wijzen op andere waarden van een cultuurgoed die 
meegewogen zouden moeten worden bij een besluit tot vervreemding. 
 
Verder vragen de leden van de SP-fractie waarom er is gekozen voor de vrijblijvendheid 
van het verplichte deskundigenadvies. Wat is de waarde van dit advies zolang overheden 
het zomaar naast zich neer kunnen leggen? Zij verzoeken de regering hierop te reageren. 
Elke overheid is zelf verantwoordelijk voor de omgang met diens eigendom. Dit 
wetsvoorstel wil niet treden in deze autonome verantwoordelijkheid, maar een waarborg 
bieden dat de procedure tot vervreemding zorgvuldig en transparant plaats vindt en 
daarmee een zorgvuldige afweging wordt gemaakt. Het wetsvoorstel bevat een waarborg 
voor een zorgvuldige besluitvorming over het vervreemden van een cultuurgoed of 
verzameling door het Rijk, een provincie of gemeente. Deze waarborg is het 
verplichtstellen van een betekenisvol advies van deskundigen bij een voorgenomen 
vervreemding. Verwacht mag worden dat, indien de commissie oordeelt dat het 
cultuurgoed of de verzameling inderdaad van bijzondere cultuurhistorische of 
wetenschappelijke betekenis is, en onvervangbaar en onmisbaar voor het Nederlands 
cultuurbezit, de betrokken overheid niet licht zal besluiten de voorgenomen vervreemding 
door te zetten. Is dat toch het geval, dan wordt door het advies van de commissie bereikt 
dat de Minister van OCW over kan gaan tot aanwijzing van het cultuurgoed als 
beschermd cultuurgoed. Bovendien kan bij het doorzetten van de vervreemding, een 
eventuele toepassing van het instrument van vernietiging van het vervreemdingsbesluit 
door de Kroon, aan de hand van het advies worden onderbouwd. Dit betekent dus dat de 
desbetreffende overheid het advies zeker niet zomaar naast zich neer kan leggen. 
 W10153.NAV 
49 

 
cultuurhistorische of wetenschappelijke betekenis en die onvervangbaar en onmisbaar is 
voor het Nederlands cultuurbezit, wordt daarvan, onder toezending van een afschrift van 
het advies, aan de Minister van OCW melding gedaan. Het wetsvoorstel voorziet niet in 
verplichte openbaarmaking van het advies. 
 
De leden van de CDA-fractie vragen of met de extra waarborg naar de mening van de 
regering de zorgvuldigheid omtrent vervreemding op hetzelfde niveau is als in 
omringende landen. Deze leden vragen of de regering hierbij specifiek in kan gaan op de 
punten die Vereniging Rembrandt noemt in de reactie op de internetconsultatie. 
De punten die door Vereniging Rembrandt op dit terrein zijn ingebracht, betreffen het 
ontbreken van bescherming van kunst hetgeen niet in lijn zou zijn met internationale 
afspraken. Met de in dit wetsvoorstel geregelde bescherming wordt invulling gegeven aan 
het door Nederland geratificeerde UNESCO-verdrag 1970 dat een wettelijke bescherming 
van roerend erfgoed aanbeveelt. Hiermee wordt voldaan aan internationale verplichtingen 
die Nederland is aangegaan en bestaat er in Nederland een gelijkwaardig regime ten 
opzichte van andere landen. Er zijn geen signalen dat Nederland het verdrag niet 
voldoende zou hebben geïmplementeerd. Onderhavig wetsvoorstel bepaalt dat er een 
vergunning nodig is voor uitvoer en toestemming van de eigenaar. Dit betreft een zeer 
uitgebreide lijst van beschermde cultuurgoederen, openbare collecties, kerkelijk 
kunstbezit, etc. Naar de mening van de regering komt ze met deze 
beschermingsmogelijkheden afdoende tegemoet aan de bezwaren van de Vereniging 
Rembrandt. 
 
De leden van de CDA-fractie vragen tevens in hoeverre de nieuwe werkwijze al is 
toegepast bij het voornemen van de regering om 34 monumentencomplexen met 
erfgoedfunctie te vervreemden. 
Bij de afstoting van 34 rijksmonumenten met erfgoedfunctie gaat het om onroerende 
zaken. De bepalingen uit de Mw 1988 en de Wabo zijn voor iedere eigenaar leidend bij 
beheer en behoud van rijksmonumenten. Van belang is het onderscheid tussen bezit en 
bescherming. De regering stoot deze monumenten af aan een professionele organisatie 
op het gebied van de monumentenzorg. De bescherming blijft daarbij op het monument 
rusten. 
 
De leden van de D66-fractie lezen dat de verplichting van het deskundigenadvies aan de 
orde is wanneer er een redelijk vermoeden bestaat dat er sprake is van een cultuurgoed 
of verzameling van bijzondere cultuurhistorische of wetenschappelijke betekenis, en 
wanneer dit cultuurgoed of deze verzameling onmisbaar en onvervangbaar is voor het 
Nederlands cultuurbezit. Maakt de overheid die voornemens is tot vervreemding, zelf de 
afweging of dit redelijke vermoeden bestaat en dus of een advies van een 
deskundigencommissie nodig is? Bestaat hiermee niet het risico dat de betreffende 
overheid te makkelijk besluit dat het instellen van deskundigencommissie niet nodig is?  
De desbetreffende overheid is inderdaad verantwoordelijk voor het bepalen wanneer er 
een redelijk vermoeden bestaat dat er sprake is van een cultuurgoed of verzameling van 
bijzondere cultuurhistorische of wetenschappelijke betekenis. Dit sluit aan bij de 
verantwoordelijkheid van overheden bij het nemen van besluiten. De algemene 
 W10153.NAV 
51 

 
Voorts willen de leden van de D66-fractie graag meer inzicht in de consequenties die 
verbonden zijn aan het advies van de deskundigencommissie. Deze leden lezen dat 
verwacht mag worden dat de betrokken overheid niet licht zal besluiten de voorgenomen 
vervreemding door te zetten, indien de commissie heeft geoordeeld dat het cultuurgoed 
of de verzameling van bijzondere cultuurhistorische of wetenschappelijk betekenis is, en 
onvervangbaar en onmisbaar voor het Nederlandse cultuurbezit. Maar welke stappen 
kunnen nog ondernomen worden wanneer deze overheid toch tot vervreemding wil 
overgaan en het cultuurgoed of de verzameling daarmee voor Nederland verloren dreigt 
te gaan? Waarom is er gekozen voor een niet-bindend advies? Bestaat er de mogelijk 
voor derden om in beroep te gaan tegen een beslissing tot vervreemding? 
Elke overheid is zelf verantwoordelijk voor de omgang met diens eigendom. Dit 
wetsvoorstel wil niet treden in deze autonome verantwoordelijkheid, maar een waarborg 
bieden dat de procedure tot vervreemding zorgvuldig en transparant plaats vindt en 
daarmee een zorgvuldige afweging wordt gemaakt. Omdat vervreemding een 
privaatrechtelijke handeling betreft, is er geen mogelijkheid tot bezwaar en beroep. Voor 
een nadere toelichting hierop wordt verwezen naar de beantwoording hierboven van een 
vraag op dit punt van de leden van de PvdA-fractie. 
Het advies kan op meerdere manieren zorgen voor behoud van het cultuurgoed. 
Allereerst biedt het advies een goede basis voor de volksvertegenwoordiging om het 
debat aan te gaan over het voorgenomen besluit. Indien dit debat leidt tot de conclusie 
dat het bestuursorgaan het cultuurgoed kan vervreemden bestaat er nog een aantal 
mogelijkheden voor behoud van het cultuurgoed voor Nederland. 
Zo kan met behulp van het advies van de commissie de Minister van OCW overgaan tot 
aanwijzing van het cultuurgoed of de verzameling als beschermd cultuurgoed of 
beschermde verzameling. Vervolgens zijn de regels voor beschermde cultuurgoederen of 
beschermde verzamelingen van toepassing. 
Ook kan bij het doorzetten van de vervreemding, een eventuele toepassing van het 
instrument van vernietiging van het vervreemdingsbesluit door de Kroon, aan de hand 
van het advies worden onderbouwd. 
 
Ook willen de leden van de D66-fractie graag weten hoe bevorderd kan worden dat er 
zorgvuldig wordt omgegaan met cultuurgoederen door het Rijk, provincies en gemeenten 
die weliswaar niet aan alle criteria (van bijzondere cultuurhistorische of wetenschappelijk 
betekenis, en onvervangbaar en onmisbaar voor het Nederlandse cultuurbezit) voldoen, 
maar desondanks van grote waarde zijn voor Nederland? Waarom wordt alleen gekeken 
naar nationaal belang, maar niet naar regionaal of lokaal belang, zo vragen zij. 
Het wettelijk stelsel beoogt een algemeen kader voor het beschermen van een breed 
spectrum van roerend en onroerend cultureel erfgoed. De genoemde criteria bieden 
ruimte om rekening te houden met  goederen van bijzondere waarde voor het regionale 
en lokale erfgoed. De gelaagde betekenis van cultureel erfgoed maakt dat dit van waarde 
kan zijn voor het lokale, regionale en Nederlands cultuurbezit. Dit wetsvoorstel brengt 
geen verandering in de verantwoordelijkheid van lokale en provinciale overheden voor 
bescherming van gemeentelijke en provinciale monumenten en collecties van lokaal of 
regionaal belang. De gekozen regelingen in dit wetsvoorstel kunnen als inspiratie dienen 
voor het lokale en regionale bestuur en een basis bieden voor gesprekken met de lokale 
en regionale volksvertegenwoordigers. 
 W10153.NAV 
53 

 
aanwijzingsprogramma’s worden opgesteld. Aan de hand van een thema worden 
uitgangspunten en criteria opgesteld waarin naast partijen uit het veld, het onafhankelijk 
advies van de Raad voor cultuur een belangrijke rol speelt. De concrete aanwijzingen 
volgen het aanwijzingsprogramma. De advisering van de Raad over de concrete besluiten 
is daarmee dubbelop en leidt feitelijk alleen tot extra bureaucratie. De onafhankelijkheid 
blijft dus geborgd in het proces en juist op het moment dat dit de meeste invloed op het 
beleid kan hebben. 
Voor cultuurgoederen geldt een terughoudend aanwijzingsbeleid. Bij de RCE is in 
voldoende mate kennis aanwezig om een beoordeling te maken van de waarden. 
Daarnaast bevat het wetsvoorstel een waarborg voor een zorgvuldige besluitvorming over 
het vervreemden van een cultuurgoed of verzameling door het Rijk, een provincie of 
gemeente. Deze waarborg is het verplichtstellen van een advies van deskundigen bij een 
voorgenomen vervreemding. De Minister van OCW heeft bovendien de mogelijkheid om 
zijn instrumenten (aanwijzing of voordragen van besluit voor vernietiging) in te zetten in 
geval van vervreemding van bijzondere cultuurhistorische of wetenschappelijke betekenis 
dat of die onvervangbaar en onmisbaar is voor het Nederlands cultuurbezit. 
 
Klopt het dat het nu mogelijk is dat een gemeente besluit om een waardevol kunstwerk 
te verkopen, zonder dat de opbrengst per se terugvloeit in collectie, zo vragen de leden 
van de ChristenUnie-fractie. Zou de gemeente Amsterdam hypothetisch kunnen besluiten 
om een werk van Rembrandt te verkopen? Hoe kunnen we situaties voorkomen zoals in 
Gouda, waarbij een kunstwerk uit de collectie verkocht werd zonder dat de 
museumwereld op de hoogte was? Wat gebeurt er met de huidige richtlijnen hierover die 
door de sector zelf zijn opgesteld, zoals de LAMO? 
Gemeenten zijn in het algemeen bij de afstotingsprocedure uit hun publieke 
verantwoordelijkheid gehouden zorgvuldig te handelen in de geest van professionele 
standaarden, zoals vastgelegd in de LAMO, de «VNG-Richtlijn afstoting cultuurbezit» of in 
andere geaccepteerde professionele richtlijnen. De LAMO beveelt aan om de opbrengst te 
besteden aan nieuwe museale objecten. De VNG onderschrijft dit uitgangspunt 
grotendeels, zij het dat een bredere museale bestemming van de opbrengst acceptabel 
wordt geacht. Het wetsvoorstel bevat een waarborg voor een zorgvuldige besluitvorming 
over het vervreemden van een cultuurgoed of verzameling door het Rijk, een provincie of 
gemeente. Deze waarborg is het verplichtstellen van een deskundigenadvies bij een 
voorgenomen vervreemding wanneer er een redelijk vermoeden bestaat dat sprake is 
van een cultuurgoed of verzameling van bijzondere cultuurhistorische of 
wetenschappelijke betekenis, dat of die onvervangbaar en onmisbaar is voor het 
Nederlands cultuurbezit. De eigen verantwoordelijkheid van de overheden om te besluiten 
over het afstoten van cultureel erfgoed wordt in het wetsvoorstel in stand gelaten, de 
mogelijkheid van vernietiging van het vervreemdingsbesluit door de Kroon evenzeer.  
 
Musea hebben zich verplicht om een leidraad te hanteren bij het afstoten van objecten. 
Deze leidraad werkt in veel gevallen goed, maar kan niet voorkomen dat objecten en 
collecties die van bijzondere cultuurhistorische of wetenschappelijke betekenis en 
onvervangbaar en onmisbaar voor het Nederlands cultuurbezit zijn op enig moment 
worden verkocht. Bij (dreigende) verkoop door een museum van een bij het publiek 
bekend collectiestuk of van een waardevolle collectie, is de algemene teneur in het 
 W10153.NAV 
55 

 
De regering is het eens met de leden van de ChristenUnie-fractie dat ook cultureel 
erfgoed van belang is voor de regionale en lokale identiteit. Naar de mening van de 
regering kan dat het best worden beoordeeld en beschermd op het niveau van de 
desbetreffende gemeenschap. Elke overheid is zelf verantwoordelijk voor de omgang met 
diens eigendom. Dit wetsvoorstel wil niet treden in deze autonome verantwoordelijkheid, 
maar een waarborg bieden dat de procedure tot vervreemding zorgvuldig en transparant 
plaats vindt en daarmee een zorgvuldige afweging wordt gemaakt. De andere overheden 
en publieke organisaties zijn verantwoordelijk voor hun eigen collecties, waarbij zij voor 
de vormgeving van die verantwoordelijkheid inspiratie kunnen vinden in dit wetsvoorstel. 
Het voorbeeld van het behoud van het schilderij van Jan van Goyen voor Dordrecht is een 
voorbeeld van hoe goed dat kan uitpakken. 
 
De leden van de ChristenUnie-fractie zijn benieuwd op welke wijze het Cultuur Mecenaat 
een rol kan spelen bij het beschermen van erfgoed. 
De rol van particulieren bij de bescherming van cultureel erfgoed is van groot belang. De 
kosten van bescherming worden gedragen door eigenaren zelf en het mecenaat. Ook de 
regering draagt via subsidies, leningen en fiscale aftrek hieraan bij.  
 
Om het geefgedrag nog verder te stimuleren, is de Geefwet in het leven geroepen waarin 
een aantal fiscale maatregelen is opgenomen. Eén van de beleidsuitgangspunten is waar 
mogelijk ook particuliere organisaties in te zetten bij het behoud van het cultureel 
erfgoed. In dit wetsvoorstel wordt dan ook aan particulier initiatief meer ruimte geboden 
bij het behoud voor Nederland van belangrijk cultuurbezit. Dit betreft de uitbreiding van 
mogelijkheden om beschermde cultuurgoederen voor Nederland te behouden.  
 
Ook ondersteunen particulieren het behoud van erfgoed door hun deelname aan loterijen. 
Het Goed Geld gala van de BankGiroloterij is belangrijk, waarbij erfgoed één van de 
voornaamste doelen is. Particuliere verenigingen en fondsen als De Bond Heemschut, 
Vereniging Hendrick de Keijser, het Vfonds, Vereniging Rembrandt, etc. dragen eveneens 
bij aan de bescherming van ons erfgoed. Dit uit zich bijvoorbeeld in de bijdragen aan de 
aanschaf van belangwekkende cultuurgoederen, de publiekstoegankelijkheid en de zorg 
voor het cultureel erfgoed. Dat is een belangrijke ontwikkeling die getuigt van een 
waardevolle maatschappelijke betrokkenheid met en verantwoordelijkheid voor het 
cultureel erfgoed in Nederland. 
 
4.3 Bescherming onroerend erfgoed 
De leden van de PvdA-fractie merken op dat er, om monumenten te beschermen, een 
verbod is om te slopen of veranderingen aan te brengen zonder toestemming. Er is 
evenwel geen plicht om het monument in stand te houden. De leden realiseren zich dat 
het opleggen van een plicht een extra beperking betekent voor de eigenaar van een 
monument, waar financieringsmogelijkheden tegenover staan. Deze leden vragen aan de 
regering of de huidige beschermende instrumenten voldoende mogelijkheden bieden om 
instandhouding van monumenten te garanderen en welke instrumenten er in andere 
landen bestaan. Ook vragen deze leden een weging van de instandhoudingsplicht binnen 
de bescherming van monumenten in Nederland. Wat zou zo’n plicht toe kunnen voegen 
en welke nadelen kleven er aan, zo willen zij weten. 
 W10153.NAV 
57 

 
Met de Wet revitalisering generiek toezicht is de provincie aangewezen als toezichthouder 
op de uitvoering van de vergunningverleningsbevoegdheid van de gemeente. De Minister 
van OCW heeft hierin geen directe rol. Als stelselverantwoordelijke houdt de Minister van 
OCW wel in de gaten of en hoe het stelsel als geheel functioneert. De regering heeft in de 
huidige opzet van het stelsel voldoende vertrouwen om dit nagenoeg één op één over te 
zetten naar het stelsel van Omgevingswet en Erfgoedwet, zij het onder aanpassing aan 
de kenmerken van dit nieuwe stelsel. 
 
De leden van de CDA-fractie merken op dat regels die toezien op de beperkingen bij 
onroerend goed, niet opgenomen zijn in dit wetsvoorstel en geheel overgaan naar de 
Omgevingswet. Hiermee zal onder andere de verstrekking van vergunningen overgaan 
van de Minister van Onderwijs, Cultuur en Wetenschap naar het college van 
burgemeester en wethouders (B en W). De leden vragen of en hoe geborgd is dat er bij 
het college van B en W voldoende kennis aanwezig is over het onroerend erfgoed. Deze 
leden vragen daarnaast wat wordt bedoeld met het instemmingsrecht van de minister bij 
de verstrekking van een vergunning. Zal bij ieder besluit expliciet instemming verleend 
moeten worden, of kan in sommige gevallen instemming ingetrokken worden, zo vragen 
deze leden. 
Sinds de decentralisatie van de monumentenzorg met de Mw 1988 is de gemeente het 
bevoegd gezag voor de vergunningverlening voor gebouwde en aangelegde monumenten. 
De Minister van OCW bleef bevoegd gezag voor vergunningen voor archeologische 
rijksmonumenten, en die bevoegdheid wordt straks in de Omgevingswet ook 
overgeheveld naar de gemeente. Vanwege de benodigde expertise krijgt de Minister van 
OCW behalve een adviesrol voor de archeologische rijksmonumenten ook een 
instemmingsrecht. Daarmee is het betrekken van de expertise van de RCE gewaarborgd. 
Het instemmingsrecht betekent dat een voorgenomen besluit op de vergunningaanvraag 
de instemming behoeft van – in dit geval – de Minister van OCW.  
Gemeenten hebben in de loop der jaren overigens veel kennis en expertise opgebouwd 
op het terrein van het cultureel erfgoed. De verplichting om in bestemmingsplannen 
rekening te houden met cultuurhistorische waarden heeft hieraan bijgedragen. Daarnaast 
is er het Steunpuntennetwerk van de provincies, dat de gemeenten ondersteunt bij hun 
zorg voor cultureel erfgoed. Ook heeft elke gemeente met rijksmonumenten een 
monumentencommissie die de gemeenten adviseert bij aanvragen om 
omgevingsvergunningen voor monumenten en die veel gemeenten ook breder inzetten. 
Gemeenten kunnen verder expertise inhuren op de markt en gebruik maken van de 
brochures en kennisproducten van de RCE. 
 
De leden van de D66-fractie constateren dat op grond van de Mw 1988 beschermde 
stads- en dorpsgezichten kunnen worden aangewezen. Dit zal overgaan naar de 
Omgevingswet waar de ‘instructie’ als een passender instrument wordt gezien om een 
beschermingsregime in te stellen. Kan de regering toelichten hoe de aanwijzing en 
instructie van elkaar verschillen en waarom de instructie binnen de Omgevingswet als 
passender instrument wordt gezien? Biedt de instructie stads- en dorpsgezichten dezelfde 
bescherming als de huidige aanwijzing door het Rijk? Heeft het overbrengen van de 
aanwijzingsmogelijkheid naar de Omgevingswet nog invloed op de wijze waarop een 
bepaald gebied als UNESCO-erfgoed kan worden aangewezen? 
 W10153.NAV 
59 

 
Daarmee is niet gezegd dat werkzaamheden als bureauonderzoek, advisering en het 
opstellen van programma’s van eisen geen belangrijke onderdelen zijn van de 
archeologische keten, integendeel. Via vrijwillige certificatie kan hier uitdrukking aan 
worden gegeven. De archeologische sector heeft inmiddels de uitwerking van het nieuwe 
certificatiestelsel ter hand genomen en houdt daarin ook rekening met vrijwillige 
certificatie van deze werkzaamheden. De regering vindt dit een goede ontwikkeling en 
ziet dit met vertrouwen tegemoet. 
 
Verder constateren de leden van de PvdA-fractie dat de bedrijven in de archeologiesector 
veel energie hebben gestoken in uniformering van hun digitale informatie-uitwisseling, 
maar dat ze hun data niet aan één centraal punt bij de overheid aan kunnen leveren. 
Deelt de regering de mening dat het belangrijk is om deze data op een duurzame manier 
op te slaan en te verzamelen? De leden informeren of de regering dit, wettelijk geborgd, 
wil regelen. 
De regering onderschrijft de constatering van de leden van de PvdA-fractie dat de 
afgelopen jaren veel werk is verzet op het gebied van digitale informatie-uitwisseling. Een 
van de verworvenheden is de totstandkoming van een digitaal uitwisselingsformaat als 
onderdeel van de Kwaliteitsnorm Nederlandse Archeologie (KNA). In het huidige stelsel 
hebben verschillende partijen een verantwoordelijkheid voor duurzame opslag van 
digitale informatie. Op de eerste plaats zijn dit de provinciale depots die zorg dragen voor 
de opslag van digitale documentatie die verbonden is aan de opgraving en de vondsten. 
In het verlengde daarvan hebben ook gemeenten hier een verantwoordelijkheid voor 
zover gemeenten beschikken over een door de desbetreffende provincie erkend 
gemeentelijk depot. De aanlevering en de opslag van archeologische rapportages is 
wettelijk geregeld via Archis, het archeologisch informatiesysteem dat wordt beheerd 
door de RCE. Tenslotte is de afspraak in de archeologische beroepsgroep dat digitale 
informatie ook wordt aangeleverd bij DANS (Data Archiving and Networking Services, een 
instituut van de Koninklijke Nederlandse Akademie voor Wetenschappen en de 
Nederlandse organisatie voor Wetenschappelijk Onderzoek). 
Het digitale uitwisselingsformaat maakt het mogelijk om op een eenduidige wijze 
informatie aan te leveren bij de betrokken partijen. De regering is van mening dat 
duurzame opslag van digitale informatie een belangrijk onderdeel is van het streven naar 
behoud ex situ van archeologische informatie. Tijdens een recent gehouden 
expertmeeting op initiatief van het Ministerie van OCW en het InterProvinciaal Overleg 
werd een centrale voorziening voor de aanlevering van digitale informatie als een 
mogelijke oplossing denkbaar geacht. Het is uiteindelijk aan de provincies om hiertoe te 
komen, omdat zij eigenaar zijn en verantwoordelijk voor de opslag in depots. 
 
De leden van de SP-fractie uiten zorgen over de archeologische monumentenzorg. Op 
welke wijze is de gemeente verplicht deskundigen van de RCE te raadplegen alvorens tot 
besluitvorming over te gaan? Welke (overige) verplichtingen hebben gemeenten ten 
aanzien van behoud van archeologische monumenten? Wordt erkend dat zonder enige 
vorm van wettelijke verplichting gemeentelijke belangen die strijdig kunnen zijn met het 
archeologisch en cultureel belang vrij spel hebben? Waarom is niet gekozen ook hier een 
ministeriële instructie te kunnen geven? De leden van deze fractie zien hierop graag een 
toelichting. 
 W10153.NAV 
61 

 
samenwerking in regionaal verband of het vragen van advies bij de provinciale 
steunpunten voor monumenten en archeologie. Als tegemoetkoming ontvangen 
gemeenten structureel bestuurslastenvergoeding, jaarlijks 7,6 miljoen euro via het 
gemeentefonds. 
 
5.1 Overheveling naar de Omgevingswet 
De leden van de CDA-fractie lezen dat bij het verlenen van vergunningen door het college 
van B en W voor het verstoren van een archeologisch rijksmonument specialistische 
kennis nodig kan zijn. Met het instemmingsrecht van de Minister van Onderwijs, Cultuur 
en Wetenschap is gegarandeerd dat de kennis van de RCE op dit gebied ingezet wordt. 
Deze leden vragen of dit betekent dat bij iedere verlening van een vergunning voor het 
verstoren van een archeologisch rijksmonument de Minister van Onderwijs, Cultuur en 
Wetenschap instemming moet geven. Deze leden vragen daarnaast of en hoe van de 
specialistische kennis van de RCE gebruik wordt gemaakt bij het meewegen van het 
archeologische belang bij het opstellen van omgevingsplannen. 
Bij iedere verlening van een omgevingsvergunning voor het verstoren van een 
archeologisch rijksmonument zal inderdaad instemming van de Minister van OCW vereist 
zijn. In geval van het opstellen van het omgevingsplan door gemeenten is een formele 
positie van de Minister van OCW (of namens de Minister de RCE) niet aan de orde. Wel 
kunnen gemeenten gebruik maken van de kennis en informatie die de RCE aanbiedt in de 
vorm van brochures, kennisproducten en bijvoorbeeld de digitale Handreiking Erfgoed en 
Ruimte. 
 
5.2 Vervallen bepalingen 
De leden van de CDA-fractie constateren dat met het vervallen van artikel 34a van de Mw 
1988 de mogelijkheid wordt geschrapt dat gemeenten en provincies een financiële 
tegemoetkoming kunnen krijgen voor de bestrijding van de kosten van het doen van 
opgravingen, voor zover die kosten in redelijkheid niet volledig ten laste dienen te komen 
van de gemeente of provincie. Daarentegen blijft de mogelijkheid voor initiatiefnemers 
bestaan tot het aanvragen van schadevergoeding bij het primaire bevoegde gezag (de 
gemeente). Hiermee blijven alleen de eerste en de tweede aansprakelijkheid overeind. De 
leden van deze fractie vragen een nadere onderbouwing hiervan. Is de reden van 
afschaffing van de excessieve kostenregeling dat er te weinig gebruik van werd gemaakt? 
In hoeverre is het risico dat gemeenten met onvoorziene hoge kosten blijven zitten? Kan 
dit ook (indirect) leiden tot onvoorziene hoge kosten voor particulieren, zo vragen deze 
leden. 
De excessieve kostenregeling was onderdeel van de overgangssituatie bij implementatie 
van het Verdrag van Valletta. Nu de integratie van de archeologie in de ruimtelijke 
ordening vergaand tot stand is gebracht, is ook de voorspelbaarheid van archeologie en 
de kosten die daarmee verband houden toegenomen. Het vangnet van de rijksoverheid, 
dat was bedoeld voor `onverwachte’ archeologische vondsten, is niet meer noodzakelijk. 
Ook het principe dat de `verstoorder betaalt’ is inmiddels gemeengoed. Afschaffen van de 
excessieve kostenregeling past binnen een heldere rolverdeling tussen Rijk, gemeente en 
provincie.  
 
 W10153.NAV 
63 

 
draagvlak voor deze bepalingen zal worden vergroot. Tevens zal er bij certificering meer 
controle zijn op de naleving van deze bepalingen via de certificerende instellingen. De 
certificerende instellingen zullen namelijk periodiek vaststellen of de certificaathouder 
voldoet aan de norm. Dit alles komt de kwaliteit van archeologisch onderzoek ten goede. 
 
De leden van de CDA-fractie constateren dat in het huidige kwaliteitssysteem 
opgravingsvergunningen gratis worden verstrekt, terwijl in het nieuwe systeem 
certificering aan marktpartijen wordt overgelaten. De regering schrijft dat de 
prijsontwikkeling van het certificeringsstelsel de eerste jaren wordt gemonitord om te 
bekijken of er per Algemene Maatregel van Bestuur (AMvB) een maximumprijs moet 
worden vastgesteld. De leden van deze fractie vragen welke tarieven de regering 
verwacht en op welk moment besloten moet worden tot een maximumtarief. Deze leden 
vragen daarnaast of de regering een inschatting kan maken hoeveel certificaten er per 
jaar ongeveer afgegeven zullen worden. 
Verschillende factoren bepalen de kosten van certificering. Er zullen eisen gesteld worden 
aan de uit te voeren werkzaamheden en eisen aan de interne borging van kwaliteit. Deze 
eisen vinden hun weerslag in de norm voor het verrichten van opgravingen, die op dit 
moment door de sector wordt ontwikkeld. Hoe omvangrijker de norm, hoe meer 
activiteiten de certificerende instelling zal moeten verrichten bij het verstrekken van een 
certificaat en het uitvoeren van audits. De verwachting vanuit de sector is dat de 
certificerende instelling een tarief hanteert van rond de €1000,- per dag/ € 125 per uur. 
De inschatting is dat de tijd die de certificerende instellingen besteden aan certificeren 
varieert tussen 1,5 dag voor kleine organisaties ( twee tot drie personen) tot 5 dagen 
voor de grotere organisaties (> 40 personen). Uiteraard kunnen certificerende 
instellingen op prijs concurreren. In beginsel is niet voorzien in het stellen van 
maximumtarieven. Dit kan het geval zijn indien het aantal certificerende instellingen 
beperkt is en er geen concurrentie optreedt. De inschatting vanuit de sector is dat er rond 
de 65 certificaten worden afgegeven. 
 
Tevens vragen de leden van de CDA-fractie of verschillende certificerende instellingen 
verschillende voorwaarden voor certificering mogen hanteren. Bestaat hierdoor het risico 
dat certificerende instellingen met elkaar gaan concurreren, niet alleen op prijs, maar ook 
op voorwaarden waaraan aanvragende organisaties moeten voldoen? 
Certificaten worden afgegeven door de certificerende instellingen. Bij de verstrekking van 
het certificaat wordt de aanvrager getoetst aan de uitgewerkte kwaliteitsnorm. Deze 
norm wordt door de archeologiesector uitgewerkt. De certificerende instellingen mogen 
geen verschillende voorwaarden voor certificering hanteren. De Raad voor Accreditatie 
ziet hier op toe en beoordeelt de certificerende instellingen en hun werkzaamheden tegen 
het licht van internationale (ISO) normen en de uitgewerkte kwaliteitsnorm voor de 
archeologie. 
 
De leden van de CDA-fractie vragen voorts wat de status van een certificaat is, als de 
certificerende instelling diens accreditatie kwijtraakt of failliet gaat en daardoor geen 
toezicht op naleving kan uitvoeren. Kan hiermee een faillissement van een certificerende 
instelling er toe leiden dat een opgraving stilgelegd moet worden, zo vragen deze leden. 
 W10153.NAV 
65 

 
tegemoet gekomen wanneer zij bij een andere instelling een nieuw certificaat moeten 
aanvragen? 
Zoals hierboven is aangegeven bij het antwoord op een vraag van de leden van de CDA-
fractie over faillissement van een certificerende instelling, krijgen opgravingsbedrijven 
een half jaar de tijd om elders een certificaat aan te vragen als een certificerende 
instelling niet meer in staat is certificaten af te geven. Deze regel zal ook gelden voor de 
overgangssituatie in het geval de certificerende instelling op 1 januari 2018 nog niet over 
accreditatie beschikt. 
 
Tot slot vragen de leden van de D66-fractie of in de AMvB waarin eisen gesteld kunnen 
worden met betrekking tot de toegankelijkheid, ook zal worden opgenomen dat de 
opgravingsdocumentatie en rapport digitaal beschikbaar moeten komen. 
Met betrekking tot duurzame opslag van digitale opgravingsdocumentatie zal nog nader 
overleg gevoerd worden met IPO. De provincies zijn primair verantwoordelijk voor de 
opslag van deze documentatie. Op grond van een algemene maatregel van bestuur kan 
de Minister van OCW nadere regels stellen ten aanzien van de opslag van de digitale 
documentatie. Voor alsnog ziet de regering geen aanleiding om hier invulling aan te 
geven. De rapporten moeten ook worden aangeleverd bij Archis, dat wordt beheerd door 
de RCE. De digitale rapportages zijn beschikbaar. 
 
De leden van de SGP-fractie vragen of de regering een indicatie kan geven van het aantal 
certificerende instellingen dat een aanvraag voor accreditatie zal doen. 
Op dit moment is er een indicatie dat er in ieder geval drie certificerende instellingen zijn 
die een aanvraag voor accreditatie willen doen. 
 
De leden van de SGP-fractie constateren dat het in het overgangstermijn mogelijk wordt 
gemaakt om als certificerende instelling werkzaam te zijn zonder geaccrediteerd te zijn. 
Zij vragen waarom dit risico op het ontbreken van kwaliteit voor de regering acceptabel 
is. Waarom wordt met het oog op de kwaliteit niet gekozen voor het behouden van de 
vergunningplicht zolang nog geen instellingen geaccrediteerd zijn, zo vragen zij. 
De voorgestelde constructie van het overgangsrecht is tot stand gekomen in overleg met 
alle betrokken partijen. Hierbij zijn de nadelen van tijdelijk niet geaccrediteerde 
certificerende instellingen afgewogen tegen de nadelen van een lange periode waarin 
twee opgravingsregimes bestaan. Bij de voorgestelde constructie bestaat de redelijke 
verwachting dat de kwaliteit niet in het geding komt. 
Als regel vinden accreditatie, aanwijzing en certificering volgtijdelijk plaats. Bij introductie 
van certificering zou op zijn minst een overgangstermijn van twee jaar gekozen moeten 
worden om alle partijen een redelijke termijn te geven om de juiste documentatie te 
verkrijgen. Vooral de accreditatie kent lange doorlooptijden hetgeen zou kunnen 
betekenen dat pas in 2017 of 2018 certificaten afgegeven kunnen worden. Een daarop 
afgestemde lange overgangstermijn levert onduidelijkheid op voor opgravingsbedrijven, 
opdrachtgevers en overheden. De nadelen van een lang overgangsregime worden 
zwaarder beoordeeld dan die van het tijdelijk aanwijzen van certificerende instellingen 
zonder accreditatie. De nadelen van de laatste optie zullen op een paar manieren worden 
beperkt. Zo zal bij de aanwijzing van certificerende instellingen in de overgangsperiode 
nadrukkelijker worden gekeken of zij in staat zijn om de desbetreffende certificaten af te 
 W10153.NAV 
67 

 
De termijnen van in bewaring neming door de Minister van OCW staan los van de 
termijnen waarbinnen een lidstaat of een rechthebbende een vordering tot teruggave in 
kan stellen. Een dergelijke vordering kan ingesteld worden tot vijf jaar nadat bekend is 
waar het cultuurgoed zich bevindt en de identiteit van de houder of bezitter bekend is. Dit 
kan tot 30 jaar nadat het goed een lidstaat illegaal heeft verlaten. Deze termijn is 75 jaar 
als het om een museumstuk of een stuk uit een openbare collectie gaat. 
Bovendien geldt dat voor extreme situaties, zoals op het moment in Irak en Syrië, 
sanctieregelingen kunnen worden vastgelegd door de EU of de Verenigde Naties waarmee 
cultuurgoederen veilig kunnen worden gesteld tot het moment dat contact kan worden 
opgenomen met de nationale autoriteiten van het land van herkomst en een veilige 
terugkeer van de goederen mogelijk is. 
 
6.1 Verschillende procedures 
De leden van de CDA-fractie merken op dat procedures tot teruggave uit de Wet bezet 
gebied en de Uitvoeringswet UNESCO-verdrag 1970 beide via privaatrechtelijke weg 
geschieden, waarbij afwijkende regels omtrent goede trouw en verjaring gelden. De leden 
willen graag weten wat deze afwijkende regels inhouden.  
Voor de teruggave van cultuurgoederen uit bezet gebied gelden voor het aantonen van 
goede trouw de standaardnormen uit het Burgerlijk Wetboek. Dit is ook het geval voor de 
onrechtmatig uitgevoerde cultuurgoederen die onder het UNESCO-verdrag 1970 vallen, 
maar hierbij is een specificering gemaakt. Naast het betrekken van de standaardnormen 
voor het aantonen van de nodige zorgvuldigheid als de hoedanigheid van de partijen, de 
betaalde prijs en of er stappen zijn genomen die een redelijk handelend persoon onder 
die omstandigheid zou nemen, zijn voor deze cultuurgoederen de omstandigheden nog 
nader geconcretiseerd. Zo moet de bezitter of houder ook aan kunnen tonen dat deze elk 
redelijkerwijs toegankelijk register met betrekking tot gestolen cultuurgoederen en 
andere relevante informatie, documentatie en instanties heeft geraadpleegd. Voor 
handelaren en veilinghouders gelden aanvullende voorwaarden voor het aantonen van 
zorgvuldig handelen. 
Deze nadere invulling van de norm van zorgvuldigheid moet rechtszekerheid geven aan 
alle partijen bij een procedure. Bij een teruggave moet degene die een goed kwijt is 
degene compenseren die het goed te goeder trouw in bezit heeft. Bij teruggave van 
cultuurgoederen uit bezet gebied betaalt de Staat de vergoeding indien de betrokken 
persoon te goeder trouw was. 
 
Over verjaring is voor de teruggave van cultuurgoederen afkomstig uit bezet gebied 
geregeld dat een rechtsvordering niet verjaart, omdat in het Haags Verdrag 1954 geen 
termijn is vastgesteld. Dit houdt verband met de kwetsbaarheid van de cultuurgoederen 
en de onoverzichtelijkheid en het gebrek aan effectieve autoriteiten bij een gewapend 
conflict. 
Bij de terugvordering van cultuurgoederen die onrechtmatig een verdragsstaat hebben 
verlaten, zijn wel verjaringstermijnen opgenomen om aan te sluiten bij de regels rond 
goede trouw in het Nederlands burgerlijk recht. Daarbij is wel een concessie gedaan aan 
de relatieve korte Nederlandse verjaringstermijn voor het verkrijgen van eigendom van 
goederen in het algemeen, om bij te kunnen dragen aan het bestrijden van de illegale 
handel in cultuurgoederen. Tot vijf jaar nadat bekend is waar de zaak zich bevindt en wat 
 W10153.NAV 
69 

 
toegerekend. De regering heeft op die manier de afgelopen 15 jaar een goed inzicht 
gekregen in de exploitatie van musea. Op basis van die kennis kan een goede inschatting 
gemaakt worden van de kosten voor de beheerstaak. Daar worden geen middelen aan 
toegevoegd en het vaststellen van dat budget gaat niet ten koste van 
publieksactiviteiten. Het aandeel collectiekosten verschilt per museum. De collecties zijn 
verschillend van soort en omvang en per soort collectie worden andere eisen gesteld aan 
de
bewaarcondities of benodigde depotruimte. Aan het beheer van 17 eeuwse Hollandse 
meesters zijn andere kosten verbonden dan aan bijvoorbeeld dozen met vlinders. Beide 
zijn belangrijke onderdelen van de rijkscollectie maar in de kosten van behoud en beheer 
zijn ze onvergelijkbaar. De regering kan de leden van de SP-fractie melden dat over alle 
rijksgesubsidieerde musea gemiddeld ongeveer 25% van de rijkssubsidie voor de 
beheerstaak wordt gebruikt. Maar dat verschilt sterk per museum. Daarnaast zijn er nog 
vaste kosten voor huisvesting en is gemiddeld nog 35 procent van het budget 
beschikbaar voor publieksactiviteiten. 
 
De leden van de CDA-fractie merken op dat ingevolge dit wetsvoorstel het subsidiëren 
van het beheer van de rijkscollectie niet langer zal meelopen in het kader van de 
vierjaarlijkse subsidiesystematiek van de Wsc , en dat de subsidiëring via dit wetsvoorstel 
zal worden geregeld. De leden vragen of de regering een inschatting kan maken welk 
deel van het budget van de Wsc hiermee over zal gaan naar dit nieuwe wettelijke regime. 
Welk percentage van de bekostiging van de huidige musea blijft hiermee onder de 
vierjaarlijkse subsidiesystematiek van de Wsc vallen, zo vragen zij. De leden vragen 
voorts of vaststaat dat musea die rijkscollecties beheren hiervoor minimaal hetzelfde 
budget krijgen als zij nu in de vierjaarlijkse subsidie krijgen. Instellingen die rijkscollectie 
beheren krijgen hiermee de zekerheid van langlopende financiering voor beheer en 
huisvestingkosten. De leden van genoemde fractie vragen of het in de toekomst mogelijk 
zal blijven om op deze kosten te sturen, als er geen subsidierelatie meer bestaat. 
De musea gebruiken van de in totaal € 142 miljoen die ze uit de culturele 
basisinfrastructuur 2013-2016 aan subsidie ontvangen, ongeveer 25% voor de 
beheerstaak collecties. Voor de huisvesting wordt ongeveer 40% van de rijkssubsidie 
gebruikt. Voor de activiteiten onder de Wsc blijft ongeveer 35 procent van de subsidie 
beschikbaar. Uiteraard geldt dit voor de gehele groep van musea, per museum kan de 
verhouding verschillen. Uitgangspunt voor de regering bij het vaststellen van de hoogte 
van de vaste bekostiging is de begroting van de musea zelf en de hoogte van de subsidie 
die ze nu gebruiken voor de beheerstaak.  
 
Weliswaar lopen de musea met een wettelijke taak voor het beheer niet meer mee in de 
vierjaarlijkse subsidiesystematiek van de Wsc, zij ontvangen ter compensatie van de 
uitvoering van de wettelijke taak nog wel subsidie. Op deze subsidie kan gestuurd 
worden. De musea dienen jaarlijks een begroting in op basis waarvan de subsidie wordt 
verleend. Na elk jaar wordt de besteding van de middelen door de musea verantwoord. 
Bij niet juist bestede middelen wordt ingegrepen. Daarnaast worden met de musea op 
basis van hun collectieplan afspraken gemaakt. Als bij controles van de Erfgoedinspectie 
wordt geconstateerd dat deze niet worden nageleefd of het beheer op andere wijze niet 
goed plaats vindt, kan tevens worden ingegrepen. 
 
 W10153.NAV 
71 

 
wetsniveau is alleen een onderscheid gemaakt tussen subsidie en lening, en vervolgens 
bij subsidie tussen subsidie voor normaal onderhoud en voor restauratie. Uitwerking van 
kosten, subsidieperiode, verdeling van het budget en categorieën monumenten vindt net 
als in de huidige wetgeving plaats in de Subsidieregeling instandhouding monumenten. 
 
De leden van de CDA-fractie vragen de regering waarom er in de wet geen 
instandhoudingsplicht is opgenomen, zoals de Koninklijke Nederlandse Oudheidkundige 
Bond (KNOB) suggereert. Aangezien het wel verboden is een beschermd monument te 
beschadigen of te vernielen, is het dan niet vreemd dat het passief vernielen van een 
monument door deze niet te onderhouden, niet is verboden? De leden vragen hier een 
onderbouwde reactie op. 
Voor een reactie op de bestaande instandhoudingsmogelijkheden en het ontbreken van 
een instandhoudingsplicht verwijst de regering naar beantwoording van vergelijkbare 
vragen in paragraaf 4.3 van deze nota. Daar wordt onder meer ingegaan op de 
mogelijkheden om ook nu al op te treden tegen passief vernielen. 
 
Met de motie Van der Werf is gevraagd of vrijwilligerswerk mee kan tellen in de eigen 
inkomsten bij de aanvraag van een Brimsubsidie. Bij brief van 17 juni 2013 heeft de 
regering destijds aangegeven dat er een alternatief model mogelijk zou zijn, maar dat 
omwille van de eenvoud van de regeling niet hiervoor wordt gekozen. De leden van de 
CDA-fractie vragen of de regering bereid is om het alternatieve model alsnog uit te 
werken. 
In haar brief van 17 juni 2013 (Kamerstukken II 2013/14, 32156, nr. 47) heeft de 
regering aangegeven geen alternatief model te zien voor het meetellen van 
vrijwilligerswerk in de eigen inkomsten. Dat was niet alleen vanwege de eenvoud van de 
regeling maar ook en vooral vanwege overwegingen van fraudegevoeligheid en hoge 
administratieve lasten voor eigenaren en overheid. Deze redenen gelden nog steeds en 
maken dat uitwerking van het alternatieve model de regering niet wenselijk lijkt. 
 
8. Handhaving en toezicht 
 
De leden van de D66-fractie vragen waarom het toezicht niet bij de erfgoedinspectie is 
belegd. 
In artikel 8.1 van het wetsvoorstel staat dat de Minister van OCW belast is met de 
bestuursrechtelijke handhaving van het bepaalde bij of krachtens de Erfgoedwet. Deze 
taak omvat ook het houden van toezicht op de naleving van het bepaalde bij of krachtens 
deze wet. De Minister van OCW zal het toezicht op de Erfgoedwet beleggen bij de 
inspecteurs die werkzaam zijn bij de Erfgoedinspectie. Bedoelde inspecteurs, die nu onder 
meer belast zijn met het toezicht op de Mw 1988, de Regeling materieelbeheer museale 
voorwerpen 2013 en de Wbc, zullen hiertoe op grond van artikel 8.3 van het wetsvoorstel 
met ingang van de inwerkingtreding van de wet opnieuw worden aangewezen. Een aantal 
van deze inspecteurs is ook beëdigd als buitengewoon opsporingsambtenaar.  
 
De leden van de ChristenUnie-fractie vragen op welke wijze handhaving op het gebied 
van monumentenzorg goed is te borgen in de Erfgoedwet, indien de aangewezen 
verantwoordelijke partij de andere bestuurslagen niet ter verantwoording kan roepen. In 
 W10153.NAV 
73 

 
8.1 Beheer van de rijkscollectie 
De leden van de CDA-fractie merken op dat op grond van de Comptabiliteitswet 2001 
geen rechtstreeks toezicht kan worden gehouden op instellingen die rijkscollecties 
beheren en onder andere ministeries of Hoge Colleges van Staat vallen. Dit wordt nu 
gewijzigd, waardoor rechtstreeks toezicht en handhaving door de Minister van Onderwijs, 
Cultuur en Wetenschap mogelijk wordt. Hiermee wordt de situatie eenduidiger. De leden 
vragen of dit betekent dat andere ministers en Hoge Colleges van Staat geheel geen rol 
meer spelen bij toezicht en handhaving op die delen van de rijkscollectie, en of dit 
betekent dat daar toezichts- en handhavingslasten zullen verminderen. 
Andere ministers en colleges van staat blijven als beheerder primair verantwoordelijk 
voor het beheer van museale cultuurgoederen van de staat. Dit wordt niet anders als het 
feitelijke beheer aan een collectiebeherende instelling is overgedragen. Zoals uiteengezet 
in de memorie van toelichting bij het wetsvoorstel (Kamerstukken II 2014/15, 34 109, nr. 
3, blz. 103) komen deze instellingen weliswaar rechtstreeks onder het toezicht te vallen, 
maar de toezichthouder (in casu de Erfgoedinspectie) meldt zijn bevindingen aan de 
betreffende minister of het betreffende college. Afhankelijk van de aard van de bevinding 
zal de betrokken minister of het betrokken college een meer of minder grote rol hebben 
bij de uitvoering van de nodige maatregelen ter verbetering. Er zullen naar verwachting 
geen gevolgen zijn voor de toezichts- en handhavingslasten. 
 
Zijn er instellingen die cultuurgoederen voor andere ministers of colleges van staat 
beheren, die onder het nieuwe wettelijke regime aan andere eisen zullen moeten 
voldoen, zo vragen de leden van de CDA-fractie. 
Alle instellingen die cultuurgoederen voor andere Ministers of colleges van staat beheren, 
zijn onder het huidige regime indirect gehouden aan de normen in de Rmmv 2013. Op 
grond van de Rmmv 2013 is de desbetreffende minister verantwoordelijk om ervoor te 
zorgen dat de instellingen die voor hem rijkscollectie beheren, aan de regels in de Rmmv 
2013 voldoen. De inhoudelijke eisen veranderen in beginsel niet onder het nieuwe 
wettelijke regime. Het verschil met de huidige wet- en regelgeving is dat de normen 
volgens het wetsvoorstel rechtstreeks op alle instellingen die rijkscollectie beheren van 
toepassing zijn en daarmee ook het toezicht op de naleving daarvan. 
 
8.2 Archeologische monumentenzorg 
De leden van de CDA-fractie stellen dat de Minister van Onderwijs, Cultuur en 
Wetenschap door invoering van het certificatiestelsel op een grotere afstand komt te 
staan in de handhaving en het toezicht op de kwaliteit van opgravingen. De minister zal 
alleen nog verantwoordelijk zijn voor toezicht op de certificerende instellingen en het 
stelsel als geheel, zo schrijft de regering. De leden vragen hoe de minister haar 
stelselverantwoordelijkheid invult. Bestaat dat alleen uit het toezicht op de certificerende 
instellingen, zo willen zij weten. 
De leden van de CDA-fractie vragen naar de rol van het toezicht bij de invulling van de 
stelselverantwoordelijkheid van de Minister van OCW. Voorop zij gesteld dat in paragraaf 
8.3 van de memorie van toelichting weliswaar het toezicht op certificerende instellingen 
en het stelsel als geheel met name worden genoemd, maar dat dit zeker geen limitatieve 
opsomming betreft van de toezichtstaken van de Minister. De regering brengt op deze 
plaats in de memorie van toelichting tot uitdrukking dat zij grote waarde hecht aan de 
 W10153.NAV 
75 

 
nodig kan de Erfgoedinspectie de hulp van de politie inroepen, bovendien is een aantal 
inspecteurs bij de Erfgoedinspectie beëdigd als buitengewoon opsporingsambtenaar.  
Belangrijker dan de inzet van het aantal fte’s, is dat de Erfgoedinspectie, de Douane en 
de Politie goed samenwerken in de bestrijding van de illegale handel in cultuurgoederen 
en steeds alert zijn op risico’s en risicogebieden. 
 
Door het Ministerie van OCW is ook via brancheorganisaties van de kunsthandel speciale 
aandacht gevraagd voor de handel in risicovolle objectcategorieën, zoals etnografisch en 
archeologisch erfgoed, met name uit Irak en Syrië, en het belang van goed 
herkomstonderzoek.  
 
9. Ontvangen adviezen 
 
9.1 Raad voor cultuur 
De leden van de CDA-fractie vragen een nadere toelichting op de stelling dat er sprake is 
van inbreuk op eigendomsrechten als vastgelegd wordt dat de opbrengsten uit 
vervreemding van cultuurgoederen door de staat altijd besteed moeten worden aan 
beheer en behoud van cultureel erfgoed. 
De Raad voor cultuur gaf in algemene zin in overweging om vast te leggen dat 
opbrengsten voor overheden bij de verkoop van cultuurgoederen besteed moeten worden 
aan beheer en behoud van cultureel erfgoed. Een dergelijke bepaling vormt feitelijk een 
beperking op het beschikkingsrecht van de desbetreffende overheid over diens bezit. 
Alhoewel de regering het zeker wenselijk vindt als overheden opbrengsten uit cultureel 
erfgoed investeren in het beheer en behoud van cultureel erfgoed, gaat het te ver om het 
eigendomsrecht op deze wijze te beperken. Overheden zijn in het algemeen bij de 
afstotingsprocedure uit hun publieke verantwoordelijkheid gehouden zorgvuldig te 
handelen in de geest van professionele standaarden, zoals vastgelegd in de LAMO, de 
VNG-Richtlijn afstoting cultuurbezit of in andere geaccepteerde professionele richtlijnen. 
De LAMO beveelt aan om de opbrengst te besteden aan nieuwe museale objecten. De 
VNG onderschrijft dit uitgangspunt grotendeels, zij het dat een bredere museale 
bestemming van de opbrengst acceptabel wordt geacht. In dat licht is er ook geen 
noodzaak om regels over besteding op te nemen. 
 
De leden van de CDA-fractie vragen tevens op welke manier het belang van het 
bruikleenverkeer als onderdeel van de publieksactiviteiten aandacht krijgt in deze 
wetgeving. 
De regering geeft uitvoering aan het advies van de Raad voor cultuur over dit 
wetsvoorstel, waarin bruikleenverkeer als onderdeel van de publieksactiviteiten wordt 
beschouwd. In dit advies meldt de Raad positief te staan tegenover een juridische basis 
voor het beheer van de rijkscollectie. Dat betekent dat de financiering hiervan niet om de 
vier jaar ter discussie staat en dat de rijksmusea hiervoor een structurele bekostiging 
ontvangen, maar de publiekstaken blijven deel uitmaken van de vierjaarlijkse 
subsidiesystematiek. Kosten die gemoeid zijn met bijvoorbeeld bruikleenverkeer vallen 
daarom niet binnen de structurele bekostiging. De regering acht een ruimhartig 
bruikleenverkeer van groot belang als onderdeel van de publieksactiviteiten. Een geschikt 
instrument om dit te stimuleren vormt de Subsidieregeling indemniteit bruiklenen 2008 
 W10153.NAV 
77 

 
De leden van de CDA-fractie vragen tevens welke belemmeringen er gesignaleerd worden 
door de VNG bij het recht van publieke bezichtiging van archeologische vondsten in 
depots. 
De VNG geeft aan in haar reactie op de Erfgoedwet dat lokale organisaties 
belemmeringen ondervinden met bruiklenen uit het provinciale depot, als zij dergelijke 
vondsten willen laten zien aan publiek binnen hun gemeente. Uit de brief blijkt niet welke 
belemmeringen dit zijn.  
Ofschoon de provinciale depots geen wettelijke publieksfunctie hebben, kunnen de 
vondsten wel in bruikleen worden gegeven. De Erfgoedwet laat deze mogelijkheid ook 
bestaan. Als er in de praktijk belemmeringen optreden, kunnen bruikleengever en 
bruikleennemer dit in onderling overleg met elkaar proberen op te lossen. 
 
De leden van de CDA-fractie verzoeken om een verduidelijking over de toezichts- en 
handhavingstaken in relatie tot de Wet revitalisering generiek toezicht. 
Voor een uitgebreide uiteenzetting over deze verhouding verwijst de regering naar de 
beantwoording van vragen van de leden van de ChristenUnie-fractie op dit punt in 
hoofdstuk 8 van deze nota. 
 
De leden van de CDA-fractie vragen een reactie op de opmerking van de VNG, dat het 
overgaan tot certificering voor archeologie kan leiden tot vermindering van 
burgerparticipatie en uitschakeling van kleinere lokale organisaties. 
De regering hecht zeer aan burgerparticipatie bij cultureel erfgoed. Door de jarenlange 
betrokkenheid en inzet van velen, is de zorg voor het cultureel erfgoed een gevestigd en 
breed onderschreven belang geworden. De regering heeft niet de verwachting dat 
certificering leidt tot minder burgerparticipatie. Net als bij het systeem van de 
opgravingsvergunningen kan een gemeente in het programma van eisen voor een 
opgraving voorschrijven dat vrijwilligers bij een archeologisch onderzoek betrokken 
worden. 
Daarnaast zijn behalve meegraven ook andere vormen van participatie aan archeologie 
denkbaar voor burgers. Voorbeelden hiervan zijn betrokkenheid bij de ontwikkeling van 
beleidsplannen, onderzoek doen naar historische bronnen, inspiratie leveren aan 
inrichtings- of kunstprojecten op archeologisch belangrijke locaties, optreden als re-
enactment groep of het leveren van een bijdrage aan educatie. In opdracht van de RCE 
ontwikkelt de AWN (de landelijke vereniging voor archeologisch vrijwilligers) een 
handreiking voor gemeenten over de manieren waarop gemeenten en vrijwilligers kunnen 
samenwerken. Deze handreiking is naar verwachting in april digitaal beschikbaar.  
 
Met `de uitschakeling van kleine lokale organisaties’ wordt mogelijk gedoeld op kleine 
gemeentelijke opgravingsdiensten. Net als in het huidige stelsel het geval is, maakt een 
gemeente, vanuit bestuurlijke, beleidsmatige en financiële overwegingen een keuze om 
wel of geen eigen gemeentelijke opgravingsdienst te hebben. Indien een gemeente daar 
voor kiest, zal daarvoor ook een certificaat behaald moeten worden, net als daarvoor in 
het huidige stelsel een opgravingsvergunning nodig is. Ook in gemeenten die geen 
archeologische dienst hebben, worden archeologische opgravingen uitgevoerd. Bovendien 
wordt door het certificeringssysteem de gemeentelijke opgravingsbevoegdheid landelijk 
 W10153.NAV 
79 

 
zonder certificaat te mogen opgraven slechts beperkt en specifiek zijn. Een dergelijke 
uitwerking leent zich beter om op het niveau van een algemene maatregel van bestuur te 
regelen. Daarmee is juist ook de hoofdregel en het uitgangspunt voor een ieder helder. 
De algemene maatregel van bestuur is namelijk slechts relevant voor bepaalde specifieke 
doelgroepen. 
 
9.3.2 Mobiel erfgoed 
De leden van de VVD-fractie hebben signalen gekregen dat de wettelijke regeling voor 
rijdend erfgoed – oldtimers – anders is dan de regeling voor varend erfgoed, omdat de 
laatste categorie onder EU-regelingen zou vallen. Dan gaat het bijvoorbeeld om milieu, 
veiligheid of energievereisten ten aanzien van het vervoermiddel. Is dat correct en kan de 
regering aangeven hoe ze met deze verschillen wil omgaan? Is dat in haar ogen 
rechtvaardig naar zowel de private eigenaars als naar het doel van het beheer en behoud 
van het erfgoedrecht, zo vragen de leden. Deze leden sluiten zich aan bij de inbreng van 
enkele indieners in de internetconsultatie en zijn nog niet voldoende gerustgesteld door 
de beantwoording van de regering. 
De leden van de CDA-fractie willen weten wat er uit het onderzoek naar sectorale 
regelgeving die belemmerend kan werken voor het functioneren van mobiel erfgoed is 
gekomen. 
In het kader van de Modernisering van de Monumentenzorg is onderzoek verricht naar 
sectorale regelgeving die belemmerend kan werken voor het functioneren van mobiel 
erfgoed. Het onderzoek naar mobiel erfgoed is in het voorjaar van 2010 uitgevoerd 
(Kamerstukken II 2010/11, 32 156, nr. 26.). De conclusie is dat er op een aantal 
gebieden wet- en regelgeving bestaat die door het veld als belemmerend wordt ervaren. 
Voorbeelden zijn eisen ten aanzien van brandstofgebruik, Rijtijdenwet (verplichte 
tachograaf in historische bus), milieu-eisen over verfsoorten, arbo-zaken en eisen om 
publiek toegankelijke ruimten ook voor invalide burgers geschikt te maken. Sommige van 
deze eisen komen voort uit Europese regelgeving. In algemene zin is de Europese 
regelgeving niet alleen van invloed op varend erfgoed, maar ook op rijdend erfgoed.  
Het gaat hier om belangrijke maatschappelijke eisen en er kan niet één op één een 
uitzondering voor mobiel erfgoed gemaakt worden. Wel onderkent de regering dat 
sommige wettelijke eisen nadelig uitpakken voor het mobiel erfgoed. De Minister van 
OCW zet zich ervoor in om het erfgoedbelang onder de aandacht te brengen bij de 
voorbereiding van wetsvoorstellen van andere departementen. Binnen zijn mogelijkheden 
zal de Minister van OCW bij de ontwikkeling van voor mobiel erfgoed belemmerende 
voorstellen, het belang van het mobiel erfgoed verdedigen. Daarbij mag nooit gevaar 
ontstaan voor de gebruiker of bezoeker van dat mobiel erfgoed. Met het veld is 
afgesproken dat het aan het Ministerie van OCW zal melden wanneer het (de 
ontwikkeling van) wet- en regelgeving signaleert waarbij belemmeringen worden 
opgeworpen voor activiteiten van die sector. Vervolgens zal het Ministerie daarop een 
afweging maken in samenspraak met het veld en andere relevante partijen, waarbij de 
melding zal worden afgewogen binnen de kaders van algemeen beleid met als 
uitgangspunt versimpeling van wet- en regelgeving: regeldruk verminderen en 
ontheffingen in plaats van extra regels en meer overheidsbemoeienis. 
 
 W10153.NAV 
81 

 
kosten van het archeologisch onderzoek draagt. Deze kosten komen dus in veel gevallen 
niet voor rekening van de overheid. 
 
Overigens onderzoekt de regering op dit moment samen met de gemeente Lelystad en de 
provincie Flevoland de mogelijkheden voor het beheer van de maritiem archeologische 
rijkscollectie die vergelijkbaar is met de in het artikel beschreven opties. De maritiem 
archeologische rijkscollectie, met daarin scheepswrakken uit de IJsselmeerpolders en de 
Nederlandse wateren, is op dit moment ondergebracht in het maritiem archeologisch 
depot van de RCE. Onderzocht wordt of het beheer, middels een beheersovereenkomst, 
in de toekomst kan komen te liggen bij een private instelling, Stichting Batavialand, 
waarbij de collectie onderdeel gaat uitmaken van een cultuurbelevingspark. De collectie 
blijft wel eigendom van de Nederlandse staat. 
 
Wat betreft de mogelijkheden voor erfgoedbeleid met betrekking tot het varend erfgoed 
het volgende. Het wetsvoorstel biedt een kader voor het beschermen van een breed 
spectrum van roerend en onroerend cultureel erfgoed, inclusief het mobiel erfgoed. Naast 
de wettelijke beschermingsmogelijkheden is er specifiek beleid ontwikkeld voor mobiel 
erfgoed. De stichting Mobiele Collectie Nederland (MCN) heeft met steun van de regering 
het Nationaal Register Mobiel Erfgoed ontwikkeld, om dit erfgoed in Nederland te 
inventariseren. Dit register geeft een titel voor het verkrijgen van subsidies en leningen. 
Daarnaast benutten gemeenten het register bij het toewijzen van ligplaatsen, 
bijvoorbeeld voor de inrichting van historische havens. Verder is het mobiele erfgoed een 
onderdeel van de erfgoedmonitor en erfgoedbalans.  
 
Ten behoeve van de instandhouding kunnen eigenaren van mobiel erfgoed zoals oude 
treinen, auto’s en vliegtuigen een beroep doen op een laagrentende lening bij het 
Nationaal Restauratiefonds, waarbij het Mondriaan Fonds de inhoudelijke advisering 
verzorgt. Voor het varende erfgoed heeft het Nationaal Restauratiefonds in samenwerking 
met het VSB fonds een aparte regeling. Dit draagt bij aan de versterking van de kwaliteit 
en het operationeel houden van bijzonder mobiel erfgoed. Het NRF heeft tot dusver drie 
leningen verstrekt. Voor locomotief NS 7742 Bello van het Museum Stoomtram Hoorn 
Medemblik en twee boten Hydrograaf en Piet Hein, waarvan laatstgenoemde een 
geschenk is geweest van het Nederlandse volk aan het Prinselijke Paar Juliana en 
Bernard.  
 
De leden van de SP-fractie vragen om een toelichting op de bescherming van mobiel 
erfgoed. Zij vragen met name wat er wettelijk is geregeld ten aanzien van varend 
erfgoed. In de praktijk lijkt het behoud en onderhoud van de historische vloot door 
particulieren belemmerd te worden door regelgeving die niet zomaar toe te passen is op 
historische vaartuigen. Deze leden vragen of de regering bereid is in gesprek te gaan met 
betrokken organisaties om te bezien op welke wijze de bescherming van varend erfgoed 
beter geregeld kan worden. Verder vragen zij of de regering bereid is een lijst op te 
stellen van waardevol en te behouden mobiel erfgoed in bredere zin. 
Voor het antwoord op deze vraag verwijst de regering naar het antwoord op 
overeenkomstige vragen gesteld door de leden van de CDA-fractie als de VVD-fractie. 
Daarbij zij nog het volgende opgemerkt. Onderwerpen als milieu, veiligheid en energie 
 W10153.NAV 
83 

 
haven liggen kunnen immers net zo bepalend zijn voor het dorps- of stadsgezicht als een 
kerk of een stadhuis. 
Het algemene wettelijke instrumentarium is ook beschikbaar voor mobiel erfgoed. Aldus 
kan mobiel erfgoed ook in aanmerking komen voor aanwijzing als beschermd cultuurgoed 
en behouden worden voor het Nederlands cultuurbezit. Aanwijzing zou bijvoorbeeld aan 
de orde kunnen zijn als het cultuurgoed voldoet aan de aanwijzingscriteria en naar het 
buitenland dreigt te verdwijnen.  
Bij beschermde stads- en dorpsgezichten is het aan de gemeente om te voorzien in een 
passend beschermingsregime. Dit regime kan eventueel toezien op historische schepen in 
een haven. Te denken valt dan aan toewijzen van vaste ligplaatsen. 
 
9.3.3 Musea en cultuurgoederen 
De leden van de CDA-fractie vragen een nadere toelichting bij de stelling dat andere 
vormen van afstoting, zoals vernietiging en weggeven, niet voor komt bij de 
cultuurgoederen van bijzondere waarde. 
Voorop staat dat de Erfgoedwet beoogt te verzekeren dat beheerders cultuurgoederen 
adequaat beschermen. Van de beheerder wordt verwacht dat hij als ‘een goed huisvader’ 
zorg draagt voor de aan hem toevertrouwde cultuurgoederen. Dit houdt ook in dat 
cultuurgoederen van bijzondere waarde niet zomaar weggegeven of vernietigd mogen 
worden.  
 
Vernietigen van een cultuurgoed kan slechts aan de orde zijn als het desbetreffende 
object onherstelbaar beschadigd is en een geringe waarde vertegenwoordigt. Weggeven 
van een cultuurgoed komt pas aan de orde wanneer een af te stoten cultuurgoed via de 
LAMO is aangeboden aan andere musea, en dit object vervolgens niet wordt herplaatst. 
Van een dergelijk geval zal slechts sprake zijn wanneer het cultuurgoed een (zeer) 
geringe waarde vertegenwoordigd. Bij een cultuurgoed van bijzondere waarde zal er 
sprake zijn van herplaatsing conform de LAMO, verkoop of teruggave aan de rechtmatige 
eigenaar. 
 
De regering stelt dat het (in situ) behoud van cultuurhistorische en maatschappelijke 
waarde van ensembles en historische interieurs via andere instrumenten bevorderd kan 
worden. De leden van de CDA-fractie vragen wat deze andere instrumenten zijn en of 
deze ook worden ingezet. 
Naast wettelijke voorschriften is het mogelijk via bewustwording, handreikingen, 
ontsluiten van informatie en kennis, onderzoek en voorlichting het behoud van 
cultuurhistorische waarden na te streven. Voor wat betreft de interieurs wordt daartoe 
door de RCE een interieurprogramma ingericht. Een overzicht van de activiteiten die 
binnen het programma worden opgepakt is gegeven in antwoord op een vraag van de 
leden van de fractie van de ChristenUnie (vraag aan het slot van paragraaf 3.2 van deze 
nota). 
 
9.3.4 Immaterieel erfgoed 
De leden van de SP-fractie vragen hoe in de Erfgoedwet zorg wordt gedragen voor 
immaterieel erfgoed. De leden wensen hier een nadere toelichting op. 
 W10153.NAV 
85 

 
Deze verplichting geldt niet alleen voor het Rijk, maar voor alle onderdelen van de 
overheid waaronder ook de waterschappen. Er is geen formele aanleiding om dit op 
wetsniveau vast te leggen, het is een opdracht aan de overheid. 
 
Het Verdrag van Valletta en de Verklaring van Portoroz betreffen een 
inspanningsverplichting op het gebied van burgerparticipatie, publieksbereik en inzet van 
vrijwilligers in het domein van het cultureel erfgoed. De regering acht dit van groot 
belang voor de praktijk van de zorg voor ons cultureel erfgoed. Dit laat zich echter niet in 
regels vatten en de regering ziet daartoe ook geen noodzaak. In de praktijk gebeurt al 
veel: particulieren maken websites en nieuwsbrieven over geschiedenis en erfgoed, zoals 
Historiek.net, De Tijdtrap in de Markthal van Rotterdam, lespakketten als “Naar de Stad” 
van Erfgoed Leiden. Ook in de media wordt ruim aandacht besteed aan cultureel erfgoed 
zeker ook op lokaal niveau. Vanuit de RCE wordt samen met de Archeologische 
Werkgroep Nederland gewerkt aan een handreiking voor gemeenten over hoe samen- 
gewerkt kan worden met vrijwilligers en ook in de Handreiking Erfgoed en Ruimte wordt 
informatie gegeven over samenwerking tussen overheid, burgers en vrijwilligers. 
De Minister van OCW draagt met subsidies bij aan diverse fondsen die cultuurparticipatie 
tot doel hebben. Het Fonds voor cultuurparticipatie besteedt expliciet aandacht aan 
vrijwilligers in de erfgoedsector. De vrijwilligers zijn een uiting van en onmisbaar bij het 
draagvlak voor het erfgoedbehoud. 
 
Het belang van burgerparticipatie voor het beheer en behoud van cultureel erfgoed voor 
toekomstige generaties is door de ministers van Cultuur van de Europese Unie 
onderstreept in november 2014. Dit krijgt een vervolg in Europa door het uitwisselen van 
goede voorbeelden van publieke en private samenwerking op het gebied van materieel, 
immaterieel en digitaal erfgoed. Het zal uitmonden in een ‘gebruikersgids’ voor de 
erfgoedsector en overheden. De ministers hebben ook besloten een Europees jaar voor 
het Cultureel Erfgoed te organiseren voorzien voor 2018. Het belang van onderwijs en het 
hebben van een breed draagvlak voor een duurzaam erfgoedbeheer en behoud zal in dat 
jaar centraal staan. 
 
9.3.6 Digitaal erfgoed 
De leden van de VVD-fractie merken op dat bij het digitaliseren van het erfgoed er een 
nieuwe categorie ontstaat die in hun ogen nog onvoldoende belicht wordt. Het bewegend 
archief van Beeld & Geluid zorgt voor het beheer en behoud van unieke Nederlandse 
beelden, maar betreft alleen de beelden van de Publieke Omroep. Wie zorgt voor het 
lange termijn beheer en behoud van het bewegende beeld van de commerciële omroep, 
zo vragen deze leden? Ook daar wordt uniek beeldmateriaal van en voor Nederland 
gemaakt.  
Het Nederlands Instituut voor Beeld en Geluid heeft op basis van de Mediawet 2008 de 
taak om zorg te dragen voor het audiovisuele archief van de publieke omroep. Het 
instituut bewaart voor de lange termijn een kleine selectie uitzendingen van commerciële 
omroepen voor onderzoeksdoeleinden. Het beheer en behoud van het bewegende beeld 
van de commerciële omroep behoort tot de zorg van die omroepen zelf. 
 
 W10153.NAV 
87 

 
beelden op Youtube die onze cultuur mede vorm geven, zoals de online auditie van 
Esmee Denters. Die worden nu bij Beeld & Geluid bewaard, omdat iemand daar van 
mening is dat dat cultureel erfgoed is, maar dat is nergens opgedragen, getoetst of 
wettelijk gekozen. Kan de regering daar op reageren? Wie is verantwoordelijk voor de 
selectie en het beheer van de audiovisuele (‘Rijks-‘) collectie? 
Digitale audiovisuele media zijn een relatief jonge cultuurvorm waarbij, net als bij andere 
cultuurvormen na verloop van tijd de vraag relevant wordt wat we met behulp van 
publieke middelen en kaders willen bewaren en als (nationaal) erfgoed gaan beschouwen.  
Een cultuurgoed kan vastgelegd zijn op vele verschillende typen informatiedragers 
(bijvoorbeeld een boek, een schilderij of een video). Het wetsvoorstel bevat geen 
specifieke regels voor verschillende dragers van cultuur, ook niet voor audiovisueel 
erfgoed. 
Steeds vaker maken verschillende type informatiedragers deel uit van één werk 
(bijvoorbeeld in de Mediakunst). Audiovisuele werken zijn te vinden in de collecties van 
onder andere musea, bibliotheken, archieven en gespecialiseerde instellingen (zoals het 
Nederlands instituut voor Beeld en Geluid). Binnen de netwerkorganisatie AVA_Net en de 
Culturele Coalitie Digitale Duurzaamheid (CCDD) werken organisaties samen die geheel of 
gedeeltelijk voor het beheer van (digitale) audiovisuele collecties verantwoordelijk zijn of 
als adviseur hierbij optreden. Collecties videokunst en digitale kunst van de Collectie 
Nederland, waaronder die van de Rijkscollectie, zijn veelal ondergebracht bij de stichting 
LIMA (voorheen Nederlands Instituut voor Mediakunst). 
 
10. Administratieve lasten 
 
De leden van de CDA-fractie lezen dat de administratieve lasten opnieuw in beeld worden 
gebracht bij de uitwerking in lagere regelgeving. De leden vragen of deze informatie te 
zijner tijd met de Kamer gedeeld wordt. 
De administratieve lasten, die in het kader van de totstandkoming van onderhavig 
wetsvoorstel zijn berekend, vormen een belangrijke indicator voor de regeldruk. De 
regering heeft zich als opgave gesteld om een vermindering van regeldruk te realiseren. 
Het in beeld brengen van de administratieve lasten is een vast onderdeel bij de 
totstandkoming van wetgeving. Dit geldt eveneens voor een beoordeling van de 
uitvoerbaarheid en handhaafbaarheid. In de toelichting bij wetgeving wordt een 
verantwoording gegeven van deze drie aspecten. Dit geldt ook voor de onderliggende 
regelgeving, waarbij de bureaucratie en administratieve lasten worden verminderd. Met 
de publicatie van die regelgeving zal deze informatie daarmee voor een ieder beschikbaar 
komen. 
 
11. Uitvoerbaarheid en handhaafbaarheid 
 
De leden van de CDA-fractie merken op dat de Erfgoedinspectie erop wijst dat de termijn 
voor inbewaringneming van cultuurgoederen, met het oog op teruggave aan een 
verdragsstaat die partij is bij het UNESCO-verdrag 1970, te krap kan zijn wanneer het 
een verdragsstaat betreft waarmee de diplomatieke betrekkingen zijn verbroken of waar 
het centrale gezag niet of nauwelijks functioneert. De regering neemt het voorstel niet 
over om de termijn te verlengen. De leden vragen wat de consequentie kan zijn als de 
 W10153.NAV 
89 

 
mogelijk om in het kader van herbestemming bepaalde ingrepen te verrichten zonder 
veel afbreuk te doen aan de monumentale waarden. In het verleden is er bovendien 
meestal al het een en ander gewijzigd en soms biedt de transformatie een kans om 
verborgen waarden aan het licht te brengen. 
 
De leden van de SGP-fractie begrijpen dat het huidige artikel 2, tweede lid, van de 
Monumentenwet niet op de gehele Erfgoedwet van toepassing kan worden verklaard. Zij 
constateren echter dat een verdergaande inperking is opgenomen dan bij overgang van 
de bepalingen uit de Monumentenwet in de rede ligt. Deze leden vragen een nadere 
toelichting op de keuze om de toepasselijkheid van de bepalingen inzake kerkelijke 
monumenten te beperken tot de aanwijzing. 
Artikel 2, tweede lid, van de Mw 1988 bepaalt dat met betrekking tot een kerkelijk 
monument geen beslissing wordt genomen ingevolge die wet dan na overleg met de 
eigenaar. Deze algemeen geformuleerde bepaling heeft haar betekenis in feite steeds 
gehad voor de aanwijzing van een monument en voor de vergunningverlening. Inmiddels 
is de monumentenvergunning (met uitzondering vooralsnog van de vergunning voor een 
archeologisch monument) opgegaan in de omgevingsvergunning. De waarborg ten 
aanzien van kerkelijke monumenten is daarbij overgenomen in de Wabo (artikel 3.2a). 
Volgens het voorstel voor de Omgevingswet is overleg met de eigenaar een 
procedurevoorschrift bij de vergunningverlening in geval van een voorgenomen 
rijksmonumentenactiviteit aan een kerkelijk monument (artikel 16.55). Wat betreft de 
vergunningverlening is er dus sprake van een voortgezette waarborg op het niveau van 
de wet. Het voorstel voor de Erfgoedwet regelt het complement, namelijk de verplichting 
tot overleg met de eigenaar van een kerkelijk monument bij de aanwijzing. Aldus is er bij 
de overgang naar de Erfgoedwet geen inperking ten opzichte van de Mw 1988. 
 
De leden van de SGP-fractie lezen dat de bepaling over het gebruik van het monument 
achterwege kan blijven, aangezien dit in het kader van de aanwijzing niets zou toe 
voegen. Deze leden vragen waarom de regering deze bepaling beperkt tot de aanwijzing 
van monumenten, terwijl deze in de Monumentenwet 1988 een breder bereik heeft. De 
leden van genoemde fractie vragen een toelichting op de interpretatie van het gebruik 
van een monument als een aspect van de belangen van de eigenaar. Zij vragen hoe deze 
subjectieve duiding van het gebruik in overeenstemming te brengen is met de objectieve 
invulling van het begrip gebruik als bestemming bij de totstandkoming van de 
Monumentenwet 1988, waarbij ook verwezen is naar constante jurisprudentie. Deze 
leden vragen of waarom het niet langer noodzakelijk zou zijn het belang van de 
bestemming van een monument wettelijk te verankeren, juist als tegenhanger en niet als 
onderdeel van de gerechtvaardigde belangen van de eigenaar. 
Het gebruik speelt vooral bij eventuele wijzigingen van monumenten en de daarvoor 
benodigde vergunningprocedures. In de jurisprudentie is het gebruik van het monument 
in dit verband tot nu toe met name naar voren gekomen in relatie tot het belang van de 
eigenaar. De regering is het met de leden van de SGP-fractie eens dat het gebruik – in 
elk geval bij gebouwde monumenten – ook in het belang van het monument is. In dit 
verband wijst de regering ook op het verdrag van Granada, waarin in artikel 11 expliciet 
is aangegeven dat het gebruik van gebouwde monumenten in het belang van het behoud 
van deze monumenten moet worden bevorderd, rekening houdend met de monumentale 
 W10153.NAV 
91 

 
overgaat en het cultuurgoed bijvoorbeeld naar het buitenland wordt gebracht? Waarom is 
er niet voor gekozen het advies van de deskundigencommissie rechtstreeks aan zowel de 
desbetreffende overheid als de minister van Onderwijs, Cultuur en Wetenschap te doen 
toekomen, waarna de minister een minimale periode heeft om een besluit tot aanwijzing 
als beschermd cultuurgoed te nemen, zo vragen de leden van deze fractie. 
Voor de Minister van OCW is het advies alleen zinvol als de commissie heeft geoordeeld 
dat het om een cultuurgoed gaat van bijzondere cultuurhistorische of wetenschappelijke 
betekenis dat onvervangbaar en onmisbaar is voor het Nederlands cultuurbezit en de 
gemeente of provincie toch overgaat tot vervreemding. Het advies kan er immers toe 
leiden dat de desbetreffende overheid afziet van vervreemding. Verzending van het 
advies voordat het besluit tot vervreemding is genomen, is dus niet aan de orde naar de 
mening van de regering. 
Het vastleggen van een termijn waarbinnen de gemeente of provincie niet tot 
vervreemding mag overgaan na verzending is niet passend of noodzakelijk. De 
beslissingsbevoegdheid ligt bij de desbetreffende overheid en de Minister van OCW heeft 
geen goedkeuringsrecht. De Minister kan het besluit voordragen voor vernietiging door de 
Kroon als hij van mening is dat het besluit in strijd met het recht of het algemeen belang 
is genomen. Omdat dit een zeldzame situatie betreft, past het niet de besluitvorming in 
algemene zin op te schorten. Bij voorbereidingsbesluiten voor privaatrechtelijke 
handelingen moet de vernietiging binnen dertien weken plaatsvinden (artikel 10:39, 
eerste lid, Awb). Mocht tot vernietiging worden overgegaan en het cultuurgoed al 
vervreemd zijn, dan ontbreekt met terugwerkende kracht de titel aan die vervreemding. 
De verkoop wordt dan teruggedraaid en de desbetreffende overheid krijgt weer de 
beschikking over het cultuurgoed. 
Ook bij verkoop aan een buitenlandse partij dient het cultuurgoed na vernietiging van het 
besluit geretourneerd te worden. Als die partij hiertoe niet overgaat kan Nederland op 
grond van richtlijn 2014/60/EU binnen de EU overgaan tot terugvordering. Voor uitvoer 
van het cultuurgoed buiten de EU is op grond van artikel 4.22 van dit wetsvoorstel altijd 
een vergunning vereist. Zolang de Minister van OCW nog in beraad heeft of overgegaan 
wordt tot vernietiging van het besluit, zal deze een vergunningaanvraag aanhouden. 
 
  
 W10153.NAV 
93 

