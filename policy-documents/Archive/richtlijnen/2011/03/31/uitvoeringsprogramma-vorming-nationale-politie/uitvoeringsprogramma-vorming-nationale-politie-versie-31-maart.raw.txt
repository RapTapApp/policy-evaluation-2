 
 
 
 
 
 
Uitvoeringsprogramma 
Vorming Nationale Politie 
 
 
- een startdocument - 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Den Haag, 31 maart 2011 
 
 
 
 
Ministerie van Veiligheid en Justitie 
Directoraat-generaal Politie i.o. 
 
Schedeldoekshaven 100 | 2511 EX | Den Haag 
Postbus 20301 | 2500 EH | Den Haag  
 
 

1  Programmadefinitie 
1.1 Inleiding  
In het regeerakkoord en het gedoogakkoord van 30 september 2010 is de komst van de 
nationale politie aangekondigd. De nationale politie komt onder de verantwoordelijkheid 
van de minister van Veiligheid en Justitie. De regionale korpsen, het Korps Landelijke 
Politiediensten (KLPD), de Voorziening tot samenwerking Politie Nederland (VtsPN) en de 
Politieacademie gaan hierin op. Er komen tien regionale eenheden waarbij de grenzen van 
de tien arrondissementen van de te herziene gerechtelijke kaart leidend zijn. De nationale 
politie wordt wettelijk geregeld via een wijziging van het eerder bij de Tweede Kamer 
ingediende wetsvoorstel (30 880). Tot de nieuwe Politiewet een feit is worden enkel 
voorbereidingen hierop getroffen en geen onomkeerbare stappen gezet. 
 
De vorming van de nationale politie is een middel om Nederland veiliger te maken. De 
vorming van de nationale politie krijgt dan ook gestalte in nauwe samenhang met het 
realiseren van de prioriteiten van de minister van Veiligheid en Justitie: de buurt veilig 
voor bewoner en ondernemer, een offensief tegen ondermijnende en georganiseerde 
criminaliteit en het vergroten van de slagkracht voor professionals. De winkel blijft open 
tijdens de verbouwing; de winkel moet zelfs, om in beeldspraak te blijven, zijn service 
verbeteren.  
 
Het is een uitdaging om de totstandkoming van de nationale politie te realiseren, het 
politievak weer aantrekkelijk te maken en de prestaties te verbeteren. Het momentum is 
er, meer dan ooit te voren.  
1.2 Waarom nationale politie 
Nationale politie moet leiden tot een politie die in staat is beter invulling te geven aan de 
eisen die de maatschappij stelt. De nationale politie moet bijdragen aan een veiliger 
leefomgeving, meer vertrouwen bij burgers en meer tevredenheid bij agenten. 
 
Met de nationale politie wordt het aantal spelers in de besturing en het bestuur van de 
politie overzichtelijk. Dit komt ten goede aan de daadkracht, flexibiliteit en uniformiteit in 
het optreden van de politie. Met een eenduidige governancestructuur komt er een optimale 
aansluiting op zowel lokale als landelijke prioriteiten.  
 
Met de nieuwe structuur is er ook sprake van een duidelijk democratisch gelegitimeerd 
beheer van de politie. Het bij het regionale politiebestel gepercipieerde ‘democratisch gat’ 
verdwijnt nu de Tweede Kamer de minister direct op zijn beheersverantwoordelijkheid voor 
de politie kan aanspreken.  
 
De centralisatie van de bedrijfsvoering zal in belangrijke mate bijdragen aan het 
doelmatiger werken van de politieorganisatie. Het is tijd voor een doelmatiger en 
doeltreffender organisatie, waarbij schaarse middelen en menskracht optimaal worden 
ingezet. De informatie-uitwisseling tussen de korpsen en de ICT-structuur worden door 
centrale aansturing sterk verbeterd. De centralisatie van de bedrijfsvoering zal het voor de 
gezagdragers ook makkelijker maken te sturen op de lokale prioriteiten. 
 
De politie zal meer tijd in de buurten doorbrengen en minder tijd besteden aan 
administratief en bureaucratisch werk. Ook zal de politie de minder zichtbare, 
maatschappij ontwrichtende criminaliteit moeten aanpakken. De nationale politie zorgt 
ervoor dat elke agent beter toegerust en opgeleid de straat op gaat en zijn werk zo goed 
mogelijk uitoefent. De nationale politie wordt een organisatie waarin de professionele 
ruimte van de medewerkers groot is en de administratieve lasten beperkt zijn. Een 
politiekorps waarvan de onderdelen goed met elkaar samenwerken, een korps dat 
functioneert als één eenheid.  
 
 3

verantwoording af aan de minister en, waar het de lokale en landelijke beleidsprioriteiten 
betreft, aan de gezagdragers. De Minister overlegt na inwerkingtreding van de wet 
periodiek met de landelijk korpschef. Dit overleg richt zich op de taakuitoefening en het 
beheer van de politie.  
 
1.4 Werkwijze bij de vorming van de nationale politie  
Gefaseerde benadering 
Het streven is dat de wijziging van de Politiewet en de daarmee samenhangende wet- en 
regelgeving op 1 januari 2012 in het Staatsblad staan. Het geschetste eindbeeld van de 
nationale politie zal op 1 januari 2012 niet volledig gerealiseerd zijn. De nationale politie 
wordt stap voor stap gerealiseerd. Grofweg is er een indeling in drie fasen: 
 
I.    Fase tot 1 mei 2011 (definitie)  
II.   Fase van 1 mei tot 31 december 2011 (ontwerp) 
III.  Fase van 1 januari 2012 tot 1 januari 2014 (realisatie) 
 
Op 1 mei zullen, onder verantwoordelijkheid van de DG Politie i.o., alle voorbereidende 
activiteiten zijn gerealiseerd om de kwartiermaker nationale politie per die datum te 
kunnen laten aanvangen met de voorbereiding op de start van de nationale politie per 1 
januari 2012. In deze fase worden ook voorbereidingsmaatregelen getroffen voor een 
transparante overname van de VtsPN door de minister, thans voorzien op 1 mei 2011. 
 
In fase II gaat de kwartiermaker nationale politie, bijgestaan door andere kwartiermakers, 
plannen maken voor de opbouw van de nieuwe politieorganisatie. De DG Politie i.o. blijft 
ook in deze fase verantwoordelijk voor de voorbereiding van de nationale politie. De 
kwartiermaker stelt, onder aansturing van de minister cq. de DG Politie i.o. en op basis 
van de door hen geformuleerde kaders en voorwaarden, de plannen op. Aan het eind van 
de ontwerpfase is het geraamte van de nationale politie ontworpen en ligt er een 
inrichtings- en realisatieplan. Ook de lokale besturing is nader uitgewerkt. Tot het einde 
van deze fase worden geen onomkeerbare stappen gezet. 
 
Ervan uitgaande dat de wet- en regelgeving dan in het Staatsblad staat, kan de nationale 
politie op 1 januari van start. Vanaf dat moment worden de sturingslijnen omgezet. 
Vervolgens bouwen de nieuwe verantwoordelijken fasegewijs de organisatie op. Eind 2013 
zullen de inrichtingsprincipes ten volle zijn geëffectueerd in de nationale politie. 
 
Mijlpalen: 
1 mei 2011  start kwartiermaker nationale politie 
1 mei 2011  overname van de VtsPN door de minister 
1 januari 2012 gewijzigde Politiewet in het Staatsblad 
1 januari 2012 start nationale politie 
31 december 2012    bovenregionale taken en KLPD-taken herschikt 
31 december 2013  een PDC gevuld met belangrijkste voorzieningen 
31 december 2013 basiseenheden (waar nodig) aangepast 
31 december 2013  alle inrichtingsprincipes nationale politie geëffectueerd 
 
Gedurende de vorming van de nationale politie blijft de operationele politiesterkte 
tenminste 49.500 fte. De overhead wordt met 25% teruggebracht. Tegelijkertijd 
verbeteren de prestaties van de politie. Om dit mogelijk te maken, zijn drie zaken 
essentieel: voortvarendheid, een gefaseerde benadering - waarbij de basiseenheden en de 
regionale recherche in eerste instantie ongemoeid blijven - en, ten derde, het tegelijk met 
de vorming van de nationale politie doorvoeren van maatregelen die de politie 
slagvaardiger maken, zoals het Aanvalsplan Bureaucratie (zie ook 1.5). 
 5

Het kabinet heeft besloten dat in deze kabinetsperiode geen verdere opschaling van de 
veiligheidsregio’s zal plaatsvinden. Dit betekent dat de 25 veiligheidsregio’s binnen de tien 
regionale politie-eenheden zullen functioneren. De nationale politie zal onverminderd 
bijdragen aan de doorontwikkeling van de veiligheidsregio’s en de crisis- en 
rampenbestrijding. Zo is er een relatie met de ontwikkeling van de meldkamers, dat in een 
afzonderlijk bestuurlijk traject gestalte krijgt. Het huidige aantal van ruim 30 publieke 
meldkamers wordt volgens het regeerakkoord gereduceerd tot één meldkamerorganisatie 
met drie locaties. Zo kan er in 2015 € 10 miljoen bespaard worden en structureel € 50 
1
miljoen. De minister is bereid om het uitgangspunt van drie locaties te nuanceren , mits de 
kwaliteitsverbetering en efficiencyverbetering - en de daarmee gepaard gaande besparing 
- kan worden gerealiseerd. In de zomer van 2011 moet duidelijk worden hoe het 
‘spoorboekje’ eruit ziet. Het pad naar de meldkamer van de toekomst kent een eerste fase 
tot 2015 en een tweede tot 2020.  
 
De Koninklijke Marechaussee (KMar) gaat geen deel uit maken van de landelijke 
politieorganisatie, maar oefent wel politietaken uit. Daarvoor is het van belang dat de 
aansturing van de KMar goed aansluit op de bestuurlijke bovenbouw van de nationale 
politieorganisatie. Afstemming en samenwerking tussen de KMar en de politieorganisatie 
moet zo eenvoudig mogelijk worden gemaakt. De uitwerking van de bestuurlijke en 
operationele relatie zal gezamenlijk met het Ministerie van Defensie plaatsvinden.  
  
Buiten de reikwijdte van het programma vorming nationale politie valt de doorontwikkeling 
van het politiekorps Caribisch Nederland, dat ingevolge de Rijkswet politie is ingebed in de 
Caribische structuur.  
 
2 Van initiatief naar ontwerp  
Dit hoofdstuk beschrijft de producten en activiteiten die in 2011 worden gerealiseerd en 
sluit af met een samenvatting van de hoofdproducten. De Romeinse cijfers zijn  
verwijzingen naar het bijgevoegde, gedetailleerdere - doch tentatieve - 
productplanningsoverzicht.     
2.1 Wet- en regelgeving (II)   
De Nota van Wijziging betreffende het wetsvoorstel tot aanpassing van de Politiewet 1993 
is op 21 februari 2011 aangeboden aan de Raad van State voor advies. Het wetsvoorstel 
voor de Invoerings- en Aanpassingswet wordt begin april naar de Raad van State 
gezonden voor advies. De intentie is dat de nader rapporten betreffende de Nota van 
Wijziging en de Invoerings- en Aanpassingswet in mei respectievelijk begin juni aan de 
Tweede Kamer kunnen worden gezonden. Verder zullen op 1 januari 2012 tal van 
Algemene maatregelen van bestuur gereed moeten zijn en zullen verscheidene ministeriële 
regelingen moeten worden gemaakt, gewijzigd of komen te vervallen. In december 2011, 
of zoveel eerder als mogelijk, zal het Wetsvoorstel Politieonderwijs in procedure worden 
gebracht.  
2.2 Transitieafspraken (I) 
Op 22 februari 2011 heeft de minister overeenstemming bereikt met de korpsbeheerders 
en de voorzitter van het College van procureurs-generaal over de wijze waarop, met 
behoud van de formele bevoegdheden zoals vastgelegd in de Politiewet 1993, tot een 
vruchtbare samenwerkingsrelatie kan worden gekomen gedurende de transitie naar de 
nationale politie. De afspraken betreffen vooral de verdeling van verantwoordelijkheden bij 
de aanwijzing van de kwartiermakers die de komst van nationale politie in 2011 gaan 
voorbereiden en het verleggen van de zeggenschap over de VtsPN naar de minister. De 
belangrijkste transitieafspraken zijn opgenomen in dit uitvoeringsprogramma. De 
afspraken zijn bijgevoegd.  
                                                      
1
 Het Veiligheidsberaad denkt aan circa tien locaties. 
 7

2.4 Bestuurlijke inbedding (Ic) 
De nationale politie heeft haar basis in de gemeenten. Het gezag over de politie blijft 
lokaal: bij de burgemeester en de officier van justitie. In de lokale driehoek worden 
afspraken gemaakt over de inzet van de politie. Als basis voor deze afspraken dient het 
integraal veiligheidsplan, dat periodiek door de burgemeester wordt opgesteld en door de 
gemeenteraad wordt vastgesteld. Met dit plan krijgt de burgemeester een instrument 
waarmee hij zijn gezagsrol jegens de politie veel concreter kan invullen. 
 
De burgemeester en de officier van justitie maken afspraken over de inzet van de politie 
voor de betreffende gemeente: de te behalen doelen, het niveau van dienstverlening 
(aangifte, bereikbaarheid etc), de bestrijding van criminaliteit en de samenwerking met 
gemeentelijke toezichthouders en private partijen. Het tot stand komen van het integraal 
veiligheidsplan vraagt om een impuls voor meer interactie tussen het lokaal bestuur en de 
politie enerzijds alsook tussen de burgemeester en de gemeenteraad anderzijds. Het gaat 
om het activeren van de lokale democratie op het terrein van veiligheid. De Ministeries van 
Veiligheid en Justitie en BZK zullen hiervoor in overleg met de Vereniging van Nederlandse 
Gemeenten, het Nederlands Genootschap van Burgemeesters, de regioburgemeesters en 
het openbaar ministerie een separaat traject starten.  
 
In de tweede helft van 2011 wordt tussen de minister, een vertegenwoordiging van de 
regioburgemeesters / het Korpsbeheerdersberaad (KBB) en het College van procureurs-
generaal de definitieve inrichting van het proces voor het opstellen van het regionale 
beleidsplan overeengekomen, overeenkomstig de rolverdeling zoals dan in het 
wetgevingstraject vormgegeven. Ter voorbereiding daarop zal in samenspraak tussen 
genoemde partners het karakter van het regionale beleidsplan worden verduidelijkt. 
2.5 Bekostiging, control, toezicht en monitoring (V) 
In 2011 zal een beleid- en beheercyclus voor de nationale politie worden ingericht door het 
ministerie in afstemming met de kwartiermaker nationale politie. Met behulp hiervan kan 
sturing worden gegeven aan de uitvoering van politietaken (prestaties) en aan het beheer. 
Onderdeel van de beleid- en beheercyclus is de inrichting van bekostiging, control, 
toezicht, monitoring en een management informatiesysteem. 
 
Verdeling van geld en sterkte  
In maart is door de minister een herijkt budgetverdeelsysteem vastgesteld. Dit herijkte 
budgetverdeelsysteem bepaalt de verdeling van geld en sterkte in de komende jaren. In 
de maartcirculaire die weldra naar de politiekorpsen wordt verzonden wordt deze verdeling 
van budget en sterkte over de korpsen meerjarig aangegeven. De korpsen passen hierop 
hun begrotingen voor 2011 en hun meerjarenraming aan.   
 
De begrotingen voor het jaar 2012 en meerjarenraming moeten conform de nu nog 
3
geldende regelgeving uiterlijk 15 november aan de minister worden aangeboden . Iedere 
korpsbeheerder stelt deze begroting op en het Regionaal college zal deze, conform de 
Politiewet 1993, vaststellen. De minister zal in de junicirculaire richtlijnen geven voor het 
opstellen van de begroting 2012 en meerjarenraming in het perspectief van de nationale 
politie en de 10 regionale eenheden. Het huidig financieel (meerjarig) kader is leidend, zo 
ook de afspraken betreffende de operationele sterkte. Een belangrijk richtinggevend 
principe zal daarbij zijn dat regionale eenheden en landelijke operationele eenheden vooral 
sterkte toebedeeld krijgen en het PDC een genormeerd budget.   
 
Control 
Control vanuit het ministerie ten aanzien van de politieorganisatie zal zich tot 1 januari 
2012 voornamelijk richten op het adviseren over het plannen van beleids- en financiële 
resultaten van de politieorganisatie, het ontwerpen en inrichten van het management- en 
                                                      
3
 De bedoeling is dat de nationale politie vanaf 2012 de departementale jaarplancyclus van Veiligheid 
en Justitie gaat volgen.  
 9

vormen nationale politiekorps. De Inspectie zal de diverse onderdelen van de nationale 
politie periodiek gaan doorlichten op de kwaliteit van de taakuitvoering, naast haar taak in 
thematisch en incidentonderzoek. Dat zal gebeuren aan de hand van nog nader vast te 
stellen criteria.  
  
Medio 2011 heeft de Inspectie een overzicht gereed van de belangrijkste knelpunten op 
basis van de resultaten van onderzoeken uit de periode 2006 - 2010. Dit overzicht zal 
worden betrokken bij het ontwerp van de nationale politie. Omstreeks die tijd is ook een 
4
eerste onderzoek gereed naar de staat van de politie . Dit is input voor een verdere 
uitwerking van toezicht in de vorm van periodieke doorlichting. Er zal voor worden 
gewaakt dat de hier bedoelde onderzoeken niet leiden tot een verzwaring van de 
administratieve lasten voor de politieorganisatie. De IOOV zal bijdragen aan het realiseren 
van samenhang tussen het externe toezicht en het eigen kwaliteitszorgsysteem van de 
politie. Doublure met de beleid- en beheerstaak van de minister zal worden voorkomen.  
2.7 Voorziening tot samenwerking Politie Nederland (VI) 
In de Transitieafspraken heeft de minister met de korpsbeheerders afspraken gemaakt 
over de overname door de minister van de zeggenschap over de VtsPN. Mede vanwege het 
ICT-dossier is het voor een verantwoorde overname van de zeggenschap noodzakelijk dat 
de minister de risico’s van de taakuitvoering en bedrijfsvoering van de VtsPN en de 
mogelijke financiële consequenties daarvan vooraf zorgvuldig heeft geanalyseerd. Hiervoor 
zal de minister zich voor 1 mei conform de Transitieafspraken kunnen baseren op: 
- een overdrachtsdocument inzake de bedrijfsvoering- en financiële risico’s dat de 
korpsbeheerders door de accountant van de VtsPN laten opstellen;  
- een overdrachtsdocument over het traject “Huis op Orde” dat de korpsbeheerders zullen 
leveren, met inzicht in welke resultaten zijn bereikt, welke acties nog moeten volgen en 
wat de financiële consequenties hiervan zijn; 
- een beoordeling van de overdrachtsdocumenten (second opinion) door de 
departementale auditdienst (DAD) van Veiligheid en Justitie. 
Ook heeft de minister de DAD gevraagd om voor 1 mei 2011 een quick-scan uit te voeren 
op de huidige ICT-voorzieningen die niet worden onderzocht door de Algemene 
Rekenkamer (zie hieronder). 
 
In de Transitieafspraken is afgesproken dat besluiten van het KBB op het gebied van 
informatievoorziening en ICT tot 1 mei goed worden afgestemd met de minister. Zo is de 
minister betrokken bij de besluitvorming over de vernieuwde ICT-aanpak door het KBB op 
5
25 maart jl. en het ICT-jaarplan Nederlandse politie 2011. De minister wordt tot 1 mei 
betrokken bij de verdere uitwerking van de vernieuwde ICT-aanpak in een plan van 
aanpak, waarbij ook de financiële consequenties in kaart worden gebracht, alsmede bij de 
besluitvorming over de start van grote en risicovolle projecten, zoals de vervanging van de 
Basisvoorziening Handhaving en Opsporing.  
 
Er zal in de maanden april tot en met juni door de minister een plan betreffende de VTsPN 
en ICT worden gemaakt voor strakke beheersing van de risico’s. Dit plan zal worden 
gebaseerd op voornoemde overdrachtsdocumenten, de second opinion van de DAD, de 
quick-scan ICT van de DAD en het in juni verwachte onderzoeksrapport van de Algemene 
Rekenkamer (ICT politie), alsmede op het plan van aanpak in het kader van de vernieuwde 
ICT-aanpak. Risicomanagement zal een prominente plaats krijgen. De continuïteit van de 
operationele dienstverlening van de VtsPN aan de korpsen moet vanzelfsprekende altijd 
gewaarborgd zijn. 
 
                                                      
4
 Het zal een eerste verkenning zijn van de vraag op welke criteria het functioneren van de politie 
moet worden getoetst en of met de huidige informatievoorziening het mogelijk is om hier een stand 
van zaken van op te stellen. 
5
 Zie ook de brief van de minister aan de Voorzitter van de Tweede Kamer d.d. 29 maart 2011 
betreffende de HEC-rapporten ICT bij de politie. 
 11

bedoeling dat per 31 december 2011 alle politiemedewerkers hun definitieve LFNP 
functieomschrijving toegewezen hebben gekregen. Dit definieert de startpositie en van 
daaruit volgt de plaatsing binnen de nieuwe nationale politieorganisatie op basis van de 
door de kwartiermaker nationale politie op te stellen organisatie- en formatievoorstellen.  
 
De formele medezeggenschap ligt tot aan inwerkingtreding van de nieuwe Politiewet bij de 
regionale ondernemingsraden. Op landelijk niveau bestaat een informeel gremium: de 
Centrale Ondernemingsraad in oprichting (COR i.o.). Bij de vorming van de nationale 
politie spreekt de kwartiermaker nationale politie periodiek met de COR i.o.. In het 
voorjaar ontwerpt het ministerie in afstemming met het veld een structuur voor 
medezeggenschap tijdens de transitiefase en medio dit jaar wordt er een protocol 
overeengekomen tussen de minister en de COR i.o. waarin wordt vastgelegd welke zaken 
krachtens de Wet op de Ondernemingsraden behandeld worden met de COR i.o.. De 
kwartiermaker nationale politie zal de opdracht krijgen om, in overleg met de COR i.o., een 
voorstel te doen betreffende medezeggenschap in de nieuwe politieorganisatie. De 
medezeggenschap zal vanaf de start van de nationale politie de zeggenschap moeten 
kunnen volgen. Zo snel mogelijk - en voor inwerkingtreding van de nieuwe Politiewet - 
vinden hiertoe verkiezingen plaats. De kwartiermaker zal dit in samenwerking met de COR 
i.o. voorbereiden.  
2.10 Werkwijze en wijze van samenwerken (VII) 
De nieuwe, nationale politie is meer dan een verandering in structuur. De bestelwijziging 
zal hand in hand moeten gaan met verandering in werkwijze en wijze van samenwerken 
(cultuur). De kwartiermaker nationale politie en de andere kwartiermakers zijn, als 
toekomstige dragers van cultuur binnen de nationale politie, verantwoordelijk voor het op 
gang brengen van de gewenste verandering. In de profielen en bij de aanwijzing van de 
kwartiermakers is dit aspect nadrukkelijk meegenomen. De kwartiermaker nationale politie 
zal een plan van aanpak maken om de gewenste werkwijze en wijze van samenwerken te 
bereiken, voortbouwend op trajecten als ‘Politie in Ontwikkeling’ (PiO), de Werkgeversvisie 
en de Visie op Leiderschap. Het landelijk programma HRM (VtsPN), de ABD-Politietop en de 
Politieacademie kunnen hem hierbij ondersteunen.  
2.11 Onderwijs (VIII) 
De Politieacademie is nog niet meegenomen in de Nota van Wijziging betreffende de 
Politiewet. Het regeerakkoord kondigt ook diverse veranderingen aan in de inrichting van 
het politieonderwijs. Daarbij dient in 2011 te worden bezien hoe bij opname van de 
Politieacademie in het politiebestel de onafhankelijke kwaliteit van het politieonderwijs kan 
worden geborgd. Het Ministerie van Veiligheid en Justitie voert momenteel een onderzoek 
uit naar de organisatie en financiering van het politieonderwijs. Bij dit onderzoek is de 
Politieacademie betrokken. In april wordt een principebesluit genomen over de 
positionering van de Politieacademie binnen het politiebestel. Een in de tweede helft van 
2011 op te stellen business case moet antwoord geven op de vraag hoe alle 
onderwijsactiviteiten die nu in de politiekorpsen en bij de Politieacademie worden 
uitgevoerd het beste kunnen worden gebundeld vanuit het perspectief dat de politie één 
landelijke organisatie vormt.  
 
 13

3 Realisatie nationale politie 
Als de beleidsmatige, wettelijke en bedrijfsvoeringmatige voorwaarden zijn gerealiseerd, 
gaat de nationale politie per 1 januari 2012 van start. Hieronder wordt een aantal 
processtappen omschreven. Gaandeweg 2011 zullen de oplevermomenten en daarbij 
behorende producten in 2012 en 2013 (nader) worden bepaald.  
Verandering sturingslijnen, opbouw organisatie 
Vanaf 1 januari 2012 worden de sturingslijnen omgezet. Alle nieuw verantwoordelijken zijn 
benoemd of aangewezen en sturen de politieorganisatie volgens de nieuwe bevoegdheden 
aan. Vervolgens bouwen de nieuw verantwoordelijken op basis van het inrichtings- en 
realisatieplan van de kwartiermaker nationale politie fasegewijs de nieuwe organisatie op. 
Daarbij worden eerst de topstructuur en de ondersteunende diensten aangepast, in 2012 
de bovenregionale taken herschikt en in 2013, waar nodig, de districten en basiseenheden 
aangepast. De operationalisering van de bedrijfsvoering in het PDC – en daarmee het 
realiseren van besparingen (zie 4.3) - zal doorlopen tot na 2013.  
Politiedienstencentrum 
Het PDC werkt geleidelijk toe naar een passend dienstverleningsconcept en niveau van 
dienstverlening aan de regionale en landelijke eenheden op basis van een producten- en 
dienstencatalogus. De kaders komen van het ministerie en van de leiding van het nationale 
korps. Een belangrijke factor voor het succes van het PDC is de mate waarin het PDC 
gezamenlijk met de verschillende eenheden van het landelijke korps in staat zal zijn om 
een adequaat niveau van dienstverlening te bieden gedurende de realisatiefase. Meer 
gestandaardiseerde werkwijzen en meer homogeniteit bij de PIOFACH-ondersteuning zijn 
hierbij essentieel. Zoals opgemerkt, zullen de op 1 januari 2012 resterende VtsPN-taken 
pas nadat is vastgesteld  dat zij op orde zijn in een overgangstraject worden 
geïncorporeerd in het PDC. 
Personeel 
In 2012 worden de definitieve organisatie- en formatierapporten gemaakt voor de 
landelijke en regionale delen van de nationale politie. Van meet af aan moet de COR de 
zeggenschap goed kunnen volgen. Ook zullen de plannen van de kwartiermaker nationale 
politie op het terrein van werkwijze en wijze van samenwerken vanaf de start gevolg 
krijgen. Personeel is de belangrijkste bouwsteen van een goed functionerende politie. Om 
te allen tijde te kunnen beschikken over de juiste hoeveelheid personeel van de juiste 
kwaliteit zal binnen de nationale politie een centrale personeelsstrategie gevoerd worden. 
Hiertoe wordt een integraal model voor strategische personeelsplanning ontwikkeld dat 
begin 2012 gereed is.  
Bekostiging, control, toezicht en monitoring 
In 2012 zal het ministerie namens de minister monitoren op de transitiekosten zoals die  
eind 2011 door de kwartiermaker nationale politie zijn vastgelegd in zijn bestedingsplan. 
Tevens houdt het ministerie toezicht op de uitvoering van de begroting nationale politie en 
monitort het ministerie, door middel van het management informatiesysteem, de 
uitvoering van het beleid en beheer door de nationale politie. Belangrijke input voor het 
beheer is, financieel gezien, het medio 2012 vaststellen van de openingsbalans, stand 1 
januari 2012.  
Wet- en regelgeving 
Op het gebied van wetgeving zal in 2012 nog gewerkt worden aan het wetsvoorstel inzake 
het politieonderwijs en een verzamelwet. De bedoeling is dat beide begin 2013 in het 
Staatsblad worden gepubliceerd. Voorts zal in 2012 – en ook in 2013 - nog lagere 
regelgeving worden opgesteld.  
 
 15

4.2 Sturing 
Opdrachtgever-opdrachtnemer overleggen 
De minister heeft vanaf mei periodiek overleg met de DG Politie i.o. over de voortgang. De 
kwartiermaker nationale politie neemt deel aan dit overleg. In de opdracht aan de 
kwartiermaker wordt een aantal oplevermomenten opgenomen tussen mei en 31 
december 2011 dat bepalend is voor de agenda van dit overleg. 
 
De DG Politie i.o. heeft tweewekelijks overleg met de kwartiermaker nationale politie over 
de uitvoering van diens opdracht. Afhankelijk van de agendapunten nemen andere 
kwartiermakers, de CIO en/of de directeur VtsPN hieraan deel danwel vinden afzonderlijke 
sturingsoverleggen met laatstgenoemden plaats.  
Overleg minister – regioburgemeesters en voorzitter College PG’s 
Zoals opgenomen in de Transitieafspraken, functioneert het dagelijks bestuur van het KBB 
tot 1 mei als klankbordgroep voor de minister voor onderwerpen die de nationale politie 
betreffen. De minister zal vanaf mei periodiek overleg voeren met (een afvaardiging van) 
de (beoogde) regioburgemeesters en de voorzitter van het College van procureurs-
generaal over de vorming van de nationale politie. Dit vormt tevens de opmaat naar het 
overleg dat de minister in de toekomst op grond van de nieuwe Politiewet, tezamen met de 
landelijk korpschef, periodiek met hen zal voeren over de taakuitvoering door en het 
beheer ten aanzien van de politie.  
Commissie Vorming Nationale Politie 
Vanaf 1 mei 2011 tot naar verwachting eind 2012 zal de minister geadviseerd worden door 
een commissie die de vorming van de nationale politie monitort en begeleidt. Deze 
commissie wordt voorgezeten door de secretaris-generaal van het Ministerie van Veiligheid 
en Justitie. Deelnemers zijn de DG Politie i.o., een vertegenwoordiger van de beoogde 
regioburgemeesters, de voorzitter van het College van procureurs-generaal, de DG 
Rijksbegroting en de kwartiermaker nationale politie. Op uitnodiging van de voorzitter 
kunnen anderen aan dit overleg deelnemen. Na de inwerkingtreding van de nieuwe 
Politiewet participeert de landelijk korpschef in dit overleg. 
Review board 
De DG Politie i.o. laat zich gedurende het traject adviseren door een gezelschap van 
deskundigen die op operationeel, bestuurlijk en/of wetenschappelijk terrein grote ervaring 
en kennis hebben van soortgelijke verandertrajecten.  
Centraal Georganiseerd Overleg Politie (CGOP)  
In het CGOP, het reguliere overleg tussen (vertegenwoordiging van) de minister en de 
landelijke politievakbonden, zal de vorming van de nationale politie en de consequenties 
daarvan voor de politiemedewerker een terugkerend agendapunt zijn. Zoals toegelicht in 
2.9, overlegt de kwartiermaker nationale politie met de COR i.o. 
Rapportage 
Halfjaarlijks wordt aan de Tweede Kamer gerapporteerd over de voortgang in de vorming 
en opbouw van de nationale politie. De eerste voortgangsrapportage zal medio oktober 
aan de Tweede Kamer worden aangeboden. 
 
 17

met het ministerie - met name gericht zijn op het geven van een ‘gezicht’ aan de 
organisatie en het uitdragen van een eenduidige boodschap over de nationale politie.  
 
Voor de zomer en in het najaar organiseert de minister een strategische conferentie. De 
eerste zal zich richten op de voorbereiding op de realisatie van het nieuwe bestel; de 
tweede zal in het teken staan van het moment waarop het voorbereidingstraject zich dan 
bevindt: de vooravond van de start van de nationale politie. Verder zullen er specifieke 
bijeenkomsten plaatsvinden, op initiatief van zowel het ministerie als de kwartiermaker. 
 
Eind 2011 wordt met de kwartiermaker nationale politie een plan opgesteld hoe de 
communicatie georganiseerd en geregeld moet zijn in de realisatiefase, de fase waarin de 
medewerkers van de politieorganisatie concreet met de veranderingen geconfronteerd 
zullen worden. 
 
5 Risicoanalyse en -beheersing 
Met de kennis van dit moment worden hieronder de risico’s benoemd, alsmede de 
beheersmaatregelen die daarvoor zijn getroffen of zijn voorzien. 
Draagvlak  
 
Risico Afnemend draagvlak binnen de politieorganisatie en/of bij de 
gezagdragers 
Impact Groot  
Beheersmaatregel Het huidige vertrouwen uitbouwen door openheid - bijvoorbeeld 
over de reductie van managementfuncties en functies in de 
bedrijfsvoering - en door verwachtingenmanagement. Ook wordt 
het veld betrokken bij de gedachte- en planvorming. 
Sturing en organisatie 
 
Risico Initiatieven die afbreuk doen aan de centrale regie op de vorming 
van de nationale politie. 
Impact Matig 
Beheersmaatregelen 1) De minister onderhoudt nauwe contacten met de 
(regio)burgemeesters en het OM over de toepassing van de 
nieuwe instrumenten die de wetgever hen toebedeelt in een 
overigens ongewijzigde gezagsrol; 
2) er vindt nauwe afstemming met de korpsen plaats, om 
ervoor te zorgen dat goede initiatieven tot samenwerking 
ter voorbereiding op de nationale politie gelijk oplopen met 
de stappen in het centrale programma van de vorming van 
de nationale politie;  
3) verscherpt toezicht vanuit de minister op diverse fronten 
(financieel, reorganisaties etc.).  
 
Risico Onduidelijkheid over wie verantwoordelijk is voor de lopende (going 
concern) zaken betreffende de politie en wie verantwoordelijk is 
voor de vorming van de nationale politie. 
Impact Groot 
Beheersmaatregelen 1) De scheiding van de verantwoordelijkheden tijdens de 
transitiefase is vastgelegd in de Transitieafspraken; 
2) de minister heeft zijn verantwoordelijkheid voor de naleving 
van deze afspraken nader vorm gegeven in de 
programmaorganisatie (4.1 en 4.2); 
3) er wordt voor gewaakt dat de aanwijzing van  
 19

bedragen niet in de begrotingen 2011 (inclusief 
meerjarenraming) zijn opgenomen. Er worden geen 
verplichtingen aangegaan voor investeringen in 2012 en 
later zonder voorafgaande goedkeuring door de minister;  
2) De minister krijgt en beoordeelt 4- en 8-maandsrapportages 
over de realisatiecijfers regiokorpsen 2011; 
3) Review van de jaarrekeningen van de regionale korpsen, 
VtsPN en KLPD 2010. 
 
 
Risico Ingecalculeerde besparingen op bedrijfsvoering worden niet tijdig 
gerealiseerd door vertraging in de realisatie van het PDC  
Impact Groot 
Beheersmaatregelen 1) Strakke sturing door de DG Politie cq. (vanaf 1 januari 
2012) door de landelijke korpschef. 
2)  In de Transitieafspraken is afgesproken om vacatures in de 
niet-operationele niet te vervullen dan wel te vervullen met 
een tijdelijk contract. 
 
 21

