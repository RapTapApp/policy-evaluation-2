 
 
Introductiebundel Defensie 2012 
 
 
November 2012 
 
 
 
 
 
 
 
 
 
 
Hoofddirectie Algemene Beleidszaken 

Inhoudsopgave 
 
Ten geleide           6 
  
1. Grondslagen van de defensie-inspanning      7 
1.1 Grondslagen en hoofdtaken       7 
1.2 Internationale verdragsverplichtingen       7 
1.3 Wettelijke taken          9  
1.4 Inzetbaarheidsdoelstellingen       10 
 
2. De beleidsbrief 2011 en de reorganisatie     11 
2.1 De financiële situatie en de reorganisatie bij Defensie    11  
2.1.1 Algemene financiële situatie      11 
2.1.2 De implementatie van de reorganisatie     12  
2.1.3   Ingrepen in de organisatie       13 
2.2 Hoofdaandachtspunten in de nieuwe organisatie     14 
2.2.1 Naar een kleiner bestuur en een slagvaardige organisatie   14 
2.2.2 De krijgsmacht op orde       14 
2.2.3 SAP/SPEER        15 
2.3 De bedrijfsvoering en het beheer op orde     16 
2.3.1 Het verbetertraject voor de aanpak van onvolkomenheden  16 
2.3.2 Verbetering stuur- en verantwoordingsinformatie    17 
2.3.3 Verantwoordingsonderzoek 2012      18 
2.3.4 Interdepartementale samenwerking: de compact rijksdienst  19 
2.4 Sourcing          20  
2.5 Innovatie en intensiveringen       21 
 
3. De Defensieorganisatie        24 
3.1 De inrichting van de organisatie       24 
3.2 De Bestuursstaf         25 
3.3 Commando zeestrijdkrachten       26 
3.4 Commando landstrijdkrachten       27 
3.5 Commando luchtstrijdkrachten       28  
3.6 Commando Koninklijke marechaussee      29 
3.7 Defensie Materieel Organisatie       30 
3.8 Commando DienstenCentra       30 
  
4. Besturen bij Defensie        33  
4.1 Het nieuwe besturingsmodel       33 
4.2 De BPB-procedure        34 
4.2.1 Vierjaarlijkse cyclus       34 
4.2.2.  Jaarlijkse cyclus        35 

7.2.1 Algemeen         62 
7.2.2 Structuur         63 
7.2.3 Partnerschappen        63 
7.2.4 Uitbreiding         64 
7.25 Financiering        64 
7.2.6 NATO Response Force       65 
7.3 Europese Unie          66 
7.3.1 Algemeen         66 
7.3.2 Structuur         66 
7.3.3 EU-capaciteiten        68 
7.3.4 Financiering        69 
7.3.5 Partners         69 
7.3.6 EU Battlegroups        69 
7.3.7 European Gendarmerie Force      70 
7.4 Verenigde Naties         70 
7.4.1  Algemeen         70 
7.4.2  Structuur         70 
7.4.3 Financiering        71 
7.4.4 Nederland en de VN       72 
 
8. Internationale samenwerking       73 
8.1 Inleiding          73 
8.2 Intensivering internationale militaire samenwerking    73 
8.2.1 Uitgangspunten        73 
8.2.2 Samenwerkingspartners       74 
8.2.3 Samenwerkingdoelen       75 
8.3 De rol van de Navo en de EU bij de intensivering IMS    76 
8.3.1  Het Smart Defence initiatief van de Navo     76 
8.3.2 De EU: pooling and sharing      76 
8.4 Recente initiatieven met een Nederlandse bijdrage    77 
8.4.1 European Air transport Command      77 
8.4.2 Air to-air-refueling        78 
8.4.3 Benelux samenwerking       78 
8.4.4 Nordics         78 
 
9. Inzet van Nederlandse militairen      79 
9.1 Uitzendingen: de spelregels van besluit tot evaluatie    79 
9.1.1 Besluitvorming        79 
9.1.2 Interne voorbereiding van de besluitvorming    80 
9.1.3 Besluitvorming bij speciale militaire operaties    80 
9.1.4 Aansturing van operaties       81 
9.1.5 Evaluaties         82 
9.2 Inzetgebieden         82 

Bijlage 2: Aanhangige wetgeving en verdragen     117 
Bijlage 3: De begroting         118 
Bijlage 4: Capaciteiten operationele commando‟s     120 
Bijlage 5: Foto‟s ambtelijke en militaire leiding      127 

 
1. Grondslagen van de defensie-inspanning 
 
1.1 Grondslagen en hoofdtaken 
De bijdrage van Defensie vloeit voort uit de bepalingen over de krijgsmacht in de Grondwet. Artikel 
97 van de Grondwet stelt dat er een krijgsmacht is “ten behoeve van de verdediging en ter 
bescherming van de belangen van het Koninkrijk, alsmede ten behoeve van de handhaving en de 
bevordering van de internationale rechtsorde.” De verwijzing in dit artikel naar de internationale 
rechtsorde hangt nauw samen met artikel 90, dat bepaalt dat de regering de ontwikkeling van de 
internationale rechtsorde bevordert. Als de inzet van de krijgsmacht ter handhaving en bevordering 
van de internationale rechtsorde aan de orde is, is artikel 100 van toepassing op de 
informatieverstrekking aan de Staten-Generaal. Artikel 100 stelt dat de regering gehouden is de 
Staten-Generaal vooraf in te lichten over “de inzet of het ter beschikking stellen van de krijgsmacht 
ter handhaving of bevordering van de internationale rechtsorde.” Om tot weloverwogen besluiten 
te komen, wordt daarbij het zogenaamde Toetsingskader gehanteerd (zie paragraaf 5.1). 
 
In het licht van de bepalingen van de Grondwet en de overige in de wet vastgelegde taken van de 
krijgsmacht hanteert Defensie sinds de Defensienota 2000 de volgende drie hoofdtaken: 
 
 Bescherming van het eigen en bondgenootschappelijk grondgebied, met inbegrip van het 
Koninkrijk der Nederlanden in het Caribisch Gebied;  
 Bevordering van de internationale rechtsorde en stabiliteit; 
 Ondersteuning van civiele autoriteiten bij rechtshandhaving, rampenbestrijding en 
humanitaire hulp, zowel nationaal als internationaal. 
 
1.2 Internationale verdragsverplichtingen 
De belangrijkste internationale verdragsverplichtingen van Nederland op defensiegebied vloeien 
voort uit het Handvest van de Verenigde Naties, het Noord-Atlantische Verdrag en het EU-Verdrag 
van Lissabon. 
 
Verenigde Naties (VN) 
De kernbepaling uit het VN-Handvest waaraan Nederland is gebonden, is het verbod op bedreiging 
met, of het gebruik van geweld, tenzij de VN-Veiligheidsraad vaststelt dat sprake is van een 
zodanige bedreiging van de vrede, verbreking van de vrede of daad van agressie dat daartegen 
gewapenderhand moet worden opgetreden. Tevens is op grond van artikel 51 van het VN-Handvest 
zelfverdediging toegestaan. Nederland heeft de verplichting op zich genomen de besluiten van de 
Veiligheidsraad te aanvaarden en uit te voeren. Nederland heeft geen verplichting troepen ter 
beschikking te stellen aan de VN. Bijzondere overeenkomsten van die strekking zijn nooit tot stand 
gekomen. In het laatste decennium is de VN bij vredesoperaties steeds meer gaan samenwerken 
met andere internationale of regionale organisaties, waaronder de Navo, de EU en de Afrikaanse 
Unie (AU). 
7 
 

 
De inzetbaarheidsdoelstellingen geven weer wat de krijgsmacht, binnen de financiële kaders voor 
de komende jaren, moet kunnen in het licht van de Grondwet en de drie hoofdtaken van Defensie. 
Zij komen in de plaats van het ambitieniveau zoals dat sinds begin jaren negentig is gehanteerd en 
vormen een concreter uitgangspunt voor de operationele gereedstelling. Bij de bepaling van de 
inzetbaarheidsdoelstellingen gaat het in beginsel om het beantwoorden van de vraag welke 
defensie-inspanning de regering nodig of wenselijk acht. De inzetbaarheidsdoelstellingen hebben 
zowel een externe als een interne functie. Enerzijds maken ze duidelijk wat de politiek en de 
burger van Defensie mogen verwachten. Anderzijds bieden ze Defensie houvast doordat ze richting 
geven aan de aard, de omvang en de inrichting van de krijgsmacht. De 
inzetbaarheidsdoelstellingen schrijven niet voor welk aantal militairen er gemiddeld op uitzending 
is. Besluiten over de inzet van militairen worden per definitie van geval tot geval genomen.  
 
De huidige inzetbaarheidsdoelstellingen zijn geformuleerd in het kader van de beleidsbrief Defensie 
na de kredietcrisis – een kleinere krijgsmacht in een onrustige wereld van het kabinet-Rutte I (brief 
van 8 april 2011, hierna: de beleidsbrief). De maatregelen in de beleidsbrief hebben op tal van 
terreinen gevolgen voor de inzetbaarheid en de output van de krijgsmacht. De omvang en de duur 
van de bijdragen van de krijgsmacht aan internationale missies zullen aan grotere beperkingen 
onderhevig zijn. Deze inzetbaarheidsdoelstellingen zijn sindsdien gelijk gebleven en maken deel uit 
van de begroting van 2012 en de ontwerpbegroting 2013. Met inachtneming van deze beperkingen 
hanteert Defensie voor deze kabinetsperiode de onderstaande inzetbaarheidsdoelstellingen. De 
krijgsmacht is inzetbaar voor: 
 
1.  de bescherming – en zo nodig verdediging – van het eigen en het bondgenootschappelijke 
grondgebied, inclusief de Caribische delen van het Koninkrijk, zo nodig met alle 
beschikbare middelen;  
2.  eenmalige bijdragen aan internationale interventieoperaties met:  
 een taakgroep van brigadeomvang, inclusief helikopters;  
 een squadron jachtvliegtuigen;  
 een batterij Patriot-raketverdediging; 
 een maritieme taakgroep, inclusief helikopters.  
  Een combinatie van deze bijdragen of bijdragen met andere eenheden waarover de 
krijgsmacht beschikt, zijn eveneens mogelijk; 
3.  langdurige bijdragen aan stabilisatieoperaties. Het gaat hierbij in het bijzonder om 
bijdragen: 
 aan maximaal twee operaties te land met bataljonstaakgroepen; 
 aan één operatie in de lucht met jachtvliegtuigen, waarbij als uitgangspunt 
gemiddeld acht toestellen worden ingezet; 
 met een eenheid bewapende helikopters en een eenheid transporthelikopters; 
 aan maximaal twee operaties op zee met, afhankelijk van de operationele 
vereisten, een fregat, een ander groot oppervlakteschip of een onderzeeboot.  
De krijgsmacht kan hiermee ook langdurig bijdragen aan de bescherming, in het bijzonder 
tegen piraterij, van aanvoerlijnen die van belang zijn voor de Nederlandse economie, de 
9 
 

 
2. De beleidsbrief 2011 en de reorganisatie 
 
2.1 De financiële situatie en de reorganisatie bij Defensie 
 
2.1.1 Algemene financiële situatie 
Defensie bevindt zich momenteel midden in de meest omvangrijke en complexe reorganisatie sinds 
decennia. Er worden forse bezuinigingen doorgevoerd die uitmonden in een aanzienlijk kleinere 
krijgsmacht, die ook nog eens ingrijpend heringericht wordt. Defensie is op alle fronten in 
beweging en de organisatie gaat door een dal. Dit laat onverlet dat de organisatie, ondanks de 
omvang en de complexiteit van de reorganisatie, op koers ligt om de gestelde doelen te 
verwezenlijken. 
 
De defensiebegroting daalt van 8,3 miljard euro in 2011 naar 7,7 miljard euro in 2015. Defensie 
heeft het grootste deel van de bezuinigingen in het regeerakkoord (€ 635 miljoen) in hoog tempo 
moeten realiseren en loopt daarin rijksbreed voorop. Behalve de bezuinigingen waren binnen het 
budget ombuigingen nodig (ter grootte van circa € 175 miljoen structureel) om de krijgsmacht op 
orde te brengen. Daarbij kan onder andere worden gedacht aan het wegwerken van de 
onderbezetting van operationele eenheden, het creëren van voldoende oefenmogelijkheden en het 
aanvullen van reservedelen en voorraden. Tot slot is circa € 200 miljoen herschikt om ruimte te 
scheppen voor noodzakelijke intensiveringen, zoals cyber, onbemande waarnemingsvliegtuigen en 
de verdediging tegen ballistische raketten (zie paragraaf 2.3). Het begrotingsakkoord over 2013 
levert voor Defensie nog een aanvullende taakstelling op van € 84 miljoen. 
 
In totaal neemt Defensie dus voor bijna 1 miljard euro aan maatregelen. Dat is ongeveer 14 
procent van het beïnvloedbare deel van de defensiebegroting (2011). Het aandeel van de defensie-
uitgaven in de rijksbegroting is bescheiden. Het defensieaandeel daarin is gedaald naar 5 procent 
(was 8,6 procent in 1990). De reële defensie-uitgaven zijn sinds 1990 gedaald met ruim 15 
procent. Als aandeel van het Bruto Nationaal Product (BNP) zijn de defensie-uitgaven in twintig 
jaar tijd gedaald van 2,7 procent in 1990 tot 1,4 procent in 2010. 
 
De komende jaren wordt het leeuwendeel van de opgelegde taakstelling gerealiseerd. Daartoe 
krijgen ingrijpende efficiencymaatregelen hun beslag, verdwijnt één op de zes banen en nemen 
operationele capaciteiten af of verdwijnen volledig. Dit is geen sinecure, want volgens 
onderzoeksbureau McKinsey was de Nederlandse krijgsmacht ook voor de reorganisatie al een van 
de meest doelmatige ter wereld. 
11 
 

 
gereduceerd, dat er eenheid van opvatting bestaat met betrekking tot het te behalen 
reorganisatieresultaat en dat de resultaten tijdig worden behaald. De reorganisaties zullen 
gefaseerd tot 1 januari 2016 worden geïmplementeerd. Het merendeel van de te realiseren 
taakstelling dient voor 2014 plaats te vinden. In 2014 en 2015 ligt het accent op de voltooiing van 
de personele aspecten die voortvloeien uit de reorganisaties.  
 
2.1.3 Ingrepen in de organisatie 
Als gevolg van de bezuinigingsmaatregelen boet de krijgsmacht aan gevechtskracht in en nemen 
de inzetbaarheid en het voortzettingsvermogen af. In de huidige reorganisatie verdwijnen 12.000 
van de 65.000 functies. Operationele eenheden zijn of worden opgeheven. Modern materieel en 
locaties worden afgestoten of ontmanteld. Er wordt diep gesneden in bestuur en bedrijfsvoering; 
dertig procent van de stafmedewerkers verdwijnt. In de totale defensieorganisatie komt ongeveer 
een op de zes functies te vervallen. De opbouw van het personeelsbestand wordt mede met behulp 
van het numerus fixus-instrument gewijzigd. De numerus fixus geeft de vastgestelde gewenste 
personeelsopbouw per defensieonderdeel weer, in termijn van aantallen medewerkers per rang en 
schaal. Voor dit instrument is gekozen omdat het voor de operationele gereedheid en de 
betaalbaarheid van de defensieorganisatie noodzakelijk is de personeelsopbouw aan te passen. 
Binnen de vastgestelde kaders van de numerus fixus geven de defensieonderdelen vorm aan hun 
nieuwe organisatie. Het instrument zal nog worden geëvalueerd. 
 
Defensie heeft geprobeerd de operationele capaciteiten in de bezuiniging zoveel mogelijk te 
ontzien. Vanwege de omvang van de taakstelling moesten helaas toch eenheden worden stilgezet 
en materieel worden afgestoten. De eenheden die worden opgeheven zullen als onderdeel van het 
lopende reorganisatietraject van de defensieonderdelen formeel worden opgeheven. Militair 
materieel dat wordt afgestoten, wordt voor verkoop gereedgemaakt. In sommige gevallen wordt 
het materieel aangehouden voor reservedelen. Als gevolg van de economische crisis en het grote 
aanbod aan gebruikt defensiematerieel zijn de marktomstandigheden voor de verkoop van 
materieel ongunstig.  
 
De operationele capaciteiten van de krijgsmacht worden op een minder zichtbare manier nog 
verder beperkt doordat voorgenomen investeringen in de vernieuwing, vervanging en verbetering 
van materieel noodgedwongen achterwege blijven. Het investeringspercentage is in 2013 gedaald 
tot circa 15,5 procent en groeit gaandeweg weer naar de norm van 20 procent in 2016 die voor de 
instandhouding van een moderne krijgsmacht is vereist. Het lagere investeringspercentage gaat 
ten koste van zowel geplande als in uitvoering zijnde investeringsprojecten. Een groot aantal 
projecten wordt uitgesteld of gereduceerd en een kleiner aantal zelfs volledig geschrapt.  
 
Bezuinigingen bij Defensie kunnen niet makkelijk weer worden teruggedraaid. Bij Defensie 
betekenen bezuinigingen kennis- en kapitaalvernietiging die niet makkelijk en snel te herstellen is 
en grote nieuwe investeringen vraagt. Afgestoten hoogtechnologische capaciteiten kunnen niet 
binnen een paar jaar weer worden opgebouwd. Het volledig afstoten van een wapensysteem 
13 
 

 
wezenlijk belang voor de inzetbaarheid van de krijgsmacht en de motivatie van de 
defensiemedewerkers. Ten aanzien van de kleding en uitrusting wordt prioriteit gegeven aan 
artikelen die nodig zijn voor opkomst, de uitvoering van missies en aan pakketten die zijn 
gerelateerd aan specifieke functies. Daarnaast vullen de systeemlogistieke en ketenlogistieke 
bedrijven hun voorraden aan. Defensie vult de munitievoorraden aan, opdat er voldoende munitie 
beschikbaar is voor inzet, inzetvoorbereiding, opleidingen en trainingen. De meest urgente 
munitiesoorten zullen in 2013 zijn aangevuld. In 2014 zullen alle munitievoorraden op voldoende 
niveau moeten zijn. Ook de reservedelenvoorraden worden aangevuld. Het gaat dan om die 
reservedelen waarvan een tekort zou leiden tot verstoringen van het onderhoudsproces. Met 
uitzondering van de onderdelen met een lange levertijd moeten de voorraden voor reservedelen in 
2014 weer op het gewenste peil zijn. Dit is van grote betekenis voor de inzetbaarheid van het 
materieel en dus van de krijgsmacht. Ook de verbetering van het financieel beheer en het 
materieel beheer heeft permanente aandacht (zie paragraaf 2.3).  
 
2.2.3 SAP/SPEER 
SPEER (Strategic Process & ERP Enabled Reengineering) is het meerjarige veranderprogramma dat 
zorgt voor de defensiebrede integratie en standaardisatie van de financiële en materieellogistieke 
processen met de daarvoor noodzakelijke integrale ICT-ondersteuning. Als bijbehorende ERP-
software (Enterprise Resource Planning) maakt Defensie gebruik van SAP, dat internationaal als 
industriestandaard wordt beschouwd. Met dit programma wordt de bedrijfsvoering gemoderniseerd 
en kan een groot aantal verouderde informatiesystemen het veld ruimen. Door zijn omvang is 
programma SPEER een reorganisatie op zichzelf. Het programma loopt sinds 2004. Om met SAP te 
kunnen werken moeten de bestaande bedrijfsprocessen en gegevens geschikt worden gemaakt 
voor SAP. Op deze wijze groeit Defensie naar een gestandaardiseerde bedrijfsvoering en 
informatievoorziening. SAP maakt een einde aan de verzameling van processen, systemen en 
protocollen die binnen de organisatiedelen van Defensie naast elkaar bestaan en die lastig te 
onderhouden waren en die niet in staat waren onderling informatie uit te wisselen. 
 
Het programma omvat een fundamenteel herontwerp van de bedrijfsprocessen, de actualisatie, 
validatie en migratie van bedrijfsgegevens, een instelling van de SAP-software op maat voor de 
desbetreffende onderdelen, de opleiding van het personeel inbegrepen het bijbehorende 
kennismanagement, een beheerste migratie van de oude informatievoorzieningssystemen naar de 
nieuwe, gevolgd door het uitzetten van de oude en verouderde Legacy-systemen. Dat komt naar 
de omvang en de complexiteit neer op een volwaardige reorganisatie. Het resultaat ervan zal zijn 
dat Defensie beschikt over een gestandaardiseerde bedrijfsvoering en informatievoorziening: alle 
defensiemedewerkers hanteren identieke bedrijfsprocessen en gebruiken één systeem. In het 
financiële veld is SAP/FINAD inmiddels ingevoerd. Het materieellogistieke veld volgt en wordt aan 
SAP/FINAD gekoppeld. Na voltooiing van het programma stopt SPEER. De taken die blijven bestaan 
– exploitatie en de doorontwikkeling van SAP – gaan over naar bestaande organisatiedelen.  
Samengevat beoogt Defensie met SAP de volgende doelstellingen te halen: 
 Ondersteuning van de defensiebrede bedrijfsvoering en het gezamenlijke operationele 
optreden van de defensieonderdelen; 
15 
 

 
Vanaf 2012 wordt de Tweede Kamer twee maal per jaar geïnformeerd over de voortgang van het 
verbeterplan en de stand van het feitelijk beheer (in het jaarverslag en bij de 
begrotingsbehandeling).  
 
Tijdens de overgangsperiode waarin de reorganisaties hun beslag krijgen, is een tijdelijke verlaging 
van de kwaliteit van het beheer onvermijdelijk. Vooral in het materieelbeheer zullen de wijzigingen 
in de defensieorganisatie merkbaar zijn. Met behulp van risicoanalyses wordt getracht de effecten 
van de terugval zoveel mogelijk te beperken en zo nodig zullen gerichte maatregelen worden 
genomen.  
 
Financieel beheer 
Om het financieel beheer een verdere impuls te geven wordt een financieel administratie- en 
beheerkantoor (FABK) opgericht voor het financiële deel van het proces van behoeftestelling tot en 
met betaling en voor het financiële beheer daarvan. Defensie zet hiermee een volgende stap naar 
een doelmatige en beheerste bedrijfsvoering. De centralisering van de financiële administratie is 
doelmatig, leidt tot meer kwaliteit en minder kans op fouten en bevordert de eenvormigheid van 
financiële processen. Daarnaast worden de reeds in gang gezette verbeteringsmaatregelen ten 
aanzien van de vereenvoudiging van regelgeving en het stroomlijnen van processen voortgezet, 
waardoor de kwaliteit van brongegevens verbetert en uniformiteit in informatie ontstaat. De 
verdere implementatie van SAP ondersteunt hierbij. Na de oprichting van het FABK hebben nog 
verdere procesverbeteringen plaats, waardoor het financieel beheer structureel en over de hele 
linie op orde raakt. 
 
Materieelbeheer 
In 2013 treden de randvoorwaarden in werking voor een goede besturing en beheersing van het 
materieelbeheer. Deze randvoorwaarden zijn in de voorgaande jaren ontwikkeld en ingericht 
volgens het meerjarig verbeterplan voor het materieelbeheer. Zo zijn de rollen en taken uit het 
besturingsmodel belegd in de defensieorganisatie, wordt aandacht besteed aan de juiste rolneming 
en wordt het Voorschrift Materieelbeheer Defensie doorontwikkeld. In 2013 wordt prioriteit 
gegeven aan een eenduidige relatie tussen het materieelbeheer en SAP zodat een goede 
ondersteuning van het feitelijk beheer gegarandeerd is.  
 
Personeelbeheer 
Defensie pleegt een grote inspanning om de personeelsdossiers op orde te brengen. De doelstelling 
is dat alle dossiers eind 2012 gecontroleerd en gecompleteerd zijn op de aanwezigheid van de vier 
vastgestelde wettelijke documenten (aanstellingsbrief, identiteitsbewijs, eed/belofte en verklaring 
loonheffing). Midden 2012 waren 34.000 dossiers gecontroleerd. 
 
2.3.2  Verbetering stuur- en verantwoordingsinformatie 
De Algemene Rekenkamer heeft op 10 december 2009 het vervolgonderzoek gepubliceerd 
‘Verantwoordingsinformatie operationele gereedheid Defensie’. Dit rapport concludeert dat de 
17 
 

 
lastendiensten. Op basis van openbare informatie publiceert de Algemene Rekenkamer elk jaar het 
EU-trendrapport. Ten behoeve van de begrotingsbehandelingen in november worden de Bijsluiters 
begroting 2013 gepubliceerd.  
 
2.3.4 Interdepartementale samenwerking: de compact rijksdienst 
In 2007 is het rijksbrede programma Vernieuwing Rijksdienst gestart, waarin de rijksdienst meer 
gaat samenwerken op het gebied van bedrijfsvoering. Het doel is een flexibele en doelmatige 
rijksdienst, door het stroomlijnen van de ondersteunende bedrijfsvoering en het voorkomen van 
overlap in de uitvoering en het toezicht. De taakstelling die daarmee gepaard ging, bedroeg voor 
Defensie destijds ongeveer €38 miljoen en 684 vte‟n. De opvolger van het programma vanaf eind 
2010, de Compacte Rijksdienst, betekende een nieuwe taakstelling van €125 miljoen voor 
Defensie. 
 
Het programma de Compacte Rijksdienst bestaat uit 17 projecten waarmee departementen hun 
taakstelling kunnen realiseren door samenwerking. De afgelopen periode lag de prioriteit voor de 
rijksbrede bedrijfsvoering vooral op een beter bestuurbare bedrijfsvoering, een betere inrichting 
van de rijkswerkplek en het oprichten van rijksbrede shared services. Een departement dat niet of 
slechts gedeeltelijk meedoet, dient de taakstelling elders in zijn begroting te vinden.  
 
Het is in het belang van Defensie de bedrijfsvoering waar mogelijk te laten aansluiten op de 
rijksbrede kaders. Een goede bedrijfsvoering draagt eraan bij de inhoudelijke samenwerking met 
andere departementen mogelijk te maken, wat relevant is omdat de operationele taken vaak in 
breder verband worden uitgevoerd (3D-optreden, nationale veiligheidssector). Voor Defensie is het 
echter wel van groot belang dat de rijksbrede initiatieven de kernactiviteiten van Defensie 
ondersteunen. De operationele taakuitvoering blijft immers centraal staan. Rijksbrede kaders, 
bijvoorbeeld op het gebied van aanschaf, kunnen onvoldoende rekening houden met de specifieke 
kenmerken van defensiematerieel. Ook kunnen afspraken in het kader van de internationale 
(materieel)samenwerking, zoals Navo-standaarden op het gebied van informatievoorziening, van 
invloed zijn op het aansluiten door Defensie. Tenslotte kunnen doelmatigheidsmaatregelen ook op 
gespannen voet staan met de operationele doeltreffendheid. Om spanning te voorkomen is 
Defensie selectief in de deelneming aan rijksbrede initiatieven. Het uitvoeringsprogramma 
Compacte Rijksdienst geeft Defensie ook ruimte om rekening te houden met het specifieke 
uitvoeringskarakter (bijvoorbeeld van de operationele commando‟s). Ook de aparte 
arbeidsvoorwaardensector van Defensie speelt hierbij een rol. Voorts is het zo dat Defensie al ver is 
gevorderd met het behalen van doelmatigheidswinst in de bedrijfsvoering, waardoor sommige 
rijksbrede initiatieven minder relevant zijn. Defensie zal daarom per business case bekijken of 
deelneming meerwaarde oplevert.  
 
Defensie neemt op dit moment deel aan verschillende interdepartementale projecten, waaronder: 
 
19 
 

 
 
In 2009 heeft Defensie een beleidskader voor de overdracht van personeel aan een andere partij 
vastgesteld. Hierover is destijds geen overleg met de centrales van overheidspersoneel gevoerd. 
Als gevolg hiervan is op dit ogenblik voor elk uitbestedingstraject overleg nodig om tot afspraken te 
komen over de overdracht van personeel. Defensie werkt momenteel in overleg met de centrales 
van overheidspersoneel aan afspraken die op elk uitbestedingtraject van toepassing zijn. Als 
hierover overeenstemming is zal de Kamer daarover worden geïnformeerd. Tevens is met de 
Kamer afgesproken dat in oktober/november een voortgangsrapportage wordt gezonden over de 
sourcingprojecten.  
 
2.5 Innovatie en intensiveringen 
Om het hoofd te kunnen bieden aan nieuwe bedreigingen is vernieuwing in het operationele 
domein noodzakelijk. Er zijn op uiteenlopende terreinen zowel nieuwe middelen als nieuwe 
operationele concepten noodzakelijk. Defensie heeft circa € 200 miljoen herschikt om ruimte te 
scheppen voor investeringen. Alleen zo kan de Nederlandse krijgsmacht in internationaal verband 
een rol van betekenis blijven spelen. Hieronder worden de belangrijkste intensiveringen genoemd. 
 
 Een goede informatiepositie is van steeds groter belang. Defensie is in dat verband 
voornemens om het onbemande luchtsysteem MALE-UAV te verwerven. Zij krijgt daardoor de 
beschikking over operationeel-strategische grondwaarneming vanuit de lucht. 
 In een kleinere krijgsmacht neemt het relatieve belang van interoperabiliteit eerder toe dan af. 
De krijgsmacht moet daarom beschikken over meer en betere middelen om het genetwerkte 
militaire optreden mogelijk te maken, de Network Enabled Capabilities. Het betreft onder 
andere het project MAJIIC van negen Navo-landen die streven naar meer coördinatie bij de 
inzet van sensoren en naar een betere verspreiding van sensordata in een operatiegebied.  
 Nederland wenst voorts binnen de Navo zijn sterke positie op het gebied van raketverdediging 
te behouden. Defensie investeert daartoe in de vervanging van het verbindingsysteem 
COMPATRIOT ten behoeve van de Patriot raketverdedigingscapaciteit. Ook wordt geïnvesteerd 
in sensorcapaciteit en worden de SMART-L radars aan boord van de luchtverdedigings- en 
commandofregatten gemodificeerd.  
 Ter bescherming van het personeel en het materieel tegen geïmproviseerde explosieven wordt 
een permanente Joint Counter Improvised Explosive Devices (C-IED) organisatie opgericht. 
Defensie vervult op dit vlak ook in internationaal verband een voortrekkersrol.  
 De kosten van brandstof en energie zijn, zeker in missiegebieden, hoog. Daarnaast vergt het 
transport van brandstof tijdens missies vaak een aanzienlijke logistieke inspanning die tot 
verhoogde kwetsbaarheid van militairen leidt. Om deze redenen treft Defensie in 2013 
maatregelen om het energieverbruik van de krijgsmacht te reduceren, waarmee kosten worden 
bespaard en de behoefte aan logistieke ondersteuning afneemt.  
 De versterking van de samenwerking bij speciale operaties is van belang. In dat kader wordt 
de operationele samenwerking tussen de Special Operations Forces (SOF) verbeterd. In 2013 
wordt begonnen met de ontwikkeling van een gezamenlijke opleidingsmodule.  
21 
 

 
In 2012 is verder een programmamanager Cyber aangesteld die verantwoordelijk is voor de 
coördinatie van alle cyber gerelateerde activiteiten binnen Defensie en is de Taskforce Cyber 
opgericht. Eind 2013 wordt een Defensie Cyber Expertise Centrum (DCEC) opgericht, dat intensief 
zal samenwerken met het Nationaal Cyber Security Centrum (NCSC). De oprichting van een 
Defensie Cyber Commando (DCC) is voorzien voor eind 2014. Het DCC is onder meer 
verantwoordelijk voor de ontwikkeling van het militaire vermogen om cyber operations uit te 
voeren. De defensieve maatregelen richten zich op het versterken van de bescherming van 
netwerken en wapen-, sensor- en regelsystemen. Het Defensie Computer Emergency Response 
Team (DefCERT) is mede verantwoordelijk voor de beveiliging van deze netwerken en systemen en 
zal medio 2013 volledig operationeel zijn om 24 uur per dag, zeven dagen per week de beveiliging 
van de meest kritieke defensienetwerken te ondersteunen. De Militaire Inlichtingen- en 
Veiligheidsdienst (MIVD) versterkt in de periode 2012-2015 de cyber inlichtingencapaciteit. Die 
intensivering bestaat in 2013 uit elf extra vte‟n en materiële investeringen. Verder intensiveren de 
MIVD en de AIVD de samenwerking op het gebied van cyber en signals intelligence (SIGINT) wat 
moet leiden tot de oprichting van een gezamenlijke SIGINT-cybereenheid (zie ook hoofdstuk 10). 
Nederland zoekt op dit gebied zowel samenwerking met publieke en private partijen in Nederland 
als met internationale partners zoals de Navo en met landen als de Verenigde Staten, het Verenigd 
Koninkrijk en Noorwegen. 
 
 
 
23 
 

 
de huidige situatie onder de Bestuursstaf. In de nieuwe organisatie worden zij Bijzondere 
Organisatie Eenheden (BOE‟n) die, anders dan beheersmatig, geen deel meer uitmaken van de 
Bestuursstaf. De BOE‟n volgen een eigen reorganisatietraject met een eigen reorganisatieplan. 
Deze lopen zoveel mogelijk parallel met het traject van de Bestuursstaf. De werkzaamheden van 
de BOE‟n komen verderop in deze bundel nog nader aan de orde. 
 
In het vervolg van deze bundel wordt zoveel mogelijk de nieuwe benaming gehanteerd, ook al is er 
op dit moment nog sprake van een overgangssituatie. Waar de oude benaming wordt gebruikt, 
wordt dit duidelijk toegelicht.  
De hele nieuwe defensieorganisatie moet staan op 1 januari 2016. 
 
3.2 De Bestuursstaf 
De Bestuursstaf ondersteunt de bewindspersoon bij de besturing van de organisatie en adviseert 
hem als lid van het kabinet. De Bestuursstaf draagt zorg voor een beheerste uitvoering van het 
beleidsproces en de bedrijfsvoering van het ministerie van Defensie. Ze stuurt daartoe de 
operationele commando‟s aan en stelt de beleidskaders voor de gehele defensieorganisatie vast. 
De verschillende (hoofd)directies van de Bestuursstaf zijn daarvoor verantwoordelijk.  
 
In de huidige reorganisatie wordt diep gesneden in de staven. De Bestuursstaf wordt als gevolg 
daarvan met dertig procent gereduceerd en krijgt in totaal 651 functies (vte‟n) in de nieuwe 
situatie (zonder meetelling van de BOE‟n, die beheersmatig onder de Bestuursstaf vallen). De 
reductie heeft consequenties voor de inrichting van de Bestuursstaf en daarmee voor de 
verschillende directies. Taken worden opnieuw belegd, directies worden opgeheven, organisatie-
elementen worden op andere plaatsen ondergebracht, beleid wordt nog maar op één plaats 
gemaakt, uitvoerende taken worden op afstand van de Bestuursstaf geplaatst. In de nieuwe 
Bestuursstaf zijn, naast de secretaris-generaal, drie kernspelers te identificeren, die samen het 
merendeel van de besluitvorming voorbereiden en het hoogste adviesorgaan van de minister 
vormen. Dit zijn de Hoofddirecteur Beleid (HDB), de Commandant der Strijdkrachten (CDS) en de 
Hoofddirecteur Financiën en Control (HDFC). De specifieke taken en rollen van deze spelers worden 
beschreven in hoofdstuk 4 (besturingsmodel). Hieronder volgt eerst een overzicht van de oude en 
de nieuwe situatie in de Bestuursstaf. 
 
Oud   Nieuw   
Bureau Secretaris-generaal  BSG Bureau Secretaris-generaal  BSG 
Hoofddirectie Algemene Beleidszaken HDAB Hoofddirectie Beleid HDB 
Defensiestaf  DS Defensiestaf  DS 
Hoofddirectie Financiën & Control  HDFC Hoofddirectie Financiën & Control  HDFC 
Hoofddirectie Informatievoorziening en 
Organisatie HDIO Hoofddirectie Bedrijfsvoering HDBV 
 Hoofddirectie Personeel: beleidstaken 
Hoofddirectie Personeel  HDP naar HDB, kaderstelling naar HDBV HDP 
 
Directie Juridische Zaken  DJZ Directie Juridische Zaken  DJZ 
25 
 

 
Het CZSK bevindt zich in een overgangsfase die is ingezet na het voltooien van de Marinestudie 
2005. Deze transitie is gericht op het vergroten van de maritiem-expeditionaire capaciteit van de 
Nederlandse krijgsmacht. De marine kan daardoor beter in kustwateren en in het lagere deel van 
het geweldsspectrum optreden. In dit licht is besloten vier fregatten door minder complexe 
patrouilleschepen te vervangen en een maritiem bevoorradingsschip door een Joint Support Ship 
dat voor meerdere taken inzetbaar is waaronder strategisch transport van grondgebonden 
eenheden.  
 
3.4 Commando landstrijdkrachten (CLAS) 
Het CLAS wordt geleid door de Commandant landstrijdkrachten (C-LAS). De staf is gevestigd in 
Utrecht. De kern van het CLAS wordt gevormd door de volgende eenheden: twee gemechaniseerde 
brigades, een luchtmobiele brigade, het Korps Commandotroepen (KCT), het Operationeel 
Ondersteuningscommando Land (OOCL), het Defensie Grondgebonden Luchtverdedigings-
commando (DGLC), het Defensie Bedrijf Grondgebonden Systemen (DBGS) en de Explosieven 
Opruimingsdienst Defensie (EODD). De CLAS-eenheden worden voor expeditionaire operaties 
ingezet, maar leveren ook een belangrijke bijdrage aan de Nederlandse samenleving. 
 
De brigades vertegenwoordigen de slagkracht van het CLAS. Een brigade beschikt over 
verschillende, elkaar aanvullende eenheden, zoals infanterie-, genie- en logistieke eenheden. Bij 
inzet kunnen deze eigen eenheden worden aangevuld uit het OOCL en met middelen van andere 
operationele commando‟s of met personeel van andere ministeries, zoals van Buitenlandse Zaken. 
Een brigadehoofdkwartier coördineert de inzet van de eenheden en verzorgt de complexe 
afstemming van alle specialismen en de combinatie daarvan in tijd, plaats en effect. Het KCT is een 
Special Forces eenheid die in staat is gedurende langere tijd, zelfstandig en onder de meest 
bedreigende omstandigheden haar opdrachten uit te voeren.  
 
Binnen het OOCL zijn de ondersteunende eenheden van de landmacht samengebracht, zoals 
vuursteun, genie, logistieke eenheden (bevoorrading en transport) en geneeskundige eenheden 
met mobiele hospitalen. Het OOCL maakt de inzet van de brigades en andere operationele 
commando‟s mogelijk. In voorkomend geval kunnen de eenheden van het OOCL ook zelfstandig 
worden ingezet, bijvoorbeeld in de vorm van een geniehulpbataljon. Het DGLC beschermt met 
Patriot Geleide Wapens en Stingerplatformen vanaf de grond Nederlandse vitale objecten, 
eenheden en gebieden. Het Vuursteuncommando vervult de defensiebrede operationele 
vuursteunbehoefte. Daarnaast draagt de EODD zorg voor het opsporen en ruimen van 
explosieven.  
 
Even belangrijk als de internationale inzet zijn de nationale operaties. Het CLAS is inmiddels 
uitgegroeid tot een structurele veiligheidspartner in Nederland. De inzet varieert van inzet bij 
calamiteiten en crises tot ondersteuning van civiele autoriteiten, zoals de politie en Fiscale 
Inlichtingen- en Opsporingsdienst (FIOD).  
 
27 
 

 
3.6 Commando Koninklijke marechaussee (CKMar) 
De KMar wordt geleid door de Commandant Koninklijke marechaussee (C-KMar). De staf is 
gevestigd in Den Haag. De KMar is georganiseerd in vijf districten, die weer zijn onderverdeeld in 
brigades met een specifieke taak of een specifiek bewakingsgebied in Nederland of in het Caribisch 
gebied.  
 
De sturing van de KMar kenmerkt zich door een scheiding tussen gezag en beheer. Het beheer 
berust bij de minister van Defensie, waarbij de secretaris-generaal fungeert als gemandateerd 
korpsbeheerder. Het gezag berust bij de minister die is belast met het beleidsterrein waaronder de 
desbetreffende taak van de KMar valt, of berust lokaal bij de burgemeester (openbare orde 
handhaving) of de officier van justitie (opsporing). Het gezag over de taken van de KMar ligt veelal 
bij de minister van Veiligheid & Justitie (inclusief het Openbaar Ministerie en de Nationaal 
Coördinator Terrorismebestrijding en Veiligheid), de minister van Binnenlandse Zaken en de 
minister van Immigratie, integratie & Asiel. De minister van Defensie heeft het gezag over de 
militaire politietaken en de inzet in militaire operaties. De KMar levert in toenemende mate een 
bijdrage aan internationale politiemissies en, zowel in stabilisatieoperaties als eigenstandig, aan de 
versterking van plaatselijke veiligheidsorganisaties en goed bestuur.  
 
Voor het gezag en het beheer is een besluitvormingsstructuur op hoog ambtelijk niveau ingericht. 
Het hoogste orgaan is de Bestuursraad KMar, waarin de secretarissen-generaal van Veiligheid & 
Justitie en van Binnenlandse Zaken & Koninkrijksrelaties (namens de gezagsdragers), de 
secretaris-generaal van Defensie (als korpsbeheerder) en de Commandant KMar participeren.  
 
Als defensieonderdeel vervult de KMar op grond van de Politiewet 1993 belangrijke taken binnen 
het nationale veiligheidsstelsel, zowel in Nederland als in het Caribisch gebied. Zo voert de KMar de 
grenspolitietaak uit door grensbewaking aan de buitengrenzen van Europa (Frontex) en het 
uitoefenen van Mobiel Toezicht Veiligheid in de grensregio‟s. Vanuit deze taak draagt de KMar bij 
aan het beheersen van vreemdelingenstromen en de bestrijding van grensoverschrijdende 
(migratie)criminaliteit, zoals identiteit- en documentfraude, mensensmokkel en mensenhandel, 
drugssmokkel en terrorisme. Ook voert zij veeleisende bewakings- en beveiligingstaken uit, zoals 
de objectbeveiliging van het Koninklijk Huis, de beveiliging van de burgerluchtvaart en van 
ambassades in risicogebieden, van de Nederlandse Bank en persoonsbeveiliging en door de 
uitoefening van politietaken op vitale objecten, zoals de internationale luchthavens. 
 
De militaire structuur, cultuur en rechtspositie zijn een waarborg voor de betrouwbare, snelle en 
flexibele inzet, ook op hogere geweldsniveaus, van de marechaussee in binnen- en buitenland. 
Daarnaast ondersteunt de marechaussee de civiele politie wanneer de omstandigheden hierom 
vragen. Ook vervult de KMar een belangrijke brugfunctie tussen Defensie en de civiele politie en 
civiele hulpverleners.  
 
29 
 

 
Het CDC bestaat uit de volgende onderdelen: 
 De Divisie Defensie Gezondheidszorg Organisatie (DGO) draagt, binnen de richtlijnen van de 
directie Militaire Gezondheidszorg, op doelmatige wijze bij aan de inzetbaarheid van militairen. 
De divisie ondersteunt de zorgverlening die de krijgsmachtdelen leveren bij de inzet van 
operationele eenheden. De Divisie Defensie Gezondheidszorg Organisatie bestaat uit de 
volgende bedrijven: Bijzondere Medische Beoordelingen, Centraal Militair Hospitaal, 
Coördinatiecentrum Expertise Arbeidsomstandigheden en Gezondheid, Instituut Defensie 
Geneeskundige Opleidingen, Instituut samenwerking Defensie Relatieziekenhuizen, Militaire 
Bloedbank, Militaire Geestelijke Gezondheidszorg, Militair Geneeskundig Logistiek Centrum en 
het Militair Revalidatie Centrum.                   
 De Divisie Facilitair en Logistiek (F&L) regelt facilitaire ondersteuning voor Defensie, van 
bijvoorbeeld werkplekken, vergaderfaciliteiten, financiële ondersteuning, fotografie en sport tot 
het museum en tehuis Bronbeek. Divisie Facilitair en Logistiek bestaat uit de volgende 
bedrijven: Facilitaire bedrijven: Catering, Facilitair Bedrijf Defensie, Internationale 
Ondersteuning Defensie. Logistieke bedrijven: Transport, Mediacentrum Defensie, Financieel 
Administratie en Beheerkantoor, Bureau Internationale Militaire Sport, Koninklijk Tehuis voor 
Oud-Militairen en Museum Bronbeek.             
 De Divisie Personeel en Organisatie (DPOD) is verantwoordelijke voor de defensiebrede 
uitvoering van P&O-taken. De DPOD ondersteunt als betrokken en professionele partner de 
defensieonderdelen zodat zij zich kunnen richten op hun hoofdtaak. De DPOD streeft daarbij 
naar een verbetering van de kwaliteit en samenhang van het P&O-functiegebied. Daartoe vormt 
de divisie een brug tussen strategie en beleid enerzijds en uitvoering anderzijds. De DPOD 
levert haar producten en diensten zowel op strategisch niveau (Bestuursstaf), tactisch niveau 
(defensieonderdelen) als operationeel niveau (leidinggevenden, P&O-functionarissen en 
werknemers).  
 De Divisie Vastgoed en Beveiliging (V&B) bestaat uit twee bedrijven: de Dienst Vastgoed 
Defensie (DVD) en de Defensie Bewakings- en Beveiligingsorganisatie (DBBO). De Dienst 
Vastgoed Defensie (DVD) is een van de grotere gebouw- en terreinbeheerders in Nederland. De 
DVD beheert de defensieterreinen en de gebouwen die daar op staan. De meeste gebouwen zijn 
kantoorlocaties, logistieke/opslaglocaties en kazernes. Daarnaast beheert de DVD oefen- en 
schietterreinen, havens en vliegvelden. Dit doet zij vooral in Nederland, maar ook daarbuiten.  
 De Defensie Bewakings- en Beveiligingsorganisatie (DBBO) is verantwoordelijk voor de 
bewaking en beveiliging van de Te Beschermen Belangen (TBBn) binnen Defensie. Het 
defensieonderdeel geeft aan welke TBBn er zijn. De DBBO draagt zorg dat deze, volgens de 
vastgelegde normen adequaat worden beveiligd. Bij deze activiteit gaat het om het primaire 
proces van beveiligen, met onder meer reguliere fysieke beveiligingstaken. Daarnaast verzorgt 
de DBBO de toegangscontrole. Andere belangrijke taken zijn de toegangscontroles en het 
adviseren over de optimale toepassing van organisatorische, bouwkundige en elektronische 
maatregelen.  
 De werkzaamheden van Ondersteuningsgroep & Kabinet (OG&K) bestaan voornamelijk uit 
coördinatie, planning en control. Zij houdt in de gaten of de personele, materiële en financiële 
middelen goed op elkaar zijn afgestemd, maar ook of de taken en verantwoordelijkheden, 
31 
 

 
4. Besturen bij Defensie  
 
4.1 Het nieuwe besturingsmodel 
Als uitvloeisel van de reorganisatie wordt bij Defensie een nieuw besturingsmodel geïntroduceerd, 
dat gepaard gaat met een verandering van werkwijze en instelling. De directies binnen de 
Bestuursstaf moeten daarin op een andere manier om met elkaar en met uitvoerende en 
ondersteunende eenheden omgaan. De Bestuursstaf werkt de hoofdlijnen uit (het „wat‟) en laat 
meer over aan de uitvoerende en ondersteunende defensieonderdelen (het „hoe‟). Rolvastheid, 
elkaar aanspreken en aanspreekbaar zijn, zijn belangrijke uitgangspunten. „Je gaat erover of niet‟ 
is een belangrijk principe.  
 
De Bestuursstaf wordt ingericht volgens het BACK-principe. In het kort: één Beleid, centrale 
Allocatie van middelen, minder, maar scherpere Control en centrale Kaderstelling voor een 
samenhangende bedrijfsvoering. Het begint met geïntegreerd, richtinggevend beleid van de 
Hoofddirecteur Beleid (HDB). Waar in de huidige situatie op verschillende plaatsen beleid wordt 
gemaakt, wordt dit in de nieuwe organisatie nog maar op één plaats gedaan. Daarbij worden 
duidelijke prioriteiten gesteld op basis van de richtlijnen van de minister. Basisdocumenten zijn de 
beleidsvisie, die voortkomt uit het regeerakkoord, en daarvan afgeleide documenten zoals de 
beleidsagenda bij de begroting. Het beleid moet door een sterk verkleinde defensieorganisatie 
worden uitgevoerd. Focus en prioritering zijn dan ook kernwoorden bij de beleidsontwikkeling.  
 
Op basis van het vastgestelde beleid formuleert de Commandant der Strijdkrachten (CDS) de 
plannen (Defensieplan) en geeft daarna namens de minister een duidelijke opdracht aan de 
defensieonderdelen (AGCDS). Hij alloceert daarvoor jaarlijks de benodigde middelen (financieel, 
personeel, materieel, vastgoed en informatievoorziening), waarbij er een evenwicht is tussen 
doelstellingen, activiteiten en middelen. De Commandant der Strijdkrachten (CDS) is voorts 
lijnverantwoordelijke voor de operationele commando‟s en integraal verantwoordelijk voor de inzet 
van eenheden (corporate operator). Voor zover het de gereedstelling betreft kan de CDS ook het 
CDC en de DMO aansturen. De CDS is ook de hoogste militaire adviseur van de minister.  
 
Bij wijzigingen van artikelen in de begroting gebeurt dat na validatie door de Hoofddirecteur 
Financiën en Control (HDFC). Een evenwicht tussen doelstellingen, activiteiten en middelen staat 
hierbij centraal. Doordat er één jaarlijks hoofdallocatiemoment is (met mogelijkheid tot aanpassing 
bij de suppletoire begrotingen) wordt rust in de uitvoering gecreëerd.  
 
De HDFC ziet vervolgens toe op de realisatie van de begroting, niet alleen in budgettaire zin maar 
ook of de besteding conform doelstellingen en activiteiten plaatsvindt. De HDFC toetst daartoe de 
plannen van de CDS aan de begrotingskaders en verwerkt ze na besluitvorming in de begroting.  
De Hoofddirecteur Bedrijfsvoering (HDBV) zorgt voor één samenhangende, defensiebrede 
bedrijfsvoering met heldere Kaders voor de inrichting van de organisatie en processen op het 
33 
 

 
In samenhang met de beleidvisie 2011 is een strategie-, kennis- en innovatieagenda (SKIA) 
opgesteld, waarin het defensiebeleid op deze gebieden is uitgewerkt. Het strategiedeel van de 
agenda heeft tot doel bij te dragen aan de strategische beleidsontwikkeling en het 
omgevingsbewustzijn binnen de organisatie te bevorderen. Daartoe identificeert dit deel van de 
SKIA onderwerpen voor beleidsontwikkeling door middel van verkenningen en beleidsstudies. Ook 
voorziet de strategieagenda in een mechanisme voor het permanent monitoren van trends, 
toekomstscenario‟s en mogelijke strategische schokken voor de toetsing van beleid en in 
activiteiten ter bevordering van het strategische discours. De kennisagenda stelt vervolgens 
prioriteiten voor de kennisontwikkeling ten behoeve van Defensie. De innovatieagenda, tot slot, 
behelst onder meer activiteiten op het vlak van (technologische) ontwikkeling, de uitvoering van de 
Defensie Industrie Strategie en de invoering van Concept Development & Experimentation (CD&E) 
als instrument om vernieuwing binnen de defensieorganisatie te ondersteunen. 
 
De visie komt tot stand onder verantwoordelijkheid van de HDB. Op grond van de visie wordt, 
onder de verantwoordelijkheid van de CDS, het eveneens vierjaarlijkse defensieplan opgesteld. Het 
defensieplan is een intern document waarin de maatregelen die nodig zijn om de visie te realiseren 
concreet zijn uitgewerkt en waarin de gewenste omvang, kwaliteit en toerusting van de 
krijgsmacht voor planningsdoeleinden staan beschreven. De CDS is hierbij belast met het sturen, 
prioriteiten stelen en bewaken van de defensieplanning inbegrepen behoeftestellingen. Het 
hanteert een horizon van tien jaar, maar kan ook onderwerpen betreffen die voorbij deze 
tijdspanne liggen. Het defensieplan moet voldoende richtinggevend zijn als start van de 
begrotingsvoorbereiding. 
 
4.2.2 Jaarlijkse cyclus 
De uitkomst van de vierjarige cyclus (visie en Defensieplan) is richtinggevend voor de jaarcyclus. 
De jaarcyclus staat in het teken van het opstellen, uitvoeren en verantwoorden van de begroting. 
Dat zijn immers wettelijk vereiste activiteiten. De jaarcyclus sluit daarom aan op het rijksbrede 
begrotingsproces. De Beleidsvisie, het Defensieplan en de financiële stand van zaken vormen de 
kaders voor de jaarcyclus. Centraal in de jaarcyclus staat de BPB-nota, die in februari voorafgaand 
aan het uitvoeringsjaar wordt vastgesteld. Op grond hiervan wordt de begroting opgesteld.  
 
De jaarlijkse BPB-cyclus kent verschillende producten en mijlpalen, waarvan de zichtbaarste: 
  
BPB-nota  
Met de BPB-nota zorgen de HDB, de CDS en de HDFC voor sturing aan de „voorkant‟ van de BPB-
procedure. Het is het centrale allocatiemoment in de voorbereiding van de begroting. De BPB-nota 
bevat voorstellen voor de actualisering van beleid, doelstellingen, activiteiten en middelen en de 
daaruit voortvloeiende opdrachten en kaders aan de zeven defensieonderdelen. De minister wordt 
hierbij tijdig betrokken. 
 
 
35 
 

 
4.3 Overlegstructuren 
 
4.3.1 Ministerraad en ministerraad van het Koninkrijk 
De ministerraad vergadert in de regel wekelijks op vrijdag. In augustus zijn er meer vergaderingen 
per week voor besluitvorming over de begroting (begrotingsraden). De ministerraad van het 
Koninkrijk bestaat uit de leden van de ministerraad alsmede de Gevolmachtigde Ministers van 
Curaçao, St. Maarten en Aruba. De ministerraad van het Koninkrijk vergaderde aanvankelijk 
eenmaal per maand op vrijdag voorafgaand aan de ministerraad. Gelet op de situatie op Curaçao 
besloot het vorige kabinet tot een tweewekelijkse cyclus voor de rijksministerraad. 
 
De HDB bereidt in samenwerking met andere directies ten behoeve van de bewindspersoon de 
geannoteerde agenda van de ministerraad voor. Deze is op donderdagmiddag beschikbaar. Indien 
de minister dat wenst kan nog een voorbespreking worden gehouden waarin de voor Defensie 
belangrijke agendapunten worden toegelicht. Na afloop van de ministerraad wordt een 
nabespreking gehouden met de HDB. In voorkomende gevallen wordt ad hoc overleg gevoerd met 
andere bewindspersonen. Dit kan in de marge van de ministerraad of tijdens een daarvoor 
georganiseerde bijeenkomst.  
 
4.3.2 Onderraden en commissies van de ministerraad 
Onderraden van de ministerraad zijn bedoeld om de wekelijkse ministerraad te ontlasten en komen 
in de regel een keer in de drie of vier weken op dinsdag bijeen. Besluitvorming in de onderraden 
wordt formeel bekrachtigd door goedkeuring van de conclusies van de onderraden door de 
ministerraad.  
 
De minister van Defensie heeft zitting in de volgende onderraden: 
 Raad voor Internationale Betrekkingen (RIB)    
 Raad voor de Veiligheid (RV)       
 Raad voor de Inlichtingen en Veiligheidsdiensten (RIV)        
Als onderraad van de ministerraad voor het Koninkrijk: 
 Raad voor Koninkrijksrelaties (RKR)     
 
De andere onderraden worden gevolgd op relevantie voor Defensie. Indien het defensiebelang 
daartoe noopt, kan de minister van Defensie die onderraden ook bijwonen met dezelfde rechten als 
de vaste leden.  
 
4.3.3 Beraden binnen Defensie 
De minister van Defensie participeert in een aantal interne beraden, waarvan het secretariaat bij 
het Bureau secretaris-generaal berust. Deze beraden worden gebruikt om de besluitvorming en de 
besluitvormers bij Defensie te ondersteunen. Voorts is het van belang dat de top van Defensie 
binding houdt met de defensieonderdelen.  
 
37 
 

 
5. Personeel 
 
5.1 Inleiding 
Defensie is een van de grootste werkgevers van Nederland. Defensie streeft naar een evenwichtige 
personeelsopbouw die noodzakelijk is voor een moderne, flexibele, snel inzetbare en professionele 
krijgsmacht. De beschikbaarheid van voldoende, goed gekwalificeerd en gemotiveerd personeel is 
essentieel voor een goede operationele taakuitvoering. Met de uitvoering van de beleidsbrief van 
2011 wordt de defensieorganisatie verkleind met 12.000 functies. De staven worden met 30 
procent gereduceerd en het aantal topfunctionarissen wordt verkleind tot 80. In de loop van 2013 
heeft een groot deel van de medewerkers duidelijkheid over zijn functie. Sommige reorganisaties 
lopen op dat moment nog, zodat op individueel niveau voor een aantal mensen pas later in 2013 
en in 2014 duidelijk wordt of zij bij Defensie kunnen blijven.  
 
5.2 Personeelsopbouw 
Met de beleidsbrief van 2011 zijn de kaders gegeven voor de opbouw van het personeelsbestand. 
Defensie streeft naar een evenwichtige opbouw van het personeelsbestand waarbij de nadruk ligt 
op de functies in de lagere rangen (60 procent). Deze piramidale opbouw is wenselijk met het oog 
op de operationele taakstelling van Defensie, waarbij de nadruk ligt op fysiek en mentaal 
belastende uitzendingen, maar ook vanwege een verantwoorde besteding van 
personeelskosten.  
 
De verdeling, de numerus fixus, is per defensieonderdeel vastgesteld en wordt periodiek 
geëvalueerd. Met de numerus fixus beoogt Defensie tevens een verjonging van het 
personeelsbestand te bereiken.  
 
De door- en uitstroom van militair personeel bij Defensie wordt mogelijk gemaakt door het Flexibel 
e e
Personeelssyteem (FPS). Defensie bepaalt tussen het 28 en 36 levensjaar van de militair of deze 
zijn loopbaan bij Defensie kan voortzetten of dat hij moet uitstromen naar de arbeidsmarkt. Bij dit 
selectiemoment wordt een afweging gemaakt tussen de wens en de geschiktheid van de militair en 
de organisatiebehoefte in relatie tot de gewenste personeelsopbouw en samenstelling. FPS kent de 
volgende fasering van de loopbaan van de militair: 
 Fase 1: het begin van de loopbaan tot en met de duur van de dienverplichting; 
 Fase 2: de periode na afloop van de dienverplichting tot en met het besluit over het al dan 
niet doorstromen naar hogere functieniveaus. Indien de militair zijn loopbaan niet bij 
Defensie kan of wil voortzetten heeft in deze fase begeleiding en bemiddeling plaats met 
het oog op het vinden van werk buiten Defensie;  
 Fase 3: de periode na het besluit dat de militair de loopbaan voortzet bij Defensie. 
Het doel van FPS is tweeledig. Ten eerste een voortdurende talentontwikkeling van het personeel. 
Permanent investeren in opleidingen is belangrijk, zowel met het oog op het behoud en de 
39 
 

 
vertrouwen van medewerkers te behouden en voldoende personeel van de juiste kwaliteit in huis te 
halen. In april van dit jaar is een nieuwe arbeidsmarktcampagne ontwikkeld. Het aantal 
belangstellenden is hierna gestegen. Tussen het aantal belangstellenden dat interesse toont voor 
een baan bij Defensie en het aantal dat metterdaad solliciteert en bij Defensie wordt aangesteld, 
zitten nog grote verschillen. Het gehele instroomproces wordt daarom onder de loep genomen.  
 
Samenwerking met Regionale Opleidingscentra  
De Regionale Opleidingscentra (ROC‟a) zijn een essentiële partner voor Defensie in de werving, 
keuring & selectie en opleiding van nieuwe militairen. Een landelijke ROC-opleiding Veiligheid en 
Vakmanschap (VeVa) met verschillende uitstroomrichtingen tot op niveau 4, het hoogste niveau 
van het middelbare beroepsonderwijs vormt hiervoor een belangrijke basis. Defensie ondersteunt 
de opleidingen door militaire instructeurs op de ROC‟a onderdelen van de opleiding te laten 
verzorgen en door leerlingen de vereiste beroepspraktijkvorming (BPV) aan te bieden. 
 
Certificering  
De meeste nieuwe militairen bij Defensie stromen in via de VeVa-opleiding bij de ROC‟a en 
beschikken daarmee over een civiele opleiding met startkwalificaties. Voor de officieren is de 
opleiding bij de Nederlandse Defensieacademie (NLDA) geaccrediteerd en krijgen de studenten 
wetenschappelijke bachelordiploma‟s. Voor de zittende militairen geldt dat zij gedurende hun 
loopbaan tijdens opleidingen en functievervulling veel kennis, deskundigheid en ervaring opdoen 
die kan worden opgenomen in een ervaringscertificaat (EVC). Binnenkort wordt een convenant 
gesloten met een landelijk netwerk van ROC‟a die de individuele EVC‟s en de civiele herkenbare 
bijscholing voor hun rekening zullen nemen. Met dit consortium zal ook het generiek waarderen 
van kennis, kunde en ervaring de komende jaren ter hand worden genomen. 
 
Techniekpremie 
De behoefte aan technici is hoog, maar de opleidingsrichting Techniek is moeilijk te vullen. Om die 
reden is er onlangs een techniekpremie voor VeVa in het leven geroepen. Leerlingen VeVa-techniek 
die vanuit de vakrichtingen ICT, Bouw, Bedrijfsautotechniek en Mechatronica Defensie instromen 
maken vanaf 1 januari 2013 aanspraak op een jaarlijkse premie van € 2.500 bruto voor de duur 
van de dienverplichting.  
 
5.4 Reorganisatie P&O-domein  
Als gevolg van de bezuinigingen wordt ook het P&O-domein gereorganiseerd. Uitvoerende P&O-
taken worden samengevoegd in een nieuwe Divisie Personeel & Organisatie Defensie (DPOD) bij 
het Commando DienstenCentra. Hiermee verdwijnen 736 vte‟n van de huidige 3.115 vte‟n. De 
DPOD heeft als doel de defensieonderdelen te ondersteunen bij hun P&O-taken. Zij kunnen zich 
dan meer richten op hun hoofdtaak: het voorbereiden van eenheden op inzet. De DPOD richt zich 
op vier pijlers: het bedienen van de „klant‟, het bundelen van kennis, het verder professionaliseren 
van het P&O-veld en een verbetering van de afstemming tussen beleid en de uitvoering. 
 
41 
 

 
Ter bevordering van de mobiliteit is daarnaast een aanzienlijk netwerk van partijen gevormd in de 
driehoek Defensie, Werkgevers en Onderwijs. Verder zijn concrete afspraken gemaakt met andere 
overheidssectoren, zoals bijvoorbeeld de politie, en met civiele sectoren zoals de sectoren transport 
en logistiek, bouw, metaal, beveiliging, waardetransport en installatietechniek. 
 
5.6 Arbeidsvoorwaardenoverleg  
Bij de totstandkoming van arbeidsvoorwaarden hebben de centrales van overheidspersoneel een 
belangrijke rol. Anders dan in de marktsector is het bij de overheid (en dus ook bij Defensie) niet 
mogelijk een akkoord over arbeidsvoorwaarden te bereiken met één werknemersorganisatie. Voor 
de overheid geldt het zogenaamde 'overeenstemmingsvereiste'. Dit houdt in dat veranderingen in 
de arbeidsvoorwaarden alleen kunnen worden doorgevoerd als daarover overeenstemming wordt 
bereikt met een meerderheid van de organisaties voor overheidspersoneel. Elke centrale brengt 
daarbij één stem uit. Om een akkoord te bereiken moeten drie van de vier centrales instemmen. 
Het arbeidsvoorwaardenoverleg voor Defensie wordt afzonderlijk van de Rijksoverleggen gevoerd.  
 
Het arbeidsvoorwaardenakkoord van Defensie loopt op 1 maart 2013 af. Op dit moment wordt over 
nieuwe arbeidsvoorwaarden nog geen overleg gevoerd met de centrales van overheidspersoneel. 
Bij Defensie lopen de voorbereidingen daarop via het Defensie Arbeidsvoorwaardenproces (DAP). 
Gelet op het vertrouwelijk karakter van dit proces wordt de minister hierover separaat 
geïnformeerd door de Hoofddirecteur Personeel.   
 
Normalisering rechtspositie 
In de Tweede Kamer is het initiatief wetsvoorstel ingediend „Wet normalisering rechtspositie 
ambtenaren‟. Het „normaliseringsproces‟ houdt in dat het publiekrechtelijke en eenzijdige karakter 
van de ambtelijke aanstelling en de eenzijdige vaststelling van arbeidsvoorwaarden worden 
vervangen door de tweezijdige arbeidsovereenkomst, waarop in de meeste gevallen een collectieve 
arbeidsovereenkomst en ontslagrecht conform BW van toepassing zijn. Het wetsvoorstel strekt zich 
niet uit tot alle ambtenaren. Militairen worden ervan uitgesloten. Met het wetsvoorstel zouden er 
binnen Defensie twee rechtsposities worden gecreëerd. Militair defensiepersoneel behoudt de 
publiekrechtelijke rechtspositie, terwijl burgerlijk defensiepersoneel een private rechtspositie krijgt. 
Er is een amendement ingediend dat regelt dat het burgerpersoneel van Defensie ook onder de 
uitzonderingen van deze wet vallen. De verdere behandeling van het initiatiefwetsvoorstel is nog 
niet geagendeerd.  
 
Pensioenstelsel en AOW-leeftijd 
Belangrijke dossiers als pensioenen en langer werken zijn volop in beweging. Defensie zal op deze 
ontwikkelingen moeten inspelen. Het kabinet Rutte-I heeft met het Lenteakkoord en vervolgens 
met het deelakkoord de AOW-leeftijd verhoogd en fiscale grenzen gesteld voor aanvullende 
pensioenen. De aanpassing van de pensioenleeftijd voor aanvullende pensioenen is aan sociale 
partners. Andere afspraken die moeten worden gemaakt tussen het kabinet en sociale partners zijn 
gericht op de toekomst van het pensioenstelsel. Financiële tegenvallers als gevolg van een verder 
43 
 

 
In 2011 heeft de Commissie Integriteitszorg Defensie, onder leiding van de luitenant-generaal b.d. 
De Veer, onderzoek gedaan naar het functioneren van het stelsel van integriteitszorg bij Defensie.  
De commissie De Veer constateerde dat Defensie over de elementen beschikt voor een toereikend 
integriteitssysteem, maar dat deze elementen een onvoldoende samenhangend geheel vormen. 
Verder was de commissie van oordeel dat het bestaande instrumentarium bij Defensie moet 
worden gemoderniseerd en vereenvoudigd. Ook aan deze aanbevelingen is uitvoering gegeven, 
onder andere door de uitvoering van het integriteitsbeleid vast te leggen in een heldere regeling. 
 
De Centrale Organisatie Integriteit Defensie 
Naar aanleiding van het onderzoek van de commissie-Staal is de Centrale Organisatie Integriteit 
Defensie (COID) opgericht. De COID bestaat uit een georganiseerd vangnet van onafhankelijke 
professionals dat tot taak heeft de integriteitzorg binnen Defensie te coördineren. Hiertoe biedt zij 
diensten en producten aan om zowel preventief als achteraf maatregelen te nemen en de integriteit 
binnen de organisatie te vergroten. Conform de aanbeveling van de commissie-De Veer is de rol 
van toezichthouder niet bij de COID belegd maar bij de Hoofddirectie Personeel.  
 
5.8 Veteranen 
De verantwoordelijkheid die Defensie voor militairen draagt houdt niet op als zij de actieve dienst 
verlaten. Het veteranenbeleid kent drie aandachtsgebieden: maatschappelijke erkenning, 
communicatie en zorg. Defensie heeft de afgelopen jaren veel geïnvesteerd in het veteranenbeleid. 
Er zijn ongeveer 111.000 veteranen. Jaarlijks ontvangt de Tweede Kamer een nota over de 
voortgang van de uitvoering van het veteranenbeleid.  
 
Veteranenwet 
Eind vorig jaar is de initiatiefwet van de PvdA, de SP, GroenLinks en D66 tot vaststelling van regels 
omtrent de bijzondere zorgplicht voor veteranen (Veteranenwet) aangenomen. Met de 
inwerkingtreding van deze wet worden actief dienende militairen met uitzendervaring en militairen 
die worden ingezet tegen terroristische acties ook als veteraan aangemerkt. Op dit moment wordt 
gewerkt aan het onderliggende Veteranenbesluit dat toetsbare normen voor de uitvoering van de 
Veteranenwet moet gegeven. Verder kan met dit besluit de zorg voor, tijdens en na de inzet 
worden ingericht en uitgevoerd. Een ander gevolg van de invoering van de Veteranenwet is het 
aanstellen van een Veteranenombudsman bij de Nationale Ombudsman.  
 
Ereschuld invalide veteranen 
Defensie heeft met de centrales van overheidspersoneel een regeling gesloten voor veteranen die 
voor 1 juli 2007 gewond zijn geraakt tijdens een uitzending. De regeling is gesloten ter inlossing 
van de zogenaamde ereschuld. De regeling geldt voor circa 1.800 veteranen. Afhankelijk van de 
mate van invaliditeit ontvangen zij een uitkering van maximaal € 125.000. In oktober is het 
grootste deel van de uitkeringen uitbetaald. In december volgt nog een klein aantal restbetalingen. 
Voor de oorlogsslachtoffers waarvoor geldt dat zij een hoger arbeidsongeschiktheidspercentage 
hebben dan hun invaliditeitspercentage, worden de rechten in 2013 vastgesteld en uitbetaald. 
45 
 

 
veteranen en hun partners en/of gezinsleden. Binnen het LZV hebben de aangesloten instellingen 
afspraken gemaakt over de meest geëigende behandeling van patiënten. Daartoe zijn onder andere 
diagnostiek- en behandelprotocollen ontwikkeld. Daarnaast staat het LZV open voor vragen van 
medewerkers van civiele (GGZ-)zorg- en hulpverleningsinstellingen en huisartsen. 
 
5.9 Reservisten 
Het bestand reservisten omvat 6.000 arbeidsplaatsen. Het grootste deel van deze arbeidsplaatsen 
wordt gevuld met Reservisten Militaire Taken (RMT). Hun primaire taak bestaat uit steunverlening 
en militaire bijstand op nationaal grondgebied en uit ceremoniële taken. Daarnaast beschikt 
Defensie over Reservisten Specifieke Deskundigheid (RSD). Zij worden primair opgeleid om te 
worden uitgezonden op grond van hun specifieke (civiele) deskundigheid. Ook in de nieuwe 
krijgsmacht vervullen reservisten een belangrijke rol. Dat kan zijn als zogenaamde „backfill‟ in 
Nederland voor militairen die uitgezonden zijn, of als „frontfill‟ waarbij uitgezonden eenheden van 
hun (civiele) specialistische kennis gebruikmaken. Ook burgermedewerkers kunnen als reservist 
worden ingezet. 
 
5.10 De militaire gezondheidszorg 
 
De organisatie van de Militaire Gezondheidszorg 
Defensie beschikt over een eigen gezondheidszorgorganisatie. Daardoor is Defensie in staat het 
grootste deel van de gezondheidszorg voor haar militair personeel zowel regulier als tijdens inzet in 
eigen beheer aan te bieden. Het militair personeel is op grond van de Militaire Ambtenarenwet 
verplicht om gebruik te maken van deze zorg. De eerstelijnsgezondheidszorg wordt verricht in 
multidisciplinaire gezondheidscentra waarin huisartsenzorg, tandheelkundige zorg en fysiotherapie 
wordt aangeboden. In de avonden en weekenden wordt gebruik gemaakt van de civiele 
gezondheidszorg. De tweedelijns (poli-)klinische zorg wordt aangeboden in het Centraal Militair 
Hospitaal (CMH) te Utrecht, waar de meeste grote specialismen en functionaliteiten aanwezig zijn. 
Voor de overige specialismen wordt gebruik gemaakt van het naastgelegen Universitair Medisch 
Centrum Utrecht (UMCU). Voor de levering van chirurgische teams voor uitzendingen wordt 
samengewerkt met diverse relatieziekenhuizen. Voorts beschikt Defensie over een gespecialiseerd 
revalidatiecentrum in Doorn (Militair Revalidatie Centrum Aardenburg). De operationele 
commando's zijn verantwoordelijk voor de gereedstelling van operationele 
gezondheidszorgelementen als hulpposten en hospitalen te velde. 
 
Daarnaast is er de Militaire Geestelijke Gezondheidszorg (MGGZ) die werkt langs drie zorglijnen: de 
reguliere GGZ, de zorg rondom en tijdens oefeningen en uitzendingen en de zorg voor veteranen 
(onder meer het Landelijk Zorgsysteem Veteranenzorg). De geestelijke gezondheidszorg rondom 
en tijdens uitzendingen is erop gericht psychische problemen, zoals PTSS, vroegtijdig te 
onderkennen en te voorkomen. 
 
47 
 

 
6. Materieel  
 
6.1 Het Defensie Materieelproces 
Investeringen in materieel met een financiële omvang groter dan € 5 miljoen verlopen volgens het 
Defensie Materieel Proces (DMP). Het DMP wordt gebruikt voor de politiek-bestuurlijke sturing en 
beheersing van grote investeringsprojecten. Dit proces dient in de eerste plaats om de 
bewindspersoon te voorzien van tijdige, volledige en juiste informatie op belangrijke momenten in 
de besluitvorming over vaak complexe projecten. Op de tweede plaats wordt vervolgens op grond 
van het DMP de Tweede Kamer voorzien van informatie over deze projecten. Over projecten met 
een omvang groter dan € 25 miljoen wordt de Kamer met aparte brieven geïnformeerd. Naast de 
financiële omvang kunnen er ook andere redenen zijn de Kamer te informeren over 
materieelprojecten, bijvoorbeeld politieke gevoeligheid. Kamerbrieven over omvangrijke of politiek 
gevoelige projecten worden meestal behandeld in de ministerraad.  
 
De besluitvorming volgens het huidige DMP verloopt in fasen (A t/m D) met de bijbehorende 
documenten: 
 de behoeftestelling (A-document);  
 de voorstudie (B-document);  
 de studie (C-document); 
 de verwervingsvoorbereiding (D-document). 
 
Na de verwervingsvoorbereidingsfase wordt het contract met de leverancier getekend. Daarna 
volgt de realisatiefase waarin het materieel wordt geproduceerd en geleverd. Als al het 
aangeschafte materieel is geleverd en in gebruik genomen, is het project voltooid. Bij projecten 
met een omvang van meer dan € 250 miljoen wordt achteraf een evaluatie (DMP-fase E) 
uitgevoerd. Hierover wordt de Tweede Kamer met een aparte brief geïnformeerd. Een tweede 
evaluatie wordt uitgevoerd door de gebruikers van het (wapen)systeem, in de praktijk het 
operationele commando. Hierover wordt de Kamer geïnformeerd in het departementaal 
jaarverslag.  
 
Sinds de ingebruikneming is het DMP meermaals aangepast, onder meer als gevolg van de 
periodieke evaluaties. Momenteel wordt het DMP opnieuw geëvalueerd. Aandachtspunten betreft 
het al dan niet combineren van de DMP-fasen en het informeren van de Kamer over vertrouwelijke 
informatie, tussentijdse financiële overschrijdingen en verwachte prijsontwikkelingen. Tegelijkertijd 
vindt een extern onderzoek plaats naar de kernprocessen van onder meer verwerving, waaronder 
ook het DMP. Vanwege de onderlinge samenhang worden de resultaten daarvan gecombineerd 
aangeboden aan de Kamer, zodat een integrale beoordeling mogelijk is. Ook de resultaten van het 
onderzoek van de Audit Dienst Defensie naar de sturing en beheersing van materieelprojecten zal 
deel uitmaken van dit pakket. Het geheel zal voor het eind van het jaar worden voltooid en kort 
daarna aan de Kamer worden aangeboden. 
49 
 

 
Amerikaanse herstructurering F-35 programma 
Sinds 2002 heeft het F-35 programma te maken gehad met vertragingen en kostenstijgingen. Een 
van de problemen staat bekend als concurrency: al tijdens de ontwikkeling worden er veel 
toestellen geproduceerd, maar deze toestellen moeten weer worden aangepast op grond van de 
testresultaten. In de afgelopen jaren hebben de Verenigde Staten het F-35 programma herijkt. 
Daarbij is meer geld uitgetrokken voor de ontwikkeling en wordt het aantal toestellen verminderd 
dat in de eerstkomende jaren wordt geproduceerd; wel blijft het totale aantal door de Verenigde 
Staten te verwerven toestellen gelijk. Het F-35 programma zit daarmee volgens Nederland op het 
goede spoor. Wel is het zo dat een belangrijk deel van het testprogramma nog moet worden 
uitgevoerd. In het bijzonder bij de softwareontwikkeling moet veel werk worden verzet. 
 
Operationele testfase en testtoestellen 
Het einde van de ontwikkelingsfase (SDD) wordt gevormd door de Initiële Operationele Test- en 
Evaluatiefase (IOT&E). In deze operationele testfase wordt de inzet van het inmiddels ontwikkelde 
toestel onder operationele omstandigheden beproefd. De Verenigde Staten voeren deze 
operationele testfase uit samen met Nederland en het Verenigd Koninkrijk. Om mee te doen moest 
Nederland twee testtoestellen aanschaffen. Deze zijn besteld in respectievelijk 2009 en 2011. Het 
eerst testtoestel is vrijwel gereed en zal in november 2012 worden overgedragen, het tweede 
toestel volgt in de zomer van 2013. De begin- en einddata van de operationele testfase en de 
voorbereiding hierop zijn nog niet formeel vastgelegd. 
 
Nederlandse industrie 
De orderportefeuille met F-35 contracten voor de Nederlandse luchtvaartindustrie bedraagt ultimo 
2011 $ 972 miljoen (lopende prijzen). Dit is iets lager dan het bedrag van $1.006 miljoen ultimo 
2010, als gevolg van de Amerikaanse besluiten om de ontwikkeling van een tweede motor voor de 
F-35 te schrappen en de productie van een aantal toestellen uit te stellen. De komende jaren zullen 
in het F-35 programma belangrijke beslissingen worden genomen over de inrichting van de 
instandhouding van de F-35 in Europa. Nederland heeft hiervoor ambities op het gebied van onder 
meer motorenonderhoud en logistiek, als onderdeel van het Nederlandse innovatieprogramma 
Maintenance Valley.  
 
In 2002, bij het besluit om deel te nemen aan de SDD-fase, hebben de Staat en de Nederlandse 
luchtvaartindustrie afgesproken dat de overheidsbijdrage van $ 800 miljoen door de Staat zou 
worden terugverdiend waarbij de luchtvaartindustrie een eventueel tekort zou aanvullen. De 
berekening van dit tekort staat bekend als de business case. De Staat en de Nederlandse 
luchtvaartindustrie hebben begin 2010 overeenstemming bereikt over de nadere uitwerking van de 
business case. Gemiddeld wordt 3 procent van de F-35 gerelateerde productieomzet aan de Staat 
afgedragen. Het ministerie van Economische Zaken is beleidsverantwoordelijk voor de inschakeling 
van het Nederlandse bedrijfsleven in het F-35 programma. 
 
 
 
51 
 

 
die tot haar competentiesfeer behoren. De economische aspecten waaronder de gevolgen voor de 
werkgelegenheid zijn in opdracht van de minister van Economische Zaken onderzocht door het 
bureau SEO Economisch Onderzoek. De Tweede Kamer heeft beide rapporten op 24 oktober jl. 
ontvangen. De Algemene Rekenkamer constateert een spanning tussen de ambitie, de capaciteiten 
en het budget. Volgens de Algemene Rekenkamer zijn ten aanzien van de operationele 
taakuitvoering van de luchtmacht, of mogelijk van meer defensieonderdelen, ingrijpende 
beslissingen noodzakelijk, waarbij zij een verband legt met de capaciteitenplanning van de Navo. 
Alleen in dat kader zou een besluit om uit het F-35 programma te stappen rationeel te maken zijn, 
aldus de Algemene Rekenkamer. Ten aanzien van de optie om uit de testfase van de F-35 te 
stappen, concludeert de Algemene Rekenkamer dat deze stap niet voor de hand ligt omdat dit voor 
de Staat per saldo alleen nadelen oplevert, zowel op functioneel gebied als in tijd en geld.  
 
Het rapport van SEO Economisch Onderzoek concludeert dat de Nederlandse economie per saldo 
beter wordt van deelneming aan het F-35 programma. Op korte termijn levert het programma 
banen op en versterkt het de innovatiekracht van de Nederlandse economie.  
 
De totale omzet van de Nederlandse bedrijven die betrokken zijn bij het F-35 programma wordt 
voor de komende tientallen jaren geschat op een bedrag van in totaal € 24 tot € 38 miljard. In de 
periode 2013-2017 leidt het programma tot maximaal 1.350 extra arbeidsjaren aan werk. In de 
loop van het programma verdringt werk aan de F-35 werk aan andere producten, binnen of buiten 
de luchtvaartsector. Het bedrijfsleven blijft echter ook op langere termijn profiteren van de kennis 
en kunde die wordt opgedaan. De onderzoekers verwachten dat de Nederlandse luchtvaartsector 
minder goed in staat is te vernieuwen en kennis en kunde te ontwikkelen wanneer besloten zou 
worden uit het programma te stappen. 
 
6.2.2 F-16 projecten in het kader van drie jaar langer doorvliegen 
De F-16 raakt in operationeel, technisch en economisch opzicht verouderd. Tot 2010 werd ervan 
uitgegaan dat de opvolger van de F-16 in 2016 zou instromen. Met het regeerakkoord van 2010 
werd duidelijk dat voor 2015 geen besluit zou worden genomen over de vervanging van de F-16. 
Omdat er vier jaar ligt tussen een aanschafbesluit en levering van de eerste toestellen, betekende 
dit dat de F-35 niet voor 2019 bij Defensie zou instromen. Om deze drie jaar langer doorvliegen 
met de F-16 mogelijk te maken zijn drie investeringsprojecten opgezet:  
- „Langer doorvliegen F-16 – Operationele zelfverdediging‟. Dit project betreft een 
verbetering van de zelfverdedigingsmiddelen van de F-16. De Kamer heeft de 
behoeftestelling in juli 2012 behandeld. Het project is inmiddels in uitvoering gegeven aan 
de DMO. 
- „Langer doorvliegen F-16 – Instandhouding‟. Dit project betreft de modificatie en reparatie 
van onderdelen van de F-16, waaronder de motor en de vleugels, en de aanschaf van extra 
reservedelen. De Kamer zal de behoeftestelling binnenkort ontvangen. 
- „Langer doorvliegen F-16 – Vliegveiligheid en luchtwaardigheid‟. Dit project betreft onder 
meer een aanpassing van de vliegtuigsoftware, de vervanging van de boordcomputer en de 
53 
 

 
Het JSS-platform is op 18 december 2009 aanbesteed bij DSNS. Zowel de detail-engineering als de 
cascobouw worden tot midden 2013 bij Damen Shipyard Galatz te Roemenië uitgevoerd. De bouw 
verloopt volgens planning. Na de afbouw in Vlissingen begint het schip midden 2014 met de 
proefvaart. De overdracht van het schip aan het CZSK is voorzien voor de tweede helft van 2015. 
Het projectbudget is onlangs verhoogd als gevolg van een verrekening van het staalgewicht, een 
prijspeilaanpassing en de financiering van de medische voorzieningen en bedraagt € 407,9 miljoen. 
 
6.2.5 Patrouilleschepen 
In 2003 was voorzien dat CZSK onder meer zou gaan beschikken over vier Luchtverdedigings- en 
Commandofregatten (LCF‟en) en zes M-fregatten. Na overleg met de Kamer is in 2005 besloten 
vier M-fregatten te verkopen waardoor vier patrouilleschepen kunnen worden gebouwd. Deze 
patrouilleschepen zijn bedoeld voor de uitvoering van taken in het lagere gedeelte van het 
geweldsspectrum, zoals kustwachttaken, piraterijbestrijding, rampenbestrijding, evacuaties en 
humanitaire noodhulp. Op de patrouilleschepen kan een NH-90 helikopter worden geplaatst.  
 
Het eerste schip is in juli 2012 in dienst gesteld en voert beproevingen uit met de wapens, de 
sensoren en de helikopter. Het laatste schip zal in 2015 gereed zijn. Dat is later dan aanvankelijk 
voorzien door de omwisseling van de mast met die van het JSS. Vanaf 2013 zal er een schip 
ingezet worden in de West. Het projectbudget bedraagt € 529.6 miljoen. 
 
6.2.6 Defensiebrede vervanging operationele wielvoertuigen 
Het project Defensiebrede vervanging wielvoertuigen betreft de vervanging van de ongeveer 8.400 
operationele wielvoertuigen van Defensie, waarvan het grootste deel in gebruik is genomen tussen 
1980 en 2000. Het toekomstige wielvoertuigenbestand zal bestaan uit lichte, middelzware en zware 
vrachtauto‟s. De middelzware en zware vrachtauto‟s zullen worden gebruikt als containerdragers. 
De voertuigen zullen, afhankelijk van de behoefte, worden voorzien van een laadbak of een 
container met huif of containers met de benodigde functionaliteit zoals commandovoering, 
verbindingen, kantoor, werkplaats, magazijn, brandstoftransport en gewondentransport. Dit geeft 
een grote mate van flexibiliteit bij de ondersteuning tijdens operaties en in de bedrijfsvoering. De 
verwerving van deze laadbakken en containers (inclusief hefmiddelen) maakt ook deel uit van het 
project. 
 
De vrachtauto‟s die zijn bestemd voor expeditionaire inzet zullen zijn voorbereid voor de montage 
van beschermingsmiddelen. Ten behoeve daarvan zal een minimaal noodzakelijk aantal ballistische 
pakketten en wapensystemen worden verworven. Omdat kwalitatief hoogwaardige militaire 
voertuigen kostbaar zijn, zal - waar verantwoord - een aantal van de huidige wielvoertuigen 
worden vervangen door onbeschermde vrachtauto‟s in een vrijwel civiele uitvoering. Het 
projectbudget bedraagt meer dan € 250 miljoen. De Kamer is in 2012 geïnformeerd over een 
herijking van het project waarbij het aantal te verwerven voertuigen met circa 25 procent is 
verminderd. Voor de instandhouding van de voertuigen worden mogelijkheden voor vergaande 
55 
 

 
helikopters is de operationele inzet nog steeds ontoereikend. De investeringsprojecten met 
betrekking tot de Chinook en de Apache worden hieronder toegelicht.  
 
Chinook 
Ten behoeve van uitbreiding en versterking van de 
transporthelikoptercapaciteit van Defensie is in 2005 
besloten tot de verwerving van zes extra Chinook-
helikopters. Het betreft een uitbreiding met vier 
toestellen en de vervanging van twee toestellen die in 
2005 in Afghanistan verloren zijn gegaan. Hiermee komt 
het totale aantal Chinooks op zeventien. De eerste vier 
Chinook-helikopters zijn inmiddels geleverd. Twee toestellen zijn inmiddels in Nederland door de 
DMO overgedragen aan het CLSK. De twee andere afgeleverde toestellen zijn overgevlogen naar 
Fort Hood (VS), waar zij gestationeerd zullen worden voor training. De laatste twee helikopters 
worden dit jaar nog overgenomen. Het projectbudget bedraagt € 364,6 miljoen. Het project 
Vervanging en modernisering van de Chinook begint, zoals momenteel voorzien, in 2014 en duurt 
tot en met 2019. Het betreft de vervanging van de elf oude CH47-D helikopters en de 
standaardisatie van de zes nieuwe aan geschafte helikopters van het project Chinook Uitbreiding 
en versterking. Daarnaast betreft het project noodzakelijke operationele verbeteringen aan alle 
toestellen, ook bij de zes nieuwe toestellen die reeds zijn, of binnenkort zullen, worden geleverd. 
Het projectbudget is groter dan 250 miljoen.  
 
Apache 
De AH-64D Apache gevechtshelikopter levert in nationaal 
of internationaal verband een belangrijke bijdrage aan 
crisisbeheersingsoperaties, bijvoorbeeld door de 
ondersteuning van grondtroepen. Deze Apaches zijn de 
afgelopen jaren ingezet in Afrika, Irak en Afghanistan. 
Defensie beschikt over 29 Apaches die van een aantal 
verbeteringen (upgrades) moeten worden voorzien. Met 
het project Modernised Target Acquisition and Designation Sight (MTADS) wordt de detectie- en 
identificatiecapaciteit van de AH-64D Apache aanzienlijk verbeterd. Vijfentwintig toestellen zijn 
inmiddels gemodificeerd en de laatste modificaties zijn voorzien voor 2013. Het projectbudget 
bedraagt € 77,4 miljoen. Verder zullen de Apaches de Block II Upgrade ondergaan. Dit project 
verbetert het omgevingsbewustzijn (situational awareness) van de bemanning van de Apache en 
de mogelijkheden om in een Network Enabled Capabilities (NEC) omgeving te kunnen opereren. 
Het projectbudget bedraagt € 118,0 miljoen.  
 
6.3 Materieellogistiek beleid 
De ontwikkeling van het materieellogistieke beleid wordt steeds meer bepaald door 
interdepartementale en ook internationale samenwerking. De invloed van de Europese regelgeving 
57 
 

 
6.4 Afstoting roerende zaken 
Overtollige roerende zaken dienen in beginsel te worden overgedragen aan de Domeinen Roerende 
Zaken Apeldoorn van het ministerie van Financiën. Dat is een wettelijke regeling. Niet-strategische 
goederen worden vervolgens door Domeinen openbaar verkocht. Strategische roerende zaken 
worden om veiligheidsredenen niet overgedragen. De verkoop hiervan wordt nagenoeg geheel door 
Defensie geregeld. Domeinen blijft echter contracteigenaar. Ook de verkoopopbrengsten worden 
door Domeinen ontvangen, maar binnen een maand naar Defensie overgemaakt. Met de verkoop 
van overtollige roerende zaken zijn grote bedragen gemoeid. In de afgelopen tien jaren is voor 
bijna € 2,5 miljard aan overtollig materieel verkocht.  
 
De verkoopopbrengsten bedragen in 2012 tot nu toe ongeveer € 155 miljoen (2011: € 201 
miljoen). De opbrengsten zullen dit jaar naar verwachting op ongeveer € 170 miljoen uitkomen. Dit 
betreft zowel de ontvangsten van in 2012 verkochte zaken, als gedane termijnbetalingen van in 
eerdere jaren verkocht materieel.  
 
De laatste twee jaren zijn geen grote contracten meer gesloten. De afzetmarkt voor overtollig 
strategisch defensiematerieel is als gevolg van de economische crisis kleiner. Veel landen nemen 
een afwachtende houding aan. Daarnaast bieden veel landen als gevolg van de bezuinigingen meer 
materieel aan. De voorziene verkoop van de overtollige Leopard tanks aan Indonesië is niet 
doorgegaan omdat dit niet werd gesteund door een meerderheid van de Tweede Kamer. De totale 
waarde van de tot nu toe in 2012 gesloten contracten bedraagt ongeveer € 20 miljoen (2011: € 12 
miljoen). Momenteel bestaat er serieuze belangstelling voor de overtollige pantserhouwitsers 
(PzH2000), de overtollige F-16 jachtvliegtuigen en de pantserrupsvoertuigen tegen luchtdoelen 
(Cheetah). Mogelijk zullen hier dit jaar of volgend jaar verkoopcontracten worden gesloten. Voor de 
overtollige Cougar-helikopters bestaat inmiddels ook belangstelling.  
 
De belangrijkste (wapen)systemen die daarnaast al buiten dienst zijn gesteld maar nog niet zijn 
verkocht, of die de komende jaren zullen worden afgestoten, zijn:  
 vier mijnenjagers 
 twee bevoorradingsschepen 
 vijftien Lynx-helikopters 
 twee Fokker 50-vliegtuigen (passagiersuitvoering); 
 een DC-10-vliegtuig; 
 diverse pantserwiel- en –rupsvoertuigen; 
 de Cougar-helikopters (eerst negen en vanaf 2017 de resterende acht).  
 
De regering streeft ernaar de Kamer altijd vooraf te informeren over de verkoopt van overtollig 
defensiematerieel, conform de motie-Van den Doel c.s. van 17 december 1996 (Kamerstuk 22 054, 
nr. 24).  
 
59 
 

 
defensiebelang van de verkoop van overtollig materieel is evident: de opbrengsten komen ten 
gunste van de defensiebegroting. Maar ook het bevorderen van de export door Nederlandse DVI-
bedrijven is van belang voor Defensie.  
 
Defensiebelang export 
Exportbevordering draagt bij aan de industriële productie in Nederland. Waardevolle technologische 
kennis kan erdoor worden behouden en vernieuwd. Deze innovatie en ontwikkeling bij de 
Nederlandse industrie en kennisinstituten is relevant voor de verdere ontwikkeling van operationele 
en materiële concepten bij Defensie en de mogelijkheden voor sourcing van bijvoorbeeld de 
instandhouding. Ook biedt het kansen op samenwerking met andere krijgsmachten bij ontwikkeling 
en exploitatie. Daarmee kunnen investerings- en exploitatiekosten worden beperkt. De 
mogelijkheden voor afstoting van defensiematerieel worden vergroot als de (Nederlandse) industrie 
„after sales‟ en upgrade programma‟s kan aanbieden en ondersteunen.  
 
Mede ten behoeve van exportbevordering is binnen de Bestuursstaf Defensie op projectbasis een 
Exportgeneraal geplaatst. Deze wordt ondersteund door een senior beleidsmedewerker.  
 
Industriebelang  
Exportbevordering vanuit Defensie draagt in belangrijke mate bij aan het vertrouwen dat potentiële 
klanten hebben in de Nederlandse producent en haar producten. Dat geldt met name als Defensie 
die producten ook zelf gebruikt en daarmee goede ervaringen heeft. In de praktijk gaat het in 
belangrijke mate om producten die gerelateerd zijn aan de maritieme industrie. Als onderdeel van 
de verkoop kan Defensie tegen betaling de overdracht en introductie van nieuw materieel bij een 
andere krijgsmacht ondersteunen met kennis over onderhoud- en bedrijfsvoeringsconcepten of het 
begeleiden van proefvaarten. 
  
De Stichting Nederlandse Industrie Voor Defensie & Veiligheid (NIDV)  
De NIDV is het platform dat de belangen behartigt van zo‟n 300 gerelateerde en deelnemende 
bedrijven. De NIDV staat open voor elke onderneming die in Nederland is gevestigd en die voor de 
defensie- en/of veiligheidsmarkt producten ontwikkelt, produceert of onderhoudt, dan wel diensten 
levert. Ook Nederlandse instituten die zich bezighouden met defensiegerelateerd onderzoek en 
ontwikkeling, behoren tot de doelgroep. 
 
61 
 

 
7.2.2 Structuur 
De besluitvorming in de Navo is gebaseerd op eenparigheid van stemmen. De Noord-Atlantische 
Raad (NAR) is het hoogste besluitvormingsorgaan van de Navo. Alle lidstaten hebben via hun 
ambassadeur, de Permanente Vertegenwoordiger, zitting in de Raad. Er wordt één maal per jaar 
een formele (juni) en twee maal per jaar een informele bijeenkomst (februari en oktober) van de 
Raad gehouden op het niveau van de ministers van Defensie. Daarnaast wordt eenmaal per jaar 
een formele en een à twee maal per jaar een informele bijeenkomst gehouden van de Raad op het 
niveau van ministers van Buitenlandse Zaken. Van tijd tot tijd vergadert de Raad in de 
samenstelling van staatshoofden en regeringsleiders, recentelijk in Chicago (april 2012). De 
voorzitter van de NAR is de secretaris-generaal van de Navo, momenteel de Deen Rasmussen. De 
secretaris-generaal is traditiegetrouw een Europeaan.  
 
Het kernwapenbeleid van de Navo wordt besproken in de Nucleaire Planninggroep (NPG). Deze 
groep komt bijeen op het niveau van ministers van Defensie. Dit gebeurt in aansluiting op formele 
bijeenkomsten van de Noord-Atlantische Raad van ministers van Defensie. 
 
De Navo beschikt over een geïntegreerde militaire structuur om gezamenlijk optreden mogelijk te 
maken. Voor de militaire uitvoering van de beslissingen die in de Noord-Atlantische Raad worden 
genomen, heeft het Militair Comité (MC) de verantwoordelijkheid. Het Comité bestaat uit de 
hoogste militairen van de lidstaten. In 2002 werd een nieuwe commandostructuur vastgesteld, 
bestaande uit twee delen die respectievelijk betrekking hebben op de inzet in operaties en de 
transformatie van het bondgenootschap zelf: 
 
 De militaire missies van de Navo staan onder leiding van het Allied Command Operations in 
Mons (België), traditioneel in handen van een Amerikaanse generaal, de Supreme Allied 
Commander Europe (Geallieerd Opperbevelhebber Europa, SACEUR).  
 Het transformatieproces binnen de Navo staat onder leiding van het Allied Command 
Transformation (ACT) in Norfolk (Verenigde Staten), onder commando van een Franse 
generaal. Dit hoofdkwartier begeleidt alle veranderingen binnen de Navo en draagt zorg 
voor de interoperabiliteit tussen de eenheden van de lidstaten (vereiste om samen op te 
treden). 
 
De Navo maakt merendeels gebruik van capaciteiten van de lidstaten. Deze staan onder nationaal 
bevel, totdat de lidstaten ze toewijzen aan de Navo. Uitzondering hierop is de AWACS-luchtvloot in 
Geilenkirchen (Duitsland), onderdeel van de Navo luchtverdediging. Op termijn wordt de Alliance 
Ground Surveillance Capability (AGS) operationeel, de waarnemingsvliegtuigen van de Navo, die 
gaan opereren vanaf Sigonella (Sicilië).  
 
7.2.3 Partnerschappen 
De Navo hecht grote waarde aan partnerschappen met derde landen. Via het Partnerschap voor 
Vrede (Partnership for Peace – PfP) ondersteunt de Navo deelnemende landen bij de 
63 
 

 
en AGS. In het geval van AGS dragen alle landen bij aan de exploitatie, maar heeft een 
beperkter aantal lidstaten de nodige investeringen gedaan; 
 Het Navo-veiligheidsinvesteringsprogramma (NSIP), dit bekostigt de faciliteiten die door de 
strategische commandanten noodzakelijk worden geacht voor de uitvoering van de taken. 
Dit zijn in feite de investeringen op basis van goedgekeurde behoeftestellingen – de 
zogenaamde Capability Packages (CP‟s).  
 
Voor elk van deze budgetten wordt jaarlijks een contributieplafond gesteld. Alle Navo-lidstaten 
betalen binnen dit plafond op grond van een verdeelsleutel de jaarlijkse contributie aan de Navo. 
De Nederlandse Navo-bijdrage bedraagt circa 3,35 procent van het Navo-budget, wat ongeveer 
overeenkomt met 1 procent van het Nederlandse defensiebudget.  
Het leeuwendeel van de kosten van Navo-crisisbeheersingsoperaties komt voor rekening van de 
Navo-lidstaten. Zij nemen op basis van het cost lie where they fall beginsel de uitgaven voor 
uitgezonden eenheden, materieel, kampementen, e.d. voor hun rekening. Uitzondering daarop zijn 
de hoofdkwartieren en andere gezamenlijke faciliteiten, die gemeenschappelijk uit de begroting 
worden gefinancierd.  
In het kader van Smart Defence heeft de Top van Chicago opdracht gegeven om het concept van 
gemeenschappelijke financiering (common funding) te herzien. Achterliggende gedachte is de 
toekomstige gemeenschappelijke financiering van capaciteitenontwikkeling, operaties, en training 
en oefeningen. Het vooruitzicht op meer common funding binnen de Navo is zeer beperkt: 
 West-Europese lidstaten willen vooral investeren in deployable capaciteiten. Oost 
Europese en Zuid Europese landen hebben een voorkeur voor static infrastructure. Dit 
maakt het verschuiven van middelen binnen de bestaande Navo-budgetten tot een 
moeizaam proces. 
 Het toevoegen van extra middelen door de lidstaten aan de Navo-begroting ter 
financiering van gemeenschappelijke projecten is in het licht van de financiële crisis 
onwaarschijnlijk.  
 
Niettemin doen zich mogelijkheden voor, bijvoorbeeld wanneer Navo-gelden vrijvallen, die thans 
worden ingezet om ISAF-hoofdkwartieren te financieren. In dat kader moet worden gezocht naar 
mogelijkheden die op brede instemming kunnen rekenen. Een mogelijk terrein is oefenen en 
trainen. Voor alle contribuerende landen geldt dat na de beëindiging van ISAF er andere manieren 
moeten worden gevonden om de inzetbaarheid op peil te helpen houden.  
 
7.2.6 NATO Response Force 
De NATO Response Force (NRF) is een snel inzetbare, expeditionaire strijdmacht die geschikt is 
voor de inzet in alle delen van het geweldsspectrum, zowel voor bondgenootschappelijke 
verdediging (artikel 5) als voor out-of-area operaties. Daarnaast bevordert de NRF de 
modernisering en de interoperabiliteit van de krijgsmachten van de Navo-lidstaten en de 
gezamenlijke ontwikkeling van doctrines.  
65 
 

 
Catherine Ashton, is tevens de vice-voorzitter van de Europese Commissie (VP) en coördineert in 
die hoedanigheid het externe beleid van de Europese Commissie. De rol van het roulerende 
voorzitterschap, dat per half jaar wordt vervuld door één van de lidstaten, is hiermee sterk 
gereduceerd; volgens het Verdrag neemt de HV/VP nu de initiatieven. De HV/VP zit de formele 
sessies van de Raad voor Buitenlandse Zaken (RBZ) met ministers van Buitenlandse Zaken voor. 
De RBZ komt een keer per maand bijeen. Tweemaal per jaar, (meestal mei en november), 
vergaderen ook de ministers van Defensie in het kader van de RBZ. De ministers van Defensie 
komen daarnaast twee maal per jaar (meestal februari en september) in een informele setting 
bijeen in het land van het voorzitterschap. Tijdens de RBZ met de ministers van Defensie komen 
laatstgenoemden bijeen als bestuursraad van het Europees Defensie Agentschap (EDA).  
 
Het GVDB onderscheidt militaire operaties en civiele missies. De strategische planning van beide 
komt voor rekening van het Crisis Management and Planning Directorate (CMPD). Waar het 
militaire operaties betreft wordt het CMPD ondersteund door de EU Militaire Staf (EUMS), onder 
leiding van de Directeur-Generaal Militaire Staf (momenteel de Nederlandse luitenant-generaal Ton 
van Osch). De operationele planning en aansturing van civiele missies is in handen van de Civilian 
Planning and Conduct Capability (CPCC) dat samen met het CMPD en de EUMS in één gebouw is 
gevestigd in Brussel. De EU kent geen permanent „operationeel hoofdkwartier‟ voor militaire 
operaties, maar kent drie varianten op basis waarvan operaties worden gepland en aangestuurd. 
Volgens de „Berlijn Plus‟ regelingen uit 2003 wordt eerst gekeken of gebruik kan worden gemaakt 
van de Navo-structuur (SHAPE). Dit is momenteel het geval bij operatie EUFOR Althea in Bosnië-
Herzegovina. Om militaire operaties zelfstandig uit te kunnen voeren heeft de EU echter ook de 
beschikking over vijf aangewezen nationale hoofdkwartieren, te weten Northwood (VK), Mont 
Valérien (Frankrijk), Potsdam/Ulm (Duitsland), Rome (Italië) en Larissa (Griekenland). Het OHQ 
Northwood wordt momenteel gebruikt voor de aansturing van operatie EUNAVFOR Atalanta. Tot 
slot beschikt de EU ook over een Operatiecentrum, dat is gevestigd in Brussel. Dit Operatiecentrum 
bestaat op papier al sinds 2006, maar is pas sinds begin dit jaar geactiveerd onder grote druk van 
met name Frankrijk. Het VK is altijd tegen een permanente operationele militaire structuur 
geweest, maar heeft het activeren van het Operatiecentrum uiteindelijk wel geaccepteerd. Het 
Operatiecentrum richt zich op de planning en coördinatie (dus geen aansturing) van de EU 
operaties in de Hoorn van Afrika (Atalanta, EUTM Somalië en EUCAP NESTOR) en heeft een 
mandaat voor twee jaar. De leiding van het operatiecentrum is momenteel in handen van de 
Nederlandse kapitein ter zee Ad van der Linde.  
 
De lidstaten houden de vinger aan de pols en bereiden besluiten van de RBZ voor via het Politiek 
en Veiligheids Comité (het Political and Security Committee, PSC) en het EU Militair Comité 
(EUMC). 
 
67 
 

 
Een goede samenwerking tussen de EU en de Navo is van groot belang voor de versterking van 
Europese militaire capaciteiten. Het EDA werkt dan ook nauw samen met haar counterparts aan 
Navo-zijde (Allied Command Transformation) mede om doublures tussen beide organisaties te 
voorkomen. 
 
7.3.4 Financiering 
Civiele missies worden uit het GBVB-budget van de Gemeenschapsbegroting gefinancierd. Militaire 
operaties worden door de deelnemende lidstaten zelf gefinancierd, met uitzondering van kosten die 
moeilijk aan één land zijn toe te wijzen, zoals de kosten voor de hoofdkwartieren, lokaal personeel 
en het gebruik van Navo-middelen. Bij speciaal besluit van de Raad kunnen ook de kosten voor 
transport en verblijf gemeenschappelijk worden gefinancierd. De financiering van 
gemeenschappelijke militaire kosten gebeurt volgens het Athena-mechanisme. Dit mechanisme is 
begin dit jaar herzien en bevat nu ook de mogelijkheid om een deel van de kosten van transport 
voor snelle reactie operaties (EU Battlegroups, zie 7.3.6) gezamenlijk te financieren.   
 
7.3.5 Partners 
In het GVDB is een bijzondere plaats toegekend aan ondersteuning van de VN. De EU heeft 
voortdurend overleg met de VN over de actuele situatie in crisisgebieden alsook over de 
samenwerking op het gebied van crisisbeheersing in het algemeen.  
 
De samenwerking tussen de EU en de Navo is vastgelegd in de Berlijn-Plus afspraken. Deze 
afspraken hebben vooral betrekking op militaire samenwerking, niet op situaties waarin een civiele 
missie van de EU samenwerkt met een militaire operatie van de Navo (zoals in Kosovo of 
Afghanistan). Onder Berlijn-Plus is Cyprus uitgesloten van participatie omdat het geen bilaterale 
veiligheidsovereenkomst heeft met de Navo. Turkije insisteert als enige bondgenoot dat Berlijn-
Plus op alle strategische samenwerking tussen de EU en de Navo van toepassing is, dus ook op 
vormen van civiel-militaire samenwerking. De EU deelt deze extensieve interpretatie niet. Vanwege 
deze problematiek is formele samenwerking tussen de EU en de Navo erg moeizaam en wordt 
veelal gezocht naar informele vormen van samenwerking.  
 
In 2005 is een strategisch partnerschap tot stand gekomen tussen de EU en de Afrikaanse Unie 
(AU). Dit partnerschap bevat ook elementen van samenwerking op veiligheidsgebied. Deze 
samenwerking krijgt vorm doormiddel van de EU-ondersteuning van operatie UNAMID in Darfur, 
Soedan, en zal onder andere ook steun voor de op te richten African Standby Force van de AU 
omvatten.  
 
7.3.6 EU Battlegroups 
In 2004 besloot de EU tot de oprichting van de EU Battlegroups die kunnen worden ingezet voor 
evacuatieoperaties, humanitaire ondersteuning, conflictpreventie en crisisbeheersingsinterventies. 
Een battlegroup bestaat uit een samengestelde eenheid van vijftienhonderd à tweeduizend 
militairen die binnen tien dagen na een besluit ingezet wordt in een crisisgebied voor maximaal 120 
69 
 

 
De belangrijkste organen binnen de VN vormen de Algemene Vergadering, de Veiligheidsraad, het 
Secretariaat, het Internationale Gerechtshof, de Economische en Sociale Raad en tenslotte de 
Trustschapsraad. Het Internationale Gerechtshof bevindt zich in Den Haag. De overige organen zijn 
gevestigd in New York. 
 
De Algemene Vergadering is het belangrijkste overlegorgaan en omvat de vertegenwoordigers van 
alle lidstaten, die elk één stem hebben. Besluiten in belangrijke zaken (zoals kwesties betreffende 
vrede en veiligheid, de toelating van nieuwe leden en begrotingsvraagstukken) vergen een 
tweederde meerderheid. Besluiten in andere kwesties neemt de Vergadering met een gewone 
meerderheid van stemmen. 
 
De VN Veiligheidsraad heeft volgens het Handvest de verantwoordelijkheid voor het handhaven van 
de internationale vrede en veiligheid. De Raad telt vijftien leden, waarvan vijf permanente leden 
(China, Frankrijk, de Russische Federatie, Het Verenigd Koninkrijk en de Verenigde Staten) en tien 
leden die door de Algemene Vergadering worden gekozen voor een periode van twee jaar. De 
vijftien leden hebben elk één stem. Besluiten over procedurekwesties kan de Veiligheidsraad 
nemen indien minstens negen van de vijftien leden voor stemmen. Besluiten over inhoudelijke 
zaken vereisen negen stemmende leden en de afwezigheid van een tegenstem van één van de vijf 
permanente leden.  
 
7.4.3 Financiering 
De reguliere begroting van de Verenigde Naties wordt tweejaarlijks goedgekeurd door de Algemene 
Vergadering. De begroting wordt eerst ingediend door de Secretaris-Generaal en beoordeeld door 
het Adviescomité voor administratieve en budgettaire aangelegenheden, dat bestaat uit 16 
deskundigen die zijn voorgedragen door hun regeringen en verkozen door de Algemene 
Vergadering, maar handelen uit eigen hoofde. De programmatische begrotingsaspecten worden 
beoordeeld door het Comité voor programma en coördinatie, dat bestaat uit 34 deskundigen die 
zijn verkozen door de Algemene Vergadering en die de standpunten van hun regeringen 
vertegenwoordigen. 
 
De voornaamste bron van inkomsten voor de begroting van de Verenigde Naties vormen de 
contributies van de individuele lidstaten. De hoogte van de bijdrage van lidstaten wordt berekend 
naar draagkracht. Die wordt bepaald op basis van het BBP. De financiële situatie van de VN is al 
enkele jaren zorgwekkend, omdat veel lidstaten hun bijdragen niet tijdig of volledig betalen. 
 
Naast de reguliere begroting worden lidstaten ook aangeslagen voor de kosten van de 
internatonale tribunalen en op basis van een andere verdeelsleutel voor de kosten van de VN-
vredesoperaties, waarvan er momenteel zestien zijn. De kosten voor vredesoperaties zijn flink 
toegenomen sinds het einde van de Koude Oorlog.  
 
 
71 
 

 
8. Internationale samenwerking 
 
8.1 Inleiding 
Sinds de Tweede Wereldoorlog heeft Nederland zijn veiligheids- en defensiebeleid verankerd in de 
Navo en de EU. Naast multilaterale samenwerking heeft Nederland een breed vertakt netwerk van 
bilaterale relaties ontwikkeld om zijn veiligheidsbelangen vorm te geven. Zo gaan de 
marinesamenwerking met België en met het Verenigd Koninkrijk, de hechte relaties tussen de 
Duitse en Nederlandse landmacht en de verbondenheid van de Nederlandse met de Amerikaanse 
luchtmacht niet alleen ver terug in de tijd, maar hebben deze mede hun stempel gedrukt op het 
karakter en de modus operandi van de Nederlandse krijgsmacht.  
 
De afgelopen jaren heeft internationale militaire samenwerking verder aan betekenis toegenomen. 
Alle landen in Europa moeten vanwege de financiële crisis hun krijgsmachten rationaliseren, maar 
willen niet aan slagkracht inboeten. Verdieping en verbreding van de internationale militaire 
samenwerking is in dat kader noodzakelijk. Er zijn initiatieven genomen die enkele jaren geleden 
nog nauwelijks voorstelbaar waren. Het meest in het oog springend zijn de verdragen die Frankrijk 
en het Verenigd Koninkrijk in 2010 sloten over intensievere samenwerking op het terrein van 
vliegdekschepen, onbemande vliegtuigen en nucleaire capaciteiten. Daarnaast figureert 
internationale militaire samenwerking prominent op de agenda‟s van de Navo (Smart Defence) en 
de EU (Pooling and Sharing).  
 
8.2 Intensivering internationale militaire samenwerking 
 
8.2.1 Uitgangspunten 
Nederland zet nadrukkelijk in op de intensivering van de militaire samenwerking. Defensie heeft in 
het kader van de beleidsbrief 2011 nieuw beleid ter zake ontwikkeld. Op 11 mei 2012 heeft de 
minister van Defensie de Kamer hierover geïnformeerd met de nota internationale militaire 
samenwerking. In de kern behelst de nota dat er met minder partners dan voorheen, maar wel 
intensiever, zal worden samengewerkt en dat de rol van de Navo en de EU meer die van 
katalysator en facilitator zal zijn dan die van organisator van internationale militaire samenwerking.  
Een tweede pijler onder de beleidsintensivering is de reactie van de regering op het rapport  
„Europese Defensiesamenwerking van de Adviesraad Internationale Vraagstukken (AIV), dat 
eveneens aan de Kamer is gestuurd. In het bovengenoemde rapport constateert de AIV dat 
defensiesamenwerking en soevereiniteit geen tegenpolen zijn. De AIV huldigt de opvatting dat 
handelingsvermogen als een wezenlijk onderdeel van ons soevereiniteitsbegrip moet worden 
beschouwd. Vormen van samenwerking die het handelingsvermogen van staten vergroten, maken 
geen inbreuk op de nationale soevereiniteit, maar kunnen daartoe juist bijdragen. In haar reactie 
op dit advies onderschrijft de regering die opvatting.  
 
73 
 

 
Vanuit die omschrijvingen worden België en Luxemburg, Duitsland, Frankrijk, Noorwegen, het 
Verenigd Koninkrijk (VK) en de Verenigde Staten (VS) als strategische partners aangemerkt. Met 
deze landen is al langere tijd en op structurele wijze sprake van samenwerking op diverse 
gebieden, met directe en duurzame effecten op de inzetbaarheid van de krijgsmacht. In de 
samenwerking met België, Luxemburg en Noorwegen is Nederland de grotere partij, terwijl we in 
de verhouding met Duitsland, Frankrijk, het VK en de VS de kleinere partner zijn. Gelieerde 
partners zijn in principe alle overige lidstaten van de Navo en de EU. Intensivering van de 
samenwerking met die landen kan vanwege de al bestaande banden, overlegorganen en afspraken 
binnen de Navo en de EU gemakkelijk worden geïdentificeerd en gerealiseerd. 
Gelegenheidspartners zijn in principe alle andere landen. Samenwerkingsmogelijkheden met die 
landen hebben een specifieke aanleiding, zoals operationele samenwerking (bijvoorbeeld met 
Australië in Uruzgan) of een specifiek oogmerk, zoals de vergroting van het politiek-militair 
strategische inzicht (bijvoorbeeld China) of afstoting van materieel (bijvoorbeeld Chili). 
 
8.2.3 Samenwerkingsdoelen 
Elke internationale samenwerkingsactiviteit moet in principe bijdragen aan de uitvoering van een of 
meer van de drie hoofdprocessen van Defensie: gereed stellen en inzetten, besturen en in stand 
houden, en ondersteunen. De nota internationale militaire samenwerking onderkent de volgende 
categorieën doelen van internationale militaire samenwerking: 
- doelen van politiek-strategische aard: verwezenlijken van buitenlandpolitieke 
doelstellingen (zoals verwoord in grondwet en regeerakkoord), verdediging / 
behartiging van gezamenlijke belangen en versterken van internationaal-politieke 
verbondenheid / tonen van bondgenootschappelijke solidariteit, vormgeven aan 
economische diplomatie; 
- doelen van militaire aard (effectiviteit): verbeteren van de militaire inzetbaarheid en 
interoperabiliteit, vergroting van (militair-strategische) informatiepositie en bredere 
toegang tot inlichtingen; 
- doelen van financieel-economische aard (doelmatigheid): voorkomen van onnodige 
duplicatie van militaire middelen en van ongewenste bezuinigingen op dezelfde 
capaciteiten, realiseren van kostenbesparingen en schaalvoordelen, mede in het licht 
van Europese en Navo-inventarisaties van capaciteitsoverschotten en -tekorten. 
 
Mogelijkheden en initiatieven voor internationale militaire samenwerking moeten altijd aan een of 
meer van deze doelen kunnen worden gerelateerd. Er is echter geen vaste prioriteitsvolgorde 
tussen deze doelen. Ook kan een samenwerkingsinitiatief meerdere doelen dienen of kan het derde 
doel, het realiseren van besparingen, niet worden gehaald omdat meer prioriteit aan een van de 
andere doelen wordt gegeven. 
 
Een concrete vorm van samenwerking wordt met een enkele partner (bilateraal) of met meerdere 
(multilateraal) ter hand genomen. Samenwerking wordt in het algemeen kansrijker naarmate de 
thema‟s vastomlijnder, de partners vertrouwder (homogener) en de opbrengsten van 
75 
 

 
behelst aan de ene kant het onderzoeken en verder uitwerken van de voordelen van het behoud 
van opbrengsten van afstoting voor de defensiebegrotingen („save and reinvest‟). Aan de andere 
kant gaat het erom overschotten en tekorten in kaart te brengen en bekend te stellen opdat vraag 
en aanbod in de EU beter op elkaar kunnen worden afgestemd („cascading‟). Ten slotte worden via 
het EDA activiteiten op het terrein van gezamenlijk onderzoek en ontwikkeling uitgebreid, wat in 
toenemende mate in samenwerking met de Europese Commissie geschiedt. Momenteel werkt het 
EDA aan een gezamenlijke visie op pooling and sharing, die ook op langere termijn richting moet 
geven. Gedacht wordt aan een soort gedragscode voor de lidstaten die de uitgangspunten, doelen 
en werkwijzen van pooling and sharing vastlegt. Daarmee wordt ook harmonisatie van het 
defensiebeleid van de lidstaten nagestreefd.  
 
Nederlandse deelneming 
Naast de betrokkenheid bij Smart Defence neemt Nederland deel aan negen kansrijk geachte 
capaciteitsgerelateerde projecten van het EDA. Dit omvat zaken als training, beeldopbouw, 
logistiek, uitzendbare medische capaciteiten en transport. Nederland heeft in dit kader samen met 
Frankrijk en Duitsland de leiding bij de uitwerking van het toonaangevende initiatief ter versterking 
van Europese capaciteiten voor bijtanken in de lucht (Air to Air Refueling). Nederland is 
verantwoordelijk voor het onderzoek naar de mogelijkheid om gezamenlijk nieuwe capaciteit te 
verwerven („pooled procurement‟) in de periode na 2020 en naar de mogelijkheden voor 
gezamenlijk gebruik en inzet van de vliegtuigen („pooled operation’). Het initiatief biedt een goede 
gelegenheid om bij wijze van pilot internationale samenwerking als uitgangspunt te hanteren voor 
een (groot) nieuw project, met het oog op de hele levenscyclus van het materieel.  
 
8.4 Recente initiatieven met een Nederlandse bijdrage 
Nederland neemt al geruime tijd deel aan regionale samenwerkingsverbanden als de Belgisch-
Nederlandse marine samenwerking (Benesam) en het Duits-Nederlandse legerkorps in Münster. 
Van recente datum zijn drie initiatieven, met meer militaire samenwerking als beoogde uitkomst. 
Het gaat om de oprichting van het European Air Transport Command in 2010 en, in 2012, de 
Benelux-verklaring en het Air to Air Refueling (AAR) initiatief van Duitsland, Frankrijk en 
Nederland. 
 
8.4.1 European Air Transport Command 
Nederland neemt - samen met Duitsland, Frankrijk en België - deel aan het EATC. Het EATC heeft 
tot doel de beschikbaarheid van schaarse luchttransport- en Air-to-Air refueling (AAR) capaciteit 
binnen Europa te optimaliseren door de vliegtuigen van de aangesloten landen onder één 
gemeenschappelijk commando aan te sturen. Het EATC is gehuisvest op de vliegbasis Eindhoven. 
Het commando moet de inzet van 200 militaire vliegtuigen vanaf diverse vliegvelden in Europa 
kunnen plannen en uitvoeren. Het EATC heeft een functiebestand van ongeveer 160 functies. Dit 
zou in de toekomst kunnen oplopen naar maximaal 200 functies. Nederland draagt met ongeveer 
25 functies bij aan het commando. Op 1 september 2010 jl. is het EATC officieel geopend door de 
ministers van Defensie van de deelnemende landen. 
77 
 

 
9. Inzet van Nederlandse militairen  
 
9.1 Uitzendingen: de spelregels van besluit tot evaluatie 
 
9.1.1 Besluitvorming 
Als de inzet van de krijgsmacht ter handhaving en bevordering van de internationale rechtsorde 
serieus wordt overwogen, is artikel 100 van toepassing op de informatieverstrekking aan de 
Staten-Generaal. Artikel 100 stelt dat de regering gehouden is de Staten-Generaal vóóraf te 
informeren over “de inzet of het ter beschikking stellen van de krijgsmacht ter handhaving of 
bevordering van de internationale rechtsorde.” Lid 2 van dat artikel bepaalt dat “dwingende 
redenen”, de regering ontslaan van de informatieplicht voorafgaand aan de inzet. Bij “dwingende 
redenen” kan onder meer gedacht worden aan urgentie en geheimhouding. De informatie dient dan 
“zo spoedig mogelijk” te worden verstrekt.  
 
Het vooraf informeren van het parlement over de inzet van de krijgsmacht gebeurt aan de hand 
van het Toetsingskader 2009. Het Toetsingskader structureert het overleg tussen regering en 
Kamer en bevat aandachtspunten voor een weloverwogen besluit. Te denken is aan de politieke 
aspecten, het mandaat, andere deelnemende landen, de haalbaarheid en de veiligheidsrisico‟s. Om 
het geïntegreerde karakter van de aanpak van militaire operaties beter tot uitdrukking te brengen, 
zijn in 2009 aan het Toetsingskader aandachtspunten toegevoegd over ontwikkelingssamenwerking 
en gender evenals een passage over de samenhang van de politieke en militaire aspecten.  
 
De besluitvormingsprocedure ziet er als volgt uit: 
 
 Als de regering besluit de deelneming aan een operatie te onderzoeken, stelt de regering 
de Kamer hiervan op de hoogte door middel van een kennisgeving. De bedoeling is te 
voorkomen dat de Kamer het nieuws uit de krant verneemt.  
 Aan de hand van de elementen uit het Toetsingskader beoordeelt de regering of 
deelneming politiek wenselijk en militair haalbaar is en neemt zij een besluit. De regering 
informeert de Kamer over dit besluit. Dit gebeurt in een artikel 100-brief waarin de 
elementen uit het Toetsingskader aan de orde komen.  
 Gedurende een operatie is het gebruikelijk het parlement periodiek te informeren over de 
uitvoering en de resultaten. 
 Op de derde woensdag in mei, ter gelegenheid van de „beleidsverantwoordingsdag‟, stuurt 
de regering het parlement een tussentijdse evaluatie van de lopende operaties. 
 Na afloop van een operatie ontvangt het parlement een eindevaluatie waarin de politieke 
en militaire aspecten van de operatie en de resultaten aan de orde komen. De gebruikelijke 
termijn hiervoor is uiterlijk zes maanden na afloop van de desbetreffende operatie. 
79 
 

 
Defensie is dit de HDB. Per speciale operatie beslist de kerngroep of andere leden van de 
ministerraad respectievelijk de ministerraad als geheel bij de besluitvorming betrokken moeten 
worden. Het parlement wordt, overeenkomstig artikel 100 van de Grondwet, zo spoedig mogelijk 
geïnformeerd over afzonderlijke speciale operaties. Veelal zal dat achteraf zijn.  
 
9.1.4 Aansturing van operaties 
De Grondwet bepaalt dat de regering altijd het oppergezag over de krijgsmacht behoudt. De 
aansturing van operaties wordt uitgevoerd onder de politieke verantwoordelijkheid van de minister 
van Defensie. De terbeschikkingstelling van Nederlandse militairen aan een internationale 
commandant kan de ministeriële verantwoordelijkheid in staatsrechtelijke zin niet beperken. 
Namens de regering draagt de minister van Defensie verantwoordelijkheid voor de instemming met 
het operatieplan, de overdracht van de bevelsbevoegdheden en het oordeel dat een operatie 
binnen de gestelde voorwaarden wordt uitgevoerd. De CDS behoudt te allen tijde ‘full command’ 
over de Nederlandse militairen. Dit betekent dat hij de Nederlandse militaire bijdrage aan een 
internationale operatie kan terugtrekken. De Directeur Operaties van de Defensiestaf is namens de 
CDS belast met de dagelijkse aansturing van de ingezette Nederlandse eenheden en individueel 
uitgezonden personeel. 
 
Om de ministeriële verantwoordelijkheid tijdens operaties te kunnen waarmaken, is regelmatige 
informatievoorziening over de voortgang van groot belang. In het ochtendberaad rapporteren de 
CDS, de HDB en de DCo mondeling de laatste stand van zaken en blikken zij vooruit op de 
komende dag. Elke woensdag geeft de Directeur Operaties in het ochtendberaad een briefing.  
 
De Directie Operaties beschikt over het Defensie Operatie Centrum (DOC), dat 24 uur per dag de 
lopende operaties monitort waaraan Nederland deelneemt met eenheden of met individueel 
uitgezonden personeel. Het DOC rapporteert hierover aan de CDS via de Directeur Operaties. De 
CDS op zijn beurt meldt relevante ontwikkelingen met betrekking tot missies in het ochtendberaad 
aan de minister. Bij calamiteiten registreert het DOC de binnenkomende informatie, informeert het 
de CDS en ondersteunt het de contacten tussen Defensie en het inzetgebied. 
 
Indien tijdens de uitvoering van de operatie de grondslagen van het oorspronkelijke besluit tot 
uitzending veranderen (bijvoorbeeld het mandaat, het inzetgebied, de veiligheidsrisico‟s), is een 
nieuw besluit van de regering nodig om te bepalen of Nederland zijn deelneming wil en kan 
voortzetten. In dat geval zullen alle hierboven beschreven (parlementaire) stappen opnieuw 
worden doorlopen. 
 
Wat de beantwoording van schriftelijke vragen of de voorbereiding van overleg met de Kamer 
betreft, gelden voor operaties geen afwijkende procedures. Alle informatiestromen lopen dan via de 
HDB die zorg draagt voor de voorbereiding van de minister op het parlementaire overleg 
 
81 
 

 
 
 
9.2.2 Afghanistan 
 
Geïntegreerde politietrainingsmissie 
Sinds de zomer van 2011 is Nederland met de 
geïntegreerde politietrainingsmissie (GPM) actief in 
Afghanistan. De GPM levert met een gezamenlijke inzet 
van civiele politie, civiele deskundigen, marechaussee 
en militairen een bijdrage aan de training en begeleiding 
van de Afghaanse politie en het versterken van de 
justitiële keten. Daarmee moet het functioneren van de 
in opbouw zijnde Afghaanse rechtsstaat worden verbeterd. De missie is het gevolg van een verzoek 
van de secretaris-generaal van de Navo om een op training gerichte bijdrage aan ISAF te blijven 
leveren en de motie Pechtold-Peters c.s. die de regering opriep de behoefte aan training voor 
Afghaanse politie in kaart te brengen en te bezien hoe Nederland hierin kan voorzien. Uiteindelijk is 
het kader voor de missie in een artikel 100-brief en daaropvolgend algemeen overleg in januari 
2011 vastgesteld. Nederland is geen lead nation in de provincie Kunduz. De Duitsers dragen de 
verantwoordelijkheid voor de veiligheid in de provincie en verzorgen force protection voor de 
Nederlandse missie. 
83 
 

 
onder meer over het wel of niet moeten kunnen uitvoeren van gevechtstaken en welke 
ondersteunende capaciteiten beschikbaar moeten komen. Door het demissionaire kabinet zijn in dit 
traject geen posities ingenomen. 
 
9.2.3 Piraterijbestrijding 
Ter bestrijding van piraterij rond de Hoorn van Afrika zijn 
verschillende organisaties en afzonderlijke landen 
aanwezig in de Golf van Aden, de Arabische Zee en de 
Indische Oceaan (het zogenoemde Somalië Bassin). 
Zowel de Navo, de Europese Unie (EU) als de Combined 
Maritime Forces (CMF) onder het Amerikaanse Naval 
Forces Central Command (NAVCENT) zijn met 
internationale maritieme verbanden actief in antipiraterijoperaties. Deze taakgroepen werken nauw 
met elkaar samen om de operaties te coördineren. Onder andere is in de Golf van Aden de 
Internationally Recommended Transit Corridor (IRTC) ingesteld. In deze corridor patrouilleren 
schepen van de vlootverbanden ter bescherming van de koopvaardijschepen die in de Golf van 
Aden varen. De EU voert met de operatie Atalanta antipiraterijoperaties uit en de Navo doet dit 
met operatie Ocean Shield. Daarnaast varen schepen van landen als China, Japan, Rusland en 
India onder nationale vlag in het zeegebied ter bescherming van hun eigen koopvaardijschepen. 
Nederland levert sinds maart 2009 met maritieme eenheden een bijdrage aan zowel de EU- als de 
Navo-operatie. Vanaf eind januari 2012 tot eind oktober heeft Nederland als eerste land een 
Autonomous VPD (AVPD) aan Atalanta geleverd voor permanente bescherming van een schip dat 
goederen van het World Food Program (WFP) vervoert. Vanaf april 2011 beschermt Nederland met 
zelfstandige militaire teams, de zogenaamde Vessel Protection Detachments (VPD‟s), kwetsbare 
koopvaardijschepen die varen onder de vlag van het Koninkrijk. De Nederlandse personele bijdrage 
aan de antipiraterijoperaties aan boord van de verschillende typen schepen en de inzet in VPD‟s 
bedraagt in 2012 circa 1.000 personen. 
 
Vessel protection detachements (VPD’s) 
Vanaf april 2011 beschermt Nederland met zelfstandige militaire teams, de zogenaamde Vessel 
Protection Detachments (VPD‟s), kwetsbare koopvaardijschepen die varen onder de vlag van het 
Koninkrijk. De Nederlandse personele bijdrage aan de antipiraterijoperaties aan boord van de 
verschillende typen schepen en de inzet in VPD‟s bedraagt in 2012 circa 1.000 personen. Vanaf 
eind januari 2012 tot eind oktober heeft Nederland als eerste land een Autonomous VPD (AVPD) 
aan de EU-operatie Atalanta geleverd voor permanente bescherming van een schip dat goederen 
van het World Food Program (WFP) vervoert. 
 
EU-operatie Atalanta 
Het mandaat van operatie Atalanta (gestart in 2008) bestaat uit het beschermen van WFP-
voedseltransporten, transporten voor de Afrikaanse Unie-missie in Somalië (AMISOM), en andere 
kwetsbare schepen, alsmede de afschrikking van piraterij en gewapende overvallen op zee. Het 
85 
 

 
Duitsland (tien), Oman (zeven) en Spanje (zeven). Nederland is het eerste Westerse land dat 
Somalische piraten heeft veroordeeld. 
 
Hoewel vervolging in Europa opportuun kan zijn wanneer er een nationaal belang in het geding, is 
het noodzakelijk dat een structurele oplossing voor de berechting en detentie van piraten in de 
regio wordt gevonden. Bij gebrek aan een Somalische juridische infrastructuur lijkt het niet 
haalbaar op korte termijn daartoe een hof in Somalië zelf op te richten. Nederland heeft tot dusver 
€ 3,3 miljoen bijgedragen aan een capaciteitsopbouwprogramma van de VN in de regio, waarvoor 
twee Nederlanders, waaronder een militair, gedetacheerd zijn geweest. Tot slot is het van belang 
dat meer landen in de regio overdrachtsovereenkomsten aangaan met de EU en de Navo, om zo de 
vervolgingscapaciteit van piraterij te vergroten en de lasten eerlijker te verdelen. Nederland wil dit 
proces steunen door financieel bij te dragen aan andere programma‟s die de vervolgingscapaciteit 
van landen in de regio vergroten. 
 
Comprehensive approach 
Het is evident dat de bestrijding van piraterij effectiever wordt in een situatie waarin sprake is van 
stabiliteit, afwezigheid van gewapend conflict en voldoende werkgelegenheid en economisch 
perspectief. Rechtsstatelijke ontwikkeling en capaciteitsopbouw van de justitiële infrastructuur 
zowel in Somalië als in de regio zijn dan ook van belang. Nederland spant zich nationaal en in 
internationaal verband in voor een dergelijke samenhangende aanpak. De Europese Unie biedt een 
scala aan instrumenten in haar externe beleid om deze comprehensive approach mogelijk te 
maken. 
 
9.2.4 Afrika 
De nadruk van de Nederlandse inspanningen in Afrika heeft de afgelopen regeerperiodes gelegen 
op de fragiele staten in het Grote Merengebied en in de Hoorn van Afrika. Binnen deze regio‟s 
hebben Burundi, Rwanda, Uganda en Sudan prioriteit gekregen omdat deze landen het verst zijn 
verwijderd van het bereiken van de millenniumdoelen. Defensie levert in dit verband een bijdrage 
aan de VN-missies UNMISS in Zuid-Soedan, ondersteuning aan het African Contingency Operations 
Training and Assistance (ACOTA) programma in Burundi, Rwanda en Uganda, en in het kader van 
een bilateraal Security Sector Development (SSD)-programma aan verschillende projecten in 
Burundi. Voorts onderzoeken Buitenlandse Zaken en Defensie op dit moment de haalbaarheid van 
een programma om inbedding van Legal Advisors in de krijgsmachten van deze drie landen te 
stimuleren, om de toepassing van het internationale recht en het oorlogsrecht te bevorderen. 
 
Defensie heeft onder de noemer van „ondersteuning van de African Peace and Security Architecture 
(APSA)‟ één persoon bij het hoofdkwartier van de oostelijke Afrikaanse brigade (EASFCOM) en een 
bij het International Peace Support Training Centre (IPSTC) in Nairobi geplaatst. Daarnaast heeft 
Nederland ook één militair geplaatst in het Franse brigadehoofdkwartier in Gabon.  
 
 
87 
 

 
is van 2009-2011 uitgevoerd en een tweede groep, bestaande uit meer strategische projecten 
zoals een opleiding militaire ethiek, gender en de uitvoering van een Defence Review, zal in 2011-
2012 worden uitgevoerd. Tijdens de uitvoering zullen groepen Nederlandse militairen telkens voor 
korte periodes in Burundi worden ingezet voor het overdragen van kennis of het geven van advies. 
  
9.2.5 Balkan 
 
EUFOR Althea  
Nederland draagt met drie militairen bij aan het deel van 
EUFOR dat zich richt op capaciteitsopbouw en training van de 
Bosnische strijdkrachten. Recent is geconcludeerd dat de EU 
bereid is ook na beëindiging van het lopende mandaat in 
november executieve taken uit te voeren. 
  
European Union Rule of Law Mission in Kosovo (EULEX)  
EULEX heeft tot doel het bestuur, de politie, justitie en de douane van Kosovo te ondersteunen om 
zo een bijdrage te leveren aan het democratiseringsproces in de regio. De defensiebijdrage aan de 
missie betreft circa vijftien KMar-functionarissen en heeft een politiek mandaat tot 14 juni 2014. 
 
Kosovo Force (KFOR)  
KFOR heeft tot doel het creëren en in stand houden van een veilige en stabiele omgeving, inclusief 
de openbare orde. De Nederlandse bijdrage bestaat uit zeven militairen, inclusief een National 
Support Element en een nationale inlichtingencel ter ondersteuning van de Nederlandse 
aanwezigheid in Kosovo. 
  
European Union Rule of Law Mission in Kosovo (EULEX)  
EULEX heeft tot doel het bestuur, de politie, justitie en de douane van Kosovo te ondersteunen om 
zo een bijdrage te leveren aan het democratiseringsproces in de regio. De defensiebijdrage aan de 
missie betreft circa vijftien KMar-functionarissen en heeft een politiek mandaat tot 14 juni 2014. 
 
9.2.6 Midden-Oosten 
 
United Nations Truce Supervision Organization (UNTSO)  
UNTSO heeft als taak toe te zien op de naleving van de bestaande bestandsafspraken tussen Israel 
en Syrië en tussen Israel en Libanon. Nederland levert in 2013 twaalf officieren voor verschillende 
waarnemersgroepen in Syrië, Israël, en Libanon en op het hoofdkwartier van UNTSO te Jeruzalem. 
Er is geen einddatum voor deze bijdrage voorzien. 
  
United States Security Coordinator (USSC), West Bank  
Deze missie richt zich op de training van het leiderschap van de Palestijnse veiligheidseenheden. 
De Nederlandse bijdrage bestaat uit maximaal vijf officieren en wordt voortgezet tot eind 2013. 
89 
 

 
10. Nationale taken, crisisbeheersing en 
terrorismebestrijding 
 
10.1  Vormen van nationale ondersteuning 
 
10.1.1 Nationale taken 
Nationale inzet is de derde hoofdtaak van de krijgsmacht. De krijgsmacht draagt dagelijks bij aan 
het handhaven van de nationale veiligheid. Defensie beschikt over mensen, middelen en kennis 
waarmee ondersteuning aan civiele autoriteiten in Nederland wordt geleverd. De samenleving 
verwacht dat de krijgsmacht klaar staat wanneer dat nodig is. Sinds 2006 zijn er heldere afspraken 
over de inzet van militaire capaciteiten ten behoeve van bijstand en steunverlening aan civiele 
autoriteiten, de zogenoemde Intensivering Civiel-Militaire Samenwerking (ICMS). Defensie is 
daardoor steeds meer een structurele veiligheidspartner van civiele autoriteiten, naast brandweer, 
politie en geneeskundige hulpverlening. Defensie heeft een groot belang bij nationale inzet: 
draagvlak voor de krijgsmacht blijkt vooral te worden bevorderd door nationale inzet. 
 
Defensie voert structureel een aantal taken uit voor civiele overheden. Hieronder valt het gros van 
de taken van de Koninklijke marechaussee. Andere „structurele‟ taken zijn ondermeer de 
explosievenopruiming door de Explosieven Opruimingsdienst Defensie (EOD), luchtruimbewaking, 
de militaire bijzondere bijstandseenheden en het Calamiteitenhospitaal.  Defensie levert in dit 
kader ook een bijdrage aan de Kustwacht Nederland en de Kustwacht voor het Koninkrijk der 
Nederlanden in het Caribisch Gebied (zie paragraaf 10.1.7 en 10.2.3 voor de Kustwacht).   
 
Naast de „structurele taken‟ kan op verzoek van civiele instanties ook incidenteel ondersteuning 
worden geleverd in de vorm van militaire bijstand (op grond van de Politiewet of de Wet 
Veiligheidsregio‟s) of steunverlening in het openbaar belang. In beginsel staat de gehele 
krijgsmacht hiervoor ter beschikking. De inzet van militaire capaciteiten vindt in principe plaats op 
basis van beschikbaarheid van de gevraagde middelen. Daarnaast heeft Defensie altijd een deel 
van de militaire capaciteiten 24/7 gegarandeerd beschikbaar, zoals een detachement van 3.000 
militairen voor rampenbestrijding, teams voor de opruiming van explosieven, geneeskundige 
hulpposten, een noodhospitaal, kleine onbemande vliegtuigjes en capaciteit voor de bestrijding van 
chemische, biologische, radiologische of nucleaire besmetting (CBRN).   
 
Militaire bijstand of steunverlening kan worden toegekend in de volgende vijf situaties: 
 militaire bijstand bij een ramp of bij ernstige vrees voor het ontstaan van een ramp op 
basis van de Wet Veiligheidsregio‟s; 
 militaire bijstand ter ondersteuning van het handhaven van de openbare orde op basis van 
de Politiewet; 
91 
 

 
10.1.3 Terrorismebestrijding 
In het kader van terrorismebestrijding werkt Defensie samen met verschillende andere ministeries 
en de NCTV die daarin leidend is. Defensie levert bijdragen op het gebied van inlichtingen, 
bewaking en beveiliging, CBRN-bescherming, bescherming tegen Improvised Explosive Devices 
(IED‟s) en de inzet van speciale eenheden (zie Dienst Speciale Interventies hieronder).  
 
Bij het voorkomen van terroristische aanslagen spelen de inlichtingendiensten een belangrijke rol. 
Om de capaciteit van de inlichtingendiensten optimaal te benutten is de samenwerking tussen de 
MIVD en de AIVD geïntensiveerd. Hierdoor worden capaciteiten gebundeld en wordt overlap in 
activiteiten voorkomen. Net als de AIVD levert de MIVD periodiek een substantiële bijdrage aan het 
Dreigingsbeeld Terrorisme Nederland (DTN), dat wordt opgesteld door de NCTV. 
 
10.1.4 Het stelsel van speciale eenheden 
Het stelsel van speciale eenheden bestaat uit de Aanhoudings- en Ondersteuningseenheden 
(AOE‟n) van de politie en de KMar, de Dienst Speciale Interventies (DSI) en de Unit Interventie 
Mariniers (UIM). Deze eenheden worden respectievelijk ingezet in het lagere tot het allerhoogste 
deel van het geweldsspectrum. De DSI vervult hierin een centrale rol. Dit is een 
samenwerkingsverband dat beheersmatig valt onder het Korps Landelijke Politiediensten. De DSI 
heeft in terrorismegerelateerde situaties, situaties van grof geweld of in bijzondere gevallen de 
algehele (operationele) leiding over de inzet van alle speciale eenheden, met uitzondering van die 
gevallen waarin de AOE‟n zelfstandig optreden. Wat betreft de regio-overschrijdende inzet van de 
AOE‟n vervult de DSI vanaf 1 januari 2013 een coördinerende rol. De inzet gebeurt te allen tijd 
onder het gezag van het Openbaar Ministerie (OM). 
 
De DSI bestaat beheersmatig uit de Unit Interventie (UI), de Unit Expertise & Operationele 
Ondersteuning (UE&OO), waaronder de (militaire) langeafstandsprecisieschutters vallen, en een 
staf. Het personeelsbestand van de DSI beslaat personeel dat afkomstig is van het Korps mariniers 
(CZSK), het Korps commandotroepen (CLAS), de Brigade Speciale Beveiligingsopdrachten (KMar) 
en de politie. De overige eenheden van het stelsel Speciale Eenheden, te weten de AOE‟n van de 
politie, de AOE van de KMar en de UIM, vallen (voor het beheer) onder de verantwoordelijkheid 
van respectievelijk de regiokorpsen en het ministerie van Defensie.  
 
Welke eenheden worden ingezet, hangt af van de situatie, de omvang en ernst van de dreiging. De 
UIM is onder andere gespecialiseerd in grootschalige, offensieve en complexe acties, of in situaties 
waarin de capaciteit van de UI niet toereikend is. De AOE‟n van de regiopolitie of de KMar zijn 
bedoeld voor het aanhouden van vuurwapengevaarlijke verdachten met als doel het beëindigen 
van een reguliere criminele situatie.  
 
De minister van Veiligheid & Justitie beslist over het verlenen van bijzondere bijstand door de DSI 
en informeert de ministers van Defensie en Binnenlandse Zaken & Koninkrijksrelaties hierover. In 
bepaalde gevallen is de voorzitter van het College van Procureurs-generaal gemandateerd om over 
93 
 

 
verplichtingen. In het Kustwachtcentrum in Den Helder wordt alle informatie gebundeld en 
doorgegeven aan de belanghebbenden.  
 
De minister van Infrastructuur & Milieu is coördinerend minister voor Noordzee-aangelegenheden 
en daarmee verantwoordelijk voor de coördinatie van het beleid met betrekking tot de Kustwacht. 
Defensie is verantwoordelijk voor het beheer en de uitvoering van de Kustwachttaken. De 
verantwoordelijkheid voor de uitvoering van de kustwachttaken is ondergebracht bij het CZSK te 
Den Helder. De andere betrokken ministeries zijn: Veiligheid & Justitie, Financiën, Binnenlandse 
Zaken & Koninkrijksrelaties en Economische Zaken.  
 
10.2   Koninkrijkstaken in het Caribisch gebied 
 
10.2.1 Taken in het Caribisch gebied 
De verdediging van de onafhankelijkheid en territoriale integriteit van de vier landen van het 
Koninkrijk is een Koninkrijksaangelegenheid. De Koninkrijksregering behartigt de externe 
verdediging van Curaçao, St. Maarten en Aruba. De Gouverneurs van Curaçao, St. Maarten en 
Aruba kunnen als vertegenwoordigers van de Koninkrijksregering over de krijgsmacht beschikken. 
Zij oefenen hun bevoegdheden over de krijgsmacht slechts uit na instemming van de 
Rijksministerraad of van de minister van Defensie als vertegenwoordiger van deze Raad, behalve in 
het geval van inzet bij calamiteiten zoals orkanen. 
 
Op Bonaire, St. Eustatius en Saba (de BES-eilanden) kunnen militairen worden ingezet onder gezag 
van de Procureur-generaal (strafrechtelijke handhaving van de rechtsorde) of de gezaghebber 
(openbare orde handhaving).  
 
De Commandant der Zeemacht in het Caribisch gebied is belast met de drie hoofdtaken van de 
krijgsmacht:  
 De externe verdediging van het Koninkrijk der Nederlanden in het Caribisch gebied;  
 De bevordering van de internationale rechtsorde;  
 De ondersteuning van civiele autoriteiten.  
De Commandant beschikt daarvoor over een hoofdkwartier met een staf, drie kazernes, en een 
aantal operationele eenheden, waaronder een stationsschip (meestal een fregat) met 
boordhelikopter (wordt de NH-90), twee infanteriecompagnieën (een op Curaçao en een op Aruba), 
een transportschip, de Curaçaose militie en de Arubaanse militie.  
 
Recent is besloten ook in een permanente militaire presentie op Sint Maarten te voorzien. Hiermee 
wordt tevens de reactietermijn voor steunverlening aan de nabijgelegen Nederlandse openbare 
lichamen Sint Eustatius en Saba verkort. In de loop van 2014 moet de gehele eenheid van 26 
mariniers volledig operationeel inzetbaar zijn.  
 
95 
 

 
 Opsporingstaken (vooral drugsbestrijding, bestrijding illegale immigratie en maritieme 
grensbewaking); 
 Toezichthoudende taken (scheepvaart, visserij, milieu); 
 Dienstverlenende taken (search and rescue, rampenbestrijding).  
 
De Kustwacht beschikt over eigen organieke middelen, waaronder vaartuigen, twee vliegtuigen en 
(vanaf eind 2012) twee helikopters. Het personeel van de Kustwacht is afkomstig van alle vier de 
landen. Defensie ondersteunt de Kustwacht met personeel en middelen (waaronder het 
stationsschip met boordhelikopter).  
 
De inspanningen van de Kustwacht zijn vooral gericht op drugsbestrijding, waarbij de Kustwacht 
intensief samenwerkt met andere partners in de regio. De Commandant Zeemacht Caribisch 
Gebied is tevens Directeur Kustwacht. De herschikking in 2010 van de staatkundige verhoudingen  
binnen het Koninkrijk, heeft geen verandering in de taken van de Kustwacht gebracht maar leidt 
mogelijk wel tot intensivering van deze taken. 
 
10.3   Frontex 
Het Europees grensbewakingagentschap Frontex is gezeteld in Warschau en coördineert de 
operationele samenwerking tussen EU-lidstaten op het gebied van het grensbewaking en 
grenstoezicht aan de Europese buitengrenzen. Daarnaast helpt het agentschap de lidstaten bij het 
opleiden van nationale grenswachten, voert het risicoanalyses uit en doet het onderzoek naar 
illegale immigratie, staat het de lidstaten bij in omstandigheden die extra technische en 
operationele bijstand aan de buitengrenzen vergen en biedt het de lidstaten ondersteuning bij de 
organisatie van gezamenlijke terugkeeroperaties.  
 
Nederland heeft sinds de oprichting van Frontex deelgenomen aan activiteiten, zoals gezamenlijke 
operaties op het gebied van lucht-, land- en zeegrenzen en terugkeer van vreemdelingen, risico-
analyse en trainingen. De bijdrage van Nederland aan Frontex wordt voornamelijk geleverd door de 
KMar en de Zeehavenpolitie. Ook de Immigratie- en Naturalisatiedienst (IND), de Dienst Terugkeer 
& Vertrek (DT&V) en het Korps Landelijke Politie Diensten (KLPD) nemen met experts deel aan 
gezamenlijke (terugkeer)operaties en trainingen. Daarnaast draagt Nederland bij aan de snel 
inzetbare grensinterventieteams (de Rapid Border Intervention Teams; RABITs) van Frontex. In 
geval van een ernstige bedreiging van (een deel van) de buitengrens kunnen de RABITs binnen vijf 
dagen ingezet worden om de locale autoriteiten van de bedreigde buitengrens te ondersteunen. 
Ten slotte kunnen schepen en vliegtuigen van Defensie worden ingezet. Sinds de laatste 
aanpassing van de Frontex-verordening (eind 2011) kunnen lidstaten nationale grenswachters bij 
Frontex detacheren, waarna deze worden ingezet in grensbewakingsoperaties. De verwachting is 
echter dat Frontex daar pas in 2013 klaar voor is.  
 
Tussen Nederland en Frontex is in 2008 een Memorandum of Understanding afgesloten, waarin 
aanvullende voorwaarden zijn opgenomen voor de inzet van defensiematerieel. Deze voorwaarden 
97 
 

 
11.  Ruimtelijke ordening, Milieu en Vastgoed 
 
11.1 Ruimte 
 
Ruimtebeslag 
Voor de uitvoering van haar taken heeft de krijgsmacht infrastructuur en ruimte nodig. Dit 
beleidsonderwerp wordt door ruimtegebrek in Nederland gekenmerkt door een grote politieke, 
maatschappelijke en economische gevoeligheid. Het directe ruimtebeslag betreft eigen 
oefenterreinen, schietterreinen, vliegvelden, vlootvoorzieningen, kazernes, logistieke inrichtingen 
en andere complexen, die in totaal ruim 25.000 hectaren beslaan. Een groot deel van de militaire 
oefeningen wordt in het buitenland uitgevoerd. Het is echter niet mogelijk om voor iedere oefening 
naar het buitenland te gaan. Daarom blijft behoefte bestaan aan oefenruimte in Nederland.  
 
Het ruimtebeslag van Defensie is voor het laatst in 2011 als nationaal belang vastgelegd in de 
Structuurvisie Infrastructuur en Ruimte (SVIR) van het ministerie van Infrastructuur & Milieu. De 
ruimtebehoefte van Defensie is juridisch geborgd in het Besluit Algemene Regels Ruimtelijke 
Ordening (BARRO) en de Regeling Algemene Regels Ruimtelijke Ordening (RARRO) die sinds kort 
van kracht zijn (regelgeving op grond van de Wet ruimtelijke ordening) en die regelmatig worden 
geactualiseerd. 
 
Er is ook indirect ruimtebeslag door Defensie. Hieronder vallen bijvoorbeeld de onveilige zones bij 
schietterreinen (ook op de Noordzee), de veiligheidszones rondom munitiecomplexen, geluidszones 
bij vliegvelden, laagvlieggebieden en -routes en radarverstoringsgebieden. Dit indirecte 
ruimtebeslag leidt vaak tot geluidsoverlast, bouwbeperkingen of een verbod op bepaalde 
activiteiten en daarmee tot discussies met andere overheden, belangenorganisaties en 
particulieren.  
 
Nieuwe omgevingswet ‘Eenvoudig Beter’ 
Het kabinet Rutte-I is onder leiding van de minister van Infrastructuur & Milieu een ambitieus 
wetgevingstraject gestart om op basis van ongeveer dertig bestaande omgevingswetten – 
waaronder de Wet Ruimtelijke Ordening, de Wet Milieubeheer, het Bouwbesluit en de Wet 
luchtvaart etc. – een allesomvattende, integrale omgevingswet op te stellen. Dit traject staat ook 
bekend onder de naam „Eenvoudig Beter‟. Voor deze nieuwe omgevingswet bestaat ook in de nieuw 
samengestelde Tweede Kamer een parlementaire meerderheid. Hoewel Defensie op een 
uitzondering na (Wet luchtvaart) zelf geen wetgevend ministerie is, is zij hierbij als rijkspartij en 
als grootgebruiker van de Nederlandse ruimte nauw betrokken. Het is voor Defensie cruciaal dat de 
bestaande omgevingswet- en regelgeving, inclusief alle uitzonderingsbepalingen voor Defensie, 
beleidsneutraal in de nieuwe omgevingswet worden omgezet en dat de legerings- en 
oefenmogelijkheden van de krijgsmacht hierdoor niet onaanvaardbaar achteruit gaan.  
 
99 
 

 
de belangen van de omgeving (geluidhinder, woningbouw, etc.). Deze procedures moeten in 
november 2014 zijn voltooid. 
 
Op de militaire luchthaven Eindhoven (thuisbasis voor de luchttransportvloot) is sprake van 
omvangrijk civiel commercieel medegebruik. Bij het opstellen van het luchthavenbesluit is het 
Aldersadvies Eindhoven, dat door het kabinet is overgenomen, leidend voor het accommoderen van 
de groei van het civiel commercieel medegebruik. Het luchthavenbesluit wordt in nauw overleg met 
het ministerie van Infrastructuur & Milieu voorbereid. 
 
Met de uitbreiding van het aantal helikopters op de vliegbasis Gilze-Rijen is de geluidsoverlast in de 
omgeving beduidend toegenomen. Ook is er sprake van het ervaren van trillingen en het ontstaan 
van scheuren in muren van een aantal woningen. Aan de bewoners en aan de Tweede Kamer is 
gemeld dat voor het einde van 2012 de resultaten zijn te verwachten van een algemeen onderzoek 
naar trillingen door helikopters en mogelijke maatregelen om het optreden van trillingen en 
geluidsoverlast te verminderen of te voorkomen. Toegezegd is dat op basis van dit onderzoek zo 
spoedig mogelijk passende maatregelen worden genomen. 
 
Radar 
De bewaking van ons luchtruim (gevechtsleiding) en de luchtverkeersleiding geschiedt aan de hand 
van radarbeelden. Defensie beschikt daarvoor over acht vaste radarstations. Hoogbouw en 
windmolens in de wijde omgeving van een radarstation kunnen het radarbeeld ontoelaatbaar 
verstoren. Plannen voor hoogbouw en windmolenprojecten in de zogeheten 
radarverstoringsgebieden worden door Defensie beoordeeld. Dit gebeurt met behulp van 
berekeningen van de te verwachten radarverstoring die door TNO worden uitgevoerd. Dit dossier is 
gevoelig, omdat andere overheden en bouwers zich hierdoor belemmerd voelen bij de bouw van 
steeds omvangrijkere en hogere windmolenparken. In 2012 heeft Defensie in overleg met het 
ministerie van Infrastructuur & Milieu een verbeterde toetsingsmethode vastgesteld alsmede 
nieuwe ruimere radarverstoringsgebieden aangewezen die in het BARRO/RARRO zijn vastgelegd 
(zie ook het kopje indirect ruimtebeslag). Verder zijn de bouwmogelijkheden voor windmolens en 
hoogbouw verruimd door de radars technisch te verbeteren. Dit wordt in 2012 en komende jaren 
betaald door enkele marktpartijen, Infrastructuur & Milieu en Economische Zaken. 
 
AWACS 
De Navo-vliegbasis Geilenkirchen nabij de Limburgse gemeente Onderbanken is de thuisbasis voor 
zeventien AWACS-radarvliegtuigen van de Navo. De omgeving van de vliegbasis ondervindt 
geluidhinder van de vliegbewegingen. De AWACS-vliegtuigen zijn toegerust met motoren van een 
oude generatie. Voor vervanging van de motoren is geen sluitende businesscase te maken, terwijl 
verlenging van de start- en landingsbaan in oostelijke richting tot veel bezwaren aan de Duitse 
kant leidt en slechts een relatief gering gunstig effect heeft op de geluidhinder aan de Nederlandse 
kant. 
 
101 
 

 
Toezicht bij Defensie. Hierbij geeft Defensie een systematisch geborgd inzicht in haar eigen 
inspecties, terwijl de Inspectie Leefomgeving en Transport zich, bij een goede afwikkeling van de 
defensie-inspecties, meer richt op de werking van de milieumanagementsystemen van Defensie.  
Een rapportage over de milieuprestaties van Defensie en over de mate waarin de maatregelen uit 
de Defensie Duurzaamheidsnota (en in de toekomst de Energie- en milieubeleidsnota) zijn 
gerealiseerd maakt ieder jaar deel uit van het jaarverslag.  
 
Internationaal  
Milieuregels zijn voor 80 tot 85 procent Europese regels, die vaak worden omgezet in Nederlandse 
wetgeving. Hierbij is in het verleden niet of nauwelijks rekening gehouden met de consequenties 
voor militaire organisaties, met als gevolg dat veel Europese richtlijnen (onder andere op het 
gebied van natuur en milieu) het functioneren van krijgsmachten nadelig beïnvloedden. Door in 
een vroeg stadium informeel met de milieusecties van andere Europese ministeries van Defensie 
over de knelpunten van nieuwe regelgeving te overleggen en nationale acties in de richting van 
Brussel af te stemmen, wordt getracht invloed uit te oefenen op de totstandkoming van nieuwe 
richtlijnen.  
 
In Navo-verband worden milieustudies uitgevoerd om energie- en milieuproblemen tijdens 
operaties zoveel mogelijk het hoofd te bieden. Nederland speelt daarbij een actieve rol. 
Voorbeelden zijn milieumanagementsystemen tijdens operaties, energie- en milieuaspecten van 
militaire kampementen, duurzaam bouwen en lange termijn toekomstverkenningen op 
milieugebied.  
 
Energie 
Energie krijgt binnen Defensie steeds meer aandacht als gevolg van gevaren bij de bevoorrading in 
operatiegebieden en vanwege stijgende energieprijzen. Daarnaast zijn er Europese- en 
rijksdoelstellingen op het gebied van energiebesparing en de inzet van duurzame energie, waaraan 
Defensie zich heeft te houden. Zowel bij het vastgoed als het materieel dient de komende jaren 
een forse inspanning te worden gepleegd om energie te besparen of duurzame vormen van energie 
te gaan gebruiken. 
 
11.3 Vastgoed 
Vastgoed is cruciaal voor Defensie. Het beheer van het vastgoed is volledig verweven met de 
bedrijfsvoering van de organisatie. De gegarandeerde beschikbaarheid van specifiek militair 
vastgoed, zoals kazernes, oefen- en schietterreinen, vliegbases of een vlootbasis is onontbeerlijk 
voor het opleiden, trainen en huisvesten van de krijgsmacht en daarmee voor de operationele 
taakuitvoering van Defensie.  
 
Herbeleggingsplan vastgoed Defensie 
De opheffing en reorganisatie van eenheden en de financiële taakstelling op de exploitatie van 
vastgoed nopen tot een herziening van de belegging van het vastgoed in de jaren 2012 – 2016.  
103 
 

 
rijkshuisvestingsstelsel gaat vallen. Dit heeft gevolgen voor de zeggenschap en de financiën van 
Defensie hierover. Ambtelijk wordt een advies voorbereid.  
 
In hetzelfde kader heeft de ministerraad diverse besluiten genomen om het rendement op 
rijksvastgoed te verhogen. In het kader van de jaarlijkse begrotingsvoorbereiding wordt ieder 
voorjaar door de (vastgoeddiensten van) de vakministeries een Vastgoedportefeuillestrategie  
gemaakt. Een belangrijk onderdeel hiervan is een lijst van overtollig te stellen complexen. Aan de 
hand van de verschillende vastgoedportefeuillestrategieën wordt een rijksbrede strategie opgesteld 
die door de ministerraad wordt vastgesteld.  
 
Afstoten en opbrengsten van onroerend goed 
In beginsel wordt onroerend goed na ontruiming door Defensie overgedragen aan het RVOB, 
vroeger bekend als Domeinen. Het is in het belang van Defensie snel een marktconforme 
opbrengst te ontvangen. Het vorige kabinet heeft in principe besloten dat vakministers overtollig 
vastgoed aan het RVOB overdragen en daarvoor direct een marktconforme vergoeding krijgen. Dit 
wordt momenteel door het ministerie van Financiën in overleg met de betrokken ministeries 
uitgewerkt in een financieel kader vastgoed. De in dat kader opgenomen mogelijkheden voor het 
RVOB om vastgoed over te nemen worden beperkt door een financieel plafond waarover het RVOB 
kan beschikken (leenfaciliteit). Dit plafond wordt meerjarig vastgesteld door het kabinet. 
 
105 
 

 
12.2   Sturing en verantwoording 
De MIVD mag, conform de Wet op de Inlichtingen- en Veiligheidsdiensten 2002, bijzondere 
bevoegdheden inzetten. Omdat deze bevoegdheden veelal de privésfeer aantasten, is het 
belangrijk dat de dienst verantwoording aflegt over het handelen. Dat is op diverse niveaus 
georganiseerd. 
 
De minister van Defensie draagt politieke verantwoordelijkheid voor het functioneren van de MIVD 
en legt daarover verantwoording af aan het parlement. De directeur MIVD rapporteert aan de 
minister van Defensie. De minister legt zo veel mogelijk in het openbaar verantwoording af, 
gegeven de kaders waarbinnen geheimhouding is vereist. De minister informeert de Commissie 
voor de Inlichtingen- en Veiligheidsdiensten (CIVD) over vertrouwelijke informatie. De Commissie 
van Toezicht betreffende de Inlichtingen- en Veiligheidsdiensten (CTIVD) houdt als onafhankelijke 
commissie toezicht op de werkzaamheden van de MIVD. Zij is in het bijzonder belast met het 
toezicht op de rechtmatigheid van de uitvoering van de Wet op de inlichtingen- en 
veiligheidsdiensten 2002 en de Wet veiligheidsonderzoeken.  
 
De inlichtingen- en veiligheidsbehoefte van Defensie wordt opgesteld door de CDS. Hierin worden 
de behoeften van de defensieonderdelen meegenomen. 
 
De minister-president heeft een coördinerende taak op het gebied van inlichtingen en veiligheid. 
Jaarlijks worden door de minister-president in het kader van de inlichtingentaak buitenland 
onderwerpen c.q. aandachtsgebieden van onderzoek aangewezen, waarnaar de diensten onderzoek 
verrichten. De opdracht tot het uitvoeren van onderzoek is beschreven in een openbaar 
Aanwijzingsbesluit Buitenland. Het besluit wordt gepubliceerd in de Staatscourant. De 
gedetailleerde invulling van de taakopdracht is opgenomen in een geheime bijlage die bij het 
besluit behoort en is niet openbaar.  
 
De MIVD stelt op basis van het Aanwijzingsbesluit Buitenland en de inlichtingen- en 
veiligheidsbehoefte van Defensie (IVD) een jaarplan op. De directeur MIVD levert een bijdrage aan 
de parlementaire toetsing door in het openbaar Jaarverslag – binnen de beperkingen van de wet op 
het gebied van geheimhouding - verantwoording af te leggen over de realisatie van het Jaarplan 
MIVD over het afgelopen jaar en een vooruitblik voor komend jaar te bieden. Het Jaarplan MIVD, 
maar ook het Jaarplan van de AIVD, worden onderling afgestemd en vastgesteld in de Raad voor 
de Inlichtingen- en Veiligheidsdiensten (RIV), een onderraad van de ministerraad. Tevens worden 
de (geheime en openbare) jaarplannen van de beide diensten aangeboden aan de Commissie voor 
de CIVD. 
 
107 
 

 
beide inlichtingen- en veiligheidsdiensten spelen, samen met hun partners, een belangrijke rol in 
de cyber strategie. Samenwerking is hierbij noodzakelijk omdat de diensten de kennis, technische 
capaciteit en financiële middelen op termijn niet meer afzonderlijk kunnen opbrengen. 
Inmiddels is bepaald dat alle Sigint- en cyber middelen van de diensten in de eenheid worden 
opgenomen. Ook is op de belangrijkste aspecten van de ondersteuning van het primair proces 
bepaald hoe zij worden ingericht. Het gaat dan om zaken als de planning & control van de eenheid, 
maar ook om de aansturing. Zo blijven de rollen en verantwoordelijkheden van de ministers voor 
de aansturing van de eenheid dezelfde.  
109 
 

 
samenwerking tussen DCo en de communicatiemedewerkers bij de defensieonderdelen is van 
essentieel belang voor een eenduidige en consistente vertaling van het communicatiebeleid.  
Vanwege politieke en publicitaire gevoelige onderwerpen is DCo ook belast met uitvoerende taken, 
zoals woordvoering en redactietaken. De redactietaken worden onder regie van DCo belegd in een 
nieuw Dienstencentrum Defensiemedia. 
 
De wijze van externe communicatie (embedded journalisten, inzet nieuwe media en 
samenwerkingsverbanden met media) ter ondersteuning van het draagvlak is trendsettend voor 
overheidscommunicatie. Ook de manier waarop de regie op de interne en externe communicatie, 
inclusief de planning- en begrotingscyclus plaatsheeft, is onder andere door het Berenschot-rapport 
over de ideale directie communicatie bij de rijksoverheid als voorbeeld genoemd. 
 
13.3 Beveiligingsautoriteit 
De Beveiligingsautoriteit (BA) is in de huidige situatie nog een zelfstandige entiteit onder de 
secretaris-generaal, die verantwoordelijk is voor de ontwikkeling van een integraal 
beveiligingsbeleid voor Defensie ten aanzien van personeel, materieel en informatie. Na de 
reorganisatie zal de beveiligingstaak worden uitgeoefend door de Hoofddirectie Bedrijfsvoering, die 
onder meer verantwoordelijk wordt voor de ontwikkeling van kaders voor integrale beveiliging 
personeel, materieel en informatie. De verantwoordelijkheid voor de uitvoering van het 
beveiligingsbeleid is binnen Defensie belegd in de commandantenlijn. De BA ondersteunt de 
bewindslieden en de secretaris-generaal bij hun verantwoordelijkheid voor de integrale beveiliging. 
Hij accrediteert onder meer de beveiligingsmaatregelen van gerubriceerde systemen, externe 
koppelingen en vitale systemen. Hij voert de internationale en interdepartementale beleidsmatige 
taken uit van respectievelijk National Security Authority (voor militaire aangelegenheden) en 
Beveiligingsambtenaar. Ten slotte is de BA ook aangewezen als de formele Toezichthouder 
Beveiliging. De BA stelt jaarlijks in overleg met de secretaris-generaal de speerpunten vast op het 
gebied van integrale beveiliging. 
 
13.4 Inspecteur-generaal der krijgsmacht (IGK) 
In het werk van de IGK ligt het accent op de mens in de organisatie. Zijn hoofdtaken zijn:  
 Adviseur van de minister.  
 Individuele bemiddeling van (voormalig) defensiepersoneel. 
 Inspecteur der Veteranen.  
 
De IGK legt werkbezoeken af bij alle eenheden van Defensie. Drie keer per jaar brengt hij 
rapportages uit voor intern beraad, met daarin een gedetailleerd verslag per werkbezoek, trends 
en mogelijke structurele punten van zorg. De minister bespreekt de tussentijdse rapportages met 
de top van Defensie, waarbij de ervaringen en aanbevelingen kunnen leiden tot aanpassingen van 
het beleid of het bijsturen van de uitvoering van het beleid.  
 
111 
 

 
ondersteunende diensten en agentschappen. In de huidige situatie maakt de ADD deel uit van de 
Bestuursstaf en is ze rechtstreeks geplaatst onder de secretaris-generaal. In de nieuwe situatie 
wordt de Dienst overgeheveld naar de Auditdienst Rijk (ADR) binnen het ministerie van Financien. 
Dit in het kader van de Compacte Rijksdienst. Desondanks blijft het cluster Defensie van de ADR 
nog steeds de interne auditdienst van Defensie, dus ten behoeve van de politieke en ambtelijke top 
van het ministerie.  
 
De ADD werkt met programma's, om meer recht te doen aan de rol van beleidsverantwoordelijken 
als afnemers van producten van de ADD op hun beleidsterrein. Het betreft: 
 Financieel Beheer en Jaarverslag: taken in het kader van de wettelijke controletaak, met 
uitzondering van de taakelementen van de programma's Materieelbeheer, Personeelsbeheer, IV-
beheer en Vernieuwde Controle Aanpak. 
 Personeelsbeheer en Grote Projecten: alle audits op het gebied van personeelsbeheer en 
salarissen, alsmede audits voortvloeiend uit de Regeling Grote Projecten van de Tweede Kamer. 
 Materieelbeheer: Alle audits gericht op het materieelbeheer bij Defensie. 
 ERP/MF: alle audits gericht op de implementatie van het ERP-systeem SAP door Defensie. 
 IV-beheer: alle audits naar de ICT-infrastructuur (met name bij Ivent op basis van de IV-risico-
analyse, dan wel in het kader van de wettelijke controletaak, audits naar de betrouwbaarheid en 
continuïteit van geautomatiseerde informatiesystemen), informatiebeveiliging, IV-governance. 
 Contract Audits: Betreft prijsonderzoeken ten behoeve van de DMO en contractbeoordelingen bij 
de industrie en intern Defensie. 
 Management Audits: Betreft vraaggestuurde audits op basis van de defensiebrede risicoanalyse 
en verzoeken van beleidsverantwoordelijken, voor zover niet specifiek toegewezen aan de 
andere programma's.  
 
13.6 Militaire Luchtvaartautoriteit en luchtvaartwetgeving 
De luchtvaartwetgeving is een gezamenlijke verantwoordelijkheid van de minister van 
Infrastructuur & Milieu (burgerluchtvaart) en de minister van Defensie (militaire luchtvaart). De 
minister van Defensie is geheel verantwoordelijk voor de militaire luchtvaart inclusief de veiligheid 
daarvan. De Militaire Luchtvaartautoriteit (MLA) neemt namens de minister alle besluiten ter 
uitvoering van de Wet luchtvaart en de Luchtvaartwet. De MLA stelt eisen op en houdt toezicht op 
de veiligheid van de militaire luchtvaart. De MLA ziet toe op de luchtwaardigheid en certificering 
van luchtvaartuigen, operaties en militaire luchthavens en het gebruik van het luchtruim. De 
militaire luchtvaarteisen zijn vergelijkbaar met de civiele eisen op luchtvaartgebied. De MLA ziet er 
op toe dat activiteiten binnen het Nederlands militair luchtvaartsysteem op een aanvaardbaar 
risiconiveau worden uitgevoerd. Daarbij wordt op een balans gevonden tussen de veiligheid en de 
militaire taakuitvoering die risico‟s met zich meebrengt. Een wet tot wijziging van de 
luchtvaartwetgeving op het vlak van het aanwijzen van civiele en militaire luchtvaartterreinen is op 
1 november 2009 in werking getreden. Voor Defensie heeft dit geleid tot een betere regeling van 
het civiele medegebruik van militaire luchtvaartterreinen en het gebruik van landingsplaatsen.  
 
113 
 

 
Bijlage 1: Informatie Tweede Kamer 
 
Hieronder volgen de belangrijkste overlegvormen met de Tweede Kamer: 
 
Algemeen overleg (AO): 
Tijdens een AO debatteert de vast commissie voor Defensie (VCD) met de minister over een 
bepaald onderwerp. In veel gevallen wordt gedebatteerd naar aanleiding van een of meerdere 
brieven die aan de Kamer zijn gezonden. De Kamer heeft tijdens een AO de mogelijkheid een 
nadere toelichting te vragen over de brieven, het politieke debat kan worden gevoerd en een 
minister kan informatie verstrekken over een beleidsvoornemen en daarvoor politieke steun 
verwerven. Tijdens het AO hebben de Kamerleden geen mogelijkheid moties in te dienen. Daarvoor 
moeten zij een apart plenair „Verslag van een algemeen overleg‟ (VAO) aanvragen (zie onder). 
Soms worden voor een AO meerdere bewindspersonen uitgenodigd. Aan de AO‟s over uitzendingen 
voor crisisbeheersingsoperaties nemen bijvoorbeeld in de regel ook de minister van Buitenlandse 
Zaken en de minister voor Ontwikkelingssamenwerking deel. Als voorbereiding op een AO wordt 
een bundel gemaakt met daarin een spreektekst en toelichtingen. Tijdens het AO wordt de 
bewindspersoon ter ondersteuning begeleid door enkele ambtenaren.  
 
Nota-overleg 
Een nota-overleg is een mondeling overleg tussen de VCD en minister over een specifieke 
beleidsnota. Tijdens een nota-overleg kunnen moties worden ingediend. De voorbereiding van een 
notaoverleg is gelijk aan dat van een AO. 
 
Wetgevingsoverleg 
Een wetgevingsoverleg is vergelijkbaar met een nota-overleg, maar heeft dan een wetsvoorstel of 
een begrotingswet als onderwerp. Op defensiegebied wordt in de regel elk najaar voorafgaand aan 
de plenaire begrotingsbehandeling een wetsgevingsoverleg Personeel en een wetgevingsoverleg 
Materieel gehouden. 
 
Plenair debat 
Onderwerpen waaraan de Kamer een groot belang hecht worden plenair behandeld. Tijdens een 
plenair debat overlegt de voltallige Tweede Kamer in de grote zaal met een of meer 
bewindspersonen. Overigens zijn in de praktijk dan meestal alleen de woordvoerders van alle 
fracties aanwezig. Enkele bijzondere vormen van een plenair overleg zijn het mondelinge 
vragenuur, het spoeddebat en het interpellatiedebat. 
 
Mondeling vragenuur 
Elke week heeft op dinsdagmiddag van 14.00 uur tot 15.00 uur het mondelinge vragenuur plaats. 
Kamerleden kunnen tot dinsdag 12.00 uur hun vragen bij de voorzitter indienen. De 
voorbereidingstijd van zo'n plenair overleg is dus vaak beperkt. De vragensteller meldt over welk 
onderwerp hij de minister wil bevragen, maar van de vragen zelf krijgt het departement vooraf 
115 
 

 
Bijlage 2: Aanhangige wetgeving en verdragen 
 
Overzicht aanhangige wetgeving: 
  
Aanpassing van de Wet militaire strafrechtspraak, het Wetboek van Militair Strafrecht en de Wet 
militair tuchtrecht in verband met de gewijzigde regelgeving en herstel van technische 
onvolkomenheden 
Het voorstel van rijkswet is technisch van aard en herstelt een aantal verkeerde verwijzingen. 
Voorts brengt het aanpassingen aan in verband met gewijzigde wetgeving. Het ministerie van 
Veiligheid & Justitie is eerste ondergetekende; Defensie tweede. 
 
Aanhangige verdragen (Status Of Forces Agreement) 
Met Belize, Benin, Burundi, Gabon, Mali, Marokko, Senegal en Suriname en de organisatie van 
Oost-Afrikaanse staten EASBRICOM zijn gesprekken gaande over een Status of Forces Agreement 
(SOFA). In een SOFA worden afspraken gemaakt over onder andere de rechtspositie van militair 
personeel in het gastland. De Nederlandse parlementaire behandeling van een SOFA met Rwanda 
is voltooid. Met de Verenigde Staten wordt gesproken over een SOFA voor Amerikaans militair 
personeel in het Caribisch deel van het Koninkrijk der Nederlanden. Een EU-SOFA is door het 
Nederlandse parlement goedgekeurd, maar niet alle EU-lidstaten hebben de behandeling voltooid. 
 
Wijziging van de Wet op de inlichtingen- en Veiligheidsdiensten 2002 (Wiv 2002) 
Dit wetsvoorstel is nog niet aanhangig gemaakt, maar wordt hier vermeld vanwege het belang en 
de aandacht die het zal kunnen genereren. Het wetsvoorstel regelt een aantal zaken. De meest in 
het oog springende zijn gewijzigde, ruimere bevoegdheden op het terrein van cyber en Signals 
Intelligence. De huidige Wiv stamt uit 2002 en bij de opstelling van deze wet waren de 
technologische ontwikkelingen en de consequenties daarvan voor de I&V-diensten nog niet te 
overzien. Een van de kernzaken in dit wetsvoorstel is het mogelijk maken van ongerichte 
intercepties op kabelgebonden telecommunicatie. De huidige wet staat dit niet toe. Op dit moment 
loopt een wetsevaluatie van de Wiv 2002. Wanneer die is voltooid (voorzien in het voorjaar van 
2013) zal het wetsvoorstel ambtelijk worden voltooid en gereed worden gemaakt voor formele 
(parlementaire) behandeling. 
 
Uitvoering Wet luchtvaart 
Hoewel het hier geen bij het parlement aanhangige wetgeving betreft, wordt deze  
uitvoeringsregelgeving op basis van de Wet luchtvaart hier genoemd vanwege het belang voor 
Defensie. De nu nog deels geldende Luchtvaartwet wordt geleidelijk vervangen door de Wet 
luchtvaart. Op basis van de Wet luchtvaart dienen voor de acht luchthavens van Defensie 
(Eindhoven, Volkel, Leeuwarden, De Kooy, Woensdrecht, Deelen, De Peel en Gilze Rijen) 
luchthavenbesluiten tot stand te worden gebracht, ter vervanging van de nu nog geldende 
aanwijzingsbesluiten. Deze operatie dient ingevolge het in de wijzigingswet Wet luchtvaart 
voorziene overgangsrecht uiterlijk 1 november 2014 zijn beslag te krijgen. 
117 
 

 
Ad. E. De begroting van de baten-lastendiensten betreft de Defensie Telematica Organisatie (DTO), 
de Dienst Vastgoed Defensie (DVD) en Paresto (cateringorganisatie). De DVD en Paresto zijn 
onderdeel van het CDC. DTO maakt deel uit van het Joint IV Commando van de DMO. De baten, 
lasten, kapitaaluitgaven en kapitaalontvangsten zijn in het onderstaande overzicht opgenomen: 
 
Bedragen x € 1 000
Naam baten-lastendienst Totaal baten Totaal lasten Saldo baten en 
lasten
Defensie Telematica Organisatie 311.153 311.153 0
Dienst Vastgoed Defensie 220.255 220.255 0
Paresto 79.042 79.042 0
Totaal 610.450 610.450 0
Naam baten-lastendienst Totaal kapitaal- Totaal kapitaal-
uitgaven ontvangsten
Defensie Telematica Organisatie 100.000 60.000
Dienst Vastgoed Defensie 53.786 46.625
Paresto 0 0
Totaal 153.786 106.625
 
(Bron: Ontwerpbegroting Defensie 2013) 
 
Ad. F. De bijlagen zijn allemaal opgenomen in de begroting (er zijn geen separate 
internetbijlagen): 
 Volumes per rang en schaal defensiebreed; 
 Verdiepingshoofdstuk (geeft per begrotingsartikel de mutaties aan tussen de begroting 
2012 en de begroting 2013); 
 Overzichtsconstructie uitgaven veteranen en uitgaven zorg en nazorg; 
 Overzicht Cyber (nieuw opgenomen vanwege de intensivering op dit gebied in 2012); 
 Overzicht Subsidies; 
 Overzicht Evaluaties; 
 De toezichtrelaties en ZBO‟s / RWT‟s (Zelfstandige Bestuursorganen / Rechtspersonen met 
een wettelijke taak);  
 De moties en toezeggingen aan het parlement; 
 Een lijst met afkortingen. 
 
 
 
 
 
119 
 

 
 
 
121 
 

 
 
123 
 

 
125 
 

 
Bijlage 5: Foto’s ambtelijke en militaire leiding 
 
Ambtelijke leiding 
 
Wnd. secretaris-generaal Wnd. plv. secretaris-generaal   
  
Frits Herman de Groot Marc Gazenbeek  
 
Militaire leiding 
 
Commandant  Plaatsvervangend Commandant 
der Strijdkrachten der Strijdkrachten 
 
  
Generaal                           Luitenant-generaal                                                                                                                          
Tom Middendorp Hans Wehren 
 
Defensieonderdelen (operationele commandanten, DMO en CDC) 
CCommandant   Commandant Commandant Commandant Koninklijke 
ZZeestrijdkrachten Landstrijdkrachten Luchtstrijdkrachten Marechaussee 
                        
Vice-admiraal         Luitenant-generaal     Luitenant-generaal    Luitenant-generaal          
Matthieu Borsboom Mart de Kruif Sander Schnitger Hans Leijtens 
 
 
 

 
Defensiestaf          
 
 
                           Directeur Aansturen 
                      
Directeur               Operationele Souschef Ressort Internationale 
Directeur           
Plannen  Gereedstelling Militaire Samenwerking 
Operaties 
  
  
Commandeur                             
Schout-bij-nacht          Generaal-majoor         Generaal-majoor         
Frank Sijtsma 
Rob Bauer Bart Hoitink Leo Beulen 
 
Overig 
Inspecteur-generaal der Directeur Militaire Coördinator reorganisatie Permanente militaire 
Defensie vertegenwoordiger 
Krijgsmacht Veiligheidsdienst  
  
  
 
 
 
Generaal-majoor   
Luitenant-generaal   
Luitenant-generaal        Schout-bij-nacht         
Jan Broeks             
Freek Meulman               
Lex Oostendorp 
Pieter Bindt 
 
Beveiligingsautoriteit     Dir Auditdienst Rijk, tevens  Directeur Militaire  
    wnd. Directeur ADD  Luchtvaart Autoriteit 
                                                                                                      
     
Kolonel                   Brigadegeneraal           Commodore  
Lex van Nieuwburg      Gert-Jan Schellekens   Chris Lorraine 
 
 
 

