 
I. Beantwoording vragen zoals gesteld aan BZK, Financien, SZW en 
VWS 
 
 
 
Koninkrijksrelaties  
 
Stichting ontwikkeling Nederlandse Antillen (Sona) 
 
Over de rechtmatigheid van de besteding van subsidies door de Stichting ontwikkeling Nederlandse 
Antillen (Sona) bestaat onzekerheid. Het gaat hier om circa 50 miljoen euro.  
 
Waarom bestaat er onzekerheid over de rechtmatigheid? Is die inmiddels opgelost? 
 
Antwoord  
De Auditdienst Rijk (ADR) heeft in opdracht van de Directie Koninkrijksrelaties (BZK)  de afgelopen 
jaren onderzoeken uitgevoerd  bij zowel de accountant van de stichting SONA, KPMG, als de 
uitvoeringsorganisatie van SONA, USONA. Daaruit bleek in de periode vòòr en inclusief 2010 dat de 
stichting onvoldoende aantoonbaar kon maken welk toezicht was  uitgevoerd over de besteding van 
de subsidievoorschotten in 2010. Vervolgens is in 2011 door een extern bureau een uitgebreider 
onderzoek uitgevoerd.  In 2012 is ook  de beheersovereenkomst tussen BZK en SONA en het 
bijbehorende protocol totaal herzien.  Met het bestuur van SONA zijn inmiddels goede afspraken 
gemaakt over verbetermaatregelen zoals een waterdichte dossiervorming, het inzichtelijk maken van 
projectresultaten en het verbeteren van de opdracht aan de accountant voor diens controle. In juni 
2013 is een review uitgevoerd op de accountantscontrole van de jaarrekening 2012 en is bij 
uitvoeringsorganisatie USONA onderzocht in hoeverre de met BZK overeengekomen 
verbetermaatregelen in 2012 zijn uitgevoerd. De  ADR concludeert dat de controle door de externe 
accountant toereikend is uitgevoerd. Ook de aangekondigde verbetermaatregelen door USONA zijn 
volgens de Auditdienst Rijk ingevoerd.  
 
Sinds de oprichting in 2004 heeft het fonds Sona ruim € 450 miljoen van Koninkrijksrelaties 
ontvangen. Sona kan de rechtmatigheid van projectuitgaven (circa € 270 miljoen sinds 2004) niet 
voldoende aantonen. Sona zegt veel te doen, alleen dit blijkt volgens de ADR ‘onvoldoende zichtbaar’ 
uit de projectdossiers.  
 
Al sinds 2004 heeft Sona problemen met het aantonen van de rechtmatigheid van projectuitgaven. In 
de periode (2008-2011) was de huidige Rijksvertegenwoordiger Wilbert Stolte als penningmeester 
verantwoordelijk voor de administratie van Sona. Wat vinden de ministers van Binnenlandse Zaken en 
Koninkrijksrelaties en Financiën ervan dat de huidige Rijksvertegenwoordiger Wilbert Stolte 
penningmeester was van Sona? Wie moet er toezicht houden op de besteding van het geld dat naar 
Sona gaat? Heeft de heer Wilbert Stolte hier als Rijksvertegenwoordiger een rol in?  
 
Antwoord  
De huidige Rijksvertegenwoordiger was  in de periode 2008 – 2011 bestuurslid van de stichting 
SONA.  Bij zijn benoeming tot Rijksvertegenwoordiger heeft hij zijn functie in het SONA – bestuur 
(penningmeester) direct neergelegd. Als Rijksvertegenwoordiger vervult hij dus geen rol bij SONA. 
De Directie Koninkrijksrelaties (BZK) is beleidsmatig verantwoordelijk voor de 
samenwerkingsmiddelen en maakt afspraken over beheer en verantwoording met het SONA-
bestuur. Een en ander is vastgelegd in een beheersovereenkomst. Stichting SONA is belast met het 
toezicht op de uitvoeringsorganisatie.   
 

 
Saba Statia Cable System 
 
In 2012 hebben wij vastgesteld dat de betaling van circa 1 miljoen aan werkkapitaal aan de Saba 
Statia Cable System onrechtmatig is.  
 
Wat was er precies onrechtmatig aan die betaling? Ging het om het ontbreken van een simpele 
paraaf, negeren Europese aanbesteding of had de onrechtmatigheid een andere reden? Wiens 
verantwoordelijkheid was het om die betaling op een rechtmatige manier uit te voeren? Heeft de 
heer Wilbert Stolte hier als Rijksvertegenwoordiger een rol in? 
 
De oprichting namens de Staat der Nederlanden van Saba Statia Cable System BV heeft op een 
weinig transparante wijze plaatsgevonden. De in de Comptabiliteitswet voorgeschreven procedure 
voor oprichting is niet gevolgd. De Rekenkamer, de ministerraad en de Staten-Generaal hebben een 
rol in die procedure. Het gebruik van een administratiekantoor, directievoering door 
vennootschappen, het niet-benoemen van toezichthoudende commissarissen en het overmaken van 
geld bestemd voor de BV op een rekening bij een stichting, waar een advocatenfirma de directie 
voert, maken de oprichting en het beheer ondoorzichtig. 
 
De Compatibiliteitswet is niet gevolgd, maar wat is er nu precies genegeerd? Welke rol hadden 
Rekenkamer, ministerraad en Staten-Generaal moeten hebben? Wiens verantwoordelijkheid is het 
om die partijen hierover te informeren? Heeft de heer Wilbert Stolte hier als Rijksvertegenwoordiger 
een rol in? 
 
Is het ‘ondoorzichtige beheer’ inmiddels teneinde? Staat het geld bestemd voor Saba Statia Cable BV 
niet meer op rekening van een stichting, waar een advocatenfirma directie voert? Welk 
advocatenkantoor was dat?  
 
Wij adviseren om de afwijking van de in de Comptabiliteitswet voorgeschreven oprichtingsprocedure 
te melden aan Rekenkamer, ministerraad en Staten-Generaal. En wij adviseren om de eigendom van 
de aandelen onmiddellijk op naam van de Staat der Nederlanden te laten zetten. Nu bezit de Staat 
slechts het recht om de eigendom van de aandelen (om niet) te verwerven. 
 
Staan de aandelen inmiddels op naam van de Staat der Nederlanden? En zo ja sinds wanneer? Hoe 
lang hebben de aandelen niet op naam van de staat gestaan? Over welke rechten beschikt de Staat 
nu? Heeft de heer Wilbert Stolte hier als Rijksvertegenwoordiger een rol in? 
 
Eén van de slotwetmutaties 2012 betreft een beleidsintensivering van € 2,9 miljoen (project 
zeekabel), die abusievelijk niet eerder is gemeld aan de Kamer. 
 
Hoe kan het dat dit niet gemeld is aan de Kamer? Wiens verantwoordelijkheid was het om dit te 
melden? Heeft de heer Wilbert Stolte hier als Rijksvertegenwoordiger een rol in? 
 
Het toezicht op de juiste besteding van overheidsgeld is niet geregeld.  
 
Hoe staat het nu met dit toezicht is dit nu wel volledig op orde? Wiens verantwoordelijkheid is het om 
toe te zien op de juiste besteding van overheidsgeld? Heeft de heer Wilbert Stolte hier als 
Rijksvertegenwoordiger een rol in? 
 
Antwoord  
Reden voor onrechtmatigheid was dat de in de  comptabiliteitswet voorgeschreven procedure voor 
oprichting niet is gevolgd. Recent is informatie over ondernomen herstelacties aan de Algemene 
 

 
Sociale Zaken en Werkgelegenheid  
 
Beantwoording door SZW, mw. Klijnsma 
 
Onzekerheid over uitkeringen aan Caribisch Nederland 
In Caribisch Nederland is in 2012 19,4 miljoen aan uitkeringen verstrekt. De rechtmatigheid van de 
versterkte uitkeringen is onzeker. In oktober 2011 is vastgesteld dat de noodzakelijke externe 
gegevens om de rechtmatigheid te toetsen van uitkeringen die SZW in Caribisch Nederland verstrekt, 
niet aanwezig of niet betrouwbaar waren.  
 
Vraag 
Om wat voor soort SZW-uitkeringen gaat het? Onder wiens verantwoordelijkheid valt dit? Heeft de 
heer Wilbert Stolte hier als Rijksvertegenwoordiger een rol in? 
 
Antwoord 
Het gaat om de volgende regelingen: 
 Besluit Onderstand BES 
 Wet algemene ouderdomsverzekering BES (AOV) 
 Wet algemene weduwen- en wezenverzekering BES (AWW)  
De uitvoering van deze wetten valt onder de verantwoordelijkheid van het ministerie van Sociale 
Zaken en Werkgelegenheid. De Rijksvertegenwoordiger speelt geen rol bij de uitvoering van de 
regelingen en het verstrekken van uitkeringen. 
 
Onzekerheid over uitkeringen aan Caribisch Nederland 
De aan de uitkeringen ten grondslag liggende dossiers bleken in 2011 niet op orde. Noodzakelijke 
externe gegevens waren bij onze controle in 2011 niet aanwezig of niet betrouwbaar. Het risico 
bestaat dat uitkeringen zijn versterkt die gebaseerd zijn op onjuiste brondocumenten. In 2012 zijn 
maatregelen in gang gezet om de dossiervorming te verbeteren. Gezien de startsituatie (met name 
voor wat betreft de dossiers die per 10 oktober 2010 van de voormalige uitvoeringsinstanties van de 
Nederlandse Antillen zijn overgekomen) vergt dit inspanningen die niet in één jaar zijn af te ronden. 
Wij hebben ten behoeve van het opstellen van de werkinstructie een checklist aangereikt.  
Wij adviseren de voortgang van de uitvoering en de effectiviteit van de verbetermaatregelen 
periodiek te beoordelen.  
 
Vraag 
Hoe staat het met de verbetermaatregelen? Onder wiens verantwoordelijkheid valt dit? Heeft de heer 
Wilbert Stolte hier als Rijksvertegenwoordiger een rol in? 
 
Antwoord 
De uitvoering van de uitkeringsregelingen in Caribisch Nederland heeft een heel andere historie dan 
in Europees Nederland. Rechtmatigheid had voor 10-10-10 niet de prioriteit die we in Europees 
Nederland gewend zijn, bij geen van de uitvoerders. Die omslag vergt tijd, daar wordt hard aan 
gewerkt.  
Er is al een hele slag gemaakt in de onderstand. In 2011 zijn de dossiers gelicht door de ADR. Daar is 
een aantal verbetermaatregelen getroffen. Inmiddels zijn alle dossiers bijgewerkt op basis van een 
format. Voor de AOV en AWW worden de dossier uiterlijk in zomer van 2013 eveneens bijgewerkt, 
dat zal op 1 september zijn afgerond. In het najaar van 2013 zal er weer controle plaatsvinden door 
de ADR. 
In de onderstand is – net als in de bijstand - sprake van een arbeidsverplichting, met de mogelijkheid 
van sanctie als betrokkene zijn verplichtingen niet nakomt. De onderstand wordt in Caribisch 
Nederland onder directe verantwoordelijkheid van de staatssecretaris van SZW uitgevoerd. Er is 
 

 
Volksgezondheid, Welzijn en Sport 
 
Beantwoording door VWS 
 
Beheer en controle Caribisch Nederland: over 2011 en 2012 nog geen verantwoordingsdocumenten 
Beschikbaar  
In 2012 is er gewerkt aan de totstandkoming van een controleprotocol en is een externe 
accountant van het Zorgverzekeringskantoor benoemd. De externe accountant is ook gevraagd 
om de knelpunten in de bedrijfsvoering van het Zorgverzekeringskantoor in kaart te brengen. 
Omdat er nog geen jaarverantwoordingen over zou en 2012 zijn ontvangen heeft VWS de 
openstaande voorschotten nog niet kunnen afrekenen. In 2013 loopt de voorschottenstand 
(€152,8 mln) zo op dat deze het in omvang gedaalde beleidsartikel dreigt te overstijgen. Ook 
is nog geen rapportage van knelpunten beschikbaar. 
 
Hoe staat het met de verantwoordingsdocumenten en rapportage van de knelpunten? Zijn die 
inmiddels beschikbaar? Onder wiens verantwoordelijkheid valt dit? Heeft de heer Wilbert Stolte hier 
als Rijksvertegenwoordiger een rol in? 
 
Antwoord 
Per 1 januari 2011 is op de BES-eilanden de Zorgverzekering BES ingevoerd welke wordt uitgevoerd 
door het Zorgverzekeringskantoor Caribisch Nederland (ZVK). In de beginfase was de eerste prioriteit 
de beschikbare zorg zowel kwalitatief en kwantitatief op een hoger plan te brengen. Op de BES-
eilanden was er namelijk sprake van een forse ‘zorgachterstand’ bij de patiënten. De aandacht is 
vooral uitgegaan naar het beschikbaar stellen van curatieve en spoedeisende zorg. 
 
De administraties van de twee organisaties, de SVB en de BZV, die zijn opgegaan in het ZVK, bleken 
de nieuwe organisatie niet adequaat te kunnen ondersteunen. Opstartproblemen 
hebben er toe geleid dat de jaarrekening 2011 pas eind 2012 gereed was. Door vertraging bij de 
accountantscontrole was de accountantsverklaring over 2011 pas medio 2013 gereed. Voor 2012 
heeft het ZVK de jaarcijfers inmiddels beschikbaar. De accountantscontrole zal in het derde kwartaal 
van dit jaar starten. Indien beide jaarrekeningen zijn voorzien van een verklaring van de accountant, 
zullen de openstaande voorschotten 2011 en 2012 worden afgerekend. 
 
Medio 2012 heeft het ZVK een verbeterplan opgesteld ten behoeve van de bedrijfsvoering. In dit 
plan zijn de stappen beschreven die noodzakelijk zijn om het financieel beheer zo spoedig mogelijk 
op orde te krijgen. De verbeteringen richten zich op het professionaliseren van de inkoopfunctie, het 
uitvoeren van interne controles en het versterken van de financiële functie. De 
Rijksvertegenwoordiger speelt hierbij geen rol. 
 
 
 
  
 

 
II beantwoording specifieke / aanvullende vragen gesteld aan de 
Rijksvertegenwoordiger 
 
In uw vragen wordt meerdere keren gerefereerd aan de rol van de Rijksvertegenwoordiger. Zoals uit 
de beantwoording daarvan blijkt, speel ik geen inhoudelijke rol in de dossiers waar u naar vraagt. Ter 
verduidelijking van de rol en positie van de Rijksvertegenwoordiger, wil ik u het onderstaande 
meegeven.    
 
De Rijksvertegenwoordiger vindt zijn basis in de Wet openbare lichamen Bonaire, Sint Eustatius en 
Saba (WolBES). Hij vormt de bestuurlijke schakel tussen de rijksoverheid enerzijds en de drie openbare 
lichamen in Caribisch Nederland anderzijds. 
 
De Rijksvertegenwoordiger wordt op voordracht van de minister van Binnenlandse Zaken door de 
Kroon benoemd voor een periode van zes jaar. Hij heeft als belangrijkste taak de samenwerking  
tussen de rijksambtenaren in Caribisch Nederland, zowel onderling als met de eilandsbesturen, te 
bevorderen.  
 
De rijksambtenaren in Caribisch Nederland  vallen binnen de hiërarchische lijn van hun ministerie. De 
Rijksvertegenwoordiger heeft dus geen zeggenschap over hun werkzaamheden. De 
Rijksvertegenwoordiger heeft geen doorzettingsmacht.  
Ten opzichte van de drie openbare lichamen heeft de Rijksvertegenwoordiger  taken ten aanzien van 
het waarborgen en bevorderen van goed bestuur. Zo dient hij goedkeuring te verlenen aan een aantal 
door de openbare lichamen op te stellen verordeningen. Ook heeft de Rijksvertegenwoordiger een 
coördinerende en toezichthoudende rol binnen de rampen – en crisisbeheersing op de eilanden. 
 
De Rijksvertegenwoordiger rapporteert aan de minister van Binnenlandse Zaken over zijn bevindingen 
of anders aan de ministers wiens portefeuilles het betreft.   
 
Voor wat betreft uw vragen met betrekking tot SONA kan ik, aanvullend op de reactie van het  
ministerie van Binnenlandse Zaken en Koninkrijksrelaties, aangeven dat ik mijn functie als bestuurslid 
bij SONA  per 1 mei 2011 heb neergelegd, dus op hetzelfde moment dat ik in de functie van 
Rijksvertegenwoordiger ben benoemd.  Het bestuur van SONA is decharge verleend door de minister 
van Binnenlandse Zaken en Koninkrijksrelaties over de hele periode dat ik bij SONA een 
bestuursfunctie bekleedde.     
 
Tot slot stelde u mij nog een vraag met betrekking tot de samenstelling van mijn bureau en over een 
aanbevelingsbrief.  
 
Ten aanzien van de samenstelling van mijn bureau geldt dat het bestaat uit vijf medewerkers. Zij 
ondersteunen mij bij mijn werkzaamheden op de drie eilanden. De kosten van dit bureau komen ten 
laste van het budget van het ministerie van Binnenlandse Zaken en Koninkrijksrelaties. De 
medewerkers zijn conform de geldende sollicitatieprocedures van BZK benoemd. Twee medewerkers 
waren eerder werkzaam voor de gemeente Den Haag.  
 
Voor wat betreft de aanbevelingsbrief kan ik u aangeven dat ik een referentie heb afgegeven voor  
een medewerker bij een restaurant op Bonaire. Hij wilde in aanmerking komen voor een verdere 
opleiding aan een HBO-instelling en vroeg mij om een schriftelijke referentie.  
 
 
 
 
 

