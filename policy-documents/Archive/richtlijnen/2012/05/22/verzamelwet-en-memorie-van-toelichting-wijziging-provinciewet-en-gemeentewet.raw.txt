 
 
Wijziging van de Gemeentewet, de Provinciewet, de Wet 
openbare lichamen Bonaire, Sint Eustatius en Saba en de 
Waterschapswet 
 
  Versie consultatie 
 
 Wij Beatrix, bij de gratie Gods, Koningin der Nederlanden, Prinses van 
Oranje-Nassau, enz. enz. enz. 
 
 Allen, die deze zullen zien of horen lezen, saluut! doen te weten: 
 Alzo Wij in overweging genomen hebben, dat het wenselijk is 
wijzigingen van uiteenlopende aard aan te brengen in de Gemeentewet en 
in enkele andere wetten; 
 Zo is het, dat Wij, de afdeling advisering van de Raad van State 
gehoord, en met gemeen overleg der Staten-Generaal, hebben 
goedgevonden en verstaan, gelijk Wij goedvinden en verstaan bij deze: 
 
 
 
Artikel I 
 
 De Gemeentewet wordt als volgt gewijzigd: 
 
A 
 
 In artikel 25 wordt, onder vernummering van het tweede tot en met het 
vierde lid tot derde tot en met vijfde lid, een nieuw tweede lid toegevoegd, 
dat luidt: 
 
 2. De burgemeester verstrekt op verzoek van een wethouder die niet op 
de vergadering aanwezig was de in het eerste lid bedoelde stukken. Op de 
stukken wordt van de opgelegde geheimhouding melding gemaakt. 
 
B 
 
Voor de tekst van artikel 32a wordt de aanduiding 1. geplaatst en aan 
het artikel worden twee leden toegevoegd, die luiden: 
 
2. De raad kan de burgemeester toestaan de ondertekening op te 
dragen aan de griffier of aan een of meer andere bij de griffie werkzame 
ambtenaren. 
 
3. De medeondertekening door de griffier is niet van toepassing indien 
de ondertekening van stukken die van de raad uitgaan ingevolge het tweede 
 1 

 
 3. Aan het zevende lid wordt een volzin toegevoegd, die luidt:  
 
 De inspecteur van de Rijksbelastingdienst verstrekt Onze Minister de 
benodigde gegevens inzake bestuurlijke boeten als bedoeld in hoofdstuk 
VIIIA van de Algemene wet inzake rijksbelastingen en inzake 
strafbeschikkingen als bedoeld in artikel 76 van de Algemene wet 
rijksbelastingen, voor zover deze boeten en beschikkingen zijn opgelegd 
dan wel hadden kunnen worden opgelegd ter zake van feiten die zijn 
gebleken na de termijn om deze op te leggen. 
 
G 
 
 Artikel 61a wordt als volgt gewijzigd: 
 
 1. Onder vernummering van het vierde tot vijfde lid, wordt een nieuw 
vierde lid ingevoegd, dat luidt: 
 
 4. Na het overleg met de commissaris stelt de raad uit zijn midden een 
vertrouwenscommissie in, belast met de voorbereiding van de aanbeveling 
inzake de herbenoeming. De raad voegt een of meer wethouders als 
adviseur aan de vertrouwenscommissie toe. 
 
H 
 
 In artikel 61c, eerste lid, wordt “61a, derde lid” vervangen door: 61a, 
derde en vierde lid. 
 
I 
 
 Artikel 61d vervalt. 
 
J 
 
 Artikel 65, eerste lid, eerste volzin, komt te luiden: 
 
 1. De burgemeester legt ten overstaan van de raad in handen van de 
commissaris van de Koning de volgende eed (verklaring en belofte) af: 
 
K 
 
 Artikel 66 wordt als volgt gewijzigd: 
 
 1. In het tweede lid vervalt “financiële”. 
 
 2. Aan het zesde lid wordt een volzin toegevoegd, die luidt:  
 3 

 
 3. Het tweede lid is niet van toepassing op voordelen die bij of krachtens 
de wet zijn toegekend. 
 
T 
 
 Aan artikel 147a wordt een vierde lid toegevoegd, dat luidt: 
 
 4. De raad neemt geen besluit over een voorstel dan nadat het college in 
de gelegenheid is gesteld zijn wensen en bedenkingen ter kennis van de 
raad te brengen. 
 
U 
 
 In artikel 156, tweede lid, onder f, wordt “, 213, eerste lid, en 213a, 
eerste lid” vervangen door: en 213, eerste lid. 
 
V 
 
 In artikel 160 vervalt het derde lid onder vernummering van het vierde lid 
tot derde lid. 
 
  
 
W 
 
 Artikel 170, tweede lid, komt als volgt te luiden: 
 2. De burgemeester bevordert de bestuurlijke integriteit van de 
gemeente. 
 
 
X 
 
 Artikel 197 wordt als volgt gewijzigd: 
 
 1. Het tweede lid vervalt. 
 
 2. Het derde lid wordt vernummerd tot tweede lid en in dat lid wordt de 
zinsnede “De raad legt de in het eerste en tweede lid, alsmede de in artikel 
213, derde en vierde lid, bedoelde stukken” vervangen door: De raad legt 
de in het eerste lid, alsmede de in artikel 213, derde en vierde lid, bedoelde 
stukken. 
 
Y 
 
 Artikel 213a vervalt. 
 5 

 Artikel 42, tweede lid, komt te luiden: 
 
 2. Behoudens het geval dat de gedeputeerde onmiddellijk ontslag neemt, 
gaat het ontslag in met ingang van de dag, gelegen een maand na de dag 
waarop hij zijn ontslag heeft genomen of zoveel eerder als zijn opvolger de 
benoeming heeft aangenomen. 
 
E 
 
 Artikel 43 wordt als volgt gewijzigd: 
 
1. In het tweede lid vervalt “financiële”. 
 
2. Het derde lid vervalt onder vernummering van het vierde tot en met 
negende lid tot derde tot en met achtste lid. 
 
 3. Aan het zesde lid (nieuw) wordt een volzin toegevoegd, die luidt:  
 
 De inspecteur van de Rijksbelastingdienst verstrekt Onze Minister ten 
behoeve van de verrekening de benodigde inkomensgegevens. 
 
F 
 
 Artikel 61 wordt als volgt gewijzigd: 
 
 1. Aan het tweede lid wordt een volzin toegevoegd, die luidt: 
 
 Voorafgaand aan het overleg met Onze Minister stellen provinciale 
staten gedeputeerde staten in de gelegenheid hun wensen en bedenkingen 
ten aanzien van deze eisen kenbaar te maken. 
 
 2. De tweede volzin van het derde lid wordt vervangen door: 
 
 Provinciale staten voegen een of meer gedeputeerden als adviseur aan 
de vertrouwenscommissie toe. 
 
 3. Aan het zevende lid wordt een volzin toegevoegd, die luidt:  
 
 De inspecteur van de Rijksbelastingdienst verstrekt Onze Minister de 
benodigde gegevens inzake bestuurlijke boeten als bedoeld in hoofdstuk 
VIIIA van de Algemene wet inzake rijksbelastingen en inzake 
strafbeschikkingen als bedoeld in artikel 76 van de Algemene wet 
rijksbelastingen, voor zover deze boeten en beschikkingen zijn opgelegd 
dan wel hadden kunnen worden opgelegd ter zake van feiten die zijn 
gebleken na de termijn om deze op te leggen. 
  
 7 

 
 
M 
 
 In artikel 80 vervalt het vierde lid onder vernummering van het vijfde lid 
tot vierde lid. 
 
N 
 
 Artikel 82, tweede lid, komt te luiden: 
 
 2. Artikel 81, tweede lid, is van overeenkomstige toepassing. 
 
O 
 
 In artikel 93, tweede lid, vervalt “financiële”. 
 
P 
 
 Aan artikel 96 wordt een lid toegevoegd, dat luidt: 
 
 3. Het tweede lid is niet van toepassing op voordelen die bij of krachtens 
de wet zijn toegekend. 
 
Q 
 
 In artikel 143, eerste lid, vervalt de tweede volzin. 
 
R 
 
 Aan artikel 143a wordt een vierde lid toegevoegd, dat luidt: 
 
 4. Provinciale staten nemen geen besluit over een voorstel dan nadat 
gedeputeerde staten in de gelegenheid zijn gesteld hun wensen en 
bedenkingen ter kennis van de staten te brengen. 
 
S 
 
 In artikel 152, tweede lid, onder e wordt “, 217, eerste lid, en 217a, 
eerste lid” vervangen door: en 217, eerste lid. 
 
T 
 
  In artikel 158 vervalt het derde lid onder vernummering van het vierde lid 
tot derde lid. 
 
 9 

Artikel III  
 
 
 De Wet openbare lichamen Bonaire, Sint Eustatius en Saba wordt als 
volgt gewijzigd: 
 
A 
 
 Artikel 26 wordt als volgt gewijzigd: 
 
 1. In het eerste lid wordt na “de Wet openbaarheid van bestuur BES” een 
komma ingevoegd. 
 
 2. Onder vernummering van het tweede tot en met het vierde tot derde 
tot en met vijfde lid, wordt een nieuw tweede lid ingevoegd, dat luidt: 
 
 2. De gezaghebber verstrekt op verzoek van een eilandgedeputeerde die 
niet op de vergadering aanwezig was de in het eerste lid bedoelde stukken. 
Op de stukken wordt van de opgelegde geheimhouding melding gemaakt. 
 
B 
 
 Voor de tekst van artikel 34 wordt de aanduiding 1. geplaatst en aan het 
artikel worden twee leden toegevoegd, die luiden: 
 
2. De eilandsraad kan de gezaghebber toestaan de ondertekening op te 
dragen aan de eilandgriffier of aan een of meer andere bij de griffie 
werkzame ambtenaren. 
 
 3. De medeondertekening door de eilandgriffier is niet van toepassing 
indien de ondertekening van stukken die van de eilandsraad uitgaan 
ingevolge het tweede lid is opgedragen aan de eilandgriffier of een of meer 
andere bij de griffie werkzame ambtenaren.  
 
C 
 
 Artikel 37, tweede lid, komt als volgt te luiden: 
 
 2. De gezaghebber wordt op zijn verzoek geïnformeerd over het verloop 
van de collegeonderhandelingen. Hij wordt alsdan in de gelegenheid 
gesteld zijn opvattingen over voorstellen ten behoeve van het 
collegeprogramma kenbaar te maken  
 
D 
 
 Artikel 55, tweede lid, komt te luiden: 
 11 

 8. De inspecteur van de Belastingdienst Caribisch Nederland verstrekt 
Onze Minister ten behoeve van de verrekening de benodigde 
inkomensgegevens. 
 
I 
 
 In artikel 87, eerste lid, onder a, wordt na “benoeming,” ingevoegd: 
herbenoeming,. 
 
J 
 
 De artikelen 90 en 91 worden vervangen door een artikel, dat luidt: 
 
Artikel 90 
 
 1. Bij verhindering of ontstentenis van de gezaghebber wordt zijn ambt 
waargenomen door een door de Rijksvertegenwoordiger aangewezen 
waarnemend gezaghebber. De Rijksvertegenwoordiger kan voorts in de 
waarneming voorzien, indien hij dit in het belang van het openbaar lichaam 
nodig oordeelt.  
 2. Alvorens tot de aanwijzing van een waarnemend gezaghebber over te 
gaan hoort de Rijksvertegenwoordiger de eilandsraad, tenzij gewichtige 
redenen zich daartegen verzetten.  
 3. Hij die door de Rijksvertegenwoordiger met de waarneming van het 
ambt van gezaghebber is belast, legt in handen van de 
Rijksvertegenwoordiger een overeenkomstig artikel 77 luidende eed 
(verklaring en belofte) af.  
 
K 
 
 In artikel 93 wordt de zinsnede «de artikelen 80 tot en met 82» 
vervangen door: de artikelen 75 en 79 tot en met 82. 
 
L 
 
 In artikel 117 vervalt het vierde lid onder vernummering van het vijfde lid 
tot het vierde lid. 
 
M 
 
 In artikel 118 vervalt het derde lid onder vernummering van het vierde lid 
en vijfde lid. 
 
N 
 
 In artikel 120, tweede lid, vervalt “financiële”. 
 13 

 
 8. De inspecteur van de Rijksbelastingdienst verstrekt Onze Minister ten 
behoeve van de verrekening de benodigde inkomensgegevens. 
 
T 
 
 In artikel 200, derde lid, wordt «de artikelen 188, tweede en derde lid» 
vervangen door: de artikelen 188, tweede, derde en vierde lid. 
 
 
Artikel IV 
 
De Waterschapswet wordt als volgt gewijzigd: 
 
A 
 
Artikel 32a komt te luiden: 
 
Artikel 32a 
 
 1. De leden van het algemeen bestuur die geen lid zijn van het dagelijks 
bestuur ontvangen een bij verordening van het algemeen bestuur vast te 
stellen vergoeding voor hun werkzaamheden en een tegemoetkoming in de 
kosten.  
 2. Het algemeen bestuur kan bij verordening regels stellen over de 
tegemoetkoming in of vergoeding van bijzondere kosten en over andere 
voorzieningen die verband houden met de vervulling van het lidmaatschap 
van het algemeen bestuur.  
 3. Buiten hetgeen hun bij of krachtens de wet is toegekend, ontvangen 
de leden van het algemeen bestuur als zodanig geen andere vergoedingen 
en tegemoetkomingen ten laste van het waterschap. Voordelen ten laste 
van het waterschap, anders dan in de vorm van vergoedingen en 
tegemoetkomingen, genieten zij slechts voor zover het algemeen bestuur 
dit bij verordening bepaalt en voor zover dit bij of krachtens de wet wordt 
bepaald. De verordening behoeft de goedkeuring van gedeputeerde staten. 
 4. De verordeningen, bedoeld in het eerste en tweede lid, worden 
vastgesteld overeenkomstig bij of krachtens algemene maatregel van 
bestuur te stellen regels. Onze Minister van Binnenlandse Zaken en 
Koninkrijksrelaties doet de voordracht voor deze algemene maatregel van 
bestuur. 
 
B 
 
 Artikel 44 wordt als volgt gewijzigd: 
 
 1. Het eerste lid komt te luiden:  
 15 

F 
 
 Artikel 109a vervalt. 
 
G 
 
 In artikel 109b wordt de zinsnede «de artikelen 108, 109 en 109a» 
vervangen door: de artikelen 108 en 109. 
 
 
Artikel V 
 
Deze wet treedt in werking op een bij koninklijk besluit te bepalen tijdstip, 
dat voor de verschillende artikelen of onderdelen daarvan verschillend kan 
worden vastgesteld. 
 
 
Lasten en bevelen dat deze in het Staatsblad zal worden geplaatst en 
dat alle ministeries, autoriteiten, colleges en ambtenaren die zulks 
aangaat, aan de nauwkeurige uitvoering de hand zullen houden. 
 
 
De minister van Binnenlandse Zaken en Koninkrijksrelaties, 
 
 
 
 
 
De staatssecretaris van Infrastructuur en Milieu, 
 17 

afgezien van het wettelijk regelen van een presidium. Daaraan bleek geen behoefte. Het 
blijft aan de raad om hier op lokaal niveau invulling aan te geven. Taak en samenstelling 
van een presidium (of andere vormen van overleg) behoeven niet door de wetgever 
geregeld te worden. Voorts heeft de regering afgezien van het schrappen van de 
voorhangprocedure opgenomen in artikel 169, vierde lid, van de Gemeentewet. 
Gehandhaafd blijft dus dat het college vooraf aan de raad inlichtingen geeft over de 
uitoefening van de bevoegdheden, genoemd in artikel 160, eerste lid, onder e, f, g en h, 
van de Gemeentewet, indien de raad daarom verzoekt of indien de uitoefening 
ingrijpende gevolgen kan hebben voor de gemeente.  
 
2.2 Betrokkenheid college bij initiatiefvoorstellen raad 
De invoering van de dualisering van het gemeentebestuur ging gepaard met een 
duidelijke afbakening van de rollen van de raad. De raad is volksvertegenwoordiging, 
stelt kaders en controleert het college. Een groot aantal bestuursbevoegdheden is met 
de dualisering van de medebewindsbevoegdheden bij het college terecht gekomen. 
Hierdoor is helderheid ontstaan in de taakverdeling tussen de raad en het college en is 
meer ruimte om invulling te geven aan het eigenlijke raadswerk.  
In beginsel bereidt het college de besluiten van de raad voor (artikel 160, eerste lid, 
onder b, Gemeentewet). De raad kan ook verzoeken een voorstel voor een besluit of 
verordening voor te bereiden. Maar de raad heeft ook het initiatiefrecht. De 
betrokkenheid van het college bij initiatiefvoorstellen van de raad is een belangrijk aspect 
voor de verhouding tussen raad en college. Omdat het college gehouden is de besluiten 
van de raad uit te voeren (artikel 160, eerste lid, onder b, Gemeentewet), is het van 
belang dat het college zijn opvatting kan geven over een initiatiefvoorstel. Het is in eerste 
instantie aan de indiener om te beslissen wat hij met die inbreng doet en uiteindelijk 
beslist de raad over het al dan niet gewijzigde voorstel. In de gemeentelijke praktijk is 
veelal reeds sprake van een dergelijke betrokkenheid. Voor een goed samenspel tussen 
de raad en het college en met het oog op een goede werking van het gemeentebestuur 
is het van belang dat colleges in alle gevallen die gelegenheid krijgen. Die betrokkenheid 
is er overigens ook in omgekeerde zin. Belangrijke beslissingen mag het college niet 
nemen dan nadat een ontwerpbesluit bij de raad is voorgelegd (artikel 169, vierde lid, 
Gemeentewet). Voorgesteld wordt de betrokkenheid van het college bij 
initiatiefvoorstellen van de raad zeker te stellen door dit te verankeren in artikel 147a van 
de Gemeentewet.  
 
2.3 Geen raadsleden in bezwaar- en klachtcommissies  
Voor een zuivere verhouding tussen de raad en het college is het ook van belang de 
samenstelling van commissies nader te bezien. De Gemeentewet kent diverse 
commissievormen: raadscommissies (artikel 82), bestuurscommissies (artikel 83) en 
“andere commissies” (artikel 84). Ten aanzien van deze andere commissies is bepaald 
dat de burgemeester en de wethouders geen lid mogen zijn van een door de raad 
ingestelde commissie en omgekeerd dat raadsleden geen lid mogen zijn van een door 
het college of de burgemeester ingestelde commissie. Deze uit de dualisering 
voortvloeiende wederzijdse uitsluiting geldt echter niet in alle gevallen. Raadsleden 
kunnen lid zijn van een door het college of de burgemeester ingestelde commissie die is 
belast met het adviseren over de beslissing op bezwaarschriften of met de behandeling 
van en de advisering over klachten (artikel 84, tweede lid). Dit vormt een onzuiver 
element in de verhouding tussen raad en het college. Het beoordelen van 
bezwaarschriften en klachten is naar zijn aard geen raadswerk. Raadsleden zouden niet 
langs deze weg op de stoel van het college moeten gaan zitten. Politieke controle vindt 
plaats in de raad. Raadsleden kunnen de vrijkomende tijd besteden aan het eigenlijke 
raadswerk. 
 
2.4 Externe voorzitter raadscommissies 
 2 

Voorts wordt naar aanleiding van een vraag uit de Eerste Kamer voorgesteld duidelijk in 
de wet vast te leggen dat een wethouder de beschikking kan krijgen over stukken ten 
aanzien waarvan in een besloten vergadering geheimhouding is opgelegd, indien hij bij 
9
de vergadering niet aanwezig was. Artikel 23, vierde lid, van de Gemeentewet bepaalt 
dat van een besloten vergadering een afzonderlijk verslag wordt gemaakt, dat niet 
openbaar is. In de praktijk wordt dit vaak gecombineerd met het opleggen van 
geheimhouding op grond van artikel 25, eerste lid, van de Gemeentewet. 
Geheimhouding wordt tijdens de vergadering opgelegd. De geheimhouding wordt door 
hen die bij de behandeling aanwezig waren en allen die van het behandelde of de 
stukken kennis dragen, in acht genomen totdat de raad haar opheft.  
In artikel 21 van de Gemeentewet is expliciet bepaald dat de wethouder toegang heeft 
tot de raadsvergaderingen. Dat geldt dus ook een besloten vergadering waarin tevens 
geheimhouding is opgelegd. Het ligt daarom in de rede dat de wethouder ook kennis kan 
nemen van het behandelde en van de overgelegde stukken indien hij niet bij die 
vergadering aanwezig was. De wet spreekt zich daar niet over uit. Met de voorgestelde 
aanpassing wordt dit uitdrukkelijk bepaald.  
2.7 Burgemeester en collegevorming 
De collegevorming is een zaak van de fracties in de raad en is niet aan regels gebonden. 
De burgemeester heeft daarbij geen formele positie, terwijl hij wel met de nieuw te 
benoemen wethouders moet samenwerken en zal moeten bijdragen aan de uitvoering 
van het nieuwe collegeprogramma. Het is dan ook van belang dat de burgemeester 
wordt betrokken bij het proces van collegevorming. In de Gemeentewet is daarom 
vastgelegd dat de burgemeester wordt geïnformeerd over de uitkomsten van de 
collegeonderhandelingen en dat hij alsdan in de gelegenheid wordt gesteld zijn 
opvattingen over voorstellen ten behoeve van het collegeprogramma kenbaar te maken 
(artikel 35, tweede lid), met als overweging dat de burgemeester als voorzitter, tevens 
lid, van het college gehouden is mee te werken aan de uitvoering van het 
collegeprogramma. Dat impliceert dat de tekst van het collegeprogramma als gevolg van 
de opvattingen van de burgemeester nog gewijzigd zou kunnen worden.  
De informatiepositie van de burgemeester tijdens het proces van collegevorming behoeft 
versterking. Een goede informatiepositie is van belang voor de samenwerking binnen het 
nieuwe college. Het college van burgemeester en wethouders functioneert op basis van 
collegiaal bestuur. De nauwe samenwerking binnen het college vraagt om een goede 
verhouding tussen burgemeester en wethouders. De burgemeester wordt nu alleen 
geïnformeerd over de uitkomsten van de collegeonderhandelingen. Pas dan ook kan hij 
zijn opvattingen over voorstellen ten behoeve van het collegeprogramma kenbaar 
maken. Voorgesteld wordt dat de burgemeester op zijn verzoek ook tijdens de 
collegeonderhandelingen over het verloop daarvan geïnformeerd wordt, zodat hij ook 
eerder de gelegenheid krijgt om zijn opvattingen kenbaar te maken over voorstellen ten 
behoeve van het collegeprogramma. Het is van belang dat de burgemeester als 
voorzitter van het toekomstige college, indien hij dit wenst, ook gedurende het proces 
zijn opvattingen kan geven. Het voorstel richt zich op een goede informatie-uitwisseling 
over en weer. Het gaat er om dat de burgemeester voor, tijdens en na de besprekingen 
ordentelijk wordt geïnformeerd.  
 
3. Benoeming en herbenoeming van burgemeesters 
 
3.1 Procedure bij herbenoeming 
Sinds de herziening van de benoemingsprocedure in 2001 ligt het zwaartepunt van de 
procedure niet alleen ten aanzien van de benoeming, maar ook ten aanzien van de 
herbenoeming en het ontslag van de burgemeester bij de raad. Dat vergt een 
                                                      
9
 Kamerstukken I 2009/10, 30 902, F, blz. 2. 
 4 

 
Het is van belang dat de raad periodiek overleg voert met de burgemeester over de 
ambtsuitoefening. Op basis daarvan kunnen gemeenteraden bij herbenoeming een 
actueel en bij de burgemeester bekend beoordelingskader hanteren. Het is ook wenselijk 
dat de commissaris van de Koningin aan het begin van de procedure met de raad 
overlegt over het (gewenste) functioneren van de burgemeester in het licht van de 
komende herbenoemingsprocedure. Mede op basis van het beoordelingskader kunnen 
met de burgemeester afspraken worden gemaakt over de ambtsuitoefening in de 
komende ambtsperiode. Het voornemen is dan ook om in de van toepassing zijnde 
circulaires en handreikingen nader uit te werken dat in het herbenoemingsproces 
beoordeling van het functioneren van de burgemeester plaatsvindt mede aan de hand 
van verslagen van functioneringsgesprekken tussen burgemeester en gemeenteraad. 
 
Nu herbenoeming minder dan in het verleden een automatisme is, maar een moment 
waarop het functioneren van de burgemeester (naar verleden en toekomst) opnieuw 
wordt bezien, is het wenselijk dat – net als bij de benoeming – een 
vertrouwenscommissie wordt ingesteld. In veel gemeenten is dat inmiddels ook de 
praktijk. Het is wenselijk dit met het oog op een zorgvuldig proces ook wettelijk voor te 
schrijven. Daarmee wordt tevens de geheimhouding gegarandeerd. Ook geeft het de 
zittende burgemeester meer houvast in de procedure. Voorafgaand aan de 
herbenoeming of een eventuele niet-herbenoeming heeft de burgemeester de 
gelegenheid om in beslotenheid met een afvaardiging van de raad te overleggen over 
zijn functioneren. Het overleg in de vertrouwenscommissie alsmede de beraadslagingen 
in de raad over het verslag van de vertrouwenscommissie zijn vertrouwelijk. Daarom 
wordt voorgesteld in de Gemeentewet te regelen dat de raad een vertrouwenscommissie 
instelt die met de burgemeester over diens functioneren overlegt. Van dit overleg brengt 
de vertrouwenscommissie vertrouwelijk verslag uit aan de raad en de commissaris van 
de Koningin. 
 
In de Gemeentewet is reeds geregeld dat de raad voordat hij de aanbeveling opstelt, 
met de commissaris van de Koningin overlegt over het functioneren van de 
burgemeester. Over de aanbeveling inzake de herbenoeming brengt de commissaris 
advies uit aan de minister van BZK. Het advies van de commissaris weegt zwaar bij 
herbenoeming. Bij een (niet-)herbenoeming kan de minister afwijken van de aanbeveling 
van de raad op gronden ontleend aan het advies van de commissaris (dan wel op 
andere zwaarwegende gronden). Dat betekent dat de commissaris vroegtijdig in het 
proces moet worden betrokken en moet kunnen beschikken over relevante stukken 
zoals verslagen van evaluaties of functioneringsgesprekken. Het voornemen is daarom 
om in de circulaire en de handreiking voor burgemeestersbenoemingen op te nemen dat 
met de commissaris bij het begin van de procedure wordt overlegd over het (gewenste) 
functioneren van de burgemeester in het licht van de komende 
herbenoemingsprocedure. Tevens wordt opgenomen dat de commissaris kan 
beschikken over verslagen van functioneringsgesprekken tussen burgemeester en raad. 
 
De betrokkenheid van wethouders bij de benoemingsprocedure van burgemeesters dient 
te worden versterkt. De burgemeester functioneert voor het grootste deel van zijn tijd 
binnen het college en zal dus goed met de wethouders moeten kunnen samenwerken. 
Wethouders kunnen nu op uitnodiging van de gemeenteraad als adviseur toetreden tot 
de vertrouwenscommissie. Dit gebeurt echter nog niet in alle gevallen. Het vrijblijvende 
karakter van de uitnodiging zou moeten vervallen. Ook moet verzekerd zijn dat de raad 
het college hoort over de profielschets, alvorens deze vast te stellen. Daarom wordt 
voorgesteld om in de Gemeentewet te regelen dat de raad het college in de gelegenheid 
stelt zijn opvatting over de profielschets te geven alvorens deze wordt vastgesteld en dat 
 6 

waarnemend burgemeester zijn nevenfuncties openbaar moet maken. Een door de 
Kroon benoemde burgemeester moet voorts over de Nederlandse nationaliteit 
beschikken (artikel 63 Gemeentewet). Ook dit vereiste ontbreekt in de opsomming van 
artikel 80 Gemeentewet. Het Nederlanderschap is echter van bijzondere betekenis voor 
een burgemeester, gelet op zijn bijzondere verantwoordelijkheid voor de handhaving van 
de openbare orde en veiligheid, vandaar dat wordt voorgesteld ook dit vereiste over te 
nemen.  
 
4. Bestuurlijke integriteit en bestuurlijke crises 
 
Met dit wetsvoorstel wordt tevens uitvoering gegeven aan de motie-Heijnen/Schouw, 
waarin de regering wordt gevraagd om een wetswijziging voor te bereiden die voorziet in 
de rol van commissarissen van de Koningin en burgemeesters bij 
14
integriteitshandhaving. De burgemeester vervult veelal nu reeds de rol van hoeder van 
de gemeentelijke integriteit. Hij is in staat om integriteitsschendingen te zien en aan de 
orde te stellen. Zijn verantwoordelijkheid voor de gemeentelijke integriteit vloeit nu niet 
expliciet voort uit de Gemeentewet. Wel stelt artikel 170, derde lid, van de Gemeentewet 
in algemene zin dat de burgemeester een goede behartiging van de gemeentelijke 
aangelegenheden bevordert. Deze algemene zorgplicht wordt in het eerste lid van dat 
artikel op een aantal terreinen gespecificeerd.  
 
Bij (vermoedens van) integriteitsschendingen wordt optreden van de burgemeester 
verwacht. Zeker ingeval vragen rijzen over de integriteit van wethouders of raadsleden 
kan de burgemeester echter in een kwetsbare positie geraken. In de vervulling van deze 
niet eenvoudige taak dient buiten twijfel te staan dat de burgemeester daarin een 
bijzondere verantwoordelijkheid heeft. Hij moet vanuit die verantwoordelijkheid 
zelfverzekerd kunnen optreden. Het waarborgen en mogelijk versterken van deze rol kan 
geschieden door buiten twijfel te stellen dat hier voor de burgemeester een 
verantwoordelijkheid en een opdracht ligt. Voorgesteld wordt om in artikel 170 van de 
Gemeentewet te bepalen dat de burgemeester de bestuurlijke integriteit van de 
gemeente bevordert. Om het bijzondere karakter van deze verantwoordelijkheid in relatie 
tot de zorgplichten uit het eerste lid van artikel 170 te benadrukken, is gekozen voor een 
afzonderlijke bepaling in een nieuw tweede lid. 
 
Waar het de provincie betreft, heeft de commissaris van de Koningin een gelijksoortige 
positie en verantwoordelijkheid als de burgemeester. Voorgesteld wordt om dit in artikel 
178 van de Provinciewet vast te leggen. Omdat de burgemeester niet alleen “boven de 
partijen” maar ook “tussen de partijen” staat, acht de regering het aangewezen de rol 
van de commissaris ook in een ander opzicht wettelijk te verankeren. Ten aanzien van 
gemeenten komt integriteit aan de orde bij de uitoefening door de commissaris van taken 
als rijksorgaan. Dat betreft allereerst de selectie van potentiële 
burgemeesterskandidaten. Integriteitstoetsing maakt onderdeel uit van het 
selectieproces. Maar ook gemeentelijke integriteit in bredere zin kan onderwerp van zorg 
zijn, bijvoorbeeld bij de periodieke gesprekken met burgemeesters en de werkbezoeken 
aan gemeenten. De zorg voor gemeentelijke integriteit rekent de commissaris ook tot zijn 
taken. Adviseren en bemiddelen door de commissaris bij integriteitsvraagstukken zou 
expliciet als rijkstaak benoemd kunnen worden. Omdat burgemeesters een rol hebben 
bij de gemeentelijke integriteit, is het passend dat de commissaris hier een adviserende 
en ondersteunende rol kan vervullen. Dat kan ook een meerwaarde hebben als een 
probleem zich bij meerdere gemeenten voordoet. Een rol voor de commissaris kan ook 
aangewezen zijn als bij een integriteitskwestie wethouders of raadsleden betrokken zijn. 
Het lokale politieke krachtenveld kan er dan aan in de weg staan dat de burgemeester 
                                                      
14
 Kamerstukken II 2010/11, 32 500 VII, nr. 24. 
 8 

minister van BZK over de uitvoering van de Ambtsinstructie een geëigend middel. In de 
praktijk gebeurt dit al. Voorgesteld wordt om dit in artikel 182, vijfde lid, van de 
Provinciewet vast te leggen. Deze rapportages zijn vertrouwelijk. Dit betreft een 
bijzondere regeling die uitputtend bedoeld is en daarmee, gelet op artikel 2 van de Wet 
openbaarheid van bestuur, beoogt die wet terzijde te stellen. De rapportages zullen 
immers veelal persoonlijke beleidsopvattingen bevatten en onderwerpen die naar hun 
aard vertrouwelijk zijn, zoals benoemingen van burgemeesters en bestuurlijke 
knelpunten in gemeenten of het contact met de zgn. rijksheren.  
 
Voor de dagelijkse praktijk zijn de rijkstaken die de commissaris van de Koningin vervult 
in het kader van de procedures inzake de benoeming, de herbenoeming en het ontslag 
van burgemeesters het belangrijkst. Deze berusten op de artikelen 61 tot en met 61c van 
de Gemeentewet (nader geregeld in de artikelen 6 tot en met 7a van de 
Ambtsinstructie). In het kabinetsstandpunt is de aanbeveling van de Rob overgenomen 
om de benoeming van een waarnemend burgemeester door de commissaris, welke 
bevoegdheid hij thans als provinciaal orgaan uitoefent, als een rijkstaak aan te merken.  
Bij de waarneming van een burgemeester wordt in normale gevallen bij verhindering of 
ontstentenis van de burgemeester door het college een wethouder aangewezen als 
waarnemer, ook wel aangeduid als loco-burgemeester (artikel 77 Gemeentewet). Indien 
de commissaris dit in het belang van de gemeente nodig oordeelt, voorziet hij op andere 
wijze in de waarneming (artikel 78 Gemeentewet). In de praktijk is er een aantal situaties 
waarin de commissaris een waarnemend burgemeester benoemt: bij bestuurlijke 
problemen, bij gemeentelijk herindeling, voor de duur van een benoemingsprocedure en 
bij langdurige ziekte van de burgemeester. Over het al dan niet benoemen van een 
waarnemend burgemeester wordt nu al in de praktijk overleg gevoerd met de minister 
van BZK.  
 
De Rob overwoog dat sprake is van een inconsistentie ten opzichte van de taken en 
bevoegdheden betreffende de (her)benoeming en het ontslag van de burgemeester die 
de commissaris als rijksorgaan uitvoert, nu bij de benoeming van een waarnemend 
burgemeester voor een langere periode evenzeer de belangen van de Kroon in het 
geding zijn als bij de benoeming van een burgemeester voor een reguliere ambtstermijn. 
Dit pleit er voor dat de commissaris zijn bevoegdheid om te kunnen voorzien in de 
waarneming van het burgemeestersambt zou moeten uitvoeren onder 
16
verantwoordelijkheid van de regering. In het wetsvoorstel wordt daarom de benoeming 
van een waarnemend burgemeester in artikel 78 als rijkstaak aangemerkt. 
 
17
Voorts wordt uitvoering gegeven aan de motie-Schinkelshoek , door te bepalen dat ook 
de beëdiging van de burgemeester door de commissaris (artikel 65 Gemeentewet) een 
rijkstaak is en dat deze in het openbaar, ten overstaan van de raad plaats heeft. In de 
praktijk gebeurt dit overigens al. Ook de Rob was van mening dat de beëdiging als 
rijkstaak aangemerkt moest worden: deze is immers het sluitstuk van de 
benoemingsprocedure. 
 
Ten slotte wordt voorgesteld om ook de resterende bevoegdheden van de commissaris 
van de Koningin ten aanzien van burgemeesters als rijkstaken te kwalificeren. Daarmee 
wordt een logische samenhang in het pakket van rijkstaken aangebracht. Met artikel 69 
van de Gemeentewet zijn de verboden handelingen van toepassing verklaard op de 
burgemeester. Op grond van het artikel kan hiervan ontheffing worden verleend door de 
commissaris. Voorgesteld wordt dat de commissaris deze taak als rijksorgaan vervult. 
                                                      
16
 Raad voor het openbaar bestuur, De burgemeester van de provincie? Advies Commissaris van de Koningin 
als rijksorgaan, Den Haag 2006, blz. 58. 
17
 Kamerstukken II 2007/08, 31 200 VII, nr. 32. 
 10 

publiekrechtelijke taakbehartiging, aldus het kabinetsstandpunt. Het toenmalige kabinet 
heeft daarop voorgesteld de wettelijke voorkeur voor publiekrechtelijke regeling te laten 
vervallen, alsook de verplichte goedkeuring door gedeputeerde staten onderscheidenlijk 
de minister van BZK. 
 
Met het onderhavige wetsvoorstel kiest de regering er echter voor de wettelijke voorkeur 
voor publiekrechtelijke regeling boven privaatrechtelijke regeling in stand te houden.  
Reden hiervoor is dat het publiekrecht meer waarborgen biedt ten aanzien van het 
gebruik van bevoegdheden, besluitvormingsstructuren, beïnvloedingsmogelijkheden, 
toezicht, democratische controle en openbaarheid. Dat is ook in lijn met de 
Bestuursafspraken 2011-2015, waarin is opgenomen dat waar mogelijk 
publiekrechtelijke samenwerking boven privaatrechtelijke samenwerking wordt verkozen. 
Ter verbetering van de publiekrechtelijke samenwerking is onder andere een wijziging 
van de Wgr in voorbereiding. 
 
Gemeenten en provincies hebben veel ervaring opgedaan met privaatrechtelijke 
samenwerkingsvormen. Decentrale overheden dienen waar mogelijk zelf te beslissen 
over zaken die hen aangaan en armslag te hebben bij de uitvoering van hun taken. In de 
verhoudingen binnen het lokale en provinciale bestuur zijn toezicht en verantwoording op 
horizontaal niveau goed geregeld. Wat de privaatrechtelijke taakbehartiging betreft 
voorziet de wet reeds in een voorhangprocedure van het ontwerp-besluit van het college 
bij de gemeenteraad respectievelijk van gedeputeerde staten bij provinciale staten. 
Daarbij komt dat het college respectievelijk gedeputeerde staten toch al gehouden is de 
gemeenteraad respectievelijk provinciale staten inzicht te bieden in het financiële belang 
(risico) bij verbonden partijen. Verdere verbetervoorstellen daartoe zijn overigens in 
voorbereiding; het betreft een voorgenomen wijziging van het Besluit begroting en 
verantwoording provincies en gemeenten (BBV). De goedkeuring door gedeputeerde 
staten respectievelijk de minister van BZK kan hiermee komen te vervallen, zoals ook 
bepleit door de werkgroep en overgenomen in het kabinetsstandpunt. Dit komt tevens de 
autonomie van decentrale overheden ten goede. 
  
Zoals aangekondigd in het kabinetsstandpunt – en conform de aanbevelingen van de 
werkgroep – is ter ondersteuning van de decentrale overheden samen met VNG, IPO en 
UvW een afwegingskader ontwikkeld. Met behulp van het afwegingskader kunnen 
decentrale overheden een goed onderbouwde keuze maken tussen publiek- en 
privaatrechtelijke regeling van publieke taken en daarbij alle relevante aspecten 
afwegen.  
 
7. Burgerjaarverslag en beleidsevaluatie 
 
Op grond van artikel 170, tweede lid, van de Gemeentewet dient de burgemeester 
gelijktijdig met de jaarrekening en het jaarverslag een burgerjaarverslag uit te brengen, 
waarin hij in ieder geval rapporteert over de kwaliteit van de gemeentelijke 
dienstverlening en de kwaliteit van procedures op het vlak van burgerparticipatie. 
Burgemeesters hebben de afgelopen jaren op vele manieren invulling gegeven aan het 
burgerjaarverslag. De betekenis van het burgerjaarverslag is echter beperkt gebleken. 
Dat was ook een van bevindingen van onderzoek dat ten grondslag lag aan de Staat van 
19
de dualisering. Ook burgemeesters hebben dit signaal afgegeven. Voorgesteld wordt 
daarom de verplichting tot het uitbrengen van het burgerjaarverslag te schrappen. Het is 
dan aan de burgemeester om te bepalen of en hoe hierin wordt voorzien. Het onderwerp 
leent zich niet voor een verplichtende regeling door de wetgever. 
 
                                                      
19
 B&A, Staat van het dualisme, Den Haag 2008, blz. 51. 
 12 

Voor de waarneming van de gezaghebber wordt een specifieke regeling getroffen; dit is 
22
reeds aangekondigd bij de wijziging van het Rechtspositiebesluit gezaghebbers BES. 
Het is de verantwoordelijkheid van de Rijksvertegenwoordiger om in de waarneming te 
voorzien. Met deze wijziging van de artikelen 90 en 91 WolBES wordt teruggekeerd naar 
de situatie zoals onder de Eilandenregeling Nederlandse Antillen (ERNA), toen een 
externe waarnemend gezaghebber - benoemd door de Gouverneur - de gezaghebber 
verving. Overweging is dat het in Caribisch Nederland beter is dat de gezaghebber bij 
verhindering of ontstentenis niet door een eilandgedeputeerde maar door een externe 
wordt vervangen. Daarnaast kan de Rijksvertegenwoordiger een waarnemend 
gezaghebber benoemen indien hij dit in het belang van het openbaar lichaam 
noodzakelijk acht, bijvoorbeeld om de periode tussen ontslag van de gezaghebber en 
zijn opvolging door een door de Kroon benoemde gezaghebber te overbruggen of in 
geval van een bestuurlijke crisis.  
 
Voor het geheel van wijzigingen van de Gemeentewet dat van overeenkomstige 
toepassing is op Bonaire, Sint Eustatius en Saba zij verwezen naar de artikelsgewijze 
toelichting.  
 
Op een aantal onderdelen verschilt de positie van Bonaire, Sint Eustatius en Saba van 
die gemeenten, zodat geen wijziging wordt voorgesteld. Een wijziging die niet wordt 
doorgevoerd, betreft de afschaffing van het goedkeuringsvereiste voor oprichting van en 
deelname aan privaatrechtelijke rechtsvormen. Met het oog op het gezond houden van 
de financiële positie van de openbare lichamen behoeft een besluit tot het oprichten van 
of het deelnemen in een privaatrechtelijke rechtspersoon of een maatschap de 
goedkeuring van de minister van BZK; zie artikel 9 van de Wet financiën openbare 
lichamen Bonaire, Sint Eustatius en Saba (FinBES).  
23
Het burgerjaarverslag was reeds bij amendement-Leerdam/Van Bochove uit de 
WolBES geschrapt en de FinBES kent geen met artikel 213a Gemeentewet vergelijkbare 
bepaling. De betrokkenheid van de eilandsraad en het bestuurscollege bij de 
(her)benoeming van de gezaghebber is reeds afdoende geregeld in artikel 73 WolBES 
en in het Besluit benoemingsprocedure gezaghebber BES.  
De Rijksvertegenwoordiger ten slotte heeft een andere positie dan de commissaris van 
de Koningin. Zijn zorgplicht betreffende de bevordering van goed bestuur ex artikel 204 
WolBES reikt veel verder, vandaar dat het niet nodig is hem met de commissaris van de 
Koningin vergelijkbare zorgplichten betreffende bestuurlijke integriteit en bestuurlijke 
crises toe te kennen.  
 
Het wetsvoorstel is voor consultatie voorgelegd aan de bestuurscolleges van Bonaire, 
Sint Eustatius en Saba en aan de Rijksvertegenwoordiger; hun reacties zijn bijgevoegd. 
PM 
 
10. Wijziging van de Waterschapswet 
 
Enkele wijzigingen van de Gemeentewet worden met overeenkomstige bepalingen 
opgenomen in de Waterschapswet. Het is een beperkt aantal omdat het (niet-
gedualiseerde) waterschapsbestuur minder gereguleerd is en ook minder 
overeenkomsten heeft met het gemeentebestuur. Overgenomen worden de bepalingen 
over de verstrekking van inkomensgegevens door de belastingdienst ten behoeve van 
de verrekening van neveninkomsten. Daarnaast worden de bepalingen betreffende de 
rechtspositie meer in lijn gebracht met die in de Gemeentewet. Evenals bij de 
burgemeester wordt de verantwoordelijkheid van de voorzitter van het waterschap voor 
                                                      
22
 Stcrt. 2011, 15933. 
23
 Kamerstukken II 2009/10, 31 954, nr. 17. 
 14 

stellen van een computer. Omdat de redactie van de bepaling daarover twijfel mogelijk 
maakt, wordt “financiële voorzieningen” vervangen door: voorzieningen. 
 
Zesde lid 
In artikel 44, vierde lid, is bepaald dat wethouders geen inkomsten of vergoedingen 
genieten voor functies die zij vervullen uit hoofde van het ambt; de zogenoemde 
qualitate qua functies. Voor overige inkomsten geldt ingevolge het zesde lid een 
verrekeningsregeling. Deze inkomsten worden met de bezoldiging verrekend 
overeenkomstig de voor Kamerleden geldende systematiek van artikel 3 van de Wet 
schadeloosstelling leden Tweede Kamer. Aan het zesde lid van wordt nu ten behoeve 
van de voor de verrekening noodzakelijke gegevensuitwisseling toegevoegd dat de 
belastinginspecteur de benodigde inkomensgegevens verstrekt. 
 
Onderdeel F (artikel 61 Gemeentewet) 
 
Tweede en derde lid 
In het tweede lid van artikel 61 is reeds geregeld dat bij een burgemeestersvacature de 
commissaris van de Koningin met de raad overlegt over de profielschets voor de nieuw 
te benoemen burgemeester. Het voorstel is om bij de benoemingsprocedure van 
burgemeesters de betrokkenheid van wethouders te versterken. Daartoe wordt aan 
artikel 61 toegevoegd dat de raad het college in de gelegenheid stelt zijn opvattingen 
over de profielschets te geven. Ook wordt voorgesteld dat de raad een of meer 
wethouders als adviseur aan de vertrouwenscommissie toevoegt. Nu is dat nog 
vrijblijvend.  
 
Zevende lid 
Bij de benoeming van een burgemeester wordt onderzoek verricht. Dat bestaat – zoals 
toegelicht in paragraaf 3.2 – uit naslag bij de AIVD en fiscaal onderzoek bij de 
belastingdienst. Voor dat fiscale onderzoek wordt nu een grondslag in de Gemeentewet 
opgenomen. Voorstel is om in artikel 61 te bepalen dat de inspecteur van de 
Rijksbelastingdienst aan de minister van BZK de gegevens verstrekt over feiten 
waarvoor een bestuurlijke boete of strafbeschikking is opgelegd, benodigd om te 
bepalen of er in fiscaal opzicht naar het oordeel van de minister van BZK zwaarwegende 
gronden zijn die zich tegen een benoeming verzetten.  
 
Onderdeel G (artikel 61a Gemeentewet) 
 
De invoeging van een nieuw vierde lid strekt ertoe voor te schrijven dat in het kader van 
de procedure tot herbenoeming net als in het kader van de benoeming een 
vertrouwenscommissie wordt ingesteld. Voorts wordt de betrokkenheid van het college 
verzekerd door net als bij de benoemingsprocedure te bepalen dat de raad ook in deze 
commissie ten minste één door het college aan te wijzen wethouder benoemt.  
 
Onderdeel H (artikel 61c Gemeentewet) 
 
Dit betreft het toevoegen van een verwijzing naar het in onderdeel G ingevoegde artikel 
61, vierde lid. 
 
Onderdeel I (artikel 61d Gemeentewet) 
 
Artikel 61d bepaalde welke van de in de voorgaande artikelen genoemde taken de 
commissaris van de Koning als rijksorgaan uitoefent volgens de Ambtsinstructie. De 
Ambtsinstructie behelst nadere regels inzake de taken die de commissaris verricht als 
rijksorgaan. Doordat die taken in dit wetsvoorstel worden uitgebreid met enkele andere 
 16 

 
Voor een toelichting op de wijziging van artikel 95 wordt verwezen naar de 
overeenkomstige wijziging van artikel 44, tweede lid (onderdeel E).  
 
Onderdeel S (artikel 99 Gemeentewet) 
 
Het eerste lid van artikel 99 bepaalt dat raads- en commissieleden buiten hetgeen hun 
bij of krachtens de wet is toegekend geen vergoedingen en tegemoetkomingen ten laste 
van de gemeente ontvangen. Het tweede lid stelt dat zij voordelen ten laste van de 
gemeente, anders dan in de vorm van vergoedingen en tegemoetkomingen, slechts 
genieten voor zover de raad dit bij verordening bepaalt. Door de wijziging wordt expliciet 
bepaald dat de raad geen verordening hoeft vast te stellen voor onderwerpen die reeds 
in het Rechtspositiebesluit raads- en commissieleden zijn geregeld, zoals de 
verstrekking van computers. 
 
Onderdeel T (artikel 147a Gemeentewet) 
 
Met deze wijziging wordt de betrokkenheid van het college bij initiatiefvoorstellen van de 
raad verzekerd door te bepalen dat de raad het ontwerp aan het college moet 
voorleggen alvorens een besluit te nemen.  
 
Onderdeel U (artikel 156 Gemeentewet)  
 
Deze wijziging hangt samen met de wijzigingen in de onderdelen W, X en Y. 
 
Onderdeel V (artikel 160 Gemeentewet) 
 
Deze wijzigingen strekken ertoe de wettelijke voorkeur voor publiekrechtelijke 
organisatievorming voor de uitoefening van publieke taken en de daaraan gekoppelde 
goedkeuring door gedeputeerde staten te laten vervallen. Gehandhaafd blijft dat een 
ontwerpbesluit tot oprichting van een deelneming in privaatrechtelijke organisaties door 
het college aan de raad moet worden voorgelegd, zodat deze zijn wensen en 
bedenkingen kenbaar kan maken. 
 
Onderdeel W (artikel 170 Gemeentewet) 
 
Onderhavig artikel geeft een algemene taakomschrijving van de burgemeester. Met de 
voorgestelde aanvulling wordt expliciet geregeld dat de burgemeester een bijzondere 
verantwoordelijkheid heeft voor de bestuurlijke integriteit van de gemeente.  
Voorts komt de wettelijke plicht van de burgemeester om een burgerjaarverslag uit te 
brengen te vervallen. 
 
Onderdelen X, Y en Z (artikelen 197, 213a en 214 Gemeentewet) 
 
Deze wijzigingen betreffen het schrappen van de wettelijke verplichting van het college 
om periodiek onderzoek te verrichten naar de doelmatigheid en doeltreffendheid van het 
gemeentebestuur. Gemeenten kunnen zelf bepalen of dergelijke onderzoeken wenselijk 
zijn. 
 
 
Artikel II Provinciewet 
 
Onderdeel A (artikel 25 Provinciewet) 
 
 18 

 
Onderdeel J ( artikel 65 Provinciewet) 
 
Verwezen zij naar de overeenkomstige wijziging van artikel 66 van de Gemeentewet 
(artikel I, onderdeel K). 
 
Onderdeel K (artikel 72 Provinciewet) 
 
Verwezen zij naar de overeenkomstige wijziging van artikel 73 van de Gemeentewet 
(artikel I, onderdeel L). 
 
Onderdeel L (artikel 78 Provinciewet) 
 
Verwezen zij naar de overeenkomstige wijziging van artikel 80 van de Gemeentewet 
(artikel I, onderdeel M). 
 
Onderdeel M (artikel 80 Provinciewet) 
 
Verwezen zij naar de overeenkomstige wijziging van artikel 82 van de Gemeentewet 
(artikel I, onderdeel P). 
 
Onderdeel N (artikel 82 Provinciewet) 
 
Verwezen zij naar de overeenkomstige wijziging van artikel 84 van de Gemeentewet 
(artikel I, onderdeel Q). 
 
Onderdelen O en P (artikel 93 en 96 Provinciewet) 
 
Verwezen zij naar de overeenkomstige wijziging van de artikelen 95 en 99 van de 
Gemeentewet (artikel I, onderdelen R en S). 
 
Onderdeel Q (artikel 143 Provinciewet) 
 
Door het schrappen van de tweede volzin van het eerste lid wordt deze bepaling in 
overeenstemming gebracht met de overeenkomstige bepaling in de Gemeentewet 
(artikel 147, eerste lid). 
 
Onderdeel R (artikel 143a Provinciewet)  
 
Verwezen zij naar de overeenkomstige wijziging van artikel 147a van de Gemeentewet 
(artikel I, onderdeel T). 
 
Onderdeel S (artikel 152 Provinciewet) 
 
Verwezen zij naar de overeenkomstige wijziging van artikel 156 van de Gemeentewet 
(artikel I, onderdeel U). 
 
Onderdeel T (artikel 158 Provinciewet) 
 
Verwezen zij naar de overeenkomstige wijziging van artikel 160 van de Gemeentewet 
(artikel I, onderdeel V). 
 
Onderdeel U (artikel 175 Provinciewet) 
 
 20 

 
Onderdeel H (artikel 78 WolBES) 
 
Verwezen zij naar de overeenkomstige wijziging van artikel 66 van de Gemeentewet 
(artikel I, onderdeel K). 
 
Onderdeel I (artikel 87 WolBES) 
 
Verwezen zij naar de overeenkomstige wijziging van artikel 73 van de Gemeentewet 
(artikel I, onderdeel L). 
 
Onderdeel J (artikelen 90 en 91 WolBES) 
 
De waarneming van de gezaghebber wordt gewijzigd. Met het nieuwe artikel 90 WolBES 
wordt teruggekeerd naar de situatie zoals onder de Eilandenregeling Nederlandse 
Antillen (ERNA), toen een externe waarnemend gezaghebber, benoemd door de 
Gouverneur, de gezaghebber verving. De relatieve kwetsbaarheid van het bestuur in 
Caribisch Nederland brengt met zich dat het beter is dat de gezaghebber bij verhindering 
of ontstentenis niet door een eilandgedeputeerde maar door een externe wordt 
vervangen. Het is aan de Rijksvertegenwoordiger om hierin te voorzien. Daarnaast kan 
de Rijksvertegenwoordiger een waarnemend gezaghebber benoemen indien hij dit in het 
belang van het openbaar lichaam noodzakelijk acht, bijvoorbeeld om de periode tussen 
ontslag van de gezaghebber en zijn opvolging door een door de Kroon benoemde 
gezaghebber te overbruggen of in geval van een bestuurlijke crisis.  
 
Onderdeel K (artikel 93 WolBES) 
 
Verwezen zij naar de overeenkomstige wijziging van artikel 80 van de Gemeentewet 
(artikel I, onderdeel M). 
 
Onderdeel L (artikel 117 WolBES) 
 
Verwezen zij naar de overeenkomstige wijziging van artikel 82 van de Gemeentewet 
(artikel I, onderdeel P). 
 
Onderdeel M (artikel 118 WolBES) 
 
Verwezen zij naar de overeenkomstige wijziging van artikel 84 van de Gemeentewet 
(artikel I, onderdeel Q). 
 
Onderdeel N (artikel 120 WolBES) 
 
Verwezen zij naar de overeenkomstige wijziging van artikel 95 van de Gemeentewet 
(artikel I, onderdeel R). 
 
Onderdeel O (artikel 123 WolBES) 
 
Verwezen zij naar de overeenkomstige wijziging van artikel 99 van de Gemeentewet 
(artikel I, onderdeel S). 
 
Onderdeel P (artikel 150 WolBES) 
 
Verwezen zij naar de overeenkomstige wijziging van artikel 147a van de Gemeentewet 
(artikel I, onderdeel T). 
 22 

 
Bepaald wordt dat ten aanzien van de voorzitter ook krachtens algemene maatregel van 
bestuur regels kunnen worden gesteld over de in het eerste lid van artikel 49 genoemde 
onderwerpen. Voorts kunnen voorzieningen van niet-financiële aard worden geregeld, 
zoals het ter beschikking stellen van een computer; vergelijk de overeenkomstige 
aanpassing van artikel 44 Gemeentewet (artikel I, onderdeel E). 
 
Onderdeel E (artikel 94 Waterschapswet) 
 
Evenals bij de burgemeester wordt de verantwoordelijkheid van de voorzitter van het 
waterschap voor de bestuurlijke integriteit wettelijk verankerd. De Handreiking integriteit 
van politieke ambtsdragers bij gemeenten, provincies en waterschappen is ook mede 
door de UvW opgesteld. 
 
Onderdelen F en G (artikelen 109a en 109b Waterschapswet) 
 
Voor het schrappen van het verplichte doelmatigheidsonderzoek zij verwezen naar de 
overeenkomstige wijziging in artikel 213a van de Gemeentewet (artikel I, onderdeel Y). 
 
 
 
 
De minister van Binnenlandse Zaken en Koninkrijksrelaties, 
 
 
 
 
 
 
 
 
De staatssecretaris van Infrastructuur en Milieu, 
 
 
 
 
 
 
 
 
 
 
 24 

