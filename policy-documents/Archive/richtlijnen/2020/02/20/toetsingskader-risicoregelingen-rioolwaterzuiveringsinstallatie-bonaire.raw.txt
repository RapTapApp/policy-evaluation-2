 
TOETSINGSKADER RISICOREGELINGEN RIJKSOVERHEID  
 
Conform het beleidskader risicoregelingen (dat onderdeel uitmaakt van de begrotingsregels 2018-
2021) vindt besluitvorming over een nieuwe risicoregeling (garantie, lening en achterborgstelling) 
en/of aanpassing van een bestaande risicoregeling plaats aan de hand van het «Toetsingskader 
Risicoregelingen». Na besluitvorming in de ministerraad wordt het toetsingskader verstuurd aan het 
parlement. 
Probleemstelling en rol van de overheid 
1. Wat is het probleem dat aanleiding is voor het beleidsvoorstel? 
In 2009 heeft de Europese Commissie (EC) vanuit het 9de Europees Ontwikkelingsfonds (2000 
– 2007) subsidies verleend aan de Stichting Ontwikkeling Nederlandse Antillen (SONA) voor 
onder meer de uitvoering van het riolerings- en waterzuiveringsprogramma (hierna RZWI) op 
Bonaire. Na eerdere afrekening bestaat het voorschot van deze subsidie nog uit een bedrag 
van €17,9 miljoen. 89.55% van het project is afgerond, waardoor een bedrag openstaat van 
€1.876 mln. Voornoemd project is gestart ter bescherming van de koraalriffen Bonaire, omdat 
voorheen het rioolwater rechtsreeks de grond in liep, waardoor het vervuilde water uiteindelijk 
uitvloeide in open zee. Dit had een negatieve impact op het lokaal aanwezige koraal, waar 
Bonaire van afhankelijk is vanwege het (duik)toerisme. Het project omvat de constructie, 
installatie en ingebruikname van een afvalwaterzuiveringsinstallatie en een irrigatiesysteem 
ten behoeve van de zuidelijke kustzone van Bonaire, vanaf Hato tot en met Belnem. De 
overeenkomst met de EC vereist directievoering en toezicht op de bouw van de rioolleiding, 
zes rioolgemalen, een (hoofd)rioolgemaal en een afvalwaterzuiveringsinstallatie.  
SONA is opgericht met het doel de ontwikkelingssamenwerkingsgelden die door ‘donoren’ 
worden verstrekt te beheren. SONA maakte daarbij gebruik van een uitvoeringsorganisatie, 
USONA. Deze heeft ook de uitvoering op zich genomen van de RWZI op Bonaire, die mede 
vanuit het Europees Ontwikkelingsfonds gefinancierd wordt. 
De beoogde uitvoerder (SONA) voldeed niet volledig aan de door de EC gestelde eisen voor 
een onafhankelijke uitvoeringsorganisatie (six pillar assessment – waar USONA aan vier van 
de zes voldeed). In de overeenkomst tussen SONA en de EC (het zogeheten Delegation 
Agreement) is opgenomen dat SONA een financiële garantie moet verstrekken van een 
goedgekeurde financiële instelling. Deze garantie kan vervangen worden door een 
zogenaamde ‘comfort letter’ van de Nederlandse regering. De overeenkomst bepaalt dat de 
garantie moet zien op (herstel van) het volledige bedrag dat SONA verschuldigd is aan de EC. 
De garantie moet geldig zijn tot de dag dat het finale rapport van SONA is goedgekeurd. Dat is 
tot op heden niet gebeurd. 
Het ministerie van Binnenlandse Zaken en Koninkrijksrelaties heeft bij de start van het project 
per brief de gevraagde comfort letter afgegeven. De garantie beperkt zich tot de door de EC 
daadwerkelijk beschikbaar gestelde middelen voor de RZWI. In deze brief (van 6 januari 
2009) is gesteld dat de garantie vervalt binnen 30 dagen na goedkeuring van het eindrapport, 
of binnen 45 dagen nadat het eindrapport is aangeboden aan de EC dan wel op 31 december 
2014, de einddatum van de Financial Agreement. De einddatum van 31 december 2014 werd 
niet gehaald. Om alsnog de afronding van het project te faciliteren werd de Nederlandse 
garantstelling op 30 juni 2015 verlengd voor een periode van twee jaar (tot 30 juni 2017).  
De EC deed voor de einddatum een verzoek om de garantie nogmaals te verlengen voor de 
resterende looptijd van het project. Uitstel van het project had te maken met de 
arbitrageprocedure tussen SONA en de aannemer van het project, MNO Vervat, die sinds 2016 
loopt en voortduurt. Daarom werd de garantstelling nogmaals verlengd tot 30 juni 2019.  
 

 
Risico’s en risicobeheersing 
5. Wat zijn de risico’s van de regeling voor het Rijk: 
a) Wat is het totaalrisico van de regeling op jaarbasis? Kent de regeling een totaalplafond? 
De oorspronkelijke garantie omvatte de door de Europese Commissie beschikbaar gestelde 
middelen voor het Bonaire riolerings- en waterzuiveringsprogramma (€ 19,6 mln.). 
Onderstaand een overzicht van het resterende risico. 
De resterende garantie, en daarmee het maximale risico, bedraagt € 1,876 mln.  
Voor het RZWI geldt evenwel dat het ministerie van BZK aan de door de Europese Commissie 
erkende projectsupervisor, SONA, heeft verzocht om een verklaring waarin het deel van het 
project wordt beschreven dat reeds naar behoren is opgeleverd. Deze is in 2017 opgemaakt 
en ontvangen en hieruit blijkt dat de algehele voortgang van het project 89,55% bedraagt. De 
bepalingen van de Delegation Agreement geven ruimte om het bedrag proportioneel te 
verminderen met het bedrag dat door de Europese Commissie daadwerkelijk is uitgekeerd en 
goedgekeurd. Die goedkeuring wordt gebaseerd om de jaarlijkse audit report, het jaarlijkse 
implementatie rapport en eventueel op verzoek van de uitvoerende instantie (SONA) aan de 
hand van goedgekeurde uitgaven. Dat betekent dat een realistischer raming van het restrisico 
op het RZWI-project € 1.876 mln. bedraagt (10,45% van € 17,9 mln.). 
b) Hoe staan risico en rendement van de regeling tot elkaar in verhouding? 
Het risico bedraagt op dit moment maximaal €1.876 mln. Tevens is zicht op een schikking van 
de zaak en afronding van het project. Zonder de garantie kan de EC overgaan tot 
terugvordering van het gehele beschikbaar gestelde subsidiebedrag. Dan zal de 
rioolwaterzuiveringsinstallatie op Bonaire nog steeds niet volledig functioneren, waar 
Nederland op wordt aangesproken. Het verwachte rendement weegt daarmee op tegen het 
risico. 
c) Wat is de inschatting van het risico voor het Rijk in termen van waarschijnlijkheid, impact, 
blootstellingduur en beheersingsmate? 
 
 
BZK wil afronden. Daartoe is eind 2018 een nieuwe poging ondernomen, samen met IenW en 
het OLB, om de arbitrage uit de impasse te trekken en tot afronding van het project te komen. 
Hiervoor hebben IenW, BZK en het Openbaar Lichaam Bonaire (OLB) elk maximaal € 1,0 mln. 
beschikbaar gesteld. OLB zal dit financieren uit het overschot 2018 en de algemene reserve, 
IenW en BZK hebben het op de begroting gereserveerd. Met behulp van deze middelen is 
SONA in staat een vaststellingsovereenkomst te maken met MNO Vervat om de resterende 
werkzaamheden te bepalen en de arbitrage te stoppen. Wanneer deze 
vaststellingsovereenkomst getekend is, kunnen de werkzaamheden worden afgerond. Zodra 
dit gebeurd is en het project is afgerond, zal de EC een finaal rapport afgeven en komt de 
garantie te vervallen.  
 
6. Welke risicobeheersende en risicomitigerende maatregelen worden getroffen om het risico 
voor het Rijk te minimaliseren? Heeft de budgettair verantwoordelijke minister voldoende 
mogelijkheden tot beheersing van de risico’s, ook als de regeling op afstand van het Rijk 
wordt uitgevoerd? 
 
Het ministerie van BZK heeft in 2015 samen met het toenmalig ministerie van IenM, SONA en 
MNO Vervat een poging ondernomen om te komen tot een aimabele oplossing. Dit heeft niet 
geleid tot een resultaat. Strikt genomen zijn BZK en IenW geen directe partij bij het geschil, 
hetgeen de mogelijkheden voor interventie aanzienlijk doet afnemen. Wel wil BZK graag 
afronden (zie hierboven). Vanuit het ministerie van BZK wordt continu contact gehouden met 
de Europese Commissie. Als gevolg van de Nederlandse intensieve inspanningen voor het 
 

 
noodzakelijk en prangend waren. De verantwoording van deze middelen zal plaatsvinden 
wanneer de nieuwe middelen van maximaal €1,0 mln. ook verantwoord worden.   
 
 
 

