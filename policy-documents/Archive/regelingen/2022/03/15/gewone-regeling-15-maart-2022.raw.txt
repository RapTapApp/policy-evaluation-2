 
 
 
 
 
Regeling van de Minister van Volksgezondheid, 
Welzijn en Sport, de Minister van Justitie en Veiligheid en 
de Minister van Binnenlandse Zaken en Koninkrijksrelaties, 
van 15 maart 2022, kenmerk 3323681-1024971-WJZ, 
houdende wijziging van de Tijdelijke regeling maatregelen 
covid-19, de Tijdelijke regeling maatregelen covid-19 
Bonaire, de Tijdelijke regeling maatregelen covid-19 Sint 
Eustatius en de Tijdelijke regeling maatregelen covid-19 
Saba in verband met het versoepelen van de 
mondkapjesplicht in het openbaar vervoer en het afschaffen 
van het 1G-beleid in Europees Nederland en het 
versoepelen van de reismaatregelen 
De Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, 
  
Handelende in overeenstemming met de Ministers van Buitenlandse Zaken, van 
Infrastructuur en Waterstaat en van Economische Zaken en Klimaat en de 
Staatssecretarissen van Binnenlandse Zaken en Koninkrijksrelaties, van 
Infrastructuur en Waterstaat en van Volksgezondheid, Welzijn en Sport; 
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, onder a en c, 58h, eerste lid, 58i, 58j, eerste 
lid, onder a en b, 58p, tweede en derde lid, en 58ra, eerste lid, van de Wet 
publieke gezondheid;  
 
Besluiten: 
 
Artikel I  
 
De Tijdelijke regeling maatregelen covid-19 wordt als volgt gewijzigd: 
 
A 
 
In artikel 1.1 vervallen de begripsbepalingen van doorstroomlocatie, eet- en 
drinkgelegenheid, placeren, publieke binnenruimte en uitvaart. 
 
B 
 
Artikel 4.8 en hoofdstuk 5 vervallen. 
 
C 
 
Artikel 6.6 komt te luiden: 
 
Artikel 6.6 Mondkapjes in het personenvervoer 
1. Personen van dertien jaar en ouder dragen een mondkapje in gebouwen op 
luchthavens vanaf de securitycheck, met uitzondering van de daar gelegen 
Pagina 1 van 20 
 

 
 
 
C 
 
Artikel 6.12ab wordt als volgt gewijzigd: 
 
1. In het eerste lid wordt “, Sint Eustatius of Saba” vervangen door “of het 
Europese deel van Nederland” en wordt na “NAAT-test” ingevoegd “of een 
antigeentest”.  
 
2. Aan het tweede lid, onder b, wordt toegevoegd “of een antigeentest”. 
 
Artikel III 
 
De Tijdelijke regeling maatregelen covid-19 Sint Eustatius wordt als volgt 
gewijzigd: 
 
A 
 
De artikelen 6.12, tweede lid, onder b, en 6.14, derde lid, onder b, komen telkens 
te luiden: 
 
b. de uitslag van een NAAT-test of, met uitzondering van reizigers komend vanuit 
een door de Minister van Volksgezondheid, Welzijn en Sport aangewezen zeer 
hoogrisicogebied, een antigeentest; 
 
B 
 
Artikel 6.14a wordt als volgt gewijzigd: 
 
1. In het eerste lid wordt na “hoogrisicogebied B” ingevoegd “of het Europese deel 
van Nederland,”. 
 
2. Onder vernummering van het tweede en derde lid tot het derde en vierde lid 
wordt een lid ingevoegd, luidende: 
 
2. Artikel 6.13, eerste en tweede lid, is niet van toepassing, indien een persoon, 
komend uit een door de Minister van Volksgezondheid, Welzijn en Sport, na 
overleg met de gezaghebber, aangewezen hoogrisicogebied A  of het Europese 
deel van Nederland, aan de aanbieder van personenvervoer en aan een 
toezichthouder een op hem betrekking hebbend bewijs van vaccinatie tegen het 
virus SARS-CoV-2 kan tonen waaruit blijkt dat de vaccinatie met het covid-19-
vaccin Janssen, registratienummer EU/1/20/1525, ten minste achtentwintig dagen 
voor het moment van aankomst in Sint Eustatius is voltooid of de vaccinatie met 
een ander vaccin ten minste veertien dagen voor het moment van aankomst in 
Sint Eustatius is voltooid, tenzij de vaccinatie is voltooid in de periode van veertien 
dagen voorafgaand aan de datum van inwerkingtreding van dit artikelonderdeel. 
 
C 
 
Artikel 6.14b wordt als volgt gewijzigd: 
 
1. In het eerste lid wordt na “hoogrisicogebied B” ingevoegd “of het Europese deel 
van Nederland” en wordt na “NAAT-test” ingevoegd “of een antigeentest”.  
 
2. Aan het tweede lid, onder b, wordt toegevoegd “of een antigeentest”. 
Pagina 3 van 20 

 
Deze regeling zal met de toelichting in de Staatscourant worden geplaatst. 
 
  
De Minister van Volksgezondheid,  
Welzijn en Sport, 
 
 
 
 
E.J. Kuipers 
 
 
 
De Minister van Justitie en Veiligheid, 
 
 
 
 
D. Yeşilgöz-Zegerius 
 
 
 
De Minister van Binnenlandse Zaken en Koninkrijksrelaties, 
 
 
 
 
H.G.J. Bruins Slot 
Pagina 5 van 20 

 
is eveneens een recente snelle stijging zichtbaar in het aandeel deelnemers met 
 
klachten, hetgeen mogelijk mede veroorzaakt wordt door een toename van 
circulatie van andere respiratoire virussen, zoals het rhinovirus en 
seizoenscoronavirussen. Ook neemt het aantal monsters positief voor influenza 
toe. Bij Stichting Open Nederland steeg ook het percentage positieve testen, van 
1,9% in kalenderweek 8 naar 4,1% in week 9 van 2022. Dit is consistent met een 
toegenomen infectiedruk onder de bevolking.  
 
Zowel het aantal nieuwe locaties van verpleeghuizen en woonzorgcentra voor 
ouderen met meldingen van besmettingen met het virus als het aantal meldingen 
bij personen bekend als bewoners hiervan steeg in de afgelopen week.  
 
Vanaf 24 januari 2022 wordt bij een representatieve steekproef onder personen 
met een positieve testuitslag volledig bron- en contactonderzoek (BCO) 
uitgevoerd. Er is een duidelijke verschuiving zichtbaar naar besmettingen buiten 
het huishouden. Er is met name een stijging zichtbaar voor besmettingen te 
herleiden naar horeca en feesten, dit betreft 16,8% en 11,5% van de meldingen 
in de afgelopen week voor personen met bekende gerelateerde gevallen. Het 
aandeel besmettingen op school was juist sterk gedaald (naar 5,0%), als gevolg 
van de voorjaarsvakantie. Het aandeel besmettingen gerelateerd aan een reis 
steeg daarentegen naar 4,9%.  
 
Het dagelijks aantal ziekenhuisopnames van positief geteste personen is recent 
gestegen, het aantal IC-opnames niet of nauwelijks. Het gemiddelde aantal 
opnames op verpleegafdelingen over de laatste week was 180 op 10 maart 2022, 
vergeleken met 140 op 3 maart 2022. Voor IC-opnames was dit 13, vergeleken 
met 12 een week eerder (bron: Landelijk Coördinatiecentrum Patiënten 
Spreiding).  
 
De NICE-registratie faciliteert sinds 25 januari 2022 de vastlegging van de 
opnamereden van nieuwe patiënten met een bevestigde SARS-CoV-2-besmetting 
in het ziekenhuis en op de IC. Zo kan er beter onderscheid worden gemaakt 
tussen patiënten die vanwege covid-19 zijn opgenomen en patiënten die positief 
zijn getest op het virus, bijvoorbeeld vanwege een screening, maar om een 
andere reden in het ziekenhuis zijn opgenomen. In de periode 25 januari tot en 
met 10 maart 2022 was bij 63% van de patiënten de opnamereden bekend. 
Covid-19 was de belangrijkste of één van de redenen van ziekenhuisopname, te 
weten bij 67% van de patiënten met bekende opnamereden. Bij 49% was covid-
19 de primaire reden van opname, bij 18% een secundaire reden (de SARS-CoV-
2-besmetting ontregelde een bestaande aandoening en zonder de infectie zou 
opname niet nodig zijn geweest). In de periode 25 januari tot en met 10 maart 
2022 was van 90% van de op de IC opgenomen patiënten de opnamereden 
bekend. Covid-19 was de belangrijkste of één van de redenen van IC-opname, te 
weten bij 78% van de patiënten met bekende opnamereden. Bij 59% was covid-
19 de primaire reden van IC-opname, bij 19% de secundaire reden.   
 
In het rioolwater steeg de virusvracht op landelijk niveau aanzienlijk met 74% in 
week 9 van 2022, ten opzichte van week 8 van 2022. De landelijk gemiddelde 
virusvracht was nog wel lager dan tijdens de piek in week 5. In negen regio’s werd 
echter een minimale verdubbeling gezien in week 9 vergeleken met de week 
ervoor.  
 
Pagina 7 van 20 

 
De simulaties met een transmissiemodel dat wekelijks gefit wordt op het aantal 
 
waargenomen IC-opnames per dag, en waar de beschikbare informatie over 
vaccinaties (CIMS, GGD’en) en het geplande aantal boostervaccinaties, de 
effectiviteit van vaccins, en de geschatte opbouw van immuniteit door 
doorgemaakte infectie in wordt meegenomen, geven een meer optimistische 
prognose. Zij geven aan dat naar verwachting de bezetting van ziekenhuizen en 
de IC met covid-19-patiënten de komende weken weliswaar onzeker is en 
mogelijk tijdelijk kan stijgen, maar meest waarschijnlijk zal dalen. Omdat in dit 
model op basis van IC-opnames de huidige snelle toename in incidentie van 
infecties te laag wordt ingeschat, is deze prognose zeer waarschijnlijk te 
optimistisch.  
 
Beide modellen tezamen geven aan dat de komende week een stijging in het 
aantal nieuwe ziekenhuisopnames per dag te verwachten is, en op langere termijn 
een stabilisatie en daling, maar vooral dat het beeld op korte termijn zeer onzeker 
is. Voor de IC geldt dat de toename in opnames waarschijnlijk gering zal zijn en 
van korte duur.  
 
Een van de redenen voor onzekerheid is dat voor de Omikron BA.2-variant die nu 
dominant is in Nederland, de eigenschappen nog niet goed bekend zijn. Met name 
de mate van kruisimmuniteit van afweer tegen de BA.1- en BA.2-variant is 
onbekend. Een gevoeligheidsanalyses waarbij verschillende niveaus van 
kruisimmuniteit met Omikron BA.1-variant zijn genomen laat echter zien dat het 
effect van variaties in de mate van kruisimmuniteit relatief gering is. Vanuit het 
Verenigd Koninkrijk en Denemarken wordt gemeld dat het aantal infecties met 
BA.2, na eerder doorgemaakte infectie met BA.1, in ieder geval op korte termijn, 
gering is.  
 
Bij het berekenen van scenario’s waarbij maatregelen worden losgelaten, wordt 
aangenomen dat contactpatronen teruggaan naar een ‘normaal’ niveau van voor 
de start van de pandemie. De contactpatronen van voor februari 2020 zullen 
echter verschillen van de contactpatronen in 2022 zonder maatregelen. Er is 
momenteel meer mogelijkheid tot thuiswerken, en er zijn adviezen voor 
(zelf)testen gevolgd door (zelf)isolatie, gebruik van mondneusmaskers, afstand 
houden, drukte mijden uit zelfbescherming door degenen met een zwakke 
gezondheid, die de kans op transmissie tussen personen beïnvloeden. Dit zorgt 
ervoor dat effecten van het afschalen van maatregelen niet exact te bepalen zijn.  
 
Epidemiologie en modellering samenvattend is er een duidelijke opleving van 
infecties met het SARS-CoV-2-virus, gerelateerd aan de versoepelingen sinds 25 
februari 2022 en de opkomst van de BA.2-variant, versterkt door de 
carnavalsperiode. Ook terugkeer van reizigers van vakantie speelt een rol. Bij 
oudere leeftijdsgroepen loopt het aantal besmettingen ook op, nadat deze bij de 
eerste omikronpiek redelijk stabiel laag bleven. Het is aannemelijk dat dit het 
gevolg is van toegenomen aantallen contacten, versoepelingen en een afnemende 
bescherming door de booster tegen infectie. Nog steeds is het aantal 
besmettingen per hoofd van de bevolking beduidend lager bij oudere 
leeftijdsgroepen, met een hogere kans op ernstige ziekte, dan bij jongeren.  
 
De prognoses op basis van de verschillende modellen lopen voor de komende 
periode uiteen. Het aantal ziekenhuisopnamen lijkt de komende zeven à tien 
dagen toe te gaan nemen, maar de verwachting is niet dat dit tot zeer hoge 
aantallen opnames zal leiden. De verwachting is dat het aantal IC-opnamen 
Pagina 9 van 20 

 
trappen, tunnels en liften, hoeft dan niet langer een mondkapje gedragen te 
 
worden. 
 
e
Hierbij volgt het kabinet het advies naar aanleiding van de 144 bijeenkomst van 
het OMT, waarin wordt gesteld dat het gebruik van mondkapjes bij internationale 
reizen bijdraagt aan het beschermen van kwetsbaren. Anders dan in het openbaar 
vervoer en het ander bedrijfsmatig personenvervoer, blijft na de securitycheck op 
het vliegveld én in het vliegtuig het gebruik van mondkapjes een plicht. Het OMT 
wijst op het belang om internationale standaardisatie van maatregelen voor 
reizigers na te streven. Naast het OMT, zijn daarom de adviezen van European 
Union Aviation Safety Agency (EASA) en het European Centre for Disease 
Prevention and Control (ECDC) van belang, aangezien het hier voornamelijk 
internationale luchtvaart betreft. In het Aviation Health Safety Protocol (AHSP) 
van de EASA, die tot stand is gebracht in samenwerking met het European Centre 
for Disease Prevention and Control (ECDC), wordt het gebruik van mondkapjes 
dringend aanbevolen aan boord van vliegtuigen en op de luchthaven. Aan boord 
van vliegtuigen van luchtvaartmaatschappijen uit andere landen moet veelal ook 
nog een mondkapje worden gedragen. Verder draagt het gebruik van mondkapjes 
in het luchtvaartuig en op de luchthaven na de securitycheck bij aan eenduidigheid 
voor de luchtvaart en de reiziger.  
 
Passagiers dienen een mondkapje te dragen zodra zij de securitycheck zijn 
gepasseerd. Op deze plicht om een mondkapje te dragen blijven de huidige 
uitzonderingen van toepassing. Voor het vervoer met een vliegtuig dat een 
recreatieve activiteit behelst, zoals bij zweefvliegen en een vlucht ten behoeve van 
parachutespringen, geldt geen mondkapjesplicht.  
 
Herstelbewijs op basis van een negatieve antigeentestuitslag 
Tot op heden geeft Nederland alleen herstelbewijzen uit op basis van een positieve 
NAAT-test conform de DCC-verordening ((EU) 2021/953). Op 22 februari 2022 is 
een gedelegeerde handeling aangenomen die het uitgeven van herstelbewijzen op 
basis van antigeentesten mogelijk maakt ((EU) 2022/256). De voorliggende 
wijziging is in lijn met deze gedelegeerde handeling en bepaalt dat Nederland per 
23 maart 2022 ook herstelbewijzen op basis van positieve antigeentesten 
accepteert voor inreizen.  
 
Caribisch Nederland 
Door de daling in het aantal besmettingen op alle eilanden worden de maatregelen 
stapsgewijs losgelaten. Naast het versoepelen of loslaten van eilandelijke 
maatregelen, past het in dit kader ook om de inreismaatregelen geleidelijk aan te 
versoepelen. Hiermee wordt voor Saba en Sint Eustatius niet langer een 
containmentstrategie gehanteerd, maar een mitigationstrategie.  
 
Herstelbewijs op basis van een negatieve antigeenuitslag 
Zoals gezegd geeft Nederland, en daarmee ook Caribisch Nederland, tot op heden 
alleen herstelbewijzen uit op basis van een positieve NAAT-test conform de DCC-
verordening ((EU) 2021/953). Op 22 februari 2022 is een gedelegeerde handeling 
aangenomen die het uitgeven van herstelbewijzen op basis van antigeentesten 
mogelijk maakt ((EU) 2022/256). De voorliggende wijziging is in lijn met deze 
gedelegeerde handeling en bepaalt dat Nederland per 23 maart 2022 ook 
herstelbewijzen op basis van positieve antigeentesten accepteert voor inreizen. Dit 
beleid wordt ook overgenomen voor Caribisch Nederland. Inreizen met een 
Pagina 11 van 20 

 
OMT-advies  
 
Het OMT heeft kennisgenomen van de voorgenomen versoepelingen van het 
kabinet. Uit de aan het OMT gepresenteerde data over het verloop van de 
epidemie concludeert het OMT dat er momenteel een opleving van infecties door 
het SARS-CoV-2-virus is, met name gerelateerd aan de versoepelingen in 
maatregelen en de opkomst van BA.2-variant, waarbij de gestegen incidentie 
onder ouderen zorgwekkend is. De prognoses geven op de korte termijn een 
relatief beperkte toename aan van de ziekenhuisopnamen. De IC-opnames lijken 
volgens het huidige beeld en de voorspellingen niet toe te gaan nemen. Het beeld 
is daarmee positief, maar het OMT wil duidelijk aangeven dat de infectiedruk door 
corona momenteel hoog is, en dat niet duidelijk is of er al een piek bereikt is. Ook 
is duidelijk dat corona niet zal verdwijnen. De zorgketen is nog steeds zwaar 
belast door personeelsuitval en inhaalzorg. Daarnaast is het mogelijk dat we een 
influenzaepidemie krijgen de komende tijd. Als de modellen voor SARS-CoV-2 
bewaarheid worden dan gaan we langzamerhand een gunstige kant op qua 
aantallen besmettingen en opnames door SARS-CoV-2. Aan de andere kant weten 
we niet wat de periode in het voorjaar en het komende najaar voor invloed heeft 
op de epidemiologische situatie. Verder lopen de prognoses en modellen voor de 
komende periode uiteen en geven daarmee geen volledige zekerheid. 
 
Te verwachten is dat in de komende week het aantal ziekenhuisopnamen zal 
stijgen. Dit betekent opnieuw dat voor een periode van enkele weken een 
verhoogde druk op de zorg te verwachten is, ook met uitval van medewerkers 
door corona. Ook zal er gedurende deze periode sprake blijven van uitval van 
personeel in andere sectoren. 
 
Gezien de huidige hoge incidentie en onzekerheid omtrent de druk op de zorg in 
de komende weken adviseert het OMT onder meer om een aantal 
basismaatregelen en generieke adviezen in stand te houden. Wat betreft het 
gebruik van mondneusmaskers in het openbaar vervoer stelt het OMT dat zolang 
er sprake is van een hoge infectiedruk het algemeen gebruik ervan een 
meerwaarde heeft, om kwetsbaren te beschermen en hen de kans te geven op 
een verantwoorde manier met het openbaar vervoer te reizen. Reizen met het 
openbaar vervoer is voor velen van hen namelijk geen vrije keuze, maar 
noodzaak. Of dit een verplichting zou moeten zijn, acht het OMT een keuze van 
het kabinet. Het OMT geeft daarnaast aan dat ter bescherming van kwetsbare 
reizigers het dragen van een mondkapje nog wel geadviseerd wordt voor 
internationale reizigers die gebruikmaken van vervoer met bus, trein, en vliegtuig. 
Daarbij is het belangrijk om internationale standaardisatie van maatregelen voor 
reizigers na te streven, zeker binnen EU-verband. 
 
Het OMT kan instemmen met het beëindigen van de inzet van 1G voor 
ongeplaceerde binnenactiviteiten met meer dan 500 personen en voor 
meerdaagse evenementen met meer dan 500 bezoekers die binnen plaatsvinden. 
De meerwaarde van deze maatregelen in de huidige epidemiologische situatie is 
naar oordeel van het OMT beperkt. Ten slotte acht het OMT het verstandig om, 
gezien de huidige epidemiologische situatie en de verwachting dat zich de 
komende maanden tot jaren nog regelmatig perioden met een hoog aantal 
besmettingen zullen voordoen, de ventilatie-eisen zoals nu opgenomen in de Trm 
aan te houden voor locaties waar de minimale ventilatie-eisen conform het 
Bouwbesluit lager zijn. 
 
Sociaalmaatschappelijke reflectie en maatschappelijk beeld en uitvoeringstoets  
Pagina 13 van 20 

 
 
 
Uitvoeringstoets 
Nationale Politie, Openbaar Ministerie (OM), buitengewoon opsporingsambtenaren 
(Rijk) 
De politie en het OM signaleren dat de eerder gemelde duiding op de 
aanwezigheid van een negatief sentiment niet of nauwelijks meer door 
coronamaatregelen wordt gevoed. Ten aanzien van het maatregelenpakket geven 
de politie en het OM aan dat de consequenties voor hen beperkt zijn. Gelet op de 
aard van de versoepelingen, namelijk het loslaten van de maatregelen op de 
inreismaatregelen, ventilatienormen en enkele adviezen na, worden er geen 
uitvoeringsproblemen verwacht.  
 
Gemeenten (VNG) en Veiligheidsregio’s 
De VNG en Veiligheidsregio’s benadrukken dat goede en heldere communicatie en 
informatievoorziening ten aanzien van de inwerkingtredingsdatum van de 
versoepelingen en de uitleg van de basismaatregelen belangrijk blijft. Dit helpt 
mee in het draagvlak en bij de naleving van deze basismaatregelen. 
Daarnaast adviseren de VNG en Veiligheidsregio’s om oog te houden voor de 
kwetsbaren die vanwege het versoepelen van de maatregelen niet kunnen of 
durven deel te nemen aan de samenleving. De VNG vraagt aandacht voor de 
sociaal- maatschappelijke en economische gevolgen van de crisis, aangezien een 
aantal groepen en sectoren hard zijn geraakt en de effecten daarvan nog langer 
zullen doorwerken. 
 
Inspectie Gezondheidszorg en Jeugd en de Nederlandse Arbeidsinspectie 
De Inspectie Gezondheidszorg en Jeugd geeft aan dat de continuïteit van de zorg 
een aandachtspunt is. Dit hangt voornamelijk samen met het loslaten van de 
maatregelen, aangezien dit kan leiden tot een verdere toename in het aantal 
besmettingen en daarmee uitval van zorgmedewerkers. De Nederlandse 
Arbeidsinspectie voorziet bij verdere versoepelingen geen problemen voor de 
uitvoering. 
 
Coronagedragsunit van het Rijksinstituut voor Volksgezondheid en Milieu 
In een fase waarin de cijfers en (ervaren) dreiging omlaaggaan en maatregelen 
worden versoepeld, is het volgens de gedragsunit des te belangrijker om in 
communicatie heel goed te onderbouwen wat het belang is van maatregelen die 
nog wél moeten blijven gelden. 
De gedragsunit benadrukt dat er rekening gehouden moet worden met verschillen 
in mogelijkheden tussen subgroepen in de bevolking om de basismaatregelen na 
te leven. Daarnaast adviseert de gedragsunit om uit te leggen wat het doel is van 
de nog geldende maatregelen en wie welke rol speelt bij de uitvoering hiervan.  
Wat betreft de inreismaatregelen signaleert de gedragsunit tot slot dat niet 
iedereen een test-, vaccinatie- en of herstelbewijs heeft. Indien er voor wordt 
gekozen wel een test-, herstel- of vaccinatiebewijs verplicht te stellen voor 
inreizen naar Nederland is communicatie hierover van groot belang is, zodat 
duidelijk wordt waarom deze inreismaatregelen blijven bestaan terwijl andere 
maatregelen worden afgeschaald.  
Nationaal Kernteam Crisiscommunicatie (NKC) 
Pagina 15 van 20 

 
Uit het OMT-advies blijkt meer specifiek dat de meerwaarde van het 1G CTB 
 
(testen voor toegang) in de huidige epidemiologische situatie beperkt is. Daarbij 
volgt uit de sociaal-maatschappelijke reflectie dat het loslaten van beperkende 
maatregelen – zoals de inzet van 1G - een positief effect heeft op het welbevinden 
en bewegingsvrijheid van mensen. Bovendien vermindert het loslaten van 1G 
(testen voor toegang) de kosten (voor ondernemers). Gezien de epidemiologische 
en sociaal maatschappelijke situatie heeft het kabinet dan ook besloten het 
gebruik van 1G in zijn geheel te laten vervallen.  
 
Uit het OMT-advies blijkt dat het dragen van een mondkapje in en rondom het 
openbaar vervoer en in het ander bedrijfsmatig personenvervoer nog steeds van 
belang kan zijn om kwetsbaren te beschermen. De keuze om het dragen van een 
mondkapje een plicht te laten of een advies te laten laat het OMT aan het kabinet. 
Het kabinet kiest ervoor om deze plicht te laten vervallen en deze om te zetten in 
een advies om mondkapjes te gebruiken op drukke plaatsen waaronder in het 
openbaar vervoer zoals de trein en bus. Beperkende maatregelen kunnen immers 
niet langer gelden dan strikt noodzakelijk ter bestrijding van de epidemie en 
bescherming van de volksgezondheid.  
 
De mondkapjesplicht blijft wel behouden in het vliegtuig en op de luchthaven na de 
securitycheck. Hierbij volgt het kabinet het advies naar aanleiding van de 144e 
bijeenkomst van het OMT, waarin wordt gesteld dat het gebruik van mondkapjes 
bij internationale reizen bijdraagt aan het beschermen van kwetsbaren. Hier is mede 
voor gekozen omdat het AHSP van het EASA, dat tot stand is gebracht in 
samenwerking met het ECDC, het gebruik van mondkapjes dringend aanbeveelt aan 
boord van vliegtuigen en op de luchthaven. Als het internationale speelveld wijzigt 
dan kan dat aanleiding zijn om de mondkapjesplicht in de luchtvaart in de toekomst 
te laten vervallen. Het kabinet zal de internationale ontwikkelingen op dit punt 
daarom nauwgezet in de gaten houden.  
 
Ook heeft het kabinet besloten om de ventilatienorm in de horeca vooralsnog in 
stand te houden. Het OMT geeft aan dat het, gezien de huidige epidemiologische 
situatie en de verwachting dat zich de komende maanden tot jaren nog regelmatig 
perioden met een hoog aantal besmettingen zullen voordoen, verstandig is om de 
ventilatie-eisen zoals nu opgenomen in de Trm aan te houden voor locaties waar de 
minimale ventilatie-eisen conform het Bouwbesluit lager zijn. 
 
Caribisch Nederland 
Aangezien het aantal besmettingen ook in Caribisch Nederland afneemt, ligt het 
voor de hand om de eilandelijke maatregelen en maatregelen ten aanzien van 
inreizen te versoepelen. Om grootschalige influx en circulatie van het virus te 
voorkomen, dient dit stapsgewijs te gebeuren. Met deze wijzigingsregeling wordt 
het voor gevaccineerde reizigers uit laagrisicolanden mogelijk gemaakt om te 
reizen zonder negatief testresultaat, waardoor reizen gemakkelijker wordt. 
Daarnaast wordt het mogelijk om ook met een herstelbewijs in te reizen dat is 
gegenereerd op basis van een antigeenbewijs. Ook dit maakt reizen makkelijker. 
 
5. Regeldruk 
 
Europees Nederland 
Er zijn voor burgers en bedrijven kennisnamekosten van de versoepeling van de 
maatregelen. Het betreft een groot aantal geraakte burgers en bedrijven.  
 
Pagina 17 van 20 

 
en naar een instelling voor voortgezet onderwijs en voor personen tot en met 
 
zeventien jaar die deelnemen aan vervoer van en naar de locatie waar jongeren 
jeugdhulp ontvangen of zorglocaties voor jeugd (oude tweede lid, onder a en b).  
 
Onderdeel D 
Voor reizigers uit Bonaire, Sint Eustatius of Saba naar Europees Nederland geldt 
niet langer de verplichting om een negatieve testuitslag te kunnen laten zien om 
Europees Nederland in te kunnen reizen. Dit onderdeel voert deze wijziging door 
in de artikelen 6.7a, eerste lid, 6.7b, eerste lid, en 6.7d, eerste en tweede lid, op 
grond waarvan de verschillende testverplichtingen voor reizigers uit Caribisch 
Nederland golden.  
 
Onderdeel E 
Voortaan worden ook herstelbewijzen op basis van een positieve 
antigeentestuitslag geaccepteerd. Met dit onderdeel wordt aan artikel 6.7f, eerste 
lid en tweede lid, onder b, daarom de antigeentest toegevoegd als mogelijkheid 
voor het verkrijgen van een herstelbewijs.   
 
Artikel II, III en IV 
 
Deze artikelen wijzigen de Trm Bonaire, de Trm Sint Eustatius en de Trm Saba. 
 
Onderdelen A 
Op grond van de artikelen 6.11, tweede lid, onder b, en 6.12a, derde lid, onder b, 
Trm Bonaire, 6.12, tweede lid, onder b, en 6.14, derde lid, onder b, Trm Sint 
Eustatius en 6.11, tweede lid, onder b, en 6.13, derde lid, onder b, Trm Saba 
konden gevaccineerde reizigers kiezen tussen het overleggen van een negatieve 
NAAT-testuitslag en een negatieve antigeentestuitslag (met uitzondering van 
reizigers uit zeer hoogrisicogebieden). Voortaan hebben ook ongevaccineerde 
reizigers de mogelijk om te kiezen voor een negatieve antigeentestuitslag in plaats 
van een NAAT-testuitslag. De mogelijkheid om een negatieve antigeentestuitslag 
te tonen als alternatief voor een negatieve NAAT-testuitslag geldt nog steeds niet 
voor reizigers uit zeer hoogrisicogebieden. 
 
Onderdelen B 
Reizigers uit Europees Nederland kunnen voortaan ook met een vaccinatiebewijs 
naar Bonaire, Sint Eustatius en Saba reizen, ter vervanging van de overlegging 
van een negatieve testuitslag. Europees Nederland wordt met deze onderdelen, 
subonderdelen 1, daarom toegevoegd aan de opsomming van landen waarvan uit 
met een vaccinatiebewijs gereisd kan worden in de artikelen 6.12aa, eerste lid, 
Trm Bonaire, 6.14a, eerste lid, Trm Sint Eustatius en 6.13a, eerste lid, Trm Saba. 
In de Trm Bonaire vervalt de uitzondering voor reizigers uit Saba en Sint 
Eustatius, omdat voor deze reizigers in het geheel geen testverplichtingen meer 
gelden.  
 
In de Trm Sint Eustatius en Trm Saba wordt met dit onderdeel, subonderdelen 2, 
daarnaast een uitzondering toegevoegd op de testverplichtingen uit artikel 6.13, 
eerste en tweede lid, Trm Sint Eustatius en 6.12, eerste en tweede lid, Trm Saba 
(testverplichting bij aankomst) voor personen die een bewijs van een voltooide 
vaccinatie hebben. Gevaccineerde reizigers uit hoogrisicogebieden A en het 
Europese deel van Nederland zijn niet langer verplicht een negatieve testuitslag bij 
Pagina 19 van 20 

