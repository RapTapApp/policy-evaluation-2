-1- 
 
Regeling van de Minister voor Primair en Voortgezet Onderwijs van 
nr. PO/…, houdende regels met betrekking tot subsidieverstrekking aan de Stichting 
Nederlands Onderwijs in het Buitenland voor de jaren 2024 tot en met 2028 (Regeling 
Stichting Nederlands Onderwijs in het Buitenland 2024 –2028) 
 
Gelet op de artikelen 4, 5 en 10 van de Wet overige OCW-subsidies en de artikelen 1.3 en 2.1 van 
de Kaderregeling subsidies OCW, SZW en VWS; 
 
Besluit: 
 
Artikel 1. Begripsbepalingen 
In deze regeling wordt verstaan onder: 
Europese school: school gesticht en in stand gehouden op grond van het Verdrag houdende het 
statuut van de Europese scholen (Trb. 1994, 250); 
mandaatbesluit: Mandaatbesluit Stichting Nederlands Onderwijs in het Buitenland 2019; 
minister: Minister voor Primair en Voortgezet Onderwijs; 
onderwijs op locatie: onderwijs dat wordt verzorgd op een onderwijsvoorziening; 
onderwijsvoorziening: school of voorziening die in stand wordt gehouden door een rechtspersoon, 
die volledig Nederlands onderwijs of onderwijs in de Nederlandse taal en cultuur verzorgt, op grond 
van artikel 5 vallend onder het toezicht van de Inspectie van het Onderwijs; 
rechtspersoon: rechtspersoon zonder winstoogmerk welke de onderwijsvoorziening in stand houdt; 
stichting: Stichting Nederlands Onderwijs in het Buitenland (Stichting NOB), statutair gevestigd te 
Leidschendam-Voorburg; 
toezichthouder: toezichthouder als bedoeld in artikel 6, eerste lid. 
 
Artikel 2. Toepassing Kaderregeling subsidies OCW, SZW en VWS 
1. Deze regeling geldt in aanvulling op de Kaderregeling subsidies OCW, SZW en VWS. 
2. Artikel 8.3 van de Kaderregeling subsidies OCW, SZW en VWS is niet van toepassing. 
 
Artikel 3. Te subsidiëren activiteiten 
1. De minister verstrekt aan de stichting voor de kalenderjaren 2024 tot en met 2028 
instellingssubsidie voor: 
a. het ondersteunen van onderwijsvoorzieningen waaronder begrepen het onderhouden van een 
infrastructuur ten behoeve van kwaliteitsbewaking en lerarenbegeleiding; 
b. het namens de minister nemen van besluiten inzake leerlinggebonden subsidie aan tot de 
ondersteuning toegelaten onderwijsvoorzieningen en de uitvoering daarvan; 
c. het op verzoek van de minister uitvoeren van werkzaamheden ter ondersteuning van de minister 
of diens vertegenwoordiger bij de vervulling van zijn taak in de Raad van Bestuur voor de Europese 
scholen in het kader van het bij het mandaatbesluit aan de stichting gemandateerde 
werkgeverschap van de Europese scholen; en 
d. het namens de minister uitvoeren van de in het mandaatbesluit opgenomen activiteiten 
betreffende de Europese scholen. 
2. Onder de in het eerste lid, onder a, bedoelde activiteiten wordt ten minste verstaan: 
a. informatieverstrekking over het onderwijs aan ouders, scholen en overige belanghebbenden; 
b. kwaliteitsbewaking en -bevordering door het adviseren en begeleiden van scholen op 
onderwijsinhoudelijk en bestuurlijk terrein; en 
c. het bevorderen van professionalisering van leerkrachten en schoolleiding. 
3. De in het eerste lid, onderdelen a en b, bedoelde activiteiten zijn bedoeld voor leerlingen van 
ouders afkomstig uit de Europese Unie en zijn gericht op aansluiting van deze leerlingen bij het 
Nederlandstalig onderwijs in Nederland en België, mits de leerlingen: 
a. de Nederlandse taal zodanig beheersen dat zij in staat zijn het onderwijs bij de 
onderwijsvoorziening te volgen;  
b. zich bevinden in de leeftijd van 2,5 tot en met 18 jaar;  
c. zich bevinden en het onderwijs volgen buiten het Nederlands en Belgisch grondgebied; en 
d. staan ingeschreven bij een tot de ondersteuning toegelaten onderwijsvoorziening.  
 
 
 
 

-3- 
 
Artikel 7. Subsidieplafond 
1. De subsidie ten behoeve van de in artikel 3, eerste lid, onder a, bedoelde activiteiten bedraagt 
ten hoogste € 2.708.120,00 per kalenderjaar. 
2. De subsidie ten behoeve van de in artikel 3, eerste lid, onder b, bedoelde activiteiten bedraagt 
ten hoogste € 4.044.439,00 per kalenderjaar. 
3. De subsidie ten behoeve van de in artikel 3, eerste lid, onder c, bedoelde activiteiten bedraagt 
ten hoogste € 120.710,00 per kalenderjaar. 
4. De subsidie ten behoeve van de in artikel 3, eerste lid, onder d, bedoelde activiteiten bedraagt 
ten hoogste € 328.845,00 per kalenderjaar. 
5. Met ingang van het kalenderjaar 2024 kunnen de genoemde bedragen in telkens worden 
bijgesteld met het percentage dat de minister van de Minister van Financiën in het voorgaande 
kalenderjaar voor loonbijstelling heeft ontvangen, mits de minister deze heeft ontvangen. 
 
Artikel 8. Egalisatiereserve 
1. De stichting vormt een egalisatiereserve als bedoeld in de Kaderregeling subsidies OCW, SZW en 
VWS. 
2. De egalisatiereserve bedraagt ten hoogste 10% van de bedragen, bedoeld in artikel 7, eerste, 
derde en vierde lid, dat door de minister bij de beschikking tot verlening is bepaald. 
 
Artikel 9. Subsidieaanvraag en betaling 
1. In afwijking van artikel 8.2 van de Kaderregeling subsidies OCW, SZW en VWS dient de stichting 
uiterlijk zes weken voor de aanvang van het kalenderjaar waarvoor de subsidie wordt aangevraagd 
een aanvraag in tot subsidieverlening voor het daaropvolgende kalenderjaar aan de hand van een 
sluitende begroting en een activiteitenplan. De subsidieaanvraag kan worden ingediend met het 
digitale aanvraagformulier dat te vinden is op de website www.dus-i.nl. 
2. In de begroting neemt de stichting in ieder geval een overzicht op van het aantal leerlingen per 
onderwijsvoorziening dat in aanmerking komt voor de leerlinggebonden subsidie, bedoeld in artikel 
3, eerste lid, onder b, op 1 oktober van het kalenderjaar dat voorafgaat aan het kalenderjaar 
waarover de subsidie wordt verstrekt. 
3. Voor zover van toepassing in afwijking van artikel 8.4 van de Kaderregeling subsidies OCW, 
SZW en VWS wordt de subsidie betaald in maandelijkse gelijke termijnen met uitzondering van de 
subsidie bedoeld onder artikel 3, eerste lid, onder b, die uiterlijk op 1 februari in zijn geheel worden 
betaald. 
 
Artikel 10. Subsidievaststelling 
1. Onverminderd artikel 7.8 van de Kaderregeling subsidies OCW, SZW en VWS neemt de stichting 
in het activiteitenverslag in ieder geval een overzicht op van het vastgestelde aantal leerlingen per 
onderwijsvoorziening dat in aanmerking komt voor de leerlinggebonden subsidie, bedoeld in 
artikel 3, eerste lid, onderdeel b, op 1 oktober van het kalenderjaar waarop het activiteitenplan 
betrekking heeft. 
2. Een afschrift van het activiteitenverslag wordt gezonden aan de toezichthouder. 
 
Artikel 11. ABP-status 
1. Het personeel dat wordt aangesteld in dienst van de stichting is deelnemer in de Stichting 
Pensioenfonds ABP in de zin van de statuten van de Stichting Pensioenfonds ABP op grond van het 
bepaalde in de Wet Privatisering ABP. 
2. Jaarlijks overlegt de stichting een verklaring dat alle over het voorafgaande kalenderjaar aan de 
Stichting Pensioenfonds ABP verschuldigde pensioenbijdragen voor het personeel in dienst van de 
stichting zijn voldaan. 
 
Artikel 12. Overgangsbepaling 
Belgische onderwijsvoorzieningen met een fysieke leslocatie in België die op grond van de Regeling 
Stichting Nederlands Onderwijs in het Buitenland 2014–2018 waren aangemerkt als 
onderwijsvoorziening, kunnen tot de ondersteuning toegelaten blijven zolang zij voldoen aan de 
criteria als bedoeld in artikel 5. Zij komen echter niet in aanmerking voor de leerlinggebonden 
subsidie bedoeld in artikel 3, eerste lid onder b, of voor andere financiële middelen. 
 
 
 

-5- 
 
 
 
 
 
 
 
Toelichting 
 
 
Algemene toelichting  
 
Deze regeling vervangt de Regeling Stichting Nederlands Onderwijs in het Buitenland 2019-2023. 
De subsidie die de minister op grond van deze regeling aan de Stichting NOB (stichting) verstrekt 
heeft een tweeledig doel. Ten eerste gaat het om het ondersteunen van Nederlandse 
onderwijsvoorzieningen in het buitenland met het oog op de terugkeer van Nederlandse en 
Belgische leerlingen en hun aansluiting bij het Nederlandstalig onderwijs in Nederland en België. 
Ten tweede gaat het om de activiteiten die de stichting uitvoert voor de Europese scholen in het 
licht van het mandaat dat de stichting heeft voor de Europese scholen. 
 
Daarnaast zijn de volgende wijzigingen doorgevoerd: 
 
Omdat er weer een leerlinggebonden subsidie wordt verstrekt aan onderwijsvoorzieningen door de 
NOB, bevat deze regeling voorschriften voor het verstrekken van leerlinggebonden subsidie. 
In de verdeling van de leerlinggebonden subsidie aan de onderwijsvoorzieningen wordt er nu, in 
tegenstelling tot de regeling uit 2019-2023, een verschil gemaakt. Ten behoeve van leerlingen die 
op een fysieke locatie onderwijs volgen wordt een hoger bedrag toegekend dan leerlingen die via 
afstandsonderwijs les volgen. Deze wijziging wordt ingevoerd omdat afstandsonderwijs minder 
overheadkosten heeft.  
 
Verder zijn er enkele aanpassingen van technische aard. 
 
Leerlinggebonden subsidie 
In deze regeling wordt uitvoering gegeven aan de afspraak in het Regeerakkoord Rutte III om de 
Nederlandse scholen in het buitenland structureel extra te ondersteunen met 3 miljoen euro per 
jaar. Om die reden is de leerlinggebonden subsidie in deze regeling weer opgenomen. De 
leerlinggebonden subsidie is niet kostendekkend; ouders en bedrijfsleven dragen het grootste deel 
van de kosten. 
 
De stichting verstrekt de leerlinggebonden subsidie namens de minister in mandaat. De tot de 
ondersteuning toegelaten onderwijsvoorzieningen doen ieder jaar opgaaf aan de stichting van de 
leerlingen die op 1 oktober staan ingeschreven en in aanmerking komen voor de leerlinggebonden 
subsidie. Die opgave wordt door de stichting gecontroleerd. 
 
Overgangsregeling voor Nederlandse scholen in België 
Als gevolg van de afspraken tussen de Vlaamse en Nederlandse ministers van onderwijs zijn de 
ondersteuningsactiviteiten van de stichting en de leerlinggebonden subsidie bedoeld voor zowel 
Nederlandse als Belgische leerlingen in het buitenland. In de vervallen regeling was wel bepaald 
dat de regeling alleen betrekking had op onderwijsvoorzieningen buiten het Nederlands 
grondgebied, maar voor België gold niet een vergelijkbare bepaling. Aangezien de regeling geen 
onderscheid maakt tussen faciliteiten voor Nederlandse of Belgische leerlingen is het logisch 
wanneer op het niveau van onderwijsvoorzieningen eveneens dezelfde regels gelden. 
 
Met de inwerkingtreding van deze regeling komen onderwijsvoorzieningen op Belgisch grondgebied 
niet langer in aanmerking voor ondersteuning net zoals dat al gold voor de onderwijsvoorzieningen 
op Nederlands grondgebied.  
 
Voor de drie Belgische instellingen die tot op het moment van inwerkingtreding van de regeling in 
2019 wel golden als onderwijsvoorziening geldt een overgangsregeling. Deze scholen kunnen 
 

-7- 
 
 
Met kwaliteitsbewaking en lerarenbegeleiding in artikel 3, eerste lid, onderdeel a, wordt bedoeld 
het stimuleren en bevorderen van kwalitatief hoogwaardig onderwijs en professionalisering van 
leraren, schoolleiders en bestuurders.  
 
De subsidie die aan de stichting verstrekt wordt in het kader van de Europese scholen houdt 
verband met het mandaat dat de stichting heeft ten aanzien van de Europese scholen en dat is 
vastgelegd in het Mandaatbesluit Stichting Nederlands Onderwijs in het Buitenland. Het 
mandaatbesluit wordt eveneens gewijzigd. 
 
De stichting heeft mandaat voor het werkgeverschap van het aan de Europese scholen 
gedetacheerde personeel en het beheer van de middelen die jaarlijks op de Rijksbegroting zijn 
gereserveerd voor het groot onderhoud van de Europese school in Bergen. De uitvoeringskosten 
van het mandaat vallen onder deze subsidieregeling. 
 
In het licht van het mandaat zijn aan de stichting sinds 2014 aanvullende werkzaamheden 
opgedragen ter ondersteuning van de minister of zijn vertegenwoordiger bij de vervulling van zijn 
taak in de Raad van Bestuur voor de Europese scholen. Deze taken waren voordien bij het 
Ministerie van Binnenlandse Zaken en Koninkrijksrelaties belegd. 
 
In het vierde lid wordt met Nederlands grondgebied ook Caribisch Nederland bedoeld. 
 
Artikel 4. Leerlinggebonden subsidie 
De stichting heeft op grond van deze regeling mandaat voor het verstrekken van de 
leerlinggebonden subsidie.  
 
De in deze regeling doorgevoerde wijziging heeft betrekking op het verschil in hoogte van de 
leerlinggebonden subsidie. De stichting heeft op grond van deze regeling mandaat voor het 
verstrekken van de leerlinggebonden subsidie. Fysieke leslocaties in het buitenland hebben meer 
overheadkosten dan onderwijsvoorzieningen op afstand. Om deze leslocaties voor deze 
overheadkosten te compenseren, wordt het aanvullende deel van het totale voor 
subsidieverstrekking beschikbare bedrag, zijnde 15%, verdeeld onder deze onderwijsvoorzieningen 
in het buitenland naar rato van het totaal aantal subsidiabele leerlingen dat bij de voorziening staat 
ingeschreven en op de locatie onderwijs geniet.      
 
Het Mandaatbesluit Stichting Nederlands Onderwijs in het Buitenland heeft namelijk uitsluitend 
betrekking op de Europese scholen. 
 
Artikel 5. Beoordeling toelating onderwijsvoorziening 
In dit artikel is bepaald hoe de stichting beoordeelt of een onderwijsvoorziening wordt toegelaten 
tot de ondersteuning. De criteria voor toelating worden vastgesteld door de stichting na overleg 
met de minister en nadat advies van de toezichthouder is gekregen. De criteria voor toelating 
(Reglement van aansluiting) worden door de stichting gepubliceerd op haar website. De NOB heeft 
het recht de aansluiting van een onderwijsvoorziening te beëindigen als het bestuur niet meer 
voldoet aan de door haar gestelde criteria. 
 
In het vierde lid, onder e, is sprake van door de stichting vast te stellen modellen voor de 
schoolgids en het schoolplan. De modellen zijn zoveel mogelijk afgestemd op de kerndoelen die 
gelden voor het primair- en voortgezet onderwijs om de aansluiting op het onderwijs in Nederland 
en België te bevorderen. 
 
Artikel 6. Toezichthouder 
Met dit artikel wordt het toezicht door de Inspectie van het Onderwijs geregeld aan de hand van de 
door de minister vast te stellen onderzoekskaders. 
 
 
 
 
 

-9- 
 
Artikel 13. Inwerkingtreding en vervaldatum 
De Regeling Stichting Nederlands Onderwijs in het Buitenland 2024–2028 is vastgesteld voor de 
jaren 2024 tot en met 2028 en vervalt met ingang van 1 januari 2029. Deze termijn is nodig om de 
afwikkeling van de subsidies aan de onderwijsvoorzieningen op grond van deze regeling te regelen.   
 
 
De Minister voor Primair en Voortgezet Onderwijs, 
 
 
 
 
 
Mariëlle Paul 
 
 

