Toelichting bij de Onderlinge Regeling samenwerking bij hervormingen 
 
 
 
1. Inleiding: doel en achtergrond 
 
Deze onderlinge regeling heeft als doel om een juridische grondslag te creëren voor samenwerking 
1
binnen het Koninkrijk ten behoeve van de uitvoering van de in bilaterale Landspakketten met 
Nederland overeengekomen hervormingen in de publieke sector (hierna: de hervormingen) van 
Aruba, Curaçao en Sint Maarten (hierna: de landen). Genoemde hervormingen zijn wenselijk om de 
economische weerbaarheid en bestuurskracht van de landen te verhogen (artikel 2), met het oog 
op de bevordering van het welzijn van hun inwoners. Een en ander werd noodzakelijk vanwege de 
Covid-19 pandemie en daardoor ontstane crisis, die voor de landen diepgaande financieel-
economische en sociale gevolgen heeft gehad.  
 
Het doorvoeren van de hervormingen is primair een verantwoordelijkheid van de regering van elk 
van de landen. Dit stelt die regeringen voor grote opgaven. Om die reden is ieder land een 
samenwerking met Nederland aangegaan. Deze samenwerking is reeds in het jaar 2020 gestart, het 
jaar dat de Covid-19-pandemie uitbrak. Nederland ondersteunt de landen bij de uitvoering van de 
Landspakketten, waar gewenst en mogelijk, middels het beschikbaar stellen van deskundigheid, 
uitvoeringscapaciteit of financiering. Voor deze ondersteuning werd door de Nederlandse regering 
voor het eerst fondsen beschikbaar gesteld in de begroting van 2021. Voor de jaren 2021-2027 is 
een budget van gemiddeld € 30 miljoen per jaar beschikbaar gesteld voor de financiering van de 
benodigde deskundigheid of uitvoeringscapaciteit in de drie landen. 
 
Ter coördinatie van de uitvoering van de Landspakketten zijn in de landen en in Nederland ambtelijke 
organisaties ingesteld die, onder verantwoordelijkheid van de ministers van Algemene Zaken 
2
respectievelijk de minister van Binnenlandse Zaken en Koninkrijksrelaties (BZK) , sindsdien aan de 
samenwerking vorm geven. In de onderlinge regeling worden deze ambtelijke organisaties voor de 
Caribische landen aangeduid als “uitvoeringsorganisatie” en voor Nederland als “Werkorganisatie”.  
 
Voor de juridische vormgeving van de hierboven beschreven samenwerking werd door Nederland 
aanvankelijk een consensusrijkwet als voorwaarde gesteld. Strekking van het voorstel hiertoe was 
de instelling van een bestuursorgaan met zelfstandige taken en bevoegdheden, het Caribisch orgaan 
voor hervorming en ontwikkeling, afgekort COHO, dat tot doel had om Aruba, Curaçao en Sint 
Maarten te ondersteunen bij de implementatie van bovengenoemde hervormingen en hierop toezicht 
te houden. Dit voorstel voor een consensusrijkswet is op 9 februari 2022 ingediend bij de Staten 
3
van de landen en bij de Tweede Kamer. In genoemde volksvertegenwoordigingen bleek het echter 
4
op weinig draagvlak te kunnen rekenen, vooral in de Staten.  
 
Tijdens een bestuurlijk overleg, dat in juni 2022 te Aruba werd gehouden, is vervolgens tussen de 
regeringen van de vier landen een alternatieve opzet voor bovengenoemde samenwerking 
besproken, teneinde zoveel mogelijk tegemoet te komen aan de bezwaren van de 
volksvertegenwoordigingen. Tijdens dat overleg hebben de ministers van Algemene Zaken van de 
landen aan Nederland te kennen gegeven dat hun voorkeur uitging naar het zoveel mogelijk 
vastleggen van de werkwijze die sinds de inwerkingtreding van de Landspakketten in de praktijk 
gestalte had gekregen en die tegelijkertijd recht doet aan de autonome positie van de Landen. Dit 
zou betekenen dat er geen apart bestuursorgaan (i.c. COHO) zou moeten worden opgericht, maar 
dat de landen voor de uitvoering van de hervormingen blijven samenwerken met een 
 
1
De landspakketten zijn als volgt overeengekomen: voor Curaçao op 2 november 2020, voor Aruba op 13 
november 2020 en voor Sint Maarten op 22 december 2020.  
2
 Binnen BZK wordt de politieke verantwoordelijkheid voor het beleidsterrein Koninkrijksrelaties op dit moment 
gedragen door staatssecretaris van Binnenlandse Zaken en Koninkrijksrelaties. Staatssecretarissen treden 
krachtens artikel 46 van de Nederlandse Grondwet op in de plaats van ministers en oefenen ministeriële 
bevoegdheden uit. Uit formele overwegingen die hiermee verband houden wordt in de onderlinge regeling en 
deze toelichting steeds verwezen naar de minister van BZK.    
3
 Kamerstukken II, 2021-2022, 36 031 (R21621), nr 2.  
4
 Kamerstukken II, 2021-2022, 36 031 (R21621), nr 8-11.  
1 
 

samenhangende uitvoeringsagenda’s en plannen van aanpak, een nieuwe juridische basis en 
behouden deze instrumenten aldus hun gelding. 
 
De inhoud van een landspakket is geen onwrikbaar gegeven en kan gedurende de looptijd van deze 
regeling met wederzijdse instemming door de regeringen van het betrokken land en Nederland 
worden gewijzigd (artikel 3, derde lid). Een dergelijke wijziging kan pas worden doorgevoerd nadat 
de Staten van het land in kwestie gedurende tien werkdagen in de gelegenheid zijn gesteld om 
kennis te nemen van het ontwerp ervan en hun eventuele wensen of bezwaren ter kennis van de 
Minister van Algemene Zaken van dat land te brengen. De Tweede en Eerste Kamer zullen over 
eventuele wijzigingen in een landspakket worden geïnformeerd. Een reactie vooraf is hier niet nodig 
omdat wijzigingen in een landspakket betrekking zullen hebben op autonome aangelegenheden van 
de landen en aldus geen Nederlandse bevoegdheden raken.  
 
De uitvoering van de Landspakketten is als gezegd een verantwoordelijkheid van de landen zelf. 
Voor de uitvoering van concrete projecten, programma’s en maatregelen draagt, overeenkomstig 
hun staatsregeling, binnen elk land steeds de vakminister die het aangaat, de politieke 
verantwoordelijkheid. Echter ter bewaking van de eenheid van het regeringsbeleid legt de regeling 
de coördinatie van de uitvoering van de Landspakketten in handen van de Minister van Algemene 
Zaken van de landen van het land in kwestie (artikel 4, eerste lid). Deze wordt hierin bijgestaan 
door een uitvoeringsorganisatie.  
 
De uitvoeringsorganisaties bestaan uit functionarissen die namens de regering van een land belast 
zijn met de coördinatie van de uitvoering van de hervormingen in het landspakket. Deze 
functionarissen worden aangewezen door de Minister van Algemene Zaken van het land in kwestie 
(artikel 4, tweede lid). De Ministers van Algemene Zaken krijgen, in aanvulling op hun 
staatsrechtelijke bevoegdheden, in deze regeling de nodige instrumenten aangereikt om hun 
coördinerende verantwoordelijkheid waar te maken, zoals het gezamenlijk met de minister van 
Binnenlandse Zaken en Koninkrijksrelaties vaststellen van de uitvoeringsagenda’s, plannen van 
aanpak of uitvoeringsrapportages. 
 
De Uitvoeringsorganisaties werken bij de uitoefening van hun taken o.a. samen met een Nederlandse 
ambtelijke counterpartorganisatie, namelijk de Werkorganisatie (WO) (genoemd in artikel 4, derde 
lid). De Werkorganisatie valt onder de verantwoordelijkheid van de Minister van Binnenlandse Zaken 
en Koninkrijksrelaties. De Uitvoeringsorganisatie van elk land en de Werkorganisatie krijgen in de 
regeling twee gezamenlijke taken opgedragen, namelijk: 1) ondersteuning en begeleiding en 2) 
monitoring van de uitvoering van de hervormingen zoals opgenomen in het landspakket (artikel 4, 
vierde lid). De precieze aard van deze gezamenlijke taken hangt samen met de instrumenten die 
worden gebruikt om de hervormingen uit te voeren. Naast de Landspakketten zijn dat de 
uitvoeringsagenda’s, plannen van aanpak en uitvoeringsrapportages. Hieronder volgt een 
afzonderlijke bespreking van genoemde twee taken en de daaraan verbonden instrumenten.  
 
Overigens zij hierbij nog vermeld dat de onderlinge regeling de Minister van Algemene Zaken van 
een land en de Minister van Binnenlandse Zaken en Koninkrijksrelaties opdraagt om samen een 
reglement vast te stellen, waarin nadere afspraken worden neergelegd over de werkwijze van de 
betreffende ministers en van de Uitvoeringsorganisatie van een land en de Werkorganisatie (artikel 
4, vijfde lid). Op basis hiervan zijn drie reglementen als bijlagen opgenomen bij deze regeling. In 
het reglement wordt, naast algemene bepalingen terzake het doel van het reglement, 
informatievoorziening, interne en externe communicatie in elk geval de nadere regels opgenomen 
over de gezamenlijke werkwijze van de ministers en van een Uitvoeringsorganisatie en de 
Werkorganisatie bij de planning, (inhoudelijke en procesmatige) totstandkoming, besluitvorming en, 
implementatie van de uitvoeringsagenda, de plannen van aanpak en de uitvoeringsrapportage. De 
Minister van Algemene Zaken van een land kan samen met de Minister van Binnenlandse Zaken en 
Koninkrijksrelaties besluiten het reglement tussentijds te wijzigen. Hiervoor is geen instemming 
nodig van de Ministers van Algemene Zaken van de overige landen.  
 
Waar in de onderlinge regeling bevoegdheden worden belegd bij een minister kan deze ervoor kiezen 
om krachtens de geldende regels van het land hiervoor, deze bevoegdheid te mandateren aan onder 
hem werkzame functionarissen of een andere minister. Hiervan is in de huidige werkwijze ook al 
sprake. 
3 
 

Koninkrijksrelaties (artikel 6, eerste lid). Wanneer deze instemming heeft plaatsgevonden, wordt 
het plan van aanpak geacht definitief te zijn vastgesteld. Na vaststelling van het plan van aanpak 
wordt een managementsamenvatting openbaar gemaakt.  
In het derde lid van artikel 6 wordt bepaald in welke twee gevallen de Minister van Algemene Zaken 
of Raad van Ministers van een land en/of de Minister van Binnenlandse Zaken en Koninkrijksrelaties 
bevoegd zijn hun instemming aan een plan van aanpak te onthouden, namelijk wanneer een plan 
van aanpak in strijd is met de in een uitvoeringsagenda omschreven doelstellingen en beoogde 
resultaten of wanneer een plan van aanpak niet voorziet in de vereisten, bedoeld in het tweede lid 
van artikel 6. Omwille van de legaliteitseis die in artikel 6, derde lid, ligt besloten, verdient het 
aanbeveling om zo nauwkeurig mogelijk in de uitvoeringsagenda te omschrijven aan welke 
doelstellingen de beoogde activiteit gaat bijdragen en wat de beoogde resultaten (moeten) zijn. 
Monitoring 
 
De activiteiten in de landspakketten en uitvoeringsagenda dienen, ondersteund met de nodige 
capaciteit en middelen en een effectieve gezamenlijke begeleiding door de uitvoeringsorganisatie en 
de Werkorganisatie, tot concrete resultaten te leiden. Het is belangrijk om te meten of deze concrete 
resultaten inderdaad worden geboekt. In dat verband wordt periodiek voor ieder land een 
uitvoeringsrapportage gezamenlijk uitgebracht door de Uitvoeringsorganisatie en de 
Werkorganisatie (artikel 7, eerste lid). De uitvoeringsrapportage biedt de nodige informatie voor 
eventuele bijsturing door de Uitvoeringsorganisatie en Werkorganisatie en dient daardoor als input 
voor de opstelling van de eerstvolgende uitvoeringsagenda, waarin eventueel correctieve 
maatregelen zullen worden opgenomen.  
 
Het concept van een uitvoeringsrapportage wordt, nadat het is opgesteld, aan de Minister van 
Algemene Zaken van het betreffende land en de Minister van Binnenlandse van Binnenlandse Zaken 
en Koninkrijksrelaties voorgelegd ter gezamenlijke vaststelling (artikel 7, eerste lid). Na vaststelling 
wordt de uitvoeringsrapportage, na afstemming tussen de Uitvoeringsorganisatie en 
Werkorganisatie van het tijdstip van verzending, door de Minister van Algemene Zaken aangeboden 
aan de Staten van het land in kwestie en door de Minister van Binnenlandse Zaken en 
Koninkrijksrelaties aan de Tweede en Eerste Kamer.  
  
De uitvoeringsrapportage wordt opgesteld volgens een vast format en bevat een gezamenlijke 
inleidende reflectie op de gedurende de rapportageperiode behaalde resultaten en de uitdagingen 
bij de implementatie van de uitvoeringsagenda. Daarnaast geeft de uitvoeringsrapportage een 
beoordeling van de voortgang op activiteitniveau. Deze beoordeling wordt gebaseerd op diverse 
monitoringsactiviteiten en informatiebronnen over de uitvoering van individuele plannen van 
aanpak. Afspraken over periodiciteit, format, beoordelingsmethodiek en het proces voor 
totstandkoming van de uitvoeringsrapportage worden gezamenlijk vastgelegd in het reglement.  
 
 
4. Steunverlening  
Ter ondersteuning van de uitvoering van de hervormingen door de landen heeft Nederland als 
onderdeel van de samenwerking bedoeld in artikel 4 van de regeling de nodige middelen ter 
beschikking gesteld (zie ook hiervoor paragraaf 1). De bekostiging van deze middelen komt ten laste 
van de begroting van de Minister van Binnenlandse Zaken en Koninkrijksrelaties (artikel 9, tweede 
lid). De middelen kunnen voor twee doeleinden worden aangewend: 1) de financiering van een 
hervormingsproject, -programma of -maatregel; 2) het ter beschikking stellen van deskundigheid 
of uitvoeringscapaciteit (artikel 9, eerste lid). 
 
Verstrekking van financiering 
 
Nederland kan voor de uitvoering van het Landspakket en de plannen van aanpak die hiertoe worden 
vastgesteld directe financiële bijdragen verstrekken aan de landen. De bevoegdheid om een besluit 
 
 
5 
 

5. Conflictbeslechting 
 
In de onderlinge regeling is een aantal procedures opgenomen waarin bestuurlijke besluitvorming 
wordt voorgeschreven of verlangd kan worden. In bepaalde gevallen (zoals die genoemd in artikel 
8, eerste lid) geschied genoemde bestuurlijke besluitvorming gezamenlijk door de Minister van 
Algemene Zaken van een Land en de Minister van Binnenlandse Zaken en Koninkrijksrelaties en in 
andere gevallen (zoals artikel 9, eerste lid) is zij afkomstig van een enkel bestuursorgaan. In alle 
gevallen is het denkbaar dat meningsverschillen of conflicten over een (voorgenomen) besluit 
ontstaan.  
 
Met het oog op de relaties tussen de betreffende landen en de uitvoering van de hervormingen is 
het belangrijk dat in dergelijke gevallen een effectief conflictbeslechtingsmechanisme aanwezig is. 
Bij conflicten over de totstandkoming van bijvoorbeeld een uitvoeringsagenda, plan van aanpak of 
uitvoeringsrapportage roept de onderlinge regeling een procedure voor onafhankelijke bemiddeling 
in het leven (artikel 5-7, vierde lid); bij conflicten over besluitvorming over financiering bestaat de 
mogelijkheid van rechtsbescherming bij de Nederlandse bestuursrechter op grond van de Algemene 
wet Bestuursrecht (artikel 9, derde lid).  
 
Bemiddeling 
 
In vijf gevallen schrijft de onderlinge regeling gezamenlijke besluitvorming voor; ofwel bilateraal 
tussen de Minister van Algemene Zaken van een land en de Minister van Binnenlandse Zaken en 
Koninkrijksrelaties (artikel 5, vierde lid, artikel 6, vierde lid, artikel 7, vierde lid, artikel 11, vijfde 
lid) ofwel tussen laatstgenoemde en de drie Ministers van Algemene Zaken van de Landen (artikel 
10, tweede lid, onder a).  
 
In het geval van onenigheid en het ontstaan van een patstelling rond deze besluitvorming zijn de 
betrokken bewindspersonen gehouden een bemiddelingstraject op te starten. De vier landen hebben 
voor deze wijze van conflictbeslechting gekozen, omdat zij het beste past bij de uitgangspunten van 
gemeenschappelijkheid en gelijkwaardigheid die in paragraaf 2 zijn genoemd. De procedures voor 
een bemiddelingstraject en bijbehorende voorschriften zijn neergelegd in artikel 8 van de onderlinge 
regeling. Het bemiddelingstraject is erop gericht alsnog overeenstemming te bereiken over het 
onderwerp waarover de bewindspersonen een besluit dienen te nemen. Aan de start van een 
bemiddelingstraject gaat een fase van maximaal drie weken vooraf, waarin de betrokken 
bewindspersonen met elkaar in overleg treden om overeenstemming te bereiken.  
 
In het eerste lid van artikel 8 wordt bepaald dat binnen twee weken na afloop van bovengenoemd 
overleg een bemiddelaar wordt aangewezendoor de betrokken Minister van Algemene Zaken en de 
Minister van Binnenlandse Zaken en Koninkrijksrelaties. De in aanmerking komende kandidaten voor 
het optreden als bemiddelaar moeten deskundig zijn en beschikken over maatschappelijke kennis 
en ervaring (artikel 8, vijfde lid). Bij de invulling van deze termen is de centrale voorwaarde dat de 
aan te wijzen bemiddelaar beschikt over de juiste deskundigheid, ervaring en kennis om hem in 
staat te stellen om de partijen in het voorliggende geschil nader tot elkaar te brengen en zo alsnog 
overeenstemming te bereiken. De aan te wijzen bemiddelaar heeft affiniteit met de sociale, 
economische en culturele context van het land waarop de bemiddeling van toepassing is en houdt 
zoveel mogelijk rekening houdend met diens status van “Small Island Developing States (SIDS)”. 
Daarbij hebben kwalificerende kandidaten die in het Caribisch deel van het Koninkrijk woonachtig 
zijn c.q. aldaar hebben gewoond of gewerkt voorrang.  
 
De benodigde kwalificaties in de praktijk zullen afhankelijk zijn van het type conflict waarop de 
bemiddeling ziet. In de meeste gevallen zal het gaan om het beschikken over relevante inhoudelijke 
expertise, bijvoorbeeld als het gaat om onenigheid over een inhoudelijk oordeel in de 
uitvoeringsrapportage over de wijze waarop uitvoering is gegeven aan een afspraak in de 
uitvoeringsagenda (art. 7, vierde lid). In andere gevallen zal inhoudelijke expertise minder relevant 
zijn voor de bemiddelingsopdracht, maar gaat het primair om een relationeel vraagstuk. In dat geval 
kan eerder gekeken worden naar een gediplomeerd mediator. Behalve genoemde aanstellingscriteria 
schrijft artikel 8 in het zesde lid voor dat de bemiddelaar zijn rol onafhankelijk van de betrokken 
Ministers vervult.  
 
7 
 

Bestuursrechtelijke rechtsbescherming 
 
Zoals toegelicht in de paragraaf 4, wordt de Nederlandse wetgeving in artikel 9, derde lid, van 
overeenkomstige toepassing verklaard op de verstrekking van financiering door Nederland aan de 
Landen. Dit is een keuze waarvoor paragraaf 3 van het Statuut, inzake onderlinge bijstand, 
overleg en samenwerking, de nodige ruimte geeft.  
Wat betreft het onderwerp rechtsbescherming wordt deze ruimte zelfs uitdrukkelijk geboden in 
artikel 38a van het Statuut. Deze bepaling verklaart dat de landen van het Koninkrijk bij 
onderlinge regeling voorzieningen kunnen treffen voor de behandeling van onderlinge geschillen. 
Een dergelijke voorziening kan een nieuwe, nog niet bestaande procedure zijn, maar blijkens de 
wetsgeschiedenis bij artikel 38a ook inhouden dat aansluiting wordt gezocht bij bestaande 
6
mogelijkheden van geschilbeslechting tussen de landen. Enige grens hierbij – nu de landen kiezen 
voor een vormvrije onderlinge regeling ex artikel 38, eerste lid, Statuut – is dat de getroffen 
voorziening niet afwijkt van de wet. In dit geval is er geen sprake van afwijking van de wet. Voor 
de rechtsbescherming tegen besluiten rond financiering in het kader van artikel 9 geldt het 
gewone regime van de Awb: dat wil zeggen, beroep bij de gewone bestuursrechter, na eerst de 
instelling van bezwaar bij de minister van BZK, en vervolgens nog de mogelijkheid van hoger 
beroep bij de Afdeling bestuursrechtspraak van de Raad van State.  
 
6. Evaluatie, looptijd en afwikkeling projecten 
Deze onderlinge regeling wordt aangegaan voor een periode van vier jaar (artikel 11, tweede lid). 
Bij het bepalen van de duur van de regeling is in aanmerking genomen dat de uitvoering van de 
hervormingen, op basis van de landspakketten al in 2020 is opgestart. De samenwerking tussen de 
landen en Nederland ten aanzien van de hervormingen duurt daarom effectief langer dan de 
minimumtermijn van vier jaar. Ook is het mogelijk de regeling te verlengen. Dat kan meer dan één 
keer, maar wel steeds voor een periode van maximaal twee jaar. Verlenging behoeft de instemming 
van de regering van het desbetreffende land (in de persoon van de Minister van Algemene Zaken), 
de Staten daarvan en van Nederland (in de persoon van de Minister van Binnenlandse Zaken en 
Koninkrijksrelaties). Het is derhalve denkbaar dat de regeling vier jaar na inwerkingtreding niet meer 
tussen de vier landen geldt maar tussen drie of zelfs twee landen c.q. in zijn geheel wordt beëindigd.  
 
Een vergelijkbaar regime als voor de mogelijkheid van verlenging geldt ook voor de mogelijkheid 
van vroegtijdige beëindiging van de regeling (artikel 11, derde lid). Dit is mogelijk, maar slechts in 
onderlinge overeenstemming tussen de Minister van Algemene Zaken van Aruba, Curaçao of Sint 
Maarten enerzijds en de Minister van Binnenlandse Zaken en Koninkrijksrelaties anderzijds. In het 
geval een van de eerste drie genoemde landen van deze mogelijkheid gebruik maakt, blijft de 
regeling van kracht tussen de andere twee landen en Nederland. 
 
In de onderlinge regeling wordt niet genormeerd wanneer verlenging of vroegtijdige beëindiging aan 
de orde is of kan zijn. De betrokken actoren zijn dus in principe volledig vrij om daartoe in 
gezamenlijkheid te beslissen. Het ligt evenwel in de rede dat een dergelijke beslissing wordt 
genomen op grond van een evaluatie ten aanzien van bijvoorbeeld de samenwerking als bedoeld in 
artikel 4 van de onderlinge regeling, de voortgang in de uitvoering van hervormingen of andere 
overwegingen van politiek-bestuurlijke aard.  
 
Artikel 10, eerste lid, van de onderlinge regeling bepaalt dat de Minister van Algemene Zaken van 
elk land en de Minister van Binnenlandse Zaken en Koninkrijksrelaties dat drie jaar na de 
inwerkingtreding van de regeling een verslag over de doeltreffendheid en de doelmatigheid ervan in 
elk van de landen aan de betrokken parlementen moet worden aangeboden. Dit evaluatieverslag 
kan aanleiding zijn om de hiervoor genoemde verlenging of vroegtijdige beëindiging aan de orde te 
stellen, maar dit hoeft zoals hiervoor is gebleken niet het geval te zijn.  
 
Als de onderlinge regeling vervalt, komen ook de daaronder hangende instrumenten – de 
landspakketten, uitvoeringsagenda’s en plannen van aanpak – te vervallen. Het kan evenwel 
 
6
 Kamerstukken II 2009/10, 32212-(R1903), 3, p. 8. 
9 
 

