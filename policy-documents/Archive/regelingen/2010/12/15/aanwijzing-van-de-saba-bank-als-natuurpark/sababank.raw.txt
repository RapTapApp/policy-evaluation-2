Nr. 20424
21 december
2010
STAATSCOURANT
Officiële uitgave van het Koninkrijk der Nederlanden sinds 1814.
Regeling van de Staatssecretaris van Economische Zaken, Landbouw en 
Innovatie van 15 december 2010, nr. 169929, houdende aanwijzing van de 
Saba Bank als natuurpark
De Staatssecretaris van Economische Zaken, Landbouw en Innovatie,
In overeenstemming met de Minister van Infrastructuur en Milieu;
Gelet op artikel 2a en 8d, eerste lid, van de Wet grondslagen natuurbeheer en -bescherming BES;
Besluit:
Artikel 1 
In deze regeling wordt verstaan onder:
a. wet: Wet grondslagen natuurbeheer en -bescherming BES;
b. minister: Minister van Economisch Zaken, Landbouw en Innovatie.
Artikel 2 
1. De Saba Bank wordt aangewezen als natuurpark als bedoeld in artikel 2a van de wet.
2. Het natuurpark, bedoeld in het eerste lid, omvat het gebied, zoals aangegeven op de kaart 
opgenomen in de bijlage bij deze regeling.
Artikel 3 
1. Het is verboden voor anker te gaan in het natuurpark, bedoeld in artikel 2, eerste lid.
2. Het verbod, bedoeld in het eerste lid, is niet van toepassing op hydrografische opnemingsvaartui-
gen, bergingsschepen en vaartuigen die worden ingezet voor opsporing en redding.
3. Het verbod, bedoeld in het eerste lid, is niet van toepassing op vissersschepen op voorwaarde dat 
de kapitein van het schip beschikt over een geldige visserijvergunning voor enig gedeelte van de 
Saba Bank.
4. De kapitein van een vaartuig of schip als bedoeld in het tweede of derde lid, meldt zich bij de 
Kustwacht voor het Koninkrijk der Nederlanden in het Caribisch gebied zodra hij de buitengrens 
van het natuurpark, bedoeld in artikel 2, eerste lid, in binnen- of buitenwaartse richting passeert.
5. Het verbod in het eerste lid is niet van toepassing ingeval van overmacht of hulpverlening.
Artikel 4 
1. De minister kan ontheffing verlenen van het verbod, bedoeld in artikel 3, eerste lid.
2. De minister verleent een ontheffing, bedoeld in het eerste lid, slechts indien de aanvrager heeft 
aangetoond dat:
a. de ontheffing nodig is voor het verrichten van wetenschappelijk onderzoek dan wel voor 
instructieve doeleinden, en
b. het belang van de onderwaternatuur in het nationaal park gediend is bij de ontheffing.
3. De minister kan aan een ontheffing voorschriften verbinden of beperkingen stellen.
4. De minister kan een afgegeven ontheffing verlengen, wijzigen, intrekken of aanvullen met 
voorschriften en beperkingen.
Artikel 5 
Deze regeling kan worden aangehaald als: de Regeling aanwijzing Saba Bank als natuurpark.
Staatscourant 2010 nr. 20424 21 december 2010
1

BIJLAGE BIJ ARTIKEL 2, TWEEDE LID, VAN DE REGELING AANWIJZING SABA BANK ALS 
NATUURPARK 
Kaartje voor aanwijzing Sababank als nationaal park
De omhullende lijn heeft de volgende coördinaten in graden, minuten en seconden in WGS84, 
gevisualiseerd met de blauwe cirkels: 
17 27 3.4669 N 63 56 8.2227 W
17 29 0.0843 N 63 55 5.1235 W
17 27 56.1354 N 63 43 19.2013 W
17 38 1.5182 N 63 27 24.8261 W
17 43 20.903 N 63 32 44.2657 W
17 45 58.6584 N 63 29 58.6303 W
17 40 20.5639 N 63 21 6.2309 W
17 30 52.9201 N 63 10 54.9575 W
17 23 47.8041 N 63 11 14.676 W
17 16 16.0527 N 63 15 50.735 W
17 13 26.5665 N 63 26 53.2765 W
17 10 33.2692 N 63 41 48.4962 W
17 20 50.9049 N 63 49 53.5713 W.
Staatscourant 2010 nr. 20424 21 december 2010
3

op de bodem van de Saba Bank te beschermen zonder een ongerechtvaardigde beperking op te 
leggen voor de internationale scheepvaart. Omdat het om een beperking van de scheepvaart betreft is 
de regeling in overeenstemming met de Minister van Infrastructuur en Milieu vastgesteld. Deze 
minister is ten algemene verantwoordelijk voor het beheer en de scheepvaart in de Caribische EEZ.
4. Vrijstellingen en ontheffingen 
De hydrografische opnemingsvaartuigen, bergingsschepen en vaartuigen die worden ingezet voor 
opsporing en redding zijn vrijgesteld van het ankerverbod uit hoofde van de aard van hun activiteiten 
op de Saba Bank (artikel 3, tweede lid). De lokale vissersvaartuigen met een geldige visserijvergun-
ning zullen doorgaans ter plaatse niet ankeren en, in geval zij dit incidenteel toch doen, zijn de 
gevolgen voor de bodemrijkdommen van het neerlaten van een anker met een beperkt gewicht door 
deze categorie schepen minimaal en om deze reden aanvaardbaar te achten. Uit een oogpunt van 
proportionaliteit zijn deze boten daarom ook vrijgesteld van het verbod (artikel 3, derde lid).
De Staatssecertaris van EL&I is bevoegd om ontheffing te verlenen van het ankerverbod voor 
onderzoek (artikel 4, eerste lid). Dergelijk wetenschappelijk onderzoek kan de bescherming en het 
behoud van de Saba Bank alsmede de natuurlijke leefomgeving van mens en dier ten goede komen 
en moet derhalve toegestaan kunnen worden. De Staatssecretaris kan wel voorwaarden stellen aan de 
vergunning, zoals tijdsduur van het onderzoek en grootte en soort anker dat gebruik wordt bij het 
onderzoek.
5. Toezicht en handhaving 
De Kustwacht houdt op grond van de Rijkswet Kustwacht Aruba, Curaçao en Sint Maarten alsmede 
voor de openbare lichamen Bonaire, Sint Eustatius en Saba toezicht op de scheepvaart, het milieu en 
de visserij. Op grond van artikel 3 van die Rijkswet wordt het toezicht uitgeoefend in de binnenwate-
ren, de territoriale zee, de aansluitende zone en het overige zeegebied in de Caraïbische zee, voorzo-
ver het volkenrecht en het interregionale recht dat toelaten.Met het oog op de toezichthoudende taak 
van de Kustwacht voorziet artikel 3, vierde lid, in een meldingsplicht bij het in- en uitvaren van het 
zeegebied van de Saba Bank.
De werkzaamheden die voortvloeien uit de onderhavige regeling maken deel uit van de reguliere 
taken van de Kustwacht en derhalve zijn geen extra uitgaven voorzien voor de handhaving. In het 
meerjarenplan van de Kustwacht wordt reeds rekening gehouden met de aanwijzing van de Saba 
Bank als beschermd gebied.
6. Inwerkingtreding 
Deze regeling treedt in afwijking van de Vaste Verander Momenten in werking op de dag na plaatsing 
in de Staatscourant. De regeling vervangt een Landsbesluit van de voormalige regering van de 
Nederlandse Antillen. Daarin werd het genoemde ankerverbod reeds van kracht op 30 september 
2010. Als gevolg van de transitie op 10 oktober 2010 is dat besluit van rechtswege vervallen. Gelet op 
het belang van het verbod en de bekendheid die het verbod heeft gekregen bij de publicatie van het 
Landsbesluit, is besloten de periode tussen het vervallen van het Landsbesluit en het in werking 
treden van deze regeling zo kort mogelijk te houden.
De Staatssecretaris van Economische Zaken, Landbouw en Innovatie,
H. Bleker.
Staatscourant 2010 nr. 20424 21 december 2010
5

