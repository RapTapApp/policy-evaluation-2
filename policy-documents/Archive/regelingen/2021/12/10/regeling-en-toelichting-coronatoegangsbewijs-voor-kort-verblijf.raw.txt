Regeling van de Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, van [PM datum],  
kenmerk [PM kenmerk], houdende wijziging van de Tijdelijke regeling maatregelen covid-19 in 
verband met het stellen van regels inzake het coronatoegangsbewijs voor kort verblijf van 
personen aan wie in een derde land een vaccinatie is toegediend 
 
De Minister van Volksgezondheid, Welzijn en Sport, de Minister van Justitie en Veiligheid en de 
Minister van Binnenlandse Zaken en Koninkrijksrelaties, 
  
Handelende in overeenstemming met het gevoelen van de ministerraad; 
 
Gelet op de artikelen 58ra, eerste lid, 58rd, eerste lid, en 58re, tweede en zesde lid, van de Wet 
publieke gezondheid;  
 
 
Besluiten: 
 
 
 
Artikel I 
 
De Tijdelijke regeling maatregelen covid-19 wordt als volgt gewijzigd: 
 
A 
 
In artikel 1.1 wordt in de begripsbepaling van geldig coronatoegangsbewijs ‘artikel’ vervangen 
door ‘de artikelen’ en wordt na ‘6.29’ toegevoegd ‘of 6.31e’. 
 
B 
 
Na artikel 6.31d wordt een artikel ingevoegd, luidende: 
 
Artikel 6.31e. Coronatoegangsbewijs voor kort verblijf op basis van een in een derde 
land toegediende vaccinatie 
1.  Een persoon aan wie in een derde land in de zin van verordening (EU) 2021/953 van het 
Europees Parlement en de Raad van 14 juni 2021 betreffende een kader voor de afgifte, 
verificatie en aanvaarding van interoperabele COVID-19-vaccinatie-, test- en 
herstelcertificaten (digitaal EU-COVID-certificaat) teneinde het vrije verkeer tijdens de 
COVID-19-pandemie te faciliteren (PbEU 2021, L 211/1) een vaccinatie is toegediend kan een 
coronatoegangsbewijs voor kort verblijf krijgen, indien deze persoon beschikt over: 
a. een bewijs van vaccinatie waarvan de Minister van Volksgezondheid, Welzijn en Sport heeft 
getoetst dat dit op die persoon betrekking heeft en waaruit blijkt dat sprake is van een 
voltooide vaccinatie als bedoeld in artikel 6.29, tweede lid, onder b en c; en 
b. een geldig coronatoegangsbewijs op basis van een negatieve testuitslag als bedoeld in 
artikel 6.29, eerste lid.  
2. Een coronatoegangsbewijs voor kort verblijf wordt uitsluitend verstrekt voor een vaccin dat is 
goedgekeurd door het College ter beoordeling van geneesmiddelen, het Europees 
Geneesmiddelenbureau of de Wereldgezondheidsorganisatie. 
3.  Ten behoeve van de toets, bedoeld in het eerste lid, overlegt de persoon, bedoeld in het 
eerste lid, aan de Minister van Volksgezondheid, Welzijn en Sport: 
a. een geldig identiteitsdocument als bedoeld in artikel 6.31a, zevende lid, onder b; 
b. een vaccinatiebewijs als bedoeld in artikel 6.31a, zevende lid, onder c. 
4.  De Minister van Volksgezondheid, Welzijn en Sport verwerkt ten behoeve van de toets, 
bedoeld in het eerste lid, de volgende gegevens van de persoon, bedoeld in het eerste lid:  
a. naam; 
b. geboortedatum; 
c. e-mailadres;  
d. telefoonnummer; en 
1 
 

Toelichting 
 
1. Inleiding 
Deze regeling wijzigt de Tijdelijke regeling maatregelen covid-19 (Trm) om 
coronatoegangsbewijzen (ctb’s) met een beperkte geldigheidsduur te kunnen verstrekken aan 
personen die tijdelijk in Nederland verblijven en in een derde land gevaccineerd zijn.  
 
2. Coronatoegangsbewijs bij kort verblijf op basis van een in een derde land toegediende 
vaccinatie 
 
2.1 Algemeen 
Op grond van de Wet publieke gezondheid (Wpg) kan worden bepaald dat deelname aan bepaalde 
activiteiten of toegang tot bepaalde voorzieningen slechts mogelijk is op vertoon van een ctb. Een 
ctb wordt verstrekt op basis van een negatieve testuitslag, een volledige vaccinatie tegen het virus 
SARS-CoV-2 (coronavirus) of het herstel van een uit een positieve testuitslag blijkende infectie 
met dat virus. Voor testen en vaccinaties die in Nederland zijn uitgevoerd respectievelijk zijn 
toegediend worden ctb's en Digitale Covid Certificaten (DCC's) uitgegeven in de zin van 
Verordening 2021/953 van het Europees Parlement en de Raad van 14 juni 2021 betreffende een 
kader voor de afgifte, verificatie en aanvaarding van interoperabele COVID-19-vaccinatie-, test- en 
herstelcertificaten (digitaal EU-COVID-certificaat) teneinde het vrije verkeer tijdens de COVID-19-
pandemie te faciliteren (PbEU 2021, L 211/1). Toegang tot activiteiten en voorzieningen kan ook 
worden verkregen met een DCC dat op grond van de verordening is uitgegeven door een andere 
lidstaat of door een land waarvoor door de Europese Commissie een zogenoemd 
equivalentiebesluit is afgegeven. Verder kunnen personen die in Nederland wonen of Nederlanders 
die in een derde land woonachtig zijn, een DCC en bijgevolg een ctb verkrijgen op basis van een 
volledige vaccinatie in een derde land, hetgeen voor hen vanwege de langere geldigheidsduur 
aantrekkelijker kan zijn dan een ctb voor kort verblijf. 
  
Personen die tijdelijk in Nederland verblijven en die gevaccineerd zijn in een derde land kunnen 
niet via een van de bovengeschetste routes beschikken over een ctb of DCC op basis van die 
vaccinatie. Deze personen moeten een test laten uitvoeren om gebruik te kunnen maken van 
activiteiten en voorzieningen waarvoor het tonen van een geldig ctb vereist is (ctb op basis van 
een negatieve uitslag). Het gaat bijvoorbeeld om toeristen en personen die zakelijk of 
beroepsmatig naar Nederland reizen. Bij deze laatste categorie valt te denken aan 
cabinepersoneel, scheepvaartpersoneel, diplomaten, vrachtwagenchauffeurs, bezoekers van 
internationale beurzen, conferenties en congressen en medewerkers van boorplatforms. Naar 
schatting gaat het om 2.000 tot 2.500 personen per dag, waarvan het grootste deel via de 
luchthaven Schiphol inreist. Een ctb op basis van een negatieve testuitslag is slechts 24 uur geldig, 
terwijl een deel van deze personen vaak deelneemt aan activiteiten of gebruik maakt van 
voorzieningen waarvoor het tonen van een geldig ctb vereist is, zeker bij de brede inzet van ctb's 
zoals thans van toepassing is. Dit betekent dat zij zich – ondanks dat zij volledig gevaccineerd zijn 
– toch frequent moeten laten testen. In de eerste plaats is dat belastend voor deze gevaccineerde 
personen zelf, niet alleen logistiek door herhaald bezoek aan een testfaciliteit, maar ook in 
lichamelijk opzicht als gevolg van de veelvuldige testafname. Ten tweede kost dit testcapaciteit die 
beschikbaar is voor Testen voor Toegang. Ten derde vormt dit een belemmering voor toeristen en 
personen die zakelijk of beroepsmatig naar Nederland reizen, hetgeen ook in economische zin 
nadelig is.  
 
Om de bovengenoemde nadelen weg te nemen, wordt mogelijk gemaakt om aan deze personen 
die in een derde land zijn gevaccineerd een passend ctb aan te bieden. Bij de vormgeving van dit 
ctb is rekening gehouden met praktische uitvoerbaarheid, zonder de functie van de bestrijding van 
de epidemie van covid-19 uit het oog te verliezen. Dit heeft geresulteerd in de introductie van een 
ctb voor kort verblijf op basis van een in een derde land toegediende vaccinatie, dat gedurende 
veertien dagen geldig is voor personen die volledig gevaccineerd zijn. Dit ctb voor kort verblijf 
wordt toegekend bij volledige vaccinatie in een derde land met een door het College ter 
beoordeling van de geneesmiddelen (CBG), het Europees Geneesmiddelenbureau (EMA) of 
Wereldgezondheidsorganisatie (WHO) goedgekeurd vaccin in combinatie met een geldige 
negatieve uitslag van een test die na aankomst in Nederland is uitgevoerd.  
 
3 
 

Om de bekendheid van de doelgroep voor het ctb voor kort verblijf met en over dit proces te 
bevorderen, zal er gerichte communicatie worden ontwikkeld. 
 
De controle van het vaccinatiebewijs zal plaatsvinden op een beperkt aantal centrale locaties in het 
land. Het overgrote deel van de personen die in aanmerking komen voor een ctb voor kort verblijf, 
zal naar verwachting via de luchthaven Schiphol inreizen, zodat in elk geval op of in de nabijheid 
van die luchthaven een locatie wordt ingericht.  
 
Indien bij controle op hoofdlijnen van het vaccinatiebewijs blijkt dat geen sprake is van een door 
het CBG, de EMA of de WHO erkende of voltooide vaccinatie, of dat het vaccinatiebewijs niet of 
onvoldoende betrouwbaar kan worden geacht, kan geen ctb voor kort verblijf worden afgegeven 
op basis van een in een derde land toegediende vaccinatie. De reiziger kan in dat geval wel op 
basis van een negatieve testuitslag (24 uur) deelnemen aan activiteiten of gebruik maken van 
voorzieningen waarvoor in Nederland een ctb is voorgeschreven. De controle die aan de balie 
wordt uitgevoerd, zal, mede gelet op het naar verwachting grote aantal personen dat zich 
dagelijks meldt voor een controle, minder uitgebreid zijn dan de controle die de GGD’en in de 
regio’s Utrecht, Groningen en Rotterdam-Rijnmond op dit moment uitvoeren van door een derde 
land afgegeven vaccinatiebewijzen aan Nederlanders of personen die in Nederland wonen. Bij die 
controle wordt bijvoorbeeld ook nagegaan of de naam van de fabrikant juist is, worden 
controlevragen gesteld en worden de echtheidskenmerken van het bewijs gecontroleerd en indien 
nodig vergeleken met beschikbare voorbeelden in een beeldbank. Ook worden daarbij de gegevens 
van het vaccinatiebewijs opgeslagen. Bij de ctb’s voor kort verblijf neemt dit, gezien de omvang 
van de doelgroep, te veel tijd in beslag, waardoor de toets voornamelijk bestaat uit controle van 
de vereiste gegevens. De gekozen opzet voor het ctb voor kort verblijf, waarbij de controle van 
het vaccinatiebewijs wordt gecombineerd met een negatieve testuitslag en een beperkte 
geldigheidsduur van het ctb, biedt een concrete oplossing aan de doelgroep terwijl deze op het 
vlak van gegevensverwerking en frauderisico proportioneel is. 
 
2.2.3 Negatieve testuitslag 
Degene die een ctb voor kort verblijf wil verkrijgen, kan zich op elk gewenst moment na aankomst 
melden bij een testaanbieder in Nederland, in de meeste gevallen op basis van een van tevoren 
gemaakte afspraak, voor het afnemen van een test. Dergelijke testaanbieders zijn op veel 
plaatsen en verspreid over het land beschikbaar. Indien de test een negatieve uitslag geeft, 
ontvangt de reiziger hiervan via e-mail en/of sms een bericht. Vervolgens kan door middel van een 
ophaalcode het resultaat worden ingelezen in de CoronaCheckapp, waarna een ctb wordt 
aangemaakt op basis van een negatieve testuitslag met een geldigheidsduur van 24 uur, die ook 
kan worden gebruikt om het ctb voor kort verblijf te activeren. Indien de test positief is, wordt 
geen ctb verstrekt en krijgt de reiziger het dringende advies in quarantaine te gaan. In dat geval 
wordt er tevens melding gedaan bij de GGD. 
 
2.2.4 Activatie en geldigheidsduur 
Nadat een persoon zowel door middel van een ophaalcode die is verstrekt na de toets op 
hoofdlijnen van het vaccinatiebewijs als door middel van een ophaalcode een negatieve testuitslag 
heeft opgehaald in de CoronaCheckApp, wordt het ctb voor kort verblijf met een geldigheidsduur 
van veertien dagen uitgegeven. Tot drie dagen na de datum en tijdstip van de toets van het 
vaccinatiebewijs kan de daarbij verkregen ophaalcode worden geactiveerd. Indien in die periode 
het ctb voor kort verblijf niet is geactiveerd met een negatieve testuitslag, moet het proces 
opnieuw worden doorlopen.  
 
2.2.5 Kosten 
De kosten voor de rijksbegroting worden als volgt ingeschat. De kosten voor het afnemen van de 
testen zijn reeds begroot via de brede inzet van het ctb. Met het verstrekken van een ctb dat 
veertien dagen geldig is, zullen er voor personen die in een derde land zijn gevaccineerd en die 
kort in ons land verblijven mogelijk zelfs minder kosten gemaakt worden dan in het bestaande 
systeem van testen die 24 uur geldig zijn. Deze personen zullen zich immers nog maar één keer 
laten testen en de kosten van de testen die 24 uur geldig zijn komen ook voor rekening van de 
rijksbegroting. Daarnaast zijn er kosten verbonden aan het opzetten en exploiteren van de 
baliefunctie onder verantwoordelijkheid van de minister van VWS. Naar verwachting zullen er op 
de beoogde inreislocaties dagelijks ca. 2.000 tot 2.500 personen gebruik maken van de faciliteiten.  
5 
 

aan vaccinatie, anders dan dat een geldig vaccinatiebewijs wordt overgelegd om het ctb voor kort 
verblijf aan te vragen. Men kan altijd gebruik maken van een negatieve testuitslag (artikel 58ra, 
tweede lid, onder b, Wpg).  
 
Deze regeling voorziet niet in het verstrekken van een DCC door Nederland. Wel biedt de 
verordening ruimte om een vaccinatiecertificaat uit te geven aan personen die in een derde land 
zijn gevaccineerd. Aan deze ruimte is als volgt invulling gegeven. Iedereen die in het Europees 
deel van Nederland of in Caribisch Nederland woont, kan van de GGD’en van de regio's Utrecht en 
Groningen een DCC ontvangen als na bestudering van de daartoe strekkende bewijsstukken is 
vastgesteld dat in een derde land een volledige vaccinatie is ontvangen. Dat geldt ook voor een 
Nederlander die in een derde land woont. Omdat een DCC niet gebruikt kan worden voor toegang 
tot activiteiten en voorzieningen, wordt tegelijkertijd een ctb verstrekt. En andersom wordt tegelijk 
met een ctb, dat niet gebruikt kan worden voor reizen, ook een DCC verstrekt. Anderen, dat wil 
zeggen personen die niet in het Europees deel van Nederland of in Caribisch Nederland wonen en 
ook niet de Nederlandse nationaliteit hebben, komen niet in aanmerking voor een DCC, maar 
kunnen wel het ctb voor kort verblijf ontvangen dat met deze regeling wordt geïntroduceerd. In 
deze systematiek wordt dus niet louter op basis van nationaliteit onderscheid gemaakt. Het is 
uitvoeringstechnisch op dit moment niet mogelijk om de laatstgenoemde groep personen ook in 
aanmerking te laten komen voor een ctb op basis van vaccinatie of een DCC omdat een 
beoordeling zoals thans door de GGD’en in de regio’s Utrecht, Groningen en Rotterdam-Rijnmond 
wordt uitgevoerd, arbeidsintensief is en een toestroom van enkele duizenden personen per dag 
niet aan kan. Voor zover hierdoor sprake is van ongelijke behandeling, zijn de gevolgen gering 
aangezien gedurende het kortdurende verblijf na een test op infectie met het coronavirus en een 
summiere toets van het vaccinatiebewijs gedurende veertien dagen toegang verkregen kan 
worden tot alle activiteiten en voorzieningen waarvoor een ctb voorgeschreven is. Zonder dit ctb 
voor kort verblijf zou betrokkene zich steeds opnieuw moeten laten testen omdat een ctb louter op 
basis van een negatieve testuitslag 24 uur geldig is. Daarnaast wordt gewerkt aan een aanvullend 
ctb met een langere geldigheidsduur voor personen die voor langere tijd in ons land verblijven 
zonder hier woonachtig te zijn.  
 
De inbreuk op het recht van privacy is zo gering mogelijk gehouden. De afgifte van een ctb op 
basis van een negatieve testuitslag met een geldigheidsduur van 24 uur omvat volgens de reeds 
geldende regelgeving een verwerking van de minimaal benodigde gegevens om een ctb op te 
baseren. Dit deel van het proces blijft onveranderd. Voor het ctb met een geldigheidsduur van 
veertien dagen wordt met onderhavige regeling een nieuw proces geïntroduceerd. De betrokkene 
moet aan de Minister van VWS een vaccinatiebewijs overleggen dat persoonsgegevens omvat. Dit 
vaccinatiebewijs wordt vervolgens door de Minister van VWS getoetst op inhoudelijke kenmerken. 
Daarnaast dient betrokkene zich te legitimeren met een geldig identiteitsbewijs, en dient deze 
persoon voor het activeren van het ctb voor kort verblijf te beschikken over een geldige negatieve 
testuitslag met daarbij horende ophaalcode en de bij het ctb voor kort verblijf behorende 
ophaalcode. Deze laatste code blijft vooralsnog 3 dagen na controle van het vaccinatiebewijs 
geldig. De minister van VWS zal de voor- en achternaam, geboortedatum, mobiele 
telefoonnummer en emailadres registreren. Indien het vaccinatiebewijs en de vaccinatie zelf aan 
alle voorwaarden voldoen, zal de Minister van VWS dit registreren. Het systeem waarin deze 
registraties plaatsvinden zal organisatorisch zo worden vormgegeven, dat dit wordt afgeschermd 
voor andere taken die onder de verantwoordelijkheid van de Minister van VWS worden uitgevoerd. 
Vervolgens verstrekt de Minister van VWS op verzoek van de betrokkene de gegevens die nodig 
zijn om via de CoronaCheckapp een code aan te maken. Samen met de code die betrokkene 
ontvangt om negatieve testuitslag op te halen, kan de betrokkene een ctb voor kort verblijf 
aanmaken. In de CoronaCheckapp worden de negatieve testuitslag en de beoordeling van de 
vaccinatie ten behoeve van het ctb voor kort verblijf aan elkaar gekoppeld, waarna het ctb voor 
kort verblijf wordt uitgegeven. Dit betekent dat het ctb op basis van een negatieve testuitslag 
wordt overschreven door het Ctb voor kort verblijf. Wordt eerst de ophaalcode voor het ophalen 
van de beoordeling van de vaccinatie ten behoeve van het ctb voor kort verblijf in de 
CoronaCheckApp ingevuld, dan zal deze inactief blijven totdat er een negatieve testuitslag 
toegevoegd wordt, mits de test binnen drie dagen na het moment van toetsing plaatsvindt. De 
invoer van beide ophaalcodes kan dus in willekeurige volgorde. Het ctb voor kort verblijf kan 
echter dus alleen geactiveerd worden in combinatie met een negatieve testuitslag. De 
vaccinatiestatus van betrokkene komt in het ctb voor kort verblijf alleen tot uitdrukking door de 
7 
 

7. Inwerkingtreding 
Deze regeling is op grond van artikel 58c, tweede lid, Wpg binnen twee dagen nadat zij is 
vastgesteld aan beide Kamers der Staten-Generaal overgelegd. De regeling treedt ingevolge 
artikel 58c, tweede lid, Wpg niet eerder in werking dan een week na deze overlegging en vervalt 
als de Tweede Kamer binnen die termijn besluit niet in te stemmen met de regeling. De regeling 
wordt voorafgaand aan de start van de uitvoering gepubliceerd en zal de dag na publicatie in 
werking treden. Hierbij wordt afgeweken van de zogeheten vaste verandermomenten en de 
minimuminvoeringstermijn van drie maanden (Aanwijzing voor de regelgeving 4.17). De 
introductie van het ctb voor kort verblijf voorkomt voor de onderhavige doelgroep aanzienlijke 
ongewenste nadelen. 
 
 
De Minister van Volksgezondheid, 
Welzijn en Sport, 
 
 
 
H.M. de Jonge 
 
 
De Minister van Justitie en Veiligheid, 
 
 
 
F.B.J. Grapperhaus 
 
 
De Minister van Binnenlandse Zaken en Koninkrijksrelaties,  
 
 
 
K.H. Ollongren 
9 
 

