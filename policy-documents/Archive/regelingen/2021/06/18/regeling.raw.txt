 
 
 
Regeling van de Minister van Volksgezondheid, 
 
Welzijn en Sport, de Minister van Justitie en Veiligheid en 
de Minister van Binnenlandse Zaken en Koninkrijksrelaties,  
van 18 juni 2021, kenmerk 2349566-1007443-WJZ, 
houdende wijziging van de Tijdelijke regeling maatregelen 
covid-19 in verband met het doorvoeren van stap 4 uit het 
openingsplan en de introductie van herstel- en 
vaccinatiebewijzen voor reizigers en van de Tijdelijke 
regeling maatregelen covid-19 Bonaire, de Tijdelijke 
regeling maatregelen covid-19 Sint Eustatius en de 
Tijdelijke regeling maatregelen covid-19 Saba in verband 
met enkele redactionele wijzigingen 
De Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, 
  
Handelende in overeenstemming met de Minister van Buitenlandse Zaken, de 
Minister van Onderwijs, Cultuur en Wetenschap, de Minister van Infrastructuur en 
Waterstaat, de Minister van Economische Zaken en Klimaat, de Minister voor 
Basis- en Voortgezet Onderwijs en Media, de Minister voor Medische Zorg, de 
Staatssecretaris van Binnenlandse Zaken en Koninkrijksrelaties, de 
Staatssecretaris van Infrastructuur en Waterstaat en de Staatssecretaris van 
Volksgezondheid, Welzijn en Sport; 
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, 58f, vijfde lid, 58g, eerste lid, 58h, eerste lid, 
58i, 58j, eerste lid, onder a, b d en e, 58nb, zevende lid, 58nc, tweede lid, 58ne, 
58p, tweede lid, derde lid, onder a, en vierde lid, onder c, 58pa, tweede lid, 
aanhef en onder c, 58q en 58ra, eerste, zevende en negende lid, van de Wet 
publieke gezondheid; 
 
 
Besluiten: 
 
Artikel I 
 
De Tijdelijke regeling maatregelen covid-19 wordt als volgt gewijzigd: 
 
A 
 
Artikel 1.1 wordt als volgt gewijzigd: 
 
1. De begripsbepalingen van besloten binnenruimte, coffeeshop en zelfstandige 
ruimte vervallen.  
 
2. In de begripsbepaling van geldig coronatoegangsbewijs vervalt “een”.   
 
3. In de begripsbepaling van hoogrisicogebied wordt “artikel” vervangen door “de 
artikelen”. 
Pagina 1 van 42 
 

 
a. voor personen die vanwege een beperking of een ziekte geen mondkapje 
 
kunnen dragen; 
b. voor begeleiders van personen met een verstandelijke beperking, voor zover 
deze personen van het door begeleiders dragen van een mondkapje ernstig 
ontregeld raken, en voor personen die spreken met iemand die vanwege een 
auditieve beperking moet kunnen spraakafzien; 
c. voor personen tijdens het beoefenen van sport, waaronder het zwemmen in een 
zwembad, voor zover het dragen van een mondkapje de beoefening van de sport 
belemmert; 
d. voor personen tijdens het beoefenen van kunst en cultuur, voor zover het 
dragen van een mondkapje de kunst- en cultuurbeoefening belemmert; 
e. voor personen tijdens het poseren voor beeldende kunst, voor zover het gaat 
om het op beeld vastleggen van personen. 
f. indien het dragen van een mondkapje de goede en veilige uitoefening van 
werkzaamheden in het kader van beroep of bedrijf onmogelijk maakt. 
 
E 
 
Hoofdstuk 3, de artikelen 4.1a, 4.1c, derde lid, 4.1e, 4.5, 4.6 en 4.8 en de 
paragrafen 6.1, 6.4 en 6.7 vervallen.  
 
F 
 
Artikel 4.1b komt te luiden: 
 
Artikel 4.1b Gezondheidscheck 
1. Onverminderd artikel 4.1, worden de volgende publieke plaatsen slechts voor 
publiek opengesteld, indien de beheerder er zorg voor draagt dat bij aankomst 
van het publiek een gezondheidscheck wordt uitgevoerd: 
a. eet- en drinkgelegenheden; 
b. wellnesscentra; 
c. locaties voor kunst- en cultuurbeoefening en de vertoning van kunst- en 
cultuurbeoefening; 
d. sportaccommodaties; 
e. ander bedrijfsmatig personenvervoer, met uitzondering van veerponten; 
f. spellocaties; 
g. locaties voor beurzen en congressen; 
h. zalencentra en locaties voor zalenverhuur; 
i. casino’s. 
2. Het eerste lid geldt niet voor een eet- en drinkgelegenheid: 
a. in een uitvaartcentrum of in een andere locatie waar een plechtigheid 
plaatsvindt ten behoeve van een uitvaart; 
b. in zorglocaties voor patiënten en cliënten en bezoekers van patiënten en 
cliënten; 
c. die zich bevindt op een luchthaven na de securitycheck; 
d. binnen een locatie waar besloten en georganiseerde dagbesteding plaatsvindt 
voor kwetsbare groepen; 
e. waar uitsluitend sprake is van verkoop, aflevering of verstrekking van 
etenswaren of dranken voor gebruik anders dan ter plaatse, mits de duur van het 
verblijf van publiek in de inrichting zoveel mogelijk wordt beperkt. 
 
G 
Pagina 3 van 42 

 
a. het kuchscherm heeft een hoogte van ten minste 1,80 meter van de vloer 
 
gemeten; 
b. de onderkant van het kuchscherm bevindt zich op ten hoogste 50 centimeter 
van de vloer gemeten; 
c. het kuchscherm dat is geplaatst tussen twee zitplaatsen, heeft een breedte van 
ten minste 92 centimeter; 
d. het kuchscherm dat is geplaatst tussen drie of meer zitplaatsen, heeft een 
breedte van ten minste 1,85 meter; 
e. het oppervlak van het kuchscherm is zodanig dat dit ten behoeve van de 
hygiëne kan worden schoongemaakt; 
f. het kuchscherm bestaat uit deugdelijk materiaal, is van een deugdelijke 
constructie en is zodanig geplaatst, bevestigd of ingericht en wordt zodanig 
gebruikt dat het gevaar dat zich een ongewilde gebeurtenis voordoet, zoals 
verschuiven, omvallen, kantelen en getroffen worden door het kuchscherm of 
onderdelen daarvan zoveel mogelijk wordt voorkomen. 
 
J   
 
In artikel 4.7, eerste lid, wordt “De artikelen 4.2, eerste lid, en 4.6, eerste lid, 
onder b, gelden niet” vervangen door “Artikel 4.1c, eerste lid, geldt niet” en wordt 
“een handhaver” vervangen door “een toezichthouder”.  
 
K 
 
Artikel 4.9, eerste lid, komt te luiden:  
 
1. Artikel 4.1c, eerste lid, geldt niet met betrekking tot personen in locaties voor 
kunst- en cultuurbeoefening of de vertoning daarvan, indien met inachtneming 
van artikel 6.30, alleen publiek wordt toegelaten met een geldig 
coronatoegangsbewijs en het vereiste van een geldig coronatoegangsbewijs en 
geldig identiteitsdocument duidelijk zichtbaar en leesbaar voor het publiek en een 
toezichthouder is aangegeven bij de toegang van de locatie.  
 
L 
 
Artikel 5.1 komt te luiden: 
 
Artikel 5.1 Evenementen 
1. Een evenement wordt slechts georganiseerd, indien de organisator er zorg voor 
draagt dat: 
a. bij aankomst van de deelnemers een gezondheidscheck wordt uitgevoerd; 
b. de deelnemers in de gelegenheid gesteld worden de volgende gegevens 
beschikbaar te stellen ten behoeve van de mogelijke uitvoering van bron- en 
contactopsporing door de gemeentelijke gezondheidsdienst: 
1°. volledige naam; 
2°. datum en tijdstip van aankomst; 
3°. e-mailadres; en 
4°. telefoonnummer; 
c. toestemming gevraagd wordt voor de verwerking en overdracht van de onder b 
bedoelde gegevens ten behoeve van de uitvoering van bron- en contactopsporing 
door de gemeentelijke gezondheidsdienst. Daarbij wordt vermeld dat het geven 
van deze toestemming vrijwillig is. 
Pagina 5 van 42 

 
O 
 
 
Artikel 6.6 wordt als volgt gewijzigd: 
 
1. Het eerste lid komt te luiden: 
 
1. Personen van dertien jaar en ouder dragen een mondkapje in: 
a. het openbaar vervoer en ander bedrijfsmatig personenvervoer, mits het 
vervoer, niet zijnde vervoer met een luchtvaartuig, primair de verplaatsing van de 
ene naar de andere locatie behelst en het vervoer geen recreatieve activiteit is; 
b. gebouwen op luchthavens, met uitzondering van de daar gelegen besloten 
plaatsen; 
c. een station, halteplaats, of een andere bij het openbaar vervoer of ander 
bedrijfsmatig personenvervoer behorende voorziening en de daarbij behorende 
perrons, trappen, tunnels en liften, met uitzondering van de daar gelegen besloten 
plaatsen.  
 
2. Er wordt een lid toegevoegd, luidende: 
 
3. Het eerste lid, aanhef en onder b en c, geldt niet voor personen die geplaceerd 
zijn en de veiligeafstandsnorm in acht nemen.   
 
P 
 
Artikel 6.7a wordt als volgt gewijzigd: 
 
1. In de aanhef wordt “NAAT-testuitslag” vervangen door “testuitslag”. 
 
2. In het eerste lid wordt na “negatieve testuitslag” ingevoegd “van een NAAT-test 
die maximaal tweeënzeventig uur of van een antigeentest die maximaal 
achtenveertig uur voor het moment van aankomst in Nederland is uitgevoerd”. 
 
3. Het tweede lid wordt als volgt gewijzigd: 
 
a. In onderdeel b wordt “een NAAT-test” vervangen door “een antigeentest of een 
NAAT-test”. 
 
b. Onderdeel d komt te luiden: 
 
d. de datum en het tijdstip van de afname van de test;. 
 
4. In het derde lid, onderdeel d, wordt “12 jaar” vervangen door “elf jaar”. 
 
Q 
 
Artikel 6.7b wordt als volgt gewijzigd: 
 
1. In de aanhef wordt “NAAT-testuitslag” vervangen door “testuitslag”. 
 
2. In het eerste lid wordt na “negatieve testuitslag” ingevoegd “van een NAAT-test 
die maximaal tweeënzeventig uur of van een antigeentest die maximaal 
achtenveertig uur voor het moment van aankomst in Nederland is uitgevoerd”. 
 
Pagina 7 van 42 

 
2. In het eerste lid wordt “gebruik maakt” vervangen door “gebruikmaakt”, wordt 
 
“artikel 58p, van de wet” vervangen door “artikel 58p van de wet” en wordt na 
“negatieve testuitslag” ingevoegd “van een NAAT-test die maximaal 
tweeënzeventig uur of van een antigeentest die maximaal achtenveertig uur voor 
het moment van aankomst in Nederland is uitgevoerd”. 
 
3. In het tweede lid wordt “artikel 58p, van de wet” vervangen door “artikel 58p 
van de wet” en wordt na “negatieve testuitslag” ingevoegd “van een NAAT-test die 
maximaal tweeënzeventig uur of van een antigeentest die maximaal achtenveertig 
uur voor het moment van aankomst in Nederland is uitgevoerd”. 
 
4. Het derde lid wordt als volgt gewijzigd: 
 
a. In onderdeel b wordt “een NAAT-test” vervangen door “een antigeentest 
of een NAAT-test”. 
 
b. Onderdeel d komt te luiden: 
 
d. de datum en het tijdstip van de afname van de test; 
 
5. Het vierde lid komt te luiden: 
 
4. Ingeval van een persoon als bedoeld in artikel 6.7c, eerste of tweede lid, dient 
hij tevens te beschikken over een negatieve testuitslag als bedoeld in het 
desbetreffende lid.  
 
6. Het zesde lid wordt als volgt gewijzigd: 
 
a. In onderdeel a wordt “twaalf jaar” vervangen door “elf jaar”. 
 
b. In de onderdelen n en o, wordt “gebruik maken” telkens vervangen 
door “gebruikmaken”.  
 
7. Het zevende lid komt te luiden: 
 
7. Indien het vervoer van een persoon buiten diens schuld om vertraagd is, wordt 
de termijn van de test, als bedoeld in het derde lid, onder d, verlengd met 
vierentwintig uur. 
 
T 
 
Na artikel 6.7d worden drie artikelen ingevoegd, luidende: 
 
Artikel 6.7e Vaccinatiebewijzen  
1. De artikelen 6.7a, eerste lid, 6.7b, eerste lid, en 6.7d, eerste en tweede lid, zijn 
niet van toepassing, indien een persoon, komend uit een door de Minister van 
Volksgezondheid, Welzijn en Sport aangewezen hoogrisicogebied, niet zijnde een 
zeer hoogrisicogebied, een op hem betrekking hebbend bewijs van een voltooide 
vaccinatie tegen het virus SARS-CoV-2 kan tonen aan de aanbieder van 
personenvervoer en aan een toezichthouder. 
2. Een vaccinatie tegen het virus SARS-CoV-2 bestaat uit toediening van een 
vaccin tegen een infectie veroorzaakt door het virus SARS-CoV-2, dat is 
goedgekeurd door het College ter beoordeling van geneesmiddelen, het Europees 
Pagina 9 van 42 

 
2021 betreffende een kader voor de afgifte, verificatie en aanvaarding van 
 
interoperabele COVID-19-vaccinatie-, test- en herstelcertificaten (digitaal EU-
COVID-certificaat) teneinde het vrije verkeer tijdens de COVID-19-pandemie te 
vergemakkelijken (PbEU 2021, L 211). 
3. Onder een bewijs van voltooide vaccinatie als bedoeld in artikel 6.7e, eerste lid, 
wordt mede verstaan een certificaat als bedoeld in artikel 3, eerste lid, onder a, 
van verordening (EU) 2021/953 van het Europees Parlement en de Raad van 14 
juni 2021 betreffende een kader voor de afgifte, verificatie en aanvaarding van 
interoperabele COVID-19-vaccinatie-, test- en herstelcertificaten (digitaal EU-
COVID-certificaat) teneinde het vrije verkeer tijdens de COVID-19-pandemie te 
vergemakkelijken (PbEU 2021, L 211). 
4. Indien een certificaat als bedoeld in het tweede lid wordt gebruikt voor 
toepassing van artikel 6.7a, vierde lid, 6.7b, vijfde lid, 6.7c, vijfde lid, of 6.7d, 
achtste lid, zijn onderdeel b en, voor zover die de verklaring van een arts betreft, 
onderdeel c van het desbetreffende lid niet van toepassing. 
5. Op de certificaten, bedoeld in het eerste tot en met derde lid, zijn de artikelen 
6.7a, tweede en vijfde lid, 6.7b, tweede en zesde lid, 6.7c, derde en zesde lid, 
6.7d, derde en negende lid, 6.7e, derde lid, en 6.7f, tweede lid, niet van 
toepassing. 
 
U 
 
Artikel 6.8 wordt als volgt gewijzigd: 
 
1. Het opschrift komt te luiden: 
 
Artikel 6.8 Gezondheidscheck en klantgegevens contactberoepen 
 
2. In het eerste lid wordt “klanten en patiënten gereserveerd hebben en” 
vervangen door “bij het publiek”. 
 
V 
 
Artikel 6.14, tweede lid, komt te luiden: 
 
2. Tijdens en op de locatie van een evenement dat plaatsvindt in het kader van 
Fieldlab gelden de veiligeafstandsnorm en de artikelen 4.1, 4.1b. 4.1c. 4.1d, 4.3 
en 4.4 niet. 
 
W 
 
De artikelen 6.14a en 6.14b komen te luiden: 
 
Artikel 6.14a Praktijktesten drinkgelegenheden 
Tijdens en op de locatie van een testactiviteit die plaatsvindt in het kader van 
Praktijktesten drinkgelegenheden gelden de artikelen 4.1, 4.1b. 4.1c. 4.1d, 4.3 en 
4.4 niet. 
 
Artikel 6.14b Pilot testbewijzen 
Tijdens en op de locatie van een testactiviteit die plaatsvindt in het kader van Pilot 
testbewijzen gelden de artikelen 4.1, 4.1b. 4.1c. 4.1d, 4.3, 4.4 en 5.1 niet. 
 
X 
Pagina 11 van 42 

 
 
 
4. Onderdeel s wordt als volgt gewijzigd: 
 
a. In de aanhef vervalt “Nederlands”.   
 
b. In subonderdeel 1 wordt “1˚” vervangen door “1˚.”.  
 
c. In subonderdeel 2 wordt “2˚” vervangen door “2˚.”.  
 
d. In subonderdeel 3 wordt “3˚” vervangen door “3˚.”.  
 
AA 
 
Artikel 6.23 wordt als volgt gewijzigd: 
 
1. In het eerste lid wordt “luchtvaartuigen” vervangen door “een luchtvaartuig” en 
wordt aan het slot toegevoegd “of een toezichthouder”. 
 
2. In het derde lid wordt “De voorzitter van de veiligheidsregio” vervangen door 
“Een toezichthouder of de voorzitter van de veiligheidsregio” en wordt “het tweede 
lid” vervangen door “het eerste respectievelijk tweede lid”. 
 
3. In het vierde lid wordt na “vernietigt” ingevoegd “de toezichthouder 
respectievelijk”. 
 
4. Na het vierde lid wordt een lid toegevoegd, luidende: 
 
5. De verplichting, bedoeld in het eerste lid, is niet van toepassing op personen 
die werkzaam zijn in het in dat lid bedoelde personenvervoer als zij in de 
uitoefening van hun functie reizen of als zij van of naar hun werkzaamheden 
reizen. 
 
BB 
 
Artikel 6.24 wordt als volgt gewijzigd: 
 
1. In het opschrift wordt “bewaren” vervangen door “Bewaren”.  
 
2. In het tweede lid wordt “58nc, van de wet” vervangen door “58nc van de wet” 
en wordt “diens” vervangen door “zijn”.  
 
CC 
 
In het opschrift van artikel 6.25 wordt “formulier” vervangen door “Formulier”.  
 
Artikel II 
 
De Tijdelijke regeling maatregelen covid-19 Bonaire wordt als volgt gewijzigd: 
 
A 
 
Artikel 1.1 wordt als volgt gewijzigd: 
 
Pagina 13 van 42 

 
Artikel III 
 
 
De Tijdelijke regeling maatregelen covid-19 Sint Eustatius wordt als volgt 
gewijzigd: 
 
A 
 
Artikel 1.1 wordt als volgt gewijzigd: 
 
1. In de begripsbepaling van hoogrisicogebied wordt “artikel” vervangen door “de 
artikelen”. 
 
3. In de begripsbepaling van uitzonderlijk hoogrisicogebied wordt “artikel” 
vervangen door “de artikelen” en wordt “in 58nb of 58nh van de wet” vervangen 
door “in de artikelen 58nb of 58nh van de wet”. 
 
B 
 
Artikel 6.14 wordt als volgt gewijzigd: 
 
1. In het eerste lid wordt “gebruik maakt” vervangen door “gebruikmaakt” en 
“artikel 58p, van de wet” vervangen door “artikel 58p van de wet”.  
 
2. In het tweede lid wordt “artikel 58p, van de wet” vervangen door “artikel 58p 
van de wet”.  
 
3. In het vijfde lid, onder a, wordt “gebruik maken” vervangen door 
“gebruikmaken”. 
 
C 
 
Na artikel 6.14 wordt een artikel ingevoegd, luidende: 
 
Artikel 6.15 
1. Onder een negatieve testuitslag als bedoeld in de artikelen 6.12, eerste lid, 
derde lid, onder j, en vijfde lid, onder c, en 6.14, eerste, tweede en vierde lid, 
vijfde lid, aanhef en onder j, en zevende lid, onder c, wordt mede verstaan een 
certificaat als bedoeld in artikel 3, eerste lid, onder b, van verordening (EU) 
2021/953 van het Europees Parlement en de Raad van 14 juni 2021 betreffende 
een kader voor de afgifte, verificatie en aanvaarding van interoperabele COVID-
19-vaccinatie-, test- en herstelcertificaten (digitaal EU-COVID-certificaat) teneinde 
het vrije verkeer tijdens de COVID-19-pandemie te vergemakkelijken (PbEU 2021, 
L 211) dat een negatief resultaat bevat. 
2. Onder een positieve testuitslag als bedoeld in de artikelen 6.12, vijfde lid, onder 
a, en 6.14, zevende lid, onder a, wordt mede verstaan een certificaat als bedoeld 
in artikel 3, eerste lid, onder c, van verordening (EU) 2021/953 van het Europees 
Parlement en de Raad van 14 juni 2021 betreffende een kader voor de afgifte, 
verificatie en aanvaarding van interoperabele COVID-19-vaccinatie-, test- en 
herstelcertificaten (digitaal EU-COVID-certificaat) teneinde het vrije verkeer 
tijdens de COVID-19-pandemie te vergemakkelijken (PbEU 2021, L 211). 
3. Indien een certificaat als bedoeld in het tweede lid wordt gebruikt voor 
toepassing van artikel 6.12, vijfde lid, of 6.14, zevende lid, zijn onderdeel b en, 
Pagina 15 van 42 

 
herstelcertificaten (digitaal EU-COVID-certificaat) teneinde het vrije verkeer 
 
tijdens de COVID-19-pandemie te vergemakkelijken (PbEU 2021, L 211). 
3. Indien een certificaat als bedoeld in het tweede lid wordt gebruikt voor 
toepassing van artikel 6.11, vijfde lid, of 6.13, zevende lid, zijn onderdeel b en, 
voor zover die de verklaring van een arts betreft, onderdeel c van het 
desbetreffende lid niet van toepassing. 
4. Op de certificaten, bedoeld in het eerste en tweede lid, zijn de artikelen 6.11, 
tweede en zesde lid, en 6.13, derde en achtste lid, niet van toepassing. 
 
Artikel V 
 
Paragraaf 6.8 van de Tijdelijke regeling maatregelen covid-19 vervalt met ingang 
van 30 juni 2021. 
 
Artikel VI 
 
Deze regeling treedt in werking met ingang van de dag na de datum van uitgifte 
van de Staatscourant waarin zij wordt geplaatst, met uitzondering van artikel I, 
onderdelen P tot en met T, artikel II, onderdeel C, artikel III, onderdeel C en 
artikel IV, onderdeel C, die in werking treden met ingang van 1 juli 2021. 
Pagina 17 van 42 

 
Toelichting 
 
 
1. Algemeen 
 
Strekking 
Deze wijziging van de Tijdelijke regeling maatregelen covid-19 (Trm) strekt ertoe 
1
de voorwaarden te stellen waaronder de vierde stap van het openingsplan gezet 
kan worden. Dit is onderdeel van de stapsgewijze afbouw van de maatregelen die 
noodzakelijk zijn ter bestrijding van de covid-19-epidemie. Ook worden 
wijzigingen ten aanzien van de testverplichtingen voor reizen doorgevoerd. Tot 
slot wordt de mogelijkheid geïntroduceerd om in plaats van een negatieve uitslag 
voor reizen een digitaal EU-COVID-certificaat te tonen. Deze laatste wijziging geldt 
ook voor de regelingen voor Caribisch Nederland. 
 
Deze regeling is gebaseerd op de ingevolge de Tijdelijke wet maatregelen covid-19 
geldende bepalingen van de Wet publieke gezondheid (Wpg).  
 
Pijlers van de bestrijding van de epidemie 
 
Vanwege het virus SARS-CoV-2 (hierna: het virus) gelden al ruim een jaar 
ingrijpende maatregelen, die zijn gebaseerd op drie pijlers: 
 
 een acceptabele belastbaarheid van de zorg – ziekenhuizen moeten 
kwalitatief goede zorg kunnen leveren aan zowel covid-19-patiënten als 
aan patiënten binnen de reguliere zorg; 
 het beschermen van kwetsbare mensen in de samenleving; 
 het zicht houden op en het inzicht hebben in de verspreiding van het 
virus. 
 
Deze pijlers zijn ook voor de maatregelen van deze regeling uitgangspunt, gelet 
op de in de paragraaf 2 beschreven epidemiologische situatie. 
 
2. Epidemiologische situatie 
 
Advies OMT 
Het Outbreak Management Team (OMT) is geïnformeerd over het verloop van de 
epidemie, de resultaten van de modellering en de ontwikkeling van het 
e e
reproductiegetal. Op basis daarvan en aan de hand van de 116 en 117 
bijeenkomst van het OMT heeft het OMT op 17 juni 2021 advies uitgebracht over 
2
het verloop van de epidemie (hierna: het OMT-advies). Aan het OMT-advies 
wordt het volgende ontleend. 
 
Op 27 februari 2020 werd de eerste patiënt met het virus in Nederland 
gediagnosticeerd. Tot 17 juni 2021 zijn er wereldwijd 176.702.468 patiënten met 
het virus gemeld, van wie 54.012.280 in Europa. Wereldwijd zijn er 3.813.133 
patiënten overleden, van wie 1.151.479 in Europa. Tot 17 juni 2021 zijn er in 
Nederland 1.676.708 meldingen gedaan van personen die positief getest zijn voor 
het virus, van wie 17.722 als overleden zijn gemeld (bron: RIVM). Tot 17 juni 
werden in totaal 70.487 personen opgenomen in het ziekenhuis (bron: stichting 
NICE). 
                                               
1
 https://www.rijksoverheid.nl/onderwerpen/coronavirus-covid-19/openingsplan laatste 
bijgewerkt op 28 mei 2021. 
2
 Als bijlage verzonden bij de brief die 18 juni 2021 over de stand van zaken aan de beide 
Kamers der Staten-Generaal gezonden. 
Pagina 19 van 42 

 
onzeker wanneer de alfa-variant vervangen zal zijn door de delta-variant als 
 
dominante variant. Een schatting op basis van gegevens vanaf week 8 2021 komt 
voor Nederland uit op een 35% hogere besmettelijkheid dan alfa (95% interval 21 
– 50%), maar de precieze waarde hangt sterk af van de keuze over welke periode 
die toename wordt geschat.  
 
Het OMT-advies vermeldt dat de daling van het aantal IC-opnames per dag 
consistent is met de prognose van de vorige weken. Die prognoses geven aan dat 
we de piek in aantal coronapatiënten in de zorg achter de rug hebben, en het 
aantal IC opnames per dag nog verder zal dalen. 
 
Blijkens het OMT-advies zijn scenario’s voor het nemen van stap 4 op 30 juni 
2021 (c.q. 25 juni 2021) doorgerekend (zie verder). De resultaten laten zien dat 
in alle doorgerekende scenario’s er – tenminste over de zomermaanden – een 
daling van opnames in het ziekenhuis en op de IC te verwachten is, evenals een 
daling in de bezetting van ziekenhuis en IC.  
 
Varianten 
De alfa-variant (B.1.1.7, voor het eerst gedetecteerd in het Verenigd Koninkrijk), 
te zien in de kiemsurveillance sinds week 51 van 2020, heeft een dalend aandeel 
in de aselecte steekproef, waarbij het aandeel in week 22 van 2021 voorlopig op 
92.8% uitkomt. In week 22 van 2021 is de bèta-variant (B.1.351, voor het eerst 
gedetecteerd in Zuid-Afrika) voor het eerst sinds week 52 van 2020, weer 
afwezig.  
 
Het aandeel van de gamma-variant (P.1, voor het eerst gedetecteerd in Brazilië) 
lijkt op dit moment te stabiliseren tussen 2% en 3%, met een voorlopige 2,4% in 
week 22 van 2021. De delta-variant (B.1.617.2, voor het eerst aangetroffen in 
India) wordt in toenemende mate aangetroffen in de kiemsurveillance met een 
aandeel van respectievelijk 0,6%, 1,1% en 2,8% in de weken 20, 21, 22 van 
2021. In totaal is deze variant nu 51 keer aangetroffen sinds week 15 van 2021.  
 
Met betrekking tot de zogenaamde Variants of Interest (VOI), is sinds week 14 
van 2021 wekelijks B.1.621 (voor het eerst gedetecteerd in Colombia) 
aangetroffen in de kiemsurveillance. In totaal gaat het hierbij om zeventien 
positief geteste patiënten. Daarnaast heeft de WHO een nieuwe VOI benoemd 
Lambda (C.37, voor het eerst gedetecteerd in Peru). Lambda heeft een aantal 
mutaties in het Spike-eiwit die mogelijk kunnen leiden tot een verhoogde 
besmettelijkheid en verminderde effectiviteit van immuniteit door eerder 
doorgemaakte infecties dan wel vaccinaties. In Nederland is Lambda tot nu toe 
een keer in week 18 van 2021 aangetroffen.  
 
De ontwikkelingen met betrekking tot de virusvarianten worden gemonitord voor 
het gehele Koninkrijk door de kiemsurveillance, het sequencen van bijzondere 
gevallen en in internationaal verband in specifieke werkgroepen met de ECDC, de 
WHO en buurlanden. 
 
3. Hoofdlijnen van deze regeling 
 
Openingsplan stap 4 
Het kabinet heeft op dinsdag 13 april 2021 het openingsplan gepresenteerd. Het 
doel van het openingsplan en de bijhorende routekaart is om visueel de stappen 
weer te geven die de komende periode gezet kunnen worden. Met deze regeling 
wordt stap 4 van het openingsplan gezet, voor zover het gaat over de 
maatregelen die in bindende regels worden omgezet. Maatregelen over adviezen, 
zoals rondom het thuiswerken, blijven hier buiten beschouwing. Daarvoor wordt 
Pagina 21 van 42 

 
implementeren van hygiënemaatregelen op de locatie, evenals de veilige afstand 
 
en de verplichting om registratie aan te bieden.  
 
Hieronder worden de genoemde maatregelen in hoofdlijnen toegelicht. In 
paragraaf 4 van deze toelichting is beschreven welke factoren bij de 
besluitvorming over deze regeling een rol hebben gespeeld. 
 
Groepsvorming en maximale groepsgrootte  
De regels over groepsvorming komen geheel te vervallen. Dit betekent in de 
eerste plaats dat het niet langer verboden is om zich buiten met meer dan vier 
personen in groepsverband op te houden. Ook vervallen de beperkingen van het 
aantal personen waarmee in groepsverband mocht worden gereserveerd, 
geplaceerd, of gesport. Verder vervalt het groepsvormingsverbod van maximaal 
vijftig personen per zelfstandige besloten binnenruimte.   
 
Voor beheerders van publieke plaatsen of organisatoren van evenementen gelden 
geen absolute beperkingen meer van het aantal personen dat als publiek of 
deelnemer aanwezig mag zijn. Gelet op de veiligeafstandsnorm die van kracht 
blijft, betekent dit dat de maximale capaciteit van een ruimte of zaal in een 
publieke plaats of bij een evenement, feitelijk door die veilige afstand bepaald 
wordt op 100% van de capaciteit die met inachtneming van de anderhalve meter 
afstand benut kan worden. Voor ongeplaceerde activiteiten (zoals activiteiten in 
3
doorstroomlocaties ) geldt bovendien een aanvullende voorwaarde voor de 
beheerder, namelijk een maximum bezetting van één persoon per 5 m² 
oppervlakte van de locatie waar de activiteit plaatsvindt, om de naleefbaarheid 
van de veilige afstand te kunnen verzekeren.   
 
Alleen indien op een locatie coronatoegangsbewijzen worden ingezet, geldt dat de 
maximale capaciteit gelijk is aan 100% van de reguliere capaciteit, zonder dat 
rekening hoeft te worden gehouden met de veiligeafstandsnorm of de norm van 
één persoon per 5 m2. Indien van coronatoegangsbewijzen gebruik wordt 
gemaakt, dienen alle deelnemers of bezoekers vanaf dertien jaar oud in het bezit 
te zijn van een professioneel afgenomen negatief testbewijs door de daarvoor 
aangewezen stichting, met een geldigheidsduur van veertig uur, dan wel een 
vaccinatie- of herstelbewijs. Indien op een locatie toegangsbewijzen worden 
ingezet geldt dit voor de gehele locatie (zowel binnen als buiten) en werkt een 
beheerder op dezelfde dag of wel of niet met toegangsbewijzen, zodat het regime 
niet steeds wisselt. Het vereiste van een geldig coronatoegangsbewijs en geldig 
identiteitsdocument wordt duidelijk zichtbaar en leesbaar voor het publiek en een 
toezichthouder aangegeven bij de toegang van de locatie. 
 
                                               
3
 Doorstroomlocaties zijn publieke plaatsen die op een manier zijn ingericht die het 
rondlopen van publiek uitnodigt en waar dit ook daadwerkelijk gebeurt. Te denken valt aan 
detailhandel, markten, bibliotheken, musea, monumenten, presentatie-instellingen, 
dierentuinen, pretparken en daarmee vergelijkbare plaatsen, stations en perrons. Uit de 
begripsbepaling volgt dat geen sprake mag zijn van personen die voor langere tijd in 
dezelfde ruimte aanwezig zijn. Is dat wel het geval, dan is geen sprake van een 
doorstroomlocatie. Dit betekent dat sauna’s, zwembaden, speel-, arcade- en gamehallen, 
bowlingzalen, snooker-, biljart- en darthallen, sport- en fitnesscholen, skibanen, 
ballenbakken, binnenspeeltuinen, bioscopen en drive-inbioscopen en andere gelegenheden 
waar mensen voor langere tijd in dezelfde ruimte plegen te zijn niet onder de 
doorstroomlocaties vallen. Zoals eerder toegelicht. Zie:   
https://zoek.officielebekendmakingen.nl/stcrt-2020-62031.html#n38   
 
Pagina 23 van 42 

 
e
onderzoeksprogramma Fieldlab Evenementen en het 115 OMT advies dat ingaat 
 
op die aanbevelingen. Daarbij is kenbaar gemaakt dat Fieldlab Evenementen 
weliswaar alleen aanbevelingen doet over de evenementen waar zij data voor 
hebben verzameld, maar dat het kabinet de lessen breder wil toepassen. Het 
kabinet voorziet daarmee in een eenduidig en helder regime dat betrekking heeft 
op alle activiteiten waar maxima gelden voor bezoekers en waar 
coronatoegangsbewijzen worden toegepast. Ongeacht of dit geplaceerd of 
ongeplaceerd is.  
 
Hieronder wordt eerst aandacht besteed aan hetgeen vanaf 26 juni 2021 geldt. 
Vooruitlopend op het toestaan van evenementen vanaf 30 juni 2021 worden 
namelijk de reeds bestaande regels voor evenementen die vallen binnen de 
reguliere exploitatie van publieke plaatsen verruimd. Daarna komen de regels voor 
evenementen vanaf 30 juni 2021 aan de orde. 
 
Tot slot benadrukt het kabinet dat vanzelfsprekend de lokale voorwaarden voor 
evenementen gelden, zoals een meldings- of vergunningsplicht. Daarbij kan de 
beschikbare politie- en handhavingscapaciteit een rol spelen. Ditzelfde geldt voor 
de capaciteit in het openbaar vervoer. Indien nodig kan door gemeenten een 
vervoersplan aan organisatoren worden gevraagd. 
 
Verruiming voorwaarden evenementen die tot de reguliere exploitatie behoren per 
26 juni 2021 
De evenementen die tot de reguliere exploitatie behoren van een publieke plaats, 
zoals een biosscoop of theater, zijn bij stap 3 mogelijk gemaakt met een beperkt 
aantal bezoekers van maximaal vijftig deelnemers of ten hoogste 
tweehonderdvijftig deelnemers op een locatie waar ten minste duizend personen 
kunnen worden geplaceerd. Bij stap 4 worden de voorwaarden voor publieke 
plaatsen verder versoepeld en vervalt onder meer het maximumaantal personen 
dat aanwezig mag zijn en de reservering met maximaal vier personen. In lijn 
daarmee wordt de versoepeling ten aanzien van publieke plaatsen doorgetrokken 
naar evenementen die tot de reguliere exploitatie behoren. Voor die evenementen 
geldt een maximale capaciteit van 100% van de capaciteit op anderhalve meter 
afstand. Alle overige voorwaarden, zoals bijvoorbeeld de gezondheidscheck en 
registratie blijven van kracht. 
 
Verdere verruiming evenementen per 30 juni 2021 
Met ingang van 30 juni 2021 worden eendaagse en meerdaagse evenementen 
weer toegestaan. Bij de capaciteit wordt in de eerste plaats een onderscheid 
gemaakt tussen evenementen mét coronatoegangsbewijzen en evenementen 
zonder coronatoegangsbewijzen. Bij evenementen zonder coronatoegangsbewijzen 
is verder het onderscheid tussen geplaceerde en ongeplaceerde evenementen van 
belang.  
 
- Geplaceerde evenementen zonder toegangsbewijzen 
Voor geplaceerde evenementen zonder toegangsbewijzen geldt dat met het zetten 
van stap 4 niet langer een absoluut maximumaantal personen per ruimte, terrein 
of zaal aan de orde is. Het publiek dient wel de veiligeafstandsnorm in acht te 
nemen. Daardoor geldt voor deze evenementen een maximale capaciteit van 
100% van de capaciteit op anderhalve meter afstand. Verder is placering, 
registratie en een gezondheidscheck verplicht.  
 
Pagina 25 van 42 

 
kuchscherm zitten. Een terras in de buitenlucht moet daarbij wel aan de 
 
bovenzijde of aan drie zijden open zijn. 
 
Voor sluitingstijden, afhaal- en bezorgtijden, en het verbod op verkoop van alcohol 
in publieke plaatsen of het verbod op het gebruiken en het voor consumptie 
gereed hebben van alcohol in openbare plaatsen zijn met deze stap geen regels 
meer gesteld in de Trm. Dat geldt ook voor amusement binnen in de eet- en 
drinkgelegenheden en op en rondom het terras. Dat kan dus weer plaatsvinden 
conform de gebruikelijke lokale regelgeving.  
 
Zelfbediening is weer toegestaan mits de beheerder zorg draagt dat de 
veiligeafstandsnorm wordt nageleefd zoals beschreven in de protocollen van de 
horeca-sector. Ook is het weer toegestaan om geplaceerd te worden aan de bar of 
een kansspelautomaat.  
 
Dansvoorzieningen 
Eet- en drinkgelegenheden met dansvoorzieningen (zoals discotheken en 
dancings) kunnen worden geopend met de inzet van coronatoegangsbewijzen. 
Zonder coronatoegangsbewijzen is dat in deze stap nog niet mogelijk, omdat het 
houden van een veilige afstand in deze setting, gelet op de aard van de 
activiteiten, onvoldoende kan worden gewaarborgd. Dansgelegenheden en overige 
eet- en drinkgelegenheden die gebruik maken van coronatoegangsbewijzen zijn 
uitgezonderd van de placeringsplicht en de daar aanwezige personen van de 
veiligeafstandsnorm. 
 
Sport 
Alle sportwedstrijden zijn weer toegestaan. Ook zijn op sportlocaties weer 
toeschouwers welkom, voor zowel topsport- als amateursportbeoefening. Hierbij 
dient publiek geplaceerd te worden met een maximum van 100% van de 
capaciteit van de locatie met inachtneming van de veilige afstand.  
 
Voor de voorwaarden die gelden na afloop van de sportbeoefening is in de regel 
bepalend waar de betreffende plaats in hoofdzaak op is gericht. Voor plaatsen met 
meerdere functies geldt dat de voorwaarden voor die specifieke functie worden 
gehanteerd. Zo gelden voor bijvoorbeeld toernooien de regels voor evenementen 
en gelden in de sportkantines de regels voor eet- en drinkgelegenheden.  
 
Toeschouwers bij kunst- en cultuurbeoefening 
In lijn met de regels voor sport geldt dat het ook weer is toegestaan publiek als 
toeschouwer toe te laten bij de beoefening van kunst en cultuur door amateurs. 
 
4. Noodzakelijkheid en evenredigheid 
 
Met stap 4 uit het openingsplan wil het kabinet in ieder geval terugkeren naar de 
basismaatregelen van risiconiveau 1 ‘waakzaam’ uit de routekaart.  
In paragraaf 3 is toegelicht welke onderdelen van de Trm bij de inwerkingtreding 
van deze wijzigingsregeling versoepeld worden. Met deze regeling blijven daarmee 
slechts de maatregelen behouden die in deze fase noodzakelijk zijn. Daarbij 
spelen de volgende overwegingen een rol. 
 
Advies OMT  
Pagina 27 van 42 

 
Ten aanzien van het gebruik van mondkapjes is het OMT van oordeel dat deze 
 
maatregel proportioneel wordt geacht als het risico op besmetting nog hoog is, 
dus als het aantal besmettelijke personen aanzienlijk is én het aantal bevattelijke 
personen ook. Op dit moment heeft nog niet iedereen in Nederland vaccinatie 
aangeboden gekregen. Ongevaccineerden en mensen met een verminderde 
respons op vaccinatie blijven vatbaar. Het risico dat zij besmet raken is afhankelijk 
van het aantal besmettelijke personen, de prevalentie, en de mogelijkheid om 
afstand van hen te houden en de duur van het eventuele contact. In het openbaar 
vervoer is het niet mogelijk om de veilige afstand te houden, de contacten kunnen 
langdurig zijn (> 15 minuten) en het is niet mogelijk om triage uit te voeren. Ook 
bij contactberoepen is het niet mogelijk om anderhalve meter afstand te houden 
en kunnen de contacten langdurig zijn, al is het daar wel mogelijk om triage uit te 
voeren. Het OMT adviseert om de mondkapjesplicht in het openbaar vervoer in 
stand te houden zolang het advies om anderhalve meter afstand te houden geldt.  
 
Voor contactberoepen kan de mondkapjesplicht eerder vervallen, omdat hier 
triage en registratie mogelijk is. Wat betreft de mondkapjesplicht in vliegtuigen en 
op vliegvelden adviseert het OMT om aan te sluiten bij internationale adviezen 
(ECDC). In overige openbare ruimtes is het advies om afstand te houden dan wel 
drukte te mijden en adviseert het OMT om de mondkapjesplicht af te schaffen als 
risiconiveau zorgelijk is bereikt en alle inwoners van achttien jaar en ouder 
tenminste één vaccinatie aangeboden hebben gekregen. Voor het voortgezet 
onderwijs adviseert het OMT om de mondkapjes buiten de klas in het 
schoolgebouw te continueren tot aan de zomervakantie. 
 
Maatschappelijk beeld en reflectie SCP 
Het SCP schetst in haar brief van 10 juni 2021 de meest zwaarwegende 
maatschappelijke effecten van enkele van de maatregelen, zonder deze af te 
zetten tegen besmettingsrisico’s. Het wegen van epidemiologische effecten (op 
basis van het OMT advies) ten opzichte van maatschappelijke effecten (op basis 
van dit advies) is volgens hen een politieke weging. 
 
Sociaal contact speelt een belangrijke rol in het welbevinden van mensen. Mensen 
missen vooral de intiemere sociale contacten met mensen van buiten hun 
huishouden en kleinere bijeenkomsten. Uit onderzoek van de gedragsunit van het 
RIVM blijkt dat 71% van de deelnemers het mist om familie en vrienden in het 
echt te zien. Vooral bij jonge mensen nam het aandeel met een laag psychisch 
welbevinden toe. Jongeren noemen onder andere spontaan contact en feestjes te 
missen. De beperking in de groepsgrootte vormt daarvoor een belangrijke 
belemmering. Sociaal contact heeft ook preventieve functie; bijvoorbeeld doordat 
tijdig signalen van somberheid en angst herkend kunnen worden, en doordat op 
mogelijkheden van hulp gewezen kan worden.   
 
Met betrekking tot het verder verruimen van deelname en bezoek aan culturele 
activiteiten, horecabezoek en andere locaties geeft het SCP aan dat dit meer 
mogelijkheden biedt voor activiteiten buitenshuis. Een groep mensen heeft daar 
sterke behoefte aan en het openen van de locaties kan een verbetering van hun 
(fysieke en mentale) welbevinden zijn.  
 
Samenvattend en in overeenstemming met eerdere adviezen adviseert het SCP 
het kabinet de genoemde aandachtspunten en maatschappelijke effecten van de 
maatregelen mee te wegen in de besluitvorming en ook helder te communiceren 
dat deze afweging is gemaakt. Verder merkt het SCP op dat het advies ten 
aanzien van thuiswerken, groepsgrootte en het thuisbezoek in verhouding zou 
Pagina 29 van 42 

 
specifiek is voor evenementen door de politie opgemerkt dat het noodzakelijk is 
 
dat organisatoren, sectoren en branches, meer dan voorheen, zelf 
veiligheidsmaatregelen nemen en toezien op naleving van de coronamaatregelen 
en dat het bevoegd gezag hier bij het verlenen van een vergunning en het stellen 
van voorwaarden ook rekening mee houdt.  
 
- Gemeenten (Vereniging van Nederlandse Gemeenten (VNG)) en 
veiligheidsregio’s 
Gemeenten en veiligheidsregio’s brengen naar voren dat de mogelijkheden voor 
toezicht en handhaving met deze versoepelingen verder worden beperkt. Het 
vervallen van het thuisbezoek-, thuiswerk- en reisadvies bevestigt bovendien de 
gedachte dat het virus onder controle is en het oude leven opgepakt kan worden. 
De nadruk moet dus liggen op communicatie en gedragsbeïnvloeding en er moet 
duidelijk zijn wat er nog niet is toegestaan. Als evenementen weer kunnen worden 
georganiseerd is het volgens de gemeenten in het verlengde daarvan van belang 
te benadrukken dat er lokale procedures en aanvraagtermijnen bestaan. Niet alle 
evenementen kunnen direct per 30 juni 2021 doorgang vinden. Meer inhoudelijk 
onderschrijven de gemeenten en veiligheidsregio’s de versoepelingen die zien op 
de reserveringsplicht, de sluitingstijden, de groepsvormingsverboden en de eisen 
aan de maximale grootte van het publiek alsmede de versoepelingen voor eet- en 
drinkgelegenheden. Zij verwachten wel dat de kans op excessen toeneemt als de 
regels over verkoop en nuttigen van alcohol worden versoepeld. Met name in de 
openbare ruimte. Voor de mondkapjesplicht geldt dat de gemeenten en 
veiligheidsregio’s aandacht vragen voor de samenloop met de 
veiligeafstandsnorm. De mondkapjesplicht moet worden gehandhaafd waar deze 
norm niet in acht kan worden genomen. Voor de veiligeafstandsnorm in het 
onderwijs brengen zij onder de aandacht dat het goed is als deze norm wordt 
losgelaten, maar dat dan wel helder moet zijn waar deze norm tussen scholieren 
en studenten nog wel geldt. Zeker ook met het oog op introductieactiviteiten. Voor 
het overige zijn suggesties gedaan voor verduidelijkingen.  
 
- ISZW en IGJ 
De Inspectie Sociale Zaken en Werkgelegenheid (ISZW) meent dat het loslaten 
van de veiligeafstandsnorm in het onderwijs alleen zou moeten gelden voor 
leerlingen onderling en niet ten opzichte van de leraar. Dit om deze beroepsgroep 
niet onnodig aan risico’s bloot te stellen. Daarnaast doet ISZW een oproep om ook 
te bezien of het thuiswerkadvies kan worden versoepeld. 
 
- RIVM corona gedragsunit 
Vanuit de RIVM corona gedragsunit is het advies om voorbereidingen te treffen 
voor het opschalen van de maatregelen als het aantal infecties lokaal of regionaal 
weer stijgt. Tegelijkertijd is het advies de kans hierop te minimaliseren door in te 
zetten op vaccinatie en preventie alsmede op testen en quarantaine na verblijf in-
(hoog) risicogebieden. Goede communicatie blijft ook essentieel. Dit draagt bij aan 
de naleving en het draagvlak voor het beleid en de maatregelen.  
 
Noodzaak  
Deze regeling heeft als strekking de samenleving behoedzaam verder open te 
laten gaan met inachtneming van de veiligeafstandsnorm en wordt daarbij 
ondersteund door het advies van het OMT. Het OMT heeft op basis van de 
gunstige trend in de aantallen opnames, die samenhangt met het hoge 
vaccinatietempo en het seizoenseffect, geen reservering bij de voorgenomen 
versoepelingen van stap 4, al dan niet in combinatie met stap 5, per 26 juni 2021 
Pagina 31 van 42 

 
Met de beperkte voortzetting van het maatregelenpakket blijven nog enkele 
 
beperkingen bestaan van de bewegingsvrijheid, het recht op eerbiediging van de 
persoonlijke levenssfeer en het recht op eigendom. Er worden versoepelingen 
voorgesteld waardoor de inbreuk die de maatregelen maken op de grondrechten 
en vrijheden steeds kleiner wordt. Handhaving van een aantal maatregelen blijft 
echter noodzakelijk. De epidemiologische situatie biedt nu ruimte voor deze 
versoepelingen. Ruimere aanpassingen van de maatregelen dan met deze regeling 
voorgesteld, zijn op dit moment niet mogelijk, in het bijzonder nu het aantal 
contactmomenten en daarmee het risico op verspreiding van het virus, met deze 
stap zullen toenemen en voorzichtigheid daarom nog steeds geboden is. Dit 
rechtvaardigt de verlenging van de overige maatregelen en maakt het voortzetten 
van de inperking noodzakelijk en evenredig. 
 
5. Regeldruk 
 
Deze regeling heeft enige gevolgen voor de regeldruk voor burgers, 
bedrijven/instellingen of professionals. Met deze regeling wordt een beperkt deel 
van het geldende maatregelenpakket verlengd en tevens wordt een groot aantal 
versoepelingen onder voorwaarden voorgesteld. Het betreft een vierde stap van 
openstelling onder voorwaarden, die passen bij het openingsplan van het kabinet 
om te komen tot stapsgewijze versoepelingen van de beperkingen die 
noodzakelijk zijn in verband met de bestrijding van de epidemie. Dit betekent voor 
de beheerders van sectoren die onder voorwaarden open mogen voor het publiek, 
dat zij hun klanten moeten informeren over de nieuwe regels die gaan gelden. Dit 
levert enige regeldruk op. 
 
Artikelsgewijs 
 
Artikel I 
 
Onderdeel A 
Dit onderdeel betreft louter redactionele wijzigingen.   
 
Onderdeel B 
Onderdeel B verbreedt de uitzondering op de veiligeafstandsnorm voor personen 
op een luchthaven. Voorheen gold de uitzondering alleen voor personen tijdens en 
op de locatie van het inchecken, de bagageband, de beveiligings- en 
grensprocessen, het boarden en de locatie waar reizigers getest worden op de 
aanwezigheid van het virus SARS-CoV-2 op een luchthaven, voor zover deze 
activiteiten niet op gepaste wijze kunnen worden uitgevoerd met inachtneming 
van de veilige afstand. Voortaan geldt de uitzondering voor personen op de gehele 
luchthaven, voor zo voor zover zij hun activiteiten niet op gepaste wijze kunnen 
uitoefenen met inachtneming van de veilige afstand. 
 
Onderdeel C 
Omdat de groepsvormingsverboden vervallen en wedstrijden met toeschouwers 
weer toegestaan zijn, zijn de sectorspecifieke bepalingen ten aanzien van sport 
vrijwel allemaal vervallen. Om die reden is ervoor gekozen paragraaf 6.1 te laten 
vervallen en de uitzondering op de veiligeafstandsnorm voor sporters onder te 
brengen in hoofdstuk 2, waarin uitzonderingen op de veiligeafstandsnorm zijn 
opgenomen. Dit betreft geen inhoudelijke, maar een wetstechnische wijziging.  
 
Pagina 33 van 42 

 
Omdat de reserveringsplicht vervalt, zijn de locaties waar een gezondheidscheck 
 
uitgevoerd moet worden, opgenomen in artikel 4.1b. 
 
Onderdeel G 
Artikel 4.1c was gekoppeld aan artikel 4.1a. Ten aanzien van locaties op grond 
waarvan een reserveringsplicht gold op grond van artikel 4.1a, gold ook de 
placeringsplicht. De verwijzing naar artikel 4.1a in artikel 4.1c is gewijzigd in een 
verwijzing naar artikel 4.1b. 
 
Verder is in artikel 4.1c geregeld dat de beheerder er zorg voor moet dragen dat 
het publiek op de veilige afstand van elkaar geplaceerd is. Alhoewel op grond van 
artikel 58k Wpg reeds een zorgplicht bestaat voor de beheerder om publiek in 
staat te stellen onder andere de veiligeafstandsnorm in acht te nemen, wordt dit 
geëxpliciteerd in artikel 4.1c.  
 
Tot slot wordt in dit onderdeel een uitzondering op de placeringsplicht toegevoegd 
ten aanzien van de bij een eet- en drinkgelegenheid behorende dansvoorziening 
en evenementen, indien met coronatoegangsbewijzen wordt gewerkt, conform de 
artikelen 4.3 of 5.2. Vanaf stap 4 uit het openingsplan mogen dansvoorzieningen 
namelijk weer geopend worden en mogen ongeplaceerde evenementen 
plaatsvinden wanneer de locatie geopend is met coronatoegangsbewijzen.  
 
Onderdeel H 
Artikel 4.2 (oud) bevatte regels over het maximale aantal personen als publiek per 
zelfstandige ruimte. Nu deze beperking ten aanzien van het maximale aantal 
personen publiek niet meer geldt (mits de veilige afstand in acht genomen kan 
worden door het publiek), kan artikel 4.2 (oud) inhoudelijk grotendeels vervallen. 
Ten aanzien van doorstroomlocaties en spellocaties geldt, net als hiervoor op 
grond van artikel 4.2, tweede lid, onder d en i (oud), wel nog een maximum, 
namelijk één persoon per 5 m² voor publiek toegankelijke oppervlakte (op enkele 
uitzonderingen na). Dit is nu geregeld in artikel 4.2, eerste en tweede lid.  
 
Dit onderdeel regelt daarnaast dat een bij een eet- en drinkgelegenheid 
behorende dansvoorziening opengesteld mag worden voor publiek, indien met 
coronatoegangsbewijzen wordt gewerkt. Hiervoor geldt dat uitsluitend publiek 
mag worden toegelaten met een geldig coronatoegangsbewijs (eerste lid). Deze 
eis geldt niet voor kinderen tot en met twaalf jaar (tweede lid). Ook moet artikel 
6.30 in acht worden genomen (eerste lid). Voor een toelichting op dit artikel wordt 
5
verwezen naar de regeling met algemene bepalingen over toegangsbewijzen. Bij 
de toegang tot de eet- en drinkgelegenheid moet zichtbaar zijn dat de betreffende 
locatie met coronatoegangsbewijzen werkt. Indien een beheerder van een eet- en 
drinkgelegenheid zijn dansvoorziening voor publiek openstelt met 
coronatoegangsbewijzen, gelden de veiligeafstandsnorm en de verplichting om te 
placeren niet (zie de artikelen 2.9 en 4.1c, tweede lid, onder d).  
 
Onderdeel I 
De artikelen 4.4, 4.5 en 4.6 bevatten regels voor eet- en drinkgelegenheden 
(algemene, regels geldend in de binnenruimten en regels geldend op de 
terrassen). Deze beperkende voorwaarden aan de openstelling van eet- en 
drinkgelegenheden vervallen. De artikelen 4.5 en 4.6 vervallen daarom 
                                               
5
 Stcrt. 2021, 28498, Staatscourant 2021, 28498 | Overheid.nl > Officiële bekendmakingen 
(officielebekendmakingen.nl). 
Pagina 35 van 42 

 
5.1, eerste lid en derde lid, onder a, en 4.2, eerste lid, is niet langer correct, 
 
omdat artikel 5.1 is gewijzigd en artikel 4.2 is vervallen. Dit onderdeel regelt 
daarom dat niet langer naar deze bepalingen wordt verwezen. Met doorvoering 
van stap 4 van het openingsplan, geldt de veiligeafstandsnorm met de inzet van 
coronatoegangsbewijzen niet meer. Ook mogen ongeplaceerde evenementen 
plaatsvinden. Daarom is in artikel 5.2 eerste lid, nu bepaald dat artikel 5.1, eerste 
lid, onder g tot en met i, en derde lid, niet geldt wanneer de locatie geopend is 
met coronatoegangsbewijzen. Als voorwaarde geldt dat het evenement plaats 
moet vinden op een afgesloten locatie.  
 
Meerdaagse evenementen waarbij er een verschil is tussen de aanvangsdatum en 
de einddatum van het evenement dan zijn beperkt toegestaan. Het evenement 
mag namelijk niet langer duren dan vierentwintig uur en gedurende die tijdspanne 
mogen in totaal ten hoogste 25.000 deelnemers worden toegelaten.   
 
Onderdeel N 
De veiligeafstandsnorm geldt niet meer, op een station, halteplaats, of een andere 
bij het openbaar vervoer of ander bedrijfsmatig personenvervoer behorende 
voorziening en de daarbij behorende perrons, trappen, tunnels en liften, met 
uitzondering van de daar gelegen besloten plaatsen, voor zover de veilige afstand 
niet in acht kan worden genomen. Dit is toegevoegd aan artikel 6.5 in het derde 
lid. Het derde lid (oud) is daarmee inhoudelijk vervallen, waarin een uitzondering 
op de groepsvormingsverboden voor personen in het openbaar vervoer en ander 
bedrijfsmatig personenvervoer was opgenomen (mits het vervoer primair de 
verplaatsing van de ene naar de andere locatie behelst en het vervoer geen 
recreatieve activiteit is).  
 
Onderdeel O 
De mondkapjesplicht vervalt grotendeels. De mondkapjesplicht geldt wel nog 
steeds in het openbaar vervoer, ander bedrijfsmatig personenvervoer (mits het 
vervoer primair de verplaatsing van de ene naar de andere locatie behelst en het 
vervoer geen recreatieve activiteit is), gebouwen op luchthavens en in een station, 
halteplaats, of een andere bij het openbaar vervoer of ander bedrijfsmatig 
personenvervoer behorende voorziening en de daarbij behorende perrons, 
trappen, tunnels en liften. De mondkapjesplicht geldt niet in de besloten plaatsen 
in deze locaties. Hierop gelden dezelfde uitzonderingen als voorheen (artikelen 
2a.1 en 6.6 (oud)).  
 
Onderdelen P en Q 
De uitzondering op de testverplichtingen voor personen tot en met twaalf jaar is 
aangepast naar elf jaar. Jonge kinderen hebben minder last van een besmetting 
met het coronavirus en spelen een kleinere rol in de verspreiding van het virus. In 
dat licht is een uitzondering opgenomen van de testplicht voor kinderen. 
Tegelijkertijd is gebleken dat met name oudere kinderen wel een significante rol 
kunnen spelen in de verspreiding van het virus. Daarom is in Europees verband 
afgesproken om kinderen tot en met elf jaar uit te zonderen van de 
testverplichting en deze voor oudere kinderen wel te laten gelden. Deze 
onderdelen voeren deze wijziging door in de artikelen 6.7a en 6.7b.  
 
Voortaan mogen reizigers uit hoogrisicogebieden en zeer hoogrisicogebieden 
ervoor kiezen in plaats van een uitslag van een NAAT-test van maximaal 
tweeënzeventig uur oud een uitslag van een antigeentest van maximaal 
achtenveertig uur oud te tonen In Europees verband is afgesproken om ook 
Pagina 37 van 42 

 
en verifiëren van de certificaten. De verdere uitvoering vindt plaats in de Tijdelijke 
 
spoedregeling DCC. 
 
De verordening is rechtstreeks toepasselijk. Daarmee zouden de certificaten dus 
direct moeten worden geaccepteerd als uitslagen zoals die worden vereist in 
artikel 58nb, derde lid, Wpg en de artikelen 6.7a tot en met 6.7d voor 
respectievelijk het beëindigen van de periode van thuisquarantaine respectievelijk 
het inreizen in Nederland. Desalniettemin is het wenselijk dit ook expliciet in de 
Trm te laten terugkomen. Daarmee staat buiten twijfel dat een certificaat valt 
onder de vermelding van negatieve of positieve testuitslag. Dit geeft duidelijkheid 
en zekerheid voor burgers, vervoerders, toezichthouders en handhavers. Om die 
reden zijn artikel 6.7g en het nieuwe vierde lid van artikel 6.19 ingevoegd.  
 
Ingevolge de artikelen 6.7a tot en met 6.7d zijn bepaalde testuitslagen verplicht in 
het grensoverschrijdend verkeer van personen. Personenvervoerders moeten in 
het kader van hun verplichtingen op grond van artikel 6.7a, 6.7b en 6.7c 
ingevolge de verordening DCC-conforme test-, herstel- of vaccinatiecertificaten 
kunnen verifiëren in het kader van de uitvoering van hun werkzaamheden. Zij 
dienen ook dergelijke certificaten te accepteren als een testuitslag of herstelbewijs 
voor zover een testuitslag ingevolge de Trm vereist is. Voor het accepteren van de 
certificaten mogen dezelfde voorwaarden gelden als voor andere testuitslagen ten 
aanzien van bijvoorbeeld de tijd die sinds de test is verstreken. 
 
Artikel 6.7e bevat een uitzondering op de testverplichtingen uit de artikelen 6.7a, 
6.7b en 6.7d voor personen die een bewijs van een voltooide vaccinatie hebben. 
Een voltooide vaccinatie kan, naast het hebben gehad van alle benodigde dosis, 
ook bestaan uit één dosis gecombineerd met een bewijs dat de persoon is hersteld 
van COVID-19 (door middel van een positieve testuitslag). Dat bewijs moet 
voldoen aan bepaalde vormvoorschriften, die zijn opgenomen in het derde lid.  
 
Artikel 6.7f bevat een uitzondering op de testverplichtingen uit de artikelen 6.7a, 
6.7b en 6.7d voor personen die een herstelbewijs hebben. Personen afkomstig uit 
hoogrisicogebieden hoeven geen negatieve testuitslagen te tonen indien de 
persoon een op hem betrekking hebbende positieve testuitslag van een NAAT-test, 
afgenomen in de Europese Unie, van minimaal 11 en maximaal 180 dagen oud op 
het moment van aankomst in Nederland kan tonen.  
 
Het nieuwe artikel 6.7g bevat in het eerste lid een gelijkstelling van een 
zogenoemd testcertificaat (met een negatieve uitslag) met een negatieve 
testuitslag als bedoeld in de artikelen 6.7a tot en met 6.7d. Hiermee staat buiten 
twijfel dat een testcertificaat kan worden gebruikt om te kunnen inreizen in 
Nederland, mits aan de voorwaarden voor een geldig certificaat wordt voldaan en 
de test binnen de gestelde periode is uitgevoerd. Eenzelfde gelijkstelling is 
bepaald in het tweede lid van artikel 6.7g voor de positieve testuitslag, die ook 
kan worden aangetoond met een zogenoemd herstelcertificaat. Daarmee kan 
worden aangetoond dat de betrokkene is hersteld van een infectie en daarom nog 
positief getest kan worden zonder besmettelijk te zijn. Tevens stelt het derde lid 
een vaccinatiecertificaat gelijk met een bewijs van voltooide vaccinatie. 
 
Het vijfde lid van artikel 6.7g laat de vormvereisten van testuitslagen en 
vaccinatiebewijzen buiten toepassing voor testcertificaten, herstelcertificaten en 
vaccinatiecertificaten. Die certificaten voldoen aan de vormvereisten van de 
verordening en moeten zonder meer geaccepteerd worden.  
Pagina 39 van 42 

 
gebruikmaken van lucht- en scheepvaart, de papieren quarantaineverklaringen 
 
verstrekken aan de vervoerder of een toezichthouder. Vooralsnog was dit beperkt 
tot het verstrekken van verklaringen aan de betreffende vervoerders. Met deze 
toevoeging wordt mogelijk gemaakt een alternatieve werkwijze te hanteren bij de 
inname van papieren verklaringen als dat nodig blijkt. Met de introductie van 
digitale quarantaineverklaringen zal het aantal papieren verklaringen naar 
verwachting afnemen zodat het wellicht passender wordt dat reizigers de 
verklaringen rechtstreeks aan een toezichthouder verstrekken. Vooralsnog is dit 
niet aan de orde. 
 
Als verklaringen worden verstrekt aan een toezichthouder, verstrekt die 
toezichthouder die verklaringen op verzoek aan de Minister van Volksgezondheid, 
Welzijn en Sport. Indien verklaringen niet behoeven te worden verstrekt aan de 
Minister van Volksgezondheid, Welzijn en Sport, vernietigt de toezichthouder 
respectievelijk de voorzitter van de veiligheidsregio onverwijld die verklaringen.  
 
Tevens wordt een lid toegevoegd aan artikel 6.23, dat betrekking heeft op het 
verstrekken van papieren quarantaineverklaringen aan de vervoerders in de lucht- 
en scheepvaart. In het nieuwe lid wordt bepaald dat de bemanning van lucht- en 
scheepvaart die verklaring niet hoeft te verstrekken. Het verstrekken van de 
verklaringen is voor deze personen niet zinvol aangezien zij in feite de 
verklaringen aan zichzelf verstekken. Bovendien zijn deze verklaringen ook niet 
nodig in het kader van de monitoring omdat deze verklaringen niet worden 
doorgestuurd aan het belteam van de het ministerie van Volksgezondheid, Welzijn 
en Sport. 
 
Onderdeel BB en CC 
Deze onderdelen bevatten louter redactionele aanpassingen.  
 
Artikelen II tot en met IV 
 
Deze artikelen bevatten redactionele wijzigingen en wijzigingen in verband met de 
inwerkingtreding van verordening (EU) 2021/[PM] van het Europees Parlement en 
de Raad van [PM] betreffende een kader voor de afgifte, verificatie en 
aanvaarding van interoperabele COVID-19-vaccinatie-, test- en herstelcertificaten 
(digitaal EU-COVID-certificaat) teneinde het vrije verkeer tijdens de COVID-19-
pandemie te vergemakkelijken (PbEU 2021, [PM]) (hierna: verordening of Vo). 
Voor de toelichting hierop wordt verwezen naar de toelichting bij artikel I, 
onderdeel T. De onderdelen C van de artikelen II, III en IV treden in werking met 
ingang van 1 juli 2021, gelijktijdig met het moment waarop de verordening in 
werking treedt.  
 
Artikel V  
 
Eind juni staat nog een laatste praktijktest gepland. Daarna zijn geen pilots en 
praktijktesten meer voorzien en vervalt de noodzaak van paragraaf 6.8. Om die 
reden vervalt paragraaf 6.8 met ingang van 30 juni 2021. 
 
Artikel VI Inwerkingtreding 
 
Deze ministeriële regeling moet op grond van artikel 58c, tweede lid, Wpg binnen 
twee dagen nadat zij is vastgesteld aan beide Kamers der Staten-Generaal worden 
overgelegd. De regeling treedt ingevolge artikel 58c, tweede lid, Wpg niet eerder 
Pagina 41 van 42 

