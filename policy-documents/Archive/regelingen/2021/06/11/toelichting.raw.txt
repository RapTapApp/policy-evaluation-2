TOELICHTING 
 
Algemeen 
 
1. Inleiding 
 
De Tijdelijke wet coronatoegangsbewijzen (Stb. 2021, 240) wijzigt de tijdelijke bepalingen in 
hoofdstuk Va van de Wet publieke gezondheid (Wpg) om het mogelijk te maken bij het treffen van 
maatregelen ter bestrijding van de epidemie van covid-19 regels te kunnen stellen over het tonen 
van een coronatoegangsbewijs dat gebaseerd is op een test op, vaccinatie tegen of herstel van 
een infectie met het virus SARS-CoV-2 (coronavirus). Met de onderhavige wijziging van de 
Tijdelijke regeling maatregelen covid-19 (Trm) wordt het mogelijk gemaakt om een 
coronatoegangsbewijs te genereren op basis van een verklaring van vaccinatie tegen het 
coronavirus en op basis van herstel van een uit een positieve test blijkende infectie met het 
coronavirus. Dit, in aanvulling op de reeds bestaande mogelijkheid coronatoegangsbewijzen te 
genereren op basis van een testuitslag waaruit blijkt dat er op het moment van afname van de 
test geen besmetting was met het coronavirus. Deze regeling bevat een wijziging van de 
algemene, nadere bepalingen in paragraaf 6.11 Trm voor de inzet van coronatoegangsbewijzen op 
basis van een vaccinatie tegen het coronavirus. Het betreft: 
- de kenmerken van een verklaring van vaccinatie en van herstel, 
- de eisen aan een schriftelijk coronatoegangsbewijs op basis van een verklaring van vaccinatie 
en herstel, 
- de geldigheid van een coronatoegangsbewijs op basis van een verklaring van vaccinatie of 
herstel, en 
- de te verwerken persoonsgegevens voor een elektronisch of schriftelijk coronatoegangsbewijs 
op basis van een verklaring van vaccinatie of herstel. 
De algemene bepalingen over de verplichtingen omtrent het tonen van een coronatoegangsbewijs 
en een identiteitsbewijs alsmede over de duur van de zichtbaarheid van een 
coronatoegangsbewijs, zijn voor coronatoegangsbewijzen op basis van een verklaring van 
vaccinatie of een verklaring van herstel van een uit een positieve testuitslag blijkende infectie 
hetzelfde als voor coronatoegangsbewijzen op basis van een negatieve testuitslag. Deze 
bepalingen behoeven derhalve geen wijziging. 
Dat geldt ook voor de uitzondering op de wettelijke verplichting voor bepaalde activiteiten of 
voorzieningen over een coronatoegangsbewijs te beschikken voor een persoon die vanwege een 
beperking of een ziekte geen test kan ondergaan die nodig is om de voorgeschreven testuitslag te 
verkrijgen of als gevolg van een dergelijke test ernstig ontregeld raakt. Van deze persoon mag ook 
geen coronatoegangsbewijs op basis van een vaccinatie of herstel worden verlangd. Dit neemt 
echter niet weg dat een persoon die om genoemde redenen niet getest kan worden, mogelijk wel 
gevaccineerd is en het hem in dat geval vrij staat op basis daarvan een coronatoegangsbewijs te 
generen. 
 
Net als bij de bepalingen over het coronatoegangsbewijzen op basis van een negatieve testuitslag, 
worden er geen regels gesteld aan de aansluiting van de verstrekker van de verklaring van 
vaccinatie tegen het coronavirus of van de verklaarder van herstel op de applicatie voor het tonen 
van het toegangsbewijs op basis van een vaccinatie of herstel, het gebruik van de applicaties voor 
het tonen en lezen van het coronatoegangsbewijs of de beveiliging tegen verlies en onrechtmatige 
verwerking van persoonsgegevens (artikel 58re, achtste lid, Wpg). Het ontwerp van de applicaties 
en de privaatrechtelijke aansluit- en gebruiksvoorwaarden bieden de benodigde waarborgen voor 
een verantwoorde inzet van coronatoegangsbewijzen, ook vanuit het oogpunt van privacy. 
 
Tot slot van deze inleiding wordt opgemerkt dat naar verwachting per 1 juli 2021 in werking zal 
treden de verordening van het Europees Parlement en de Raad betreffende een kader voor de 
afgifte, verificatie en aanvaarding van interoperabele vaccinatie-, test- en herstelcertificaten 
teneinde het vrije verkeer tijdens de COVID-19-pandemie te vergemakkelijken (2021/0068(COD)). 
De verordening strekt onder meer tot de uitgifte van test-, vaccinatie- en herstelcertificaten. De 
uitvoering van de verordening en de daarvoor benodigde persoonsgegevens is grotendeels gelijk 
aan de wijze waarop coronatoegangsbewijzen op basis van negatieve testuitslag, vaccinatie en 
herstel worden uitgegeven op basis van de Tijdelijke wet coronatoegangsbewijzen. Daar zijn 
dezelfde personen en organisaties bij betrokken. Ook de applicaties en systemen zijn hetzelfde, zij 
  Pagina 1 van 11 

welke omstandigheden vaccinatie transmissie tegengaat en welke factoren hierop van invloed zijn. 
De Gezondheidsraad sluit af met de conclusie dat vaccinatie de gevaccineerde beschermt tegen 
(ernstige) ziekte en sterfte en in meer of mindere mate bijdraagt aan het voorkomen van infecties 
bij anderen. 
Het OMT onderschrijft in het advies van 24 mei 2021 (114e OMT, deel 2) het advies van de 
Gezondheidsraad. Het OMT verwacht dat het daadwerkelijke effect van vaccinatie op voorkómen 
van transmissie zelf onderschat is. Volgens het OMT kennen alle voorgestelde vormen van een 
toegangsbewijs – een recent negatief testresultaat, een bewijs van vaccinatie of een 
doorgemaakte SARS-CoV-2-infectie – een gering restrisico op besmetting met het coronavirus, 
waardoor de besmettelijkheid van de houder van een toegangsbewijs en daarmee de transmissie 
naar anderen nooit volledig is uitgesloten. De grootte van dit restrisico is afhankelijk van de 
prevalentie van covid-19, het aantal vatbare anderen op de locatie waar het toegangsbewijs wordt 
ingezet en de (basis)maatregelen die daar worden gehanteerd. Bij de beoogde stap 4 uit het 
openingsplan op 30 juni wordt ‘terug naar niveau zorgelijk’ vermeld; vanaf dat moment zijn naar 
het oordeel van het OMT de genoemde epidemiologische randvoorwaarden te verwachten die het 
verantwoord maken om het volledige vaccinatie– en herstelbewijs als toegangsbewijs te 
accepteren, een en ander onder de aanname van doorgaande vaccinatie conform de planning. 
Inmiddels volgt uit prognoses van de RIVM van 2 juni dat deze epidemiologische randvoorwaarden 
al halverwege de maand juni zullen worden bereikt, zodat het al eerder dan verwacht 
epidemiologisch verantwoord is het vaccinatie- en herstelbewijs als toegangsbewijs in te zetten.  
 
Ten tweede blijft de mogelijkheid bestaan om voor het genereren van een coronatoegangsbewijs 
een negatieve testuitslag te gebruiken in plaats van een verklaring van vaccinatie tegen het 
coronavirus. De desbetreffende bepalingen in de Trm zijn met de onderhavige regeling niet 
gewijzigd. 
 
2.3 Verklaring van vaccinatie (artikel 6.26a) 
 
De mogelijkheid om een coronatoegangsbewijs te baseren op een vaccinatie tegen het 
coronavirus, bestaat uiteraard alleen voor personen die zich hebben laten vaccineren. De minister 
van VWS draagt zorg voor de uitvoering van het rijksvaccinatieprogramma, waarin de vaccinatie 
tegen het coronavirus is opgenomen (artikel 11, vierde lid, Besluit publieke gezondheid). In dat 
kader kan men zich kosteloos laten vaccineren. 
Een coronatoegangsbewijs kan uitsluitend gebaseerd worden op vaccinatie tegen het coronavirus 
met vaccins die zijn goedgekeurd door het College ter beoordeling van geneesmiddelen (CBG) of 
het Europees Medicijn Agentschap (EMA). Om vaccins in Nederland in het handelsverkeer te 
brengen, is een vergunning nodig van het CBG of de EMA (artikel 40 Geneesmiddelenwet). Een 
vergunning van de EMA geldt voor de gehele Europese Unie. Vaccins die door één van deze 
instanties zijn goedgekeurd voor gebruik, kunnen worden aangewend voor een 
coronatoegangsbewijs. 
 
2.4 Herstel van het coronavirus (artikelen 6.26b) 
 
De Trm bevat reeds de algemene bepalingen voor de inzet van coronatoegangsbewijzen op basis 
van een negatieve testuitslag. Behalve coronabewijzen op basis van een verklaring van vaccinatie 
wordt hieraan wordt toegevoegd coronabewijzen op basis van herstel van een infectie met het 
virus SARS-CoV-2, indien de infectie is vastgesteld met een positieve testuitslag. Serologie, het 
testen van antistoffen in het bloed, wordt niet ingezet voor een verklaring van herstel voor een 
coronatoegangsbewijs. De reden is dat deze test onvoldoende betrouwbaar is om immuniteit aan 
te tonen, als het moment van besmetting niet bekend is. Is dat wel bekend, dan is er een 
positieve testuitslag en dat is voldoende voor een verklaring van herstel. 
 
2.5 Kenmerken verklaring van vaccinatie (artikel 6.27a) 
 
Om als basis voor een coronatoegangsbewijs te kunnen dienen, is van belang te weten welke 
vaccins betrokkene heeft gekregen en wanneer deze toegediend zijn. Hiervoor zijn van de 
toediener van de vaccinatie tegen covid-19 dezelfde gegevens nodig als voor een EU Digital COVID 
Certificate, zoals voorgeschreven in de aanstaande Europese verordening. Dit zijn de naam en de 
  Pagina 3 van 11 

Ten tweede moet het gaan om een voltooide vaccinatie tegen het coronavirus. Een vaccinatie kan 
op verschillende manieren voltooid zijn. Een vaccinatie kan met één toediening volledig zijn zoals 
bijvoorbeeld het geval is bij het coronavaccin van Janssen. De meeste vaccinaties bestaan uit twee 
toedieningen. In dat laatste geval behoort ten minste het interval tussen beide toedieningen te 
worden aangehouden die in de bijsluiter van het vaccin is vermeld. Er kan ook met één toediening 
volstaan worden wanneer men eerder geïnfecteerd was met het coronavirus, blijkend uit een 
positieve uitslag van een gevalideerde test. Deze voorwaarde sluit aan op de "Uitvoeringsrichtlijn 
COVID-19-vaccinatie; Professionele standaard voor COVID-19-vaccinatie 2021", versie 4 juni 
2021, van het RIVM. Dat de vaccinatie is voltooid, dient te kunnen worden afgeleid uit een 
verklaring van vaccinatie.  
 
2.8 Geldigheid coronatoegangsbewijs op basis van herstel (artikel 6.29, derde lid) 
 
Het wordt verantwoord geacht om deelname aan activiteiten of toegang tot voorzieningen ook toe 
te staan aan personen die geïnfecteerd zijn geweest met het coronavirus. Zij kunnen daartoe een 
coronatoegangsbewijs op basis van herstel verkrijgen die zij gedurende een bepaalde periode na 
afname van een test met een positieve testuitslag kunnen gebruiken. Een positieve testuitslag 
toont aan dat iemand op het moment van afname besmet was. Vanaf 11 dagen na het moment 
van besmetting is de kans op herinfectie en transmissie van het virus naar anderen afgenomen. 
Dit blijkt uit onder andere uit data van het Rijksinstituut voor Volksgezondheid en Milieu (RIVM). 
De wetenschappelijke data over de duur van de natuurlijke immuniteit die ontstaat na een 
doorgemaakte infectie ondersteunt volgens deskundigen de aanname dat deze immuniteit ten 
minste 180 dagen aanhoudt. Op basis van deze overwegingen, wordt het restrisico als 
e
aanvaardbaar beoordeeld, als mensen vanaf 11 dag tot en met 180 dagen na een positieve 
testuitslag van een NAAT-test of een antigeentest toegang wordt verleend tot activiteiten of 
voorzieningen waarvoor een testbewijs wordt voorgeschreven. Deze termijn is ontleend aan de 
Europese verordening. Zoals in paragraaf 2.2 toegelicht, adviseert het OMT weliswaar vanaf stap 4 
van het openingsplan toegangsbewijzen tevens te baseren op een herstelbewijs, maar zullen de 
door het OMT gestelde epidemiologische randvoorwaarden volgens een prognose van het RIVM al 
halverwege de maand juni worden bereikt.  Er is dan, zoals artikel 58ra, tweede lid, onderdeel a, 
Wpg verlangt, een vergelijkbare kans op overdracht van het coronavirus als bij een negatieve 
testuitslag. 
 
2.9 Verwerking van persoonsgegevens vaccinatie (artikel 6.31a) 
 
Voorts is voor toegangsbewijzen op basis van vaccinatie tegen het coronavirus expliciet bepaald 
welke persoonsgegevens de toediener van het vaccin, de gevaccineerde persoon en de beheerder 
verwerken gedurende het proces van het maken, tonen en lezen van een coronatoegangsbewijs. 
De toediener van het vaccin beschikt over de gegevens die nodig zijn voor de verklaring van 
vaccinatie. Dit zijn gemeentelijke gezondheidsdiensten (GGD'en), ziekenhuizen en huisartsen. 
Verreweg de meeste gevaccineerde personen geven toestemming om de vaccinatiegegevens ook 
op te nemen in het COVID-vaccinatie Informatie- en Monitoringsysteem (CIMS) van het RIVM. 
Ongeveer 80% van de gevaccineerde personen is vermeld in dit systeem. Doel van de 
gegevensverwerking in CIMS is het vergroten van informatie te behoeve van de 
infectieziektebestrijding; ook kunnen gevaccineerde personen geïnformeerd worden over 
bijwerkingen van vaccins.  
 
De verklaring van vaccinatie wordt verstrekt wanneer de gevaccineerde persoon daarom vraagt. 
Wanneer dit verzoek wordt gedaan met de applicatie CoronaCheck of de webapplicatie voor het 
aanmaken van toegangsbewijzen, gaat de minister van VWS eerst na waar de vaccinatiegegevens 
van betrokkene berusten. Om te waarborgen dat de verklaring van vaccinatie betrekking heeft op 
degene die op basis daarvan een coronatoegangsbewijs wenst te genereren, wordt bij het 
verwerken van het verzoek aan de minister van VWS behalve de naam en geboortedatum van 
betrokkene ook zijn burgerservicenummer gebruikt. Dit is gebaseerd op de Wet algemene 
bepalingen burgerservicenummer. Het verzoek wordt gedaan door in te loggen met DigiD. Bij het 
doen van het verzoek om de verklaring van vaccinatie en het genereren van het daarop te baseren 
coronatoegangsbewijs is het IP-adres zichtbaar van het toestel of het systeem dat de 
gevaccineerde persoon gebruikt. Het IP-adres is een persoonsgegeven indien het herleidbaar is tot 
de gevaccineerde persoon. Daarom is de verwerking van dit gegeven uitdrukkelijk vermeld. 
  Pagina 5 van 11 

VWS ontwikkeld en onderhouden. Bij het ontwikkelen van de software zijn privacy en "security by 
design" het vertrekpunt geweest. Dataminimalisatie en beveiliging van persoonsgegevens zijn 
ingebouwd in de software. Bescherming van persoonsgegevens wordt ook geborgd in de aansluit- 
en gebruiksvoorwaarden. Waar nodig zal ook de omgeving waarin de software functioneert worden 
getoetst. Een en ander betekent bijvoorbeeld dat verouderde versies van de applicaties 
CoronaCheck en CoronaCheck Scanner niet gebruikt kunnen worden of dat deze applicaties niet 
gebruikt kunnen worden op verouderde besturingssystemen.  
 
3. Caribisch Nederland 
 
Met deze regeling worden de algemene, nadere bepalingen over de inzet van 
coronatoegangsbewijzen op basis van een verklaring van vaccinatie of herstel ook geïntroduceerd 
in de tijdelijke regelingen maatregelen covid-19 die van toepassing zijn in de openbare lichamen 
Bonaire, Sint Eustatius en Saba (artikelen II, III en IV). De uitvoering van deze bepalingen kan 
daar afwijken van de beschrijving die in deze toelichting is gegeven voor het Europees deel van 
Nederland. Zo is in Caribische Nederland geen burgerservicenummer beschikbaar. Verder geldt 
daar niet de Algemene verordening gegevensbescherming (AVG), maar de Wet bescherming 
persoonsgegevens BES (Wpb-BES). Herhaald zij, dat hiermee de concrete inzet van 
coronatoegangsbewijzen ook voor Caribische Nederland nog niet is geregeld. Daarover vindt 
separaat besluitvorming plaats. Hoewel thans het voornemen bestaat om geen 
coronatoegangsbewijzen in te zetten in Sint Eustatius of Saba, zijn de algemene bepalingen vanuit 
het oogpunt van gelijke systematiek wel in de tijdelijke regelingen voor die openbare lichamen 
opgenomen. 
 
4. Uitvoering en (financiële) gevolgen 
 
De effecten van de inzet van coronatoegangsbewijzen zijn in algemene zin reeds beschreven in de 
memorie van toelichting op het voorstel van Tijdelijke wet coronatoegangsbewijzen en in de 
toelichting op de regeling van de Ministers van Volksgezondheid, Welzijn en Sport, van Justitie en 
Veiligheid en van Binnenlandse Zaken en Koninkrijksrelaties van 28 mei 2021 tot wijziging van de 
Tijdelijke regeling maatregelen covid-19 in verband met de inzet van coronatoegangsbewijzen op 
basis van een testuitslag (Stcrt. 2021, 28498). 
 
Bij de totstandkoming van de Tijdelijke wet coronatoegangsbewijzen is al rekening gehouden met 
de mogelijkheid om toegangsbewijzen te verstrekken aan gevaccineerde of herstelde personen. 
Verondersteld werd dat de wijze van uitvoering vergelijkbaar zou zijn met coronatoegangsbewijzen 
op basis van een testuitslag. Bij de voorbereidingen van de uitvoering van de hierboven genoemde 
Europese verordening is echter gebleken dat niet dezelfde mate van decentrale uitvoering mogelijk 
is. Hier zijn twee redenen voor. Ten eerste omdat er een minder rechtstreeks verband is tussen 
het ontvangen van volledige vaccinatie en het verkrijgen van een coronatoegangsbewijs en ten 
tweede omdat het palet aan zorgaanbieders bij vaccinatie veel gevarieerder is. Voor een 
coronatoegangsbewijs op basis van een testuitslag laat men zich speciaal testen bij een 
gespecialiseerde zorgaanbieder en is het hele proces binnen één of twee dagen afgerond. Men laat 
zich niet speciaal vaccineren voor een coronatoegangsbewijs; sterker nog, een substantieel deel 
van de vaccinaties zijn toegediend toen het nog niet duidelijk was of op basis daarvan een 
coronatoegangsbewijs zou kunnen worden verkregen. Vaccinatie neemt weken in beslag en het is 
mogelijk dat de vaccins door twee zorgaanbieders zijn toegediend. Het aantal zorgaanbieders dat 
vaccins toedient, is een veelvoud van het aantal zorgaanbieders dat testen uitvoert op infectie met 
het coronavirus. Dit aantal is te groot om - op korte termijn - aan te sluiten op de applicatie 
CoronaCheck. Er bestaat evenwel al een digitale voorziening voor het uitwisselen van 
vaccinatiegegevens. In het kader de infectieziektebestrijding houdt het RIVM een registratie bij 
van toegediende vaccinaties. Dit is het hierboven genoemde CIMS. Opname in CIMS geschiedt op 
vrijwillige basis. Gelet op deze verschillen in constellatie, zijn er vergeleken met de inrichting van 
coronatoegangsbewijzen op basis van een testuitslag twee centrale schakels geplaatst in het 
gegevensverkeer tussen de gevaccineerde persoon en de toediener van het vaccin. Op verzoek 
van de gevaccineerde gaat de minister van VWS na wie de vaccin(s) heeft toegediend. Deze 
vindplaats wordt teruggekoppeld aan de gevaccineerde, die vervolgens een verklaring van 
vaccinatie ophaalt bij de toediener van het vaccin. Indien de gegevens al in CIMS opgenomen zijn, 
kan het achterhalen van en de gegevensopvraag bij de toediener van het vaccin achterwege 
  Pagina 7 van 11 

hoeft te laten testen voor toegang. Bovendien is de inzet van coronatoegangsbewijzen een 
tijdelijke maatregel.  
 
De beperking van de privacy is zo gering mogelijk gehouden. De eisen aan de verklaring van 
vaccinatie of herstel omvatten de minimaal benodigde gegevens om een coronatoegangsbewijs op 
te baseren. Het toegangsbewijs bestaat uit nog minder gegevens, waarbij zelfs niet altijd de 
volledige initialen van de gevaccineerde of geteste persoon worden gebruikt. Dit beperkt de 
herleidbaarheid van het coronatoegangsbewijs tot de gevaccineerde of herstelde persoon. Het 
coronatoegangsbewijs laat niet zien of het is gebaseerd op een negatieve testuitslag, een 
verklaring van vaccinatie of een verklaring van herstel. Het coronatoegangsbewijs is verder slechts 
korte tijd leesbaar met CoronaCheck Scanner en wordt direct daarna verwijderd van het toestel 
waarop deze applicatie is geïnstalleerd. Wanneer de geldigheid van het coronatoegangsbewijs is 
verstreken, wordt het van de mobiele telefoon verwijderd zodra de applicatie CoronaCheck wordt 
gestart. 
Deze persoonsgegevens mogen alleen worden verwerkt met de applicaties en software die de 
minister van VWS daarvoor beschikbaar stelt. Dat is wettelijk verplicht voor CoronaCheck en 
CoronaCheck Scanner. De applicaties en software zijn ontwikkeld met als uitgangspunt de 
bescherming van de privacy en volgens het principe "security by design".  
 
Er is een data protection impact assessment (hierna: DPIA) uitgevoerd op de verwerking van 
gegevens die nodig is voor de werking van beide CoronaCheck apps. In deze DPIA zijn geen hoge 
risico’s naar voren gekomen die niet kunnen worden afgedekt.   
Deze DPIA wordt aangevuld met de verwerking van persoonsgegevens om een schriftelijk 
coronatoegangsbewijs te genereren en met de verantwoordelijkheidsverdeling van de nog aan te 
sluiten toedieners van vaccinaties en de minister van VWS. Het spreekt voor zich dat er niet wordt 
gestart met deze verwerking totdat de DPIA is afgerond en de daarbij eventueel gebleken risico’s 
zijn afgedekt.      
 
6. Regeldruk 
 
Het streven is de effecten van deze regeling op de regeldruk minimaal te houden. De toediener 
van de vaccinatie is al verplicht de vaccinatie te registreren; ook de uitvoerders van testen waarop 
een verklaring van herstel kan worden gestoeld, hebben een medisch dossier aan te houden. 
Wanneer de toediener van de vaccinatie rechtstreeks door de gevaccineerde benaderd wordt om 
een coronatoegangsbewijs te genereren door de gegevens in te voeren in een portal die door de 
minister van VWS wordt ontwikkeld, ontstaan wel enige administratieve lasten. 
 
7. Fraude 
 
Diverse maatregelen zijn genomen om fraude tegen te gaan. Allereerst is ervoor gekozen om een 
beperkt aantal persoonsgegevens toe te voegen aan het coronatoegangsbewijs. Dit betreft de 
initialen, de geboortemaand en -dag. Deze gegevens controleert de persoon die toegang geeft tot 
de locatie tezamen met het identiteitsbewijs van de persoon die het coronatoegangsbewijs toont. 
Hiermee wordt het risico op fraude, namelijk dat het coronatoegangsbewijs door een ander 
persoon kan worden gebruikt dan de persoon die is gevaccineerd, in zeer grote mate beperkt. 
Daarnaast zijn er diverse andere technische maatregelen om fraude tegen te gaan. Voorbeelden 
hiervan zijn:  
 Beperkte geldigheid van het coronatoegangsbewijs. Wanneer de geldigheid van het 
coronatoegangsbewijs is verstreken, wordt het van de mobiele telefoon verwijderd zodra 
de applicatie CoronaCheck wordt gestart. 
 Tweetraps authenticatie om te verifiëren dat het de gevaccineerde persoon is die de 
verklaring van vaccinatie opvraagt. 
 Cryptografische ondertekening van de verklaring van vaccinatie en het 
coronatoegangsbewijs met digitale handtekeningen. 
 
8. Toezicht en handhaving 
 
  Pagina 9 van 11 

Artikelsgewijs 
 
Aangezien de artikelen reeds in afzonderlijke paragrafen zijn verduidelijkt in het algemeen deel 
van deze toelichting, wordt daar kortheidshalve en ter vermijding van herhalingen naar verwezen. 
 
 
De Minister van Volksgezondheid, 
Welzijn en Sport, 
 
 
 
 
H.M. de Jonge 
 
 
De Minister van Justitie en Veiligheid, 
 
 
 
 
F.B.J. Grapperhaus 
 
 
De Minister van Binnenlandse Zaken en Koninkrijksrelaties,  
 
 
 
 
K.H. Ollongren 
  Pagina 11 van 11 

