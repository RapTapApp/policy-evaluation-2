Regeling van de Minister van Volksgezondheid, 
Welzijn en Sport, de Minister van Justitie en Veiligheid en de 
 
Minister van Binnenlandse Zaken en Koninkrijksrelaties, van 
5 augustus 2021, kenmerk 2349575-1007446, houdende 
wijziging van de Tijdelijke regeling maatregelen covid-19, 
de Tijdelijke regeling maatregelen covid-19 Bonaire, de 
Tijdelijke regeling maatregelen covid-19 Sint Eustatius en 
de Tijdelijke regeling maatregelen covid-19 Saba in verband 
met de termijn voor toegang en inreizen voor personen die 
gevaccineerd zijn met het covid-19-vaccin Janssen en in 
Europees Nederland het stellen van regels over de 
vertoningen van kunst- en cultuurbeoefening en eendaagse 
evenementen met coronatoegangsbewijzen en het opleggen 
  
van ventilatienormen voor horecalokaliteiten 
  
 
  
 
 
 
De Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, 
 
Handelende in overeenstemming met de Minister van Buitenlandse Zaken, de 
Minister van Onderwijs, Cultuur en Wetenschap, de Minister van Infrastructuur en 
Waterstaat, de Minister van Economische Zaken en Klimaat, de Staatssecretaris 
van Binnenlandse Zaken en Koninkrijksrelaties, de Staatssecretaris van 
Infrastructuur en Waterstaat en de Staatssecretaris van Volksgezondheid, Welzijn 
en Sport; 
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, 58h, eerste lid, 58i, 58ra, eerste lid, 58rd, 
58re, tweede, zesde en zevende lid, van de Wet publieke gezondheid; 
 
Besluiten: 
 
Artikel I 
 
De Tijdelijke regeling maatregelen covid-19 wordt als volgt gewijzigd: 
 
A 
 
Artikel 4.5 komt te luiden: 
 
Artikel 4.5 Ventilatienormen horecalokaliteit 
1. Een publieke plaats die een horecalokaliteit is als bedoeld in artikel 1, eerste lid, 
van de Alcoholwet wordt slechts voor publiek opengesteld indien die is voorzien 
van een rechtstreeks met de buitenlucht in verbinding staande goed werkende 
-3
mechanische ventilatie-inrichting met een luchtverversingscapaciteit van 3,8•10 
3 2
m /s per m vloeroppervlakte. 
2. Indien sprake is van een horecalokaliteit die gevestigd is in een rijksmonument 
als bedoeld in artikel 1.1 van de Erfgoedwet geldt het eerste lid niet, mits de 
luchtverversing op een andere wijze dan voorzien in het eerste lid wordt 
gerealiseerd en dit leidt tot een luchtkwaliteit in de horecalokaliteit die 
vergelijkbaar is met de luchtkwaliteit die zou worden gerealiseerd door middel van 
Pagina 1 van 19 

 
d. alleen deelnemers worden toegelaten met een geldig coronatoegangsbewijs en 
 
het vereiste van een geldig coronatoegangsbewijs en geldig identiteitsdocument 
duidelijk zichtbaar en leesbaar voor het publiek en een toezichthouder is 
aangegeven bij de toegang tot het evenement. 
 
3. Er wordt een lid toegevoegd, luidende:  
 
7. In afwijking van het eerste lid geldt tot en met 31 augustus 2021 dat artikel 
5.1, eerste lid, onder g tot en met i, en derde lid, niet geldt voor evenementen die 
overeenkomstig artikel 5.1, eerste lid, onder a tot en met f, worden 
georganiseerd, indien, met inachtneming van artikel 6.30: 
a. het evenement plaatsvindt op een afgesloten locatie in de buitenlucht; 
b. gewerkt wordt met toegangskaarten die voor toelating worden verstrekt; 
c. niet meer dan zevenhonderdvijftig deelnemers worden toegelaten; 
d. alleen deelnemers worden toegelaten met een geldig coronatoegangsbewijs en 
het vereiste van een geldig coronatoegangsbewijs en geldig identiteitsdocument 
duidelijk zichtbaar en leesbaar voor het publiek en een toezichthouder is 
aangegeven bij de toegang tot het evenement. 
 
D 
 
Artikel 6.7c wordt als volgt gewijzigd: 
 
1. In het eerste en tweede lid, wordt na “antigeentest” telkens ingevoegd “of een 
NAAT-test”. 
 
2. Aan het slot van het vierde lid, onder j, onder 2°, wordt de punt vervangen 
door een puntkomma. 
 
E 
 
Aan het slot van artikel 6.7d, zesde lid, onder m, wordt de punt vervangen door 
een puntkomma. 
 
F 
 
In artikel 6.7e, eerste lid, wordt "een op hem betrekking hebbend bewijs van een 
ten minste 14 dagen voor het moment van aankomst in Nederland voltooide 
vaccinatie tegen het virus SARS-CoV-2 kan tonen aan de aanbieder van 
personenvervoer en aan een toezichthouder" vervangen door "aan de aanbieder 
van personenvervoer en aan een toezichthouder een op hem betrekking hebbend 
bewijs van vaccinatie tegen het virus SARS-CoV-2 kan tonen waaruit blijkt dat de 
vaccinatie met het covid-19-vaccin Janssen, registratienummer EU/1/20/1525, ten 
minste achtentwintig dagen voor het moment van aankomst in Nederland is 
voltooid, tenzij de vaccinatie is voltooid in de periode van veertien dagen 
voorafgaand aan de datum van inwerkingtreding van dit artikelonderdeel, of de 
vaccinatie met een ander vaccin ten minste veertien dagen voor het moment van 
aankomst in Nederland is voltooid". 
 
G 
 
In artikel 6.7f, eerste lid, wordt na “Europese Unie” ingevoegd “of de Caribische 
delen van het Koninkrijk”. 
Pagina 3 van 19 

 
Artikel III 
 
 
Artikel 6a.4, tweede lid, onder c, van de Tijdelijke regeling maatregelen covid-19 
Sint Eustatius komt te luiden: 
 
c. op het moment van aanvang van de deelname of toegang: 
o
1 . ten minste achtentwintig dagen zijn verstreken met ingang van de datum 
van voltooiing van de vaccinatie met het covid-19-vaccin Janssen, 
registratienummer EU/1/20/1525, tenzij de vaccinatie is voltooid in de 
periode van veertien dagen voorafgaand aan de datum van 
inwerkingtreding van dit artikelonderdeel; of 
o
2 . ten minste veertien dagen zijn verstreken met ingang van de datum van 
o
voltooiing van de vaccinatie met een ander vaccin dan bedoeld onder 1 . 
 
Artikel IV 
 
Artikel 6a.4, tweede lid, onder c, van de Tijdelijke regeling maatregelen covid-19 
Saba komt te luiden: 
 
c. op het moment van aanvang van de deelname of toegang: 
o
1 . ten minste achtentwintig dagen zijn verstreken met ingang van de datum 
van voltooiing van de vaccinatie met het covid-19-vaccin Janssen, 
registratienummer EU/1/20/1525, tenzij de vaccinatie is voltooid in de 
periode van veertien dagen voorafgaand aan de datum van 
inwerkingtreding van dit artikelonderdeel; of  
o
2 . ten minste veertien dagen zijn verstreken met ingang van de datum van 
o
voltooiing van de vaccinatie met een ander vaccin dan bedoeld onder 1 . 
 
Artikel V 
 
Deze regeling treedt in werking met ingang van 14 augustus 2021.  
 
Pagina 5 van 19 

 
Toelichting 
 
 
1. Algemeen 
 
Strekking 
Bij regeling van 9 juli 2021 is een termijn gesteld van veertien dagen na volledige 
vaccinatie om een geldig coronatoegangsbewijs op basis van vaccinatie te 
verkrijgen voor toegang tot activiteiten en voorzieningen waarvoor in Nederland 
een coronatoegangsbewijs is voorgeschreven alsmede om een vrijstelling te 
krijgen van de verplichting om een negatieve testuitslag te kunnen tonen voor het 
inreizen van Nederland (Stcrt. 2021, 35717). Deze wijziging van de Tijdelijke 
regeling maatregelen covid-19 (Trm), de Tijdelijke regeling maatregelen covid-19 
Bonaire (Trm Bonaire), de Tijdelijke regeling maatregelen covid-19 Sint Eustatius 
(Trm Sint Eustatius) en de Tijdelijke regeling maatregelen covid-19 Saba (Trm 
Saba) strekt ertoe de wachttijd van veertien dagen na volledige vaccinatie te 
verlengen naar achtentwintig dagen bij vaccinatie met het covid-19-vaccin 
Janssen (hierna: Janssenvaccin). 
 
Daarnaast bevat deze regeling bepaalde ventilatienormen voor alcoholhoudende 
drank verstrekkende horecagelegenheden. Deze normen waren tot 1 juli 2021 
opgenomen in het Besluit eisen inrichtingen Drank- en Horecawet, maar zijn met 
ingang van 1 juli 2021 vervallen naar aanleiding van de evaluatie van de Drank- 
1
en Horecawet in 2016 door middel van een wetgevingstraject dat ruim vóór de 
covid-19-pandemie was gestart. Gelet op het advies van het Outbreak 
Management Team (OMT) van 26 juli 2021 over de situatie rondom de covid-19-
pandemie is besloten om deze recent vervallen ventilatienormen – in afwachting 
van uitgebreider onderzoek naar ventilatienormen op publieke plaatsen – op te 
nemen in de Trm. 
 
Tot slot strekt deze wijziging tot het verlengen van de voorwaarden voor 
eendaagse evenementen (evenementen met een duur van maximaal 24 uur) en 
de vertoning van kunst- en cultuurbeoefening met coronatoegangsbewijzen binnen 
tot 1 september 2021. Daarnaast geldt voor evenementen met 
coronatoegangsbewijzen buiten, in de openlucht, een bezoekersnorm van 
maximaal 750 bezoekers of (indien hoger) 2/3 van de reguliere capaciteit, mits 
bezoekers worden geplaceerd. Ongeplaceerde eendaagse evenementen 
(evenementen met een duur korter dan 24 uur) en de vertoning van kunst- en 
cultuurbeoefening worden toegestaan onder aanvullende voorwaarden, zoals met 
coronatoegangsbewijzen, alleen buiten, met een maximum van 750 bezoekers en 
met kaartverkoop. 
 
Deze regeling is gebaseerd op de ingevolge de Tijdelijke wet maatregelen covid-19 
geldende bepalingen van de Wet publieke gezondheid (Wpg).  
 
Pijlers van de bestrijding van de epidemie 
Vanwege het virus SARS-CoV-2 (hierna: het virus) gelden al ruim een jaar 
ingrijpende maatregelen, die zijn gebaseerd op drie pijlers: 
 
− een acceptabele belasting van de zorg – ziekenhuizen moeten kwalitatief 
goede zorg kunnen leveren aan zowel covid-19-patiënten als aan patiën-
ten binnen de reguliere zorg; 
− het beschermen van kwetsbare mensen in de samenleving; 
                                                
1
 Kamerstukken II 2016/17, 27565, nr. 149. 
Pagina 7 van 19 

 
relatief extra verhoogde testincidentie in deze groep. Ook is nu rekening gehouden 
 
met leeftijdsspecifieke IC-opnamekans na hospitalisatie en leeftijdsspecifieke IC-
ligduur. Met de snelle afname van de gemiddelde leeftijd op de IC in juli 2021 
kwamen de gemiddelde opnamekans en ligduur niet meer overeen met die in de 
eerste helft van 2021. 
 
Op basis van de meldingen is de verwachting dat de piek in de ziekenhuisopnames 
inmiddels bereikt is of binnen enkele dagen bereikt wordt, met gemiddeld 
maximaal ongeveer 100 opnames per dag. De hoogte van de piek qua IC-
bezetting is lastiger te voorspellen door de snel veranderende situatie qua 
leeftijdsverdeling en veranderingen in doorstroom naar de IC (bij jongeren hoger) 
en ligduur op de IC (bij jongeren korter), maar naar verwachting is de piek in IC-
opnames ook binnenkort bereikt. 
 
Reproductiegetal, relatieve besmettelijkheid varianten 
De meest recente schatting van het reproductiegetal Rt, zoals berekend op basis 
van de meldingen van positieve gevallen, is voor 15 juli 2021 op basis van Osiris: 
gemiddeld 0,70 (95%-interval 0,69-0,72) besmettingen per geval. De schattingen 
op basis van het aantal nieuwe ziekenhuis- en IC-opnames per dag kennen een 
aanzienlijk grotere onzekerheid, omdat ze berekend worden op veel geringere 
aantallen, maar deze waarden zijn op hetzelfde moment ruwweg 1,3, hetgeen 
lager is dan vorige week. Uit de kiemsurveillance kunnen we het reproductiegetal 
per variant volgen; dit beeld geeft aan dat de ‘Indiase’ deltavariant relatief 
besmettelijker is ten opzichte van de eerdere virusvarianten, inclusief de ‘Britse’ 
alfavariant. 
 
3. Hoofdlijnen van deze regeling 
 
Langere termijn Janssenvaccin 
Bij regeling van 9 juli 2021 is een termijn gesteld van veertien dagen na volledige 
vaccinatie om een geldig coronatoegangsbewijs op basis van vaccinatie te 
verkrijgen voor toegang tot activiteiten en voorzieningen waarvoor een 
coronatoegangsbewijs is voorgeschreven alsmede om een vrijstelling te krijgen 
van de verplichting om een negatieve testuitslag te kunnen tonen voor het 
inreizen van Nederland (Stcrt. 2021, 35717). Gebleken is dat bij het 
Janssenvaccin verstandiger is om een langere termijn in acht te nemen, namelijk 
van achtentwintig dagen. In het 119e advies van het OMT van 9 juli 2021 is, in 
het kader van testen voor toegang, de kanttekening geplaatst dat het voor de 
eenmalige dosis van het Janssenvaccin de vraag is in hoeverre dit veertien dagen 
na de vaccinatie al maximale bescherming biedt tegen de nu circulerende 
deltavariant. Het kabinet heeft het OMT hierover nadere duiding gevraagd en het 
OMT geeft in zijn advies van 2 augustus 2021 aan het verstandig te vinden om – 
hoewel er nog onderzoek gaande is – na een vaccinatie met het Janssenvaccin niet 
veertien dagen maar achtentwintig dagen te wachten. Hoewel er na twee weken 
bescherming is opgebouwd tegen milde infectie, blijkt uit het advies van het OMT 
dat het beschermende effect nog niet op het maximale niveau ligt en verder 
toeneemt tot zo’n vier weken na de vaccinatie. Het OMT acht het verstandig om, 
als ook het voorkomen van transmissie wordt beoogd, vier weken te hanteren. 
 
Coronatoegangsbewijzen die op basis van een met het Janssenvaccin voltooide 
vaccinatie zijn gegenereerd in de periode van veertien dagen voorafgaand aan 
inwerkingtreding van deze wijzigingsregeling blijven bruikbaar om  
  
Pagina 9 van 19 

 
 
 
Zoals beschreven, golden de ventilatienormen tot 1 juli 2021 en gaan deze vanaf 
14 augustus 2021 weer gelden. Van 1 juli 2021 tot en met 13 augustus 2021 
bestond dus geen plicht tot het hebben van een ventilatie-inrichting die voldoet 
aan de voormalige en nu weer geldende eisen, terwijl toen wel vergunningen zijn 
verleend. Ook zijn er voor 14 augustus 2021 vergunningen aangevraagd – al dan 
niet voor inwerkingtreding van de Alcoholwet – die onder de Alcoholwet worden 
afgedaan, waarmee een dergelijke ventilatie-inrichting krachtens die wet niet 
nodig is. Het belang van de volksgezondheid, afgezet tegen het belang van die – 
gelet op de korte periode beperkte groep – ondernemers is ervoor gekozen de 
heringevoerde ventilatienormen niet voor die horecalokaliteiten te laten gelden. 
Anders zou zo’n vergunninghouder of aanvrager worden overvallen met deze voor 
hem nieuwe eis, terwijl men de zaak zonder of met een minder functionele 
ventilatie-inrichting inricht. Hierop worden twee uitzonderingen gemaakt. In die 
gevallen gelden de ventilatienormen uit het eerste lid dus wel. Dit betreft in de 
eerste plaats de situatie waarin er op 14 augustus 2021 een ventilatie-inrichting in 
de zaak zit, die aan de eisen voldoet. Bijvoorbeeld als die is overgenomen of 
ingebouwd. In de tweede plaats de situatie waarin iemand op of na 14 augustus 
2021 een ventilatie-inrichting gaat kopen. Die moet dan meteen goed genoeg zijn 
om aan de eisen te voldoen. Zodoende blijven de normen uitvoerbaar en de lasten 
zoveel mogelijk beperkt, terwijl tegelijkertijd het gros van de horecalokaliteiten 
blijft voldoen aan de ventilatienormen, om zo het virus zo goed mogelijk te 
bestrijden.   
 
Deze eisen gaan niet gelden in Caribisch Nederland. De Drank- en Horecawet en 
het Besluit eisen inrichtingen Drank- en Horecawet zijn daar nooit van kracht 
geweest. Bovendien zijn binnen- en buitenruimtes in de regel met elkaar 
verbonden, waardoor veelal voldoende ventilatie plaatsvindt op plaatsen waar 
personen elkaar (langdurig) ontmoeten.  
 
Evenementen en culturele sector  
Na de behoedzame verdere openstelling van de samenleving op 26 juni 2021 
heeft het kabinet op 9 juli 2021, gelet op de sterk exponentiële toename van het 
aantal besmettingen, waarbij grote clusters te herleiden waren tot feesten in 
dansgelegenheden, alsmede horecagelegenheden met de inzet van 
coronatoegangsbewijzen, gerichte maatregelen genomen.  
 
Gelet op de pijlers, beschreven in paragraaf 1, noopt de huidige epidemiologische 
situatie tot wijziging van enkele geldende maatregelen ter bestrijding van de 
epidemie van het virus en de directe dreiging daarvan. Dit betreft met name de 
voorwaarden voor eendaagse evenementen (evenementen met een duur korter 
dan 24 uur) en de vertoning van kunst- en cultuurbeoefening met 
coronatoegangsbewijzen tot 1 september 2021. In deze paragraaf worden deze 
maatregelen op hoofdlijnen toegelicht. In paragraaf 4 worden de overwegingen 
geschetst die bij de besluitvorming een rol hebben gespeeld. 
 
Bij evenementen met coronatoegangsbewijzen wordt kaartverkoop verplicht 
gesteld waarbij de organisator vraagt om registratie van persoons- en 
contactgegevens van de deelnemers. Elke deelnemer dient in het bezit te zijn van 
een toegangskaart voor het evenement. Kaartverkoop bij de deur is toegestaan en 
het is niet verplicht om hier een prijs voor te rekenen. Aanvullend wordt de 
organisator van een evenement aangeraden zorg te dragen voor voldoende 
afstand tussen artiesten en het publiek, omdat artiesten ook toegelaten kunnen 
Pagina 11 van 19 

 
welke mate een bepaalde hoeveelheid ventilatie helpt om besmetting met het 
 
virus te voorkomen, is evenwel niet bekend. Er is bovendien geen norm voor 
optimale ventilatiecapaciteit bekend die effectief en proportioneel is voor publieke 
plaatsen, zoals lunchrooms en winkels, waarbij rekening wordt gehouden met 
andere eisen zoals comfort en energiebesparingen. Daarvoor zijn nog 
onderzoeksgegevens nodig, hetgeen enige tijd kost. Ondertussen is door het OMT 
geadviseerd om de ventilatienormen (uit artikel 5 van het Besluit eisen 
inrichtingen Drank- en Horecawet) voor de alcoholhoudende drank schenkende 
horeca nog niet te verlagen. De grondslag voor dit besluit en het besluit zelf zijn 
echter per 1 juli 2021 al vervallen met de inwerkingtreding van de Alcoholwet. De 
recent vervallen ventilatienormen voor alcoholhoudende drank verstrekkende 
horecagelegenheden zijn door opname in de Trm opnieuw van kracht. Dit is 
noodzakelijk in de huidige situatie rondom de covid-19-pandemie en is in lijn met 
het OMT-advies van 26 juli 2021. Vanwege de korte termijn is de verwachting dat 
sinds 1 juli 2021 geen of weinig ventilatievoorzieningen zijn weggehaald in 
horecagelegenheden. Horecalokaliteiten waarvoor een vergunning op grond van 
de Alcoholwet is of wordt verleend, die voor 14 augustus 2021 is aangevraagd, 
zijn uitgezonderd van deze ventilatienormen. Uitgezonderd wanneer daar, kort 
gezegd, al een ventilatievoorziening is die aan de regels voldoet op de dag dat 
deze regeling in werking treedt of op of na die dag een ventilatievoorziening wordt 
aangeschaft. Horecalokaliteiten waarvoor vanaf 14 augustus 2021 een 
Alcoholwetvergunning wordt aangevraagd, moeten wél over een mechanische 
-3 3
ventilatievoorziening met een luchtverversingscapaciteit van 3,8•10 m /s per 
2
m vloeroppervlakte beschikken, hoewel die ventilatievoorziening geen 
voorwaarde meer is voor de vergunningverlening. Gelet op de overgangsperiode 
en het feit dat veel horecalokaliteiten al over een ventilatie-mechanisme 
beschikken, zijn de extra lasten voor beheerders van dit type locatie 
(alcoholhoudende drank schenkende horecagelegenheden) naar verwachting klein. 
Gelet op belang van de bestrijding van het virus en de beperkte extra lastendruk 
voor horecaondernemingen is het noodzakelijk en evenredig om deze regels op te 
leggen. Koninklijke Horeca Nederland heeft aangegeven voorstander te zijn van 
het behoud van de ventilatienormen.  
 
Eendaagse evenementen 
Het kabinet verlengt het verbod op eendaagse evenementen binnen zonder vaste 
zitplaats tot 1 september 2021. Kleinschalige ongeplaceerde evenementen zijn 
onder strikte voorwaarden, buiten, wel eerder toegestaan. De vrijheid van 
ondernemerschap en het recht op eigendom worden met deze maatregel hiermee 
tijdelijk beperkt in het belang van de gezondheid. De grondslag voor deze 
beperking zijn de artikelen 58h en 58i Wpg. 
 
e
Op basis van het 122 OMT-advies van 1 augustus 2021 heeft het kabinet besloten 
dat ongeplaceerde evenementen en vertoning van kunst- en cultuurbeoefening die 
buiten plaatsvinden van 14 augustus tot 1 september 2021 onder strikte 
voorwaarden gebruik kunnen maken van coronatoegangsbewijzen. Bij het gebruik 
van coronatoegangsbewijzen zijn ongeplaceerde eendaagse evenementen 
(evenementen met een duur korter dan 24 uur) en de vertoning van kunst- en 
cultuurbeoefening met coronatoegangsbewijzen buiten toegestaan, met een 
maximum van 750 bezoekers. Overige ongeplaceerde evenementen, met 
uitzondering van warenmarkten, uitvaarten en evenementen in 
doorstroomlocaties, zijn in die periode verboden.  
 
  
Pagina 13 van 19 

 
Eendaagse evenementen 
 
Deze regeling heeft enige gevolgen voor de regeldruk voor burgers, 
bedrijven/instellingen of professionals in de evenementen sector. De voorwaarden 
in deze regeling voor eendaagse evenementen buiten met toegangsbewijzen 
betekent onder meer voor de beheerders van locaties in die sector dat zij hun 
klanten moeten informeren over de nieuwe regels die gaan gelden. Dit levert 
enige regeldruk op.  
 
Evenementen die zouden plaatsvinden in de periode 14 augustus tot 1 september 
2021 binnen of die niet kunnen voldoen aan de voorwaarden voor 
buitenevenementen kunnen geen doorgang vinden. Dit heeft financiële gevolgen 
voor organisatoren. Op 14 juli 2021 is, onder andere vanwege de onzekerheid 
evenementen die na 13 augustus 2021 gepland zijn, een uitbreiding van de 
Tijdelijke regeling subsidie evenementen COVID-19 en een Aanvullende 
Tegemoetkoming Evenementen aangekondigd, waarvoor goedkeuring van de 
Europese Commissie nodig is. Deze financiële gevolgen worden zoveel mogelijk 
opgevangen door deze regelingen. Daarbij wordt voor de Tijdelijke regeling 
subsidie evenementen COVID-19 rekening gehouden met een beslag van circa 15 
miljoen euro en voor de Aanvullende Tegemoetkoming Evenementen van circa 25 
miljoen euro. Deze extra kosten kunnen worden gedekt binnen de huidige 
budgetten. 
 
Het Adviescollege toetsing regeldruk (ATR) heeft het dossier niet geselecteerd 
voor een formeel advies, omdat wel gevolgen voor de regeldruk heeft, maar die 
toereikend in beeld zijn gebracht. 
 
6. Toezicht en handhaving 
 
De gewijzigde wachttijd voor het Janssen vaccin heeft geen gevolgen voor toezicht 
en handhaving. Toezicht en handhaving ziet op het controleren van een geldig 
coronatoegangsbewijs bij toegang tot activiteiten of voorzieningen of van een 
geldig bewijs van vaccinatie of DCC bij het inreizen. 
 
Het toezicht op de naleving van de ventilatienormen in de onderhavige regeling zal 
berusten bij burgemeesters. Horecaondernemers hebben voor 1 juli 2021 moeten 
voldoen aan de normen als gesteld in het Besluit eisen inrichtingen Drank- en 
Horecawet voor de verkrijging van een DHW-vergunning, dit besluit is per 1 juli 
2021 vervallen. In de praktijk wordt de controle op de naleving van de 
ventilatienormen georganiseerd rondom de vestiging van een nieuwe 
horecagelegenheid of een wijziging van een vergunning wegens een verbouwing, 
door middel van controle bij de vergunningaanvraag en door het uitvoeren van 
een opleveringscontrole. Gemeentelijke toezichthouders kunnen ook controleren 
op het bestaan van een rechtstreeks met de buitenlucht in verbinding staande 
goed werkende mechanische ventilatie-inrichting. Een mechanische ventilatie die 
uitstaat, is geblokkeerd of defect blijkt te zijn, wijst op niet-naleving van de 
ventilatienormen.  
 
7. Consultatie 
 
In de zeer korte voorbereidingsperiode van de wijzigingsregeling zijn betrokken 
(belangen)organisaties in kennis gesteld van de komst van de gewijzigde wachttijd 
voor het Janssenvaccin. In dat kader zijn tevens gesprekken gevoerd over de 
implementatie. 
Pagina 15 van 19 

 
coronatoegangsbewijzen geldt dat in binnenlocaties alleen personen mogen 
 
worden toegelaten tot maximaal twee derde van de reguliere capaciteit van de 
locatie en in buitenlocaties niet meer dan zevenhonderdvijftig deelnemers of, 
indien dit aantal hoger uitkomt, tot maximaal twee derde van de reguliere 
capaciteit van de locatie. Dit is toegevoegd aan de voorwaarden in artikel 5.2, 
zesde lid.  
 
Eendaagse evenementen mogen weer ongeplaceerd plaatsvinden. Dit is geregeld 
in het nieuwe zevende lid van artikel 5.2. Het zevende lid bepaalt dat eendaagse 
evenementen ongeplaceerd plaats mogen vinden indien: 
1. het evenement plaatsvindt op een afgesloten; 
2. gewerkt wordt met toegangskaarten die voor toelating worden verstrekt; 
3. niet meer dan zevenhonderdvijftig deelnemers per evenement worden 
toegelaten; 
4. alleen deelnemers worden toegelaten met een geldig coronatoegangsbe-
wijs; en  
5. het vereiste van een geldig coronatoegangsbewijs en geldig identiteitsdo-
cument duidelijk zichtbaar en leesbaar voor het publiek en een toezicht-
houder is aangegeven bij de toegang tot het evenement. 
Deze voorwaarden gelden aanvullend op de gezondheidscheck en registratieplicht. 
 
Onderdelen D en E 
Onderdeel D herstelt in de eerste plaats een tegenstrijdigheid in artikel 6.7c. In 
het derde lid, onder b, is aangegeven dat een negatieve testuitslag zowel een 
uitslag van een NAAT-test als een antigeentest mag zijn. In het eerste en tweede 
lid staat uitsluitend de antigeentest genoemd. Met dit onderdeel wordt in het 
eerste en tweede lid ook bepaald dat het zowel kan gaan om een antigeentest als 
een NAAT-test. In onderdeel D wordt verder, net als in onderdeel E, een 
redactioneel punt hersteld. 
 
Onderdeel F 
Aan artikel 6.7e, eerste lid, is toegevoegd dat voor verkrijging van een geldig 
vaccinatiebewijs bij een vaccinatie met het Janssenvaccin achtentwintig dagen 
verstreken moeten zijn (in plaats van veertien dagen) vanaf het moment van 
voltooiing van de vaccinatie, tenzij de vaccinatie is voltooid in de periode van 
veertien dagen voorafgaand aan de datum van inwerkingtreding van dit 
artikelonderdeel. Voor vaccinaties met overige vaccinaties geldt nog steeds een 
termijn van veertien dagen.  
 
Onderdeel G 
Voor een herstelbewijs is niet alleen een uitslag van een test afgenomen in de 
Europese Unie geldig, maar ook een test afgenomen in het Caribische deel van het 
Koninkrijk. Dit is toegevoegd aan artikel 6.7f, eerste lid. Zowel het Europees als 
Caribisch deel van het Koninkrijk is aangesloten bij het EU Digital Corona 
Certificate. Er kan daarom tussen de EU en het Caribisch deel van het Koninkrijk 
gereisd worden met het DCC. Het DCC biedt de opties om met testbewijzen, 
vaccinatiebewijzen en herstelbewijzen te reizen. Tot op heden was het alleen 
mogelijk om met test- of vaccinatiebewijzen vanuit het Caribisch deel van het 
Koninkrijk naar het Europees deel te reizen. Met de komst van het DCC worden 
ook herstelbewijzen vanuit het Caribisch deel van het Koninkrijk geaccepteerd. 
 
 
Pagina 17 van 19 

 
Koninkrijksrelaties,  
 
 
 
 
H.M. de Jonge 
 
 
 
Pagina 19 van 19 

