  
 
 
 
Regeling van de Minister van Volksgezondheid,  
Welzijn en Sport, de Minister van Justitie en Veiligheid en 
de Minister van Binnenlandse Zaken en Koninkrijksrelaties, 
van 22 november 2021, kenmerk 3282122-1019861-WJZ, 
houdende wijziging van de Tijdelijke regeling maatregelen 
covid-19 in verband met het toevoegen van mogelijkheden 
voor het verkrijgen van een coronatoegangsbewijs en 
enkele herstelpunten en de Tijdelijke regeling maatregelen 
covid-19 Bonaire, de Tijdelijke regeling maatregelen covid-
19 Sint Eustatius en de Tijdelijke regeling maatregelen 
covid-19 Saba in verband met het opnemen van een 
grondslag voor het blokkeren van coronatoegangsbewijzen 
en wijzigingen ten aanzien van testverplichtingen 
De Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, 
  
Handelende in overeenstemming met de Minister van Buitenlandse Zaken, de 
Minister en Staatssecretaris van Infrastructuur en Waterstaat, de Staatssecretaris 
van Binnenlandse Zaken en Koninkrijksrelaties en de Staatssecretaris van 
Volksgezondheid, Welzijn en Sport; 
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, 58h, eerste lid, 58i, 58p, tweede en derde 
lid, 58ra, eerste lid, 58rd, eerste lid, en 58re, tweede en zesde lid, van de Wet 
publieke gezondheid;  
 
Besluit: 
 
Artikel I  
 
De Tijdelijke regeling maatregelen covid-19 wordt als volgt gewijzigd: 
 
A 
 
In artikel 4.2, vijfde lid, wordt na “eerste” ingevoegd “en tweede” en wordt “geldt” 
vervangen door “gelden”.  
 
B 
 
In artikel 4.3, derde lid, wordt na “onderwijsactiviteiten en” ingevoegd “het eerste 
lid, aanhef en onder a en b, geldt niet voor”. 
 
 
C 
 
Aan artikel 5.2 wordt een lid toegevoegd, luidende: 
7. Het vijfde en zesde lid gelden niet tot en met 4 december 2021 om 06.00 uur. 
 
Pagina 1 van 25 
 

 
 
 
G 
 
Artikel 6.31a wordt als volgt gewijzigd: 
 
1. In het zesde lid wordt "een derde land in de zin van verordening (EU) 2021/953 
van het Europees parlement en de Raad van 14 juni 2021 betreffende een kader 
voor de afgifte, verificatie en aanvaarding van interoperabele COVID-19-
vaccinatie-, test- en herstelcertificaten (digitaal EU-COVID-certificaat) teneinde 
het vrije verkeer tijdens de COVID-19-pandemie te faciliteren (PbEU 2021, L 
211/1)" vervangen door "het buitenland" en wordt "de hiervoor genoemde 
verordening" vervangen door "verordening (EU) 2021/953 van het Europees 
parlement en de Raad van 14 juni 2021 betreffende een kader voor de afgifte, 
verificatie en aanvaarding van interoperabele COVID-19-vaccinatie-, test- en 
herstelcertificaten (digitaal EU-COVID-certificaat) teneinde het vrije verkeer 
tijdens de COVID-19-pandemie te faciliteren (PbEU 2021, L 211/1)". 
 
2. In het zevende en achtste lid wordt "een derde land" telkens vervangen door 
"het buitenland". 
 
3. In het negende lid, onder b, wordt “eerste lid” vervangen door “tweede lid”.  
 
Artikel II  
 
De Tijdelijke regeling maatregelen covid-19 Bonaire wordt als volgt gewijzigd: 
 
A 
 
Artikel 6.11 wordt als volgt gewijzigd: 
 
1. In het opschrift wordt “NAAT-testuitslag” vervangen door “NAAT- of 
antigeentestuitslag”. 
 
2. Het tweede lid wordt als volgt gewijzigd: 
 
a. Onderdeel b komt te luiden: 
 
b. de uitslag van: 
1 °. een NAAT-test; of 
2 °. een NAAT-test of een antigeentest ingeval van reizigers die aan 
kunnen tonen dat zij een voltooide vaccinatie tegen het virus SARS-CoV-2 
als bedoeld in artikel 6.12aa, derde lid, hebben gehad op het moment van 
het aan boord gaan. 
 
b. In onderdeel d wordt “test” vervangen door “NAAT-test” en wordt na “oud” 
ingevoegd “of die antigeentest maximaal vierentwintig uur oud”.  
 
3. Het vierde lid komt te luiden: 
 
4. Indien het vervoer van een persoon buiten diens schuld om vertraagd is, wordt 
de termijn van de test, als bedoeld in het tweede lid, onder d, verlengd met 
vierentwintig uur. 
 
Pagina 3 van 25 

 
 
 
2. Het coronatoegangsbewijs wordt als ongeldig aangemerkt indien het is 
opgenomen in een door de Minister van Volksgezondheid, Welzijn en Sport 
aangelegde lijst van coronatoegangsbewijzen waarvan bij de Minister van 
Volksgezondheid, Welzijn en Sport het gegronde vermoeden bestaat dat 
handelingen zijn verricht met of met betrekking tot het coronatoegangsbewijs, die 
het vertrouwen in het coronatoegangsbewijs hebben geschaad of zullen schaden. 
3. Het tweede lid is van overeenkomstige toepassing op een certificaat als bedoeld 
in artikel 1 van het Tijdelijk besluit DCC. 
 
Artikel III 
 
De Tijdelijke regeling maatregelen covid-19 Sint Eustatius wordt als volgt 
gewijzigd: 
 
A 
 
Artikel 6.12 wordt als volgt gewijzigd: 
 
1. In het opschrift wordt “NAAT-testuitslag” vervangen door “NAAT- of 
antigeentestuitslag”. 
 
2. Het tweede lid wordt als volgt gewijzigd: 
 
a. Onderdeel b komt te luiden: 
 
b. de uitslag van: 
1 °. een NAAT-test; of 
2 °. een NAAT-test of een antigeentest ingeval van reizigers die aan 
kunnen tonen dat zij een voltooide vaccinatie tegen het virus SARS-CoV-2 
hebben gehad op het moment van het aan boord gaan. 
 
b. In onderdeel d wordt “test” vervangen door “NAAT-test” en wordt na “oud” 
ingevoegd “of die antigeentest maximaal vierentwintig uur oud”.  
 
3. Het vierde lid komt te luiden: 
 
4. Indien het vervoer van een persoon buiten diens schuld om vertraagd is, wordt 
de termijn van de test, als bedoeld in het tweede lid, onder d, verlengd met 
vierentwintig uur. 
 
4. Er wordt een lid toegevoegd, luidende: 
7. Een vaccinatie tegen het virus SARS-CoV-2 als bedoeld in het tweede lid, 
bestaat uit toediening van een vaccin tegen een infectie veroorzaakt door het 
virus SARS-CoV-2 dat is goedgekeurd door het College ter beoordeling van 
geneesmiddelen of het Europees Medicijn Agentschap dan wel door de WHO is 
opgenomen in de Emergency Use Listing en is voltooid indien: 
a. de vaccinatie bestaat uit de toediening van één vaccin en dit vaccin is 
toegediend; of 
b. de vaccinatie bestaat uit de toediening van twee vaccins; en 
1°. beide vaccins zijn toegediend met inachtneming van het aanbevolen interval; 
of 
Pagina 5 van 25 

 
 
 
1. Voor de tekst wordt de aanduiding "1." geplaatst. 
 
2. Er worden twee leden toegevoegd, luidende: 
 
2. Het coronatoegangsbewijs wordt als ongeldig aangemerkt indien het is 
opgenomen in een door de Minister van Volksgezondheid, Welzijn en Sport 
aangelegde lijst van coronatoegangsbewijzen waarvan bij de Minister van 
Volksgezondheid, Welzijn en Sport het gegronde vermoeden bestaat dat 
handelingen zijn verricht met of met betrekking tot het coronatoegangsbewijs, die 
het vertrouwen in het coronatoegangsbewijs hebben geschaad of zullen schaden. 
3. Het tweede lid is van overeenkomstige toepassing op een certificaat als bedoeld 
in artikel 1 van het Tijdelijk besluit DCC. 
 
Artikel IV 
 
De Tijdelijke regeling maatregelen covid-19 Saba wordt als volgt gewijzigd: 
 
A 
 
Artikel 6.11 wordt als volgt gewijzigd: 
 
1. In het opschrift wordt “NAAT-testuitslag” vervangen door “NAAT- of 
antigeentestuitslag”. 
 
2. Het tweede lid wordt als volgt gewijzigd: 
 
a. Onderdeel b komt te luiden: 
 
b. de uitslag van: 
1 °. een NAAT-test; of 
2 °. een NAAT-test of een antigeentest ingeval van reizigers die aan 
kunnen tonen dat zij een voltooide vaccinatie tegen het virus SARS-CoV-2 
hebben gehad op het moment van het aan boord gaan. 
 
b. In onderdeel d wordt “test” vervangen door “NAAT-test” en wordt na “oud” 
ingevoegd “of die antigeentest maximaal vierentwintig uur oud”.  
 
3. Het vierde lid komt te luiden: 
 
4. Indien het vervoer van een persoon buiten diens schuld om vertraagd is, wordt 
de termijn van de test, als bedoeld in het tweede lid, onder d, verlengd met 
vierentwintig uur. 
 
4. Er wordt een lid toegevoegd, luidende: 
7. Een vaccinatie tegen het virus SARS-CoV-2 als bedoeld in het tweede lid, 
bestaat uit toediening van een vaccin tegen een infectie veroorzaakt door het 
virus SARS-CoV-2 dat is goedgekeurd door het College ter beoordeling van 
geneesmiddelen of het Europees Medicijn Agentschap dan wel door de WHO is 
opgenomen in de Emergency Use Listing en is voltooid indien: 
a. de vaccinatie bestaat uit de toediening van één vaccin en dit vaccin is 
toegediend; of 
b. de vaccinatie bestaat uit de toediening van twee vaccins en 
Pagina 7 van 25 

 
E 
 
 
Artikel 6a.7 wordt als volgt gewijzigd: 
 
1. Voor de tekst wordt de aanduiding "1." geplaatst. 
 
2. Er worden twee leden toegevoegd, luidende: 
 
2. Het coronatoegangsbewijs wordt als ongeldig aangemerkt indien het is 
opgenomen in een door de Minister van Volksgezondheid, Welzijn en Sport 
aangelegde lijst van coronatoegangsbewijzen waarvan bij de Minister van 
Volksgezondheid, Welzijn en Sport het gegronde vermoeden bestaat dat 
handelingen zijn verricht met of met betrekking tot het coronatoegangsbewijs, die 
het vertrouwen in het coronatoegangsbewijs hebben geschaad of zullen schaden. 
3. Het tweede lid is van overeenkomstige toepassing op een certificaat als bedoeld 
in artikel 1 van het Tijdelijk besluit DCC. 
 
Artikel V 
 
Deze regeling treedt in werking met ingang van de dag na de datum van uitgifte 
van de Staatscourant waarin zij wordt geplaatst. 
 
  
Pagina 9 van 25 

 
Toelichting 
 
 
1. Algemeen 
 
Strekking 
Deze regeling wijzigt de Tijdelijke regeling maatregelen covid-19 (Trm), op de 
volgende onderdelen: 
- de geldigheidsduur van herstelbewijzen wordt verlengd van 180 dagen 
naar 365 dagen;  
- personen die deelnemen aan wetenschappelijk onderzoek naar vaccins 
tegen het virus SARS-CoV-2 en na ontvangst van hun studievaccinatie als 
volledig beschermd kunnen worden beschouwd, kunnen ook een 
coronatoegangsbewijs (CTB) verkrijgen; 
- de mogelijkheid voor het verkrijgen van een CTB op basis van vaccinatie 
die in het buitenland is toegediend wordt verruimd; 
- de mogelijkheid om een testuitslag te verkrijgen op basis van een 
begeleide zelftest in pilotsetting wordt toegevoegd.  
 
De Tijdelijke regeling maatregelen covid-19 Bonaire, de Tijdelijke regeling 
maatregelen covid-19 Saba en de Tijdelijke regeling maatregelen covid-19 Sint 
Eustatius wordt gewijzigd om een grondslag te creëren om CTB's in geval van 
fraude of misbruik te blokkeren. In Europees Nederland is deze wijziging in de Trm 
1
met spoed doorgevoerd met ingang van 6 november 2021.
 Omdat CTB’s nog niet 
worden ingezet in Caribisch Nederland en om die reden geen sprake is van spoed, 
was deze wijziging nog niet doorgevoerd in de regelingen van Bonaire, Sint 
Eustatius en Saba. Met deze regeling gebeurt dat alsnog. 
 
Verder worden in de betreffende ministeriële regelingen die zien op Caribisch 
Nederland wijzigingen doorgevoerd ten aanzien van de testverplichtingen die 
gelden voor personenvervoer.  
 
Tot slot worden enkele punten hersteld in de Trm.  
 
Deze regeling is gebaseerd op de ingevolge de Tijdelijke wet maatregelen covid-19 
geldende bepalingen van de Wet publieke gezondheid (Wpg).  
 
Pijlers van de bestrijding van de epidemie 
Vanwege het virus golden over de periode van ruim een jaar reeds ingrijpende 
maatregelen, die zijn gebaseerd op drie pijlers: 
 
- een acceptabele belasting van de zorg – ziekenhuizen moeten kwalitatief 
goede zorg kunnen leveren aan zowel covid-19-patiënten als aan 
patiënten binnen de reguliere zorg; 
- het beschermen van kwetsbare mensen in de samenleving; 
- het zicht houden op en het inzicht hebben in de verspreiding van het 
virus. 
 
Deze pijlers zijn ook voor de maatregelen van deze regeling uitgangspunt. 
Daarnaast geldt als uitgangspunt het sociaal- maatschappelijk perspectief gericht 
op het beperken van economische en maatschappelijke schade op korte termijn, 
aandacht voor structurele maatschappelijke en economische schade en het 
voorkomen dat de lasten onevenredig neerslaan bij bepaalde groepen, zoals ook 
                                                
1
 Stcrt. 2021, 46310. 
Pagina 11 van 25 

 
coronatoegangsbewijs verkrijgen omdat het vaccin ongeregistreerd en niet 
 
goedgekeurd is door het CBG of de EMA dan wel door de WHO. Dat is een 
onwenselijk gevolg voor deze personen die op vrijwillige basis een bijdrage 
leveren aan de wetenschap en daarmee aan de bestrijding van de epidemie. Met 
de onderhavige regeling wordt erin voorzien dat deze personen een CTB kunnen 
verkrijgen.  
 
Het gaat hierbij uitsluitend om wetenschappelijk onderzoek naar trial vaccines dat 
in Nederland wordt uitgevoerd en is getoetst en goedgekeurd door de Centrale 
Commissie Mensgebonden Onderzoek (CCMO; artikel 1, onderdeel d, van het 
Besluit centrale beoordeling medisch-wetenschappelijk onderzoek met mensen). 
Onderzoekers kunnen voor hun studievaccin nieuwe Handels Product 
Kenmerken(HPK)-codes bij het RIVM aanvragen. Nadat het RIVM deze codes heeft 
aangemaakt, kan de onderzoeker de HKP-codes in het COVID-vaccinatie 
Informatie- en Monitoringsysteem (CIMS) registreren voor de deelnemers die naar 
het oordeel van de onderzoeker vanwege het in studieverband toegediende 
vaccin, als volledig of gedeeltelijk beschermd kunnen worden beschouwd (wat dus 
niet het geval zal zijn bij deelnemers die een placebo hebben ontvangen). Bij 
volledige bescherming kan de deelnemer op basis van de gegevens uit CIMS, via 
de CoronaCheck app, een CTB verkrijgen. Omdat de onderzoeker de registratie in 
CIMS pas doet nadat hij heeft beoordeeld dat de betrokken deelnemer als volledig 
beschermd kan worden beschouwd, hoeft daarna geen wachttijd te worden 
gehanteerd (anders dan bij de goedgekeurde vaccins die na toediening van de 
(laatste) vaccinatie pas na de voorgeschreven wachttijd optimale bescherming 
bieden). Bij gedeeltelijke bescherming registreert de onderzoeker in CIMS dat de 
betreffende deelnemer nog een aanvullende vaccinatie van een goedgekeurd 
vaccin behoeft. Nadat de deelnemer die aanvullende vaccinatie bij de GGD heeft 
gehaald, kan – nadat de ter zake van het betreffende goedgekeurde vaccin 
geldende wachttijd is verstreken – via de CoronaCheck app een CTB worden 
verkregen.   
 
Overigens geldt dat de betreffende deelnemers, ondanks de met deze regeling 
getroffen voorziening, geen DCC kunnen verkrijgen als zij niet volledig 
gevaccineerd zijn met een goedgekeurd vaccin. Verordening (EU) 2021/953 
(digitaal EU-COVID-certificaat) biedt hiervoor geen ruimte. Op Europees niveau 
vindt hierover nader overleg plaats.  
 
Vaccinatie in het buitenland 
De Trm biedt reeds de mogelijkheid om een CTB te verkrijgen voor vaccinatie in 
een derde land voor personen die woonachtig zijn in Nederland of met een 
Nederlands BSN (artikel 6.31a Trm). Personen die wonen in het Europese deel van 
Nederland of in een van de openbare lichamen Bonaire, Sint Eustatius of Saba 
alsmede Nederlanders die wonen in een derde land kunnen zich daarvoor wenden 
tot de GGD Utrecht, de GGD Groningen de GGD Rotterdam-Rijnmond. Deze 
faciliteit is met deze wijzigingsregeling uitgebreid. Er kan hiermee ook een CTB 
uitgegeven worden aan personen die in Nederland wonen of de Nederlandse 
identiteit hebben wanneer vaccinatie geheel of gedeeltelijk heeft plaatsgevonden 
in een andere lidstaat van de Europese Unie (EU). 
 
Verordening (EU) 2021/953 van het Europees parlement en de Raad van 14 juni 
2021 betreffende een kader voor de afgifte, verificatie en aanvaarding van 
interoperabele COVID-19-vaccinatie-, test- en herstelcertificaten (digitaal EU-
COVID-certificaat) teneinde het vrije verkeer tijdens de COVID-19-pandemie te 
Pagina 13 van 25 

 
De risico’s op fraude bij de uitgifte van het CTB in geval van volledige vaccinatie 
 
die geheel of gedeeltelijk in een andere lidstaat van de EU heeft plaatsgevonden, 
zijn vergelijkbaar met die in het huidige proces waarin bepaalde GGD’en voor 
Nederlanders en inwoners van Nederland vaccinatiebewijzen uit een derde land 
omzetten naar een DCC en CTB. Deze risico's kunnen zich iets vaker voordoen 
omdat er meer mensen in aanmerking komen voor een CTB. Aan de hand van de 
ervaring die GGD’en inmiddels hebben opgedaan met het controleren van 
vaccinatiebewijzen uit derde landen, is een proces ingericht om fraude te 
minimaliseren. Dit proces zal continu worden geëvalueerd en bijgesteld om 
frauderisico’s te beperken. 
 
Pilot zelftesten 
In de Trm wordt een bepaling opgenomen op grond waarvan een testuitslag kan 
worden verkregen op basis van een begeleide zelftest in pilotsetting in het kader 
van een protocol dat wordt opgesteld door de Minister van VWS. Naar aanleiding 
van de motie Paternotte-Westerveld over ‘onderzoek naar het gebruik van 
5
zelftesten voor toegang’ is onder de Landelijke Coördinatiestructuur 
Testcapaciteit (LCT) een werkgroep zelftesten voor toegang gestart die het 
begeleid zelftesten voor toegang heeft onderzocht. De adviezen van de werkgroep 
zelftesten voor toegang, het OMT en de stuurgroep overgangsfase (welke 
rapporteert aan de LCT en heeft gekeken welke veranderingen 
uitvoeringstechnisch wenselijk zijn) achten allemaal het begeleid zelftesten voor 
toegang kansrijk mits aan gestelde voorwaarden wordt voldaan. Om te toetsen en 
te evalueren of begeleid zelftesten in de praktijk betrouwbaar kan plaatsvinden, 
worden door de Ministers van Justitie en Veiligheid, Binnenlandse Zaken en 
Koninkrijksrelaties en VWS, in overeenstemming met het gevoelen van de 
Ministerraad, in eerste instantie drie kleinschalige pilots opgezet die zich richten 
op verschillende vormen van begeleid zelftesten. Elke pilot van begeleid zelftesten 
kan op een eigen manier bijdragen aan een toegankelijker, sneller, 
gebruiksvriendelijker en soms goedkoper testlandschap. Hoe deze pilots worden 
uitgevoerd, wanneer zij aflopen en hoe de evaluatie wordt vormgegeven, wordt 
beschreven in een protocol dat door de Minister van VWS wordt vastgesteld en 
gepubliceerd. 
 
Deze wijziging van de Trm maakt het mogelijk dat deelnemers aan deze pilot ook 
daadwerkelijk een testuitslag kunnen krijgen die, bij een negatief resultaat kan 
worden gebruikt, om een CTB te verkrijgen. Met een positieve testuitslag kan 
geen herstelbewijs worden aangemaakt. Een herstelbewijs kan alleen verkregen 
worden als na de begeleide zelftest middels een confirmatietest bij de GGD de 
positieve uitslag wordt bevestigd. Na afronding en evaluatie van de pilots zal het 
kabinet eventuele grootschalige inzet van (een manier van) begeleid zelftesten 
meenemen in de besluitvorming.   
 
Voor de goede orde wordt opgemerkt, dat een deelnemer die op basis van een 
begeleide zelftest een testuitslag krijgt, deze testuitslag niet kan gebruiken voor 
het aanmaken van een DCC. De Verordening (EU) 2021/953 van het Europees 
parlement en de Raad van 14 juni 2021 betreffende een kader voor de afgifte, 
verificatie en aanvaarding van interoperabele COVID-19-vaccinatie-, test- en 
herstelcertificaten (digitaal EU-COVID-certificaat) teneinde het vrije verkeer 
tijdens de COVID-19-pandemie te faciliteren (PbEU 2021, L 211/1), voorziet enkel 
in het afgeven van een DCC op basis van een negatieve testuitslag na een 
professioneel afgenomen test.  
                                                
5
 Kamerstuk 35 807, nr. 43.  
Pagina 15 van 25 

 
6
gegeven aan de motie Van der Plas (BBB) die oproept om er voor zorg te dragen 
 
dat mensen binnen een half uur reistijd een test kunnen afnemen voor toegang. 
Daarnaast wordt hierdoor de drempel om gebruik te maken van het testen voor 
toegang verlaagd. De meerwaarde van optie 2 ten opzichte van de huidige 
teststraten is dat dit goed toegepast kan worden bij bijvoorbeeld meerdaagse 
evenementen omdat op locatie getest kan worden. Er kunnen immers meerdere 
mensen tegelijkertijd een begeleide zelftest afnemen. De optie fysiek begeleid 
zelftesten in de thuisomgeving (pilot 3) biedt ook mogelijkheden voor een deel 
7
van de doelgroep van het amendement Bikker over een uitzondering van de 
testplicht voor personen met een beperking of ziekte. Binnen deze groep vallen 
mensen met een breed spectrum aan medische aandoeningen. De begeleide 
zelftest in de eigen omgeving kan hier mogelijk een oplossing zijn. Daarnaast 
zouden alle opties van toegevoegde waarde kunnen zijn om het testlandschap en 
daarmee gemoeide testcapaciteit goed afgestemd te houden op de actuele vraag 
naar testen. Ook kan dit een oplossing zijn voor gebieden waar men lang (langer 
dan een half uur) moet reizen naar een teststraat. Het begeleid zelftesten kost in 
pilot 1 en pilot 3 immers geen reistijd. Voorts kan een voordeel van begeleid 
zelftesten zijn dat dit op een veel grotere schaal ingezet kan worden. Mocht er 
behoefte zijn aan extra testcapaciteit, dan zou het begeleid zelftesten daar een 
bijdrage aan kunnen leveren. Een ander voordeel is dat de verwachting bestaat 
dat begeleid zelftesten mogelijk financieel voordeliger is dan de huidige 
toegangsteststraten.  
 
De pilots worden geëvalueerd door een onafhankelijk bureau waarbij er onder 
andere gekeken wordt naar het gebruikersgemak, de testbereidheid, de 
fraudebestendigheid, inclusiviteit en financiële consequenties. Aan de hand van 
een evaluatie van deze pilots wordt besloten of deze manier van zelftesten op 
grotere schaal uitgerold wordt. Het feit dat deze pilots worden opgezet betekent 
nadrukkelijk niet dat dit nadien ook daadwerkelijk grootschalig uitgerold zal 
worden. Hiervoor moet eerst de evaluatie worden afgewacht.  
 
Voor het opzetten van de pilots zullen een aantal opdrachten worden verstrekt aan 
geselecteerde testaanbieders. Voorts zal een opdracht worden verstrekt aan een 
bureau voor het uitvoeren van de evaluatie. Tevens zal SON in het kader van hun 
Dienstverleningsovereenkomst met VWS werkzaamheden uitvoeren ten behoeve 
van de aanpassing van de verschillende applicaties, het beheer van deze 
applicaties en zal adviseren. Aan deelname aan de pilots worden geen extra 
kosten in rekening gebracht bij de burger.   
 
De testaanbieder die de pilot digitaal begeleid zelftesten uitvoert, moet een 
systeem inrichten om deze testen te versturen. Er kan mogelijk gebruik worden 
gemaakt van de voorraad zelftesten van VWS. 
 
De pilot gericht op het digitaal begeleid zelftesten heeft een risico op fraude bij de 
uitgifte van het CTB. Het is immers mogelijk dat de deelnemer de uitslag van een 
oude zelftest gebruikt, een zelftest gebruikt die door iemand anders is afgenomen 
of een zelftest die een andere keer bewust op een verkeerde manier is afgenomen 
wordt getoond. Er wordt gekeken naar mogelijkheden om deze risico’s te 
beperken wat nader uitgewerkt wordt in het protocol. Het is echter ook het doel 
van deze pilots om deze risico’s in te schatten en te analyseren, zodat daar bij een 
mogelijke grootschalige uitrol van het begeleid zelftesten rekening mee gehouden 
                                                
6
 Kamerstuk 25 295, nr. 1446. 
7
 Kamerstuk 35 807, nr. 30. 
Pagina 17 van 25 

 
 
 
Wanneer het nader onderzoek een gegrond vermoeden oplevert dat een vervalst 
of gekopieerd CTB in omloop is (bijvoorbeeld als een QR-code op het internet 
circuleert), wordt dit na onderzoek geblokkeerd. Elk CTB is voorzien van een 
elektronische handtekening van de Minister van VWS en bevat een willekeurig 
getal (de zogenoemde challenge). Dit getal kan niet gewijzigd worden, omdat de 
elektronische handtekening dan niet meer geldig is en de CoronaCheck Scanner 
applicatie zal aangeven dat er geen geldig CTB is. De challenge wordt met een 
cryptografische hashfunctie (SHA256) versleuteld en afgekort tot 16 bytes naar 
een proof identifier. De proof identifier wordt opgenomen in een door de Minister 
van Volksgezondheid, Welzijn en Sport aangelegde lijst (een denylist) die 
periodiek door de applicatie CoronaCheck Scanner wordt gedownload. Op het 
moment dat CoronaCheck Scanner een CTB leest, wordt de proof identifier van die 
QR-code berekend. Daarna controleert de applicatie of deze proof identifier op de 
denylist staat. Zo ja, dan geeft CoronaCheck Scanner aan dat het CTB niet geldig 
is. Zo nee, dan worden de controle van het CTB zoals normaal uitgevoerd. 
 
Gedupeerden van fraude of misbruik van hun CTB, kunnen op de gebruikelijke 
wijze een nieuw CTB aanmaken en daarmee toegang verkrijgen tot activiteiten en 
voorzieningen. Dit betekent dat bij een ongeldigverklaring de specifieke QR-code 
die is gegenereerd in de app of op papier niet meer geldig is, maar een nieuwe in 
de app gegenereerde QR-code of een nieuwe uitdraai van de papieren QR-code 
niet ongeldig is. Iedere burger kan daarmee altijd een nieuw CTB generen die wel 
geldig is. Het plaatsen van een CTB op de denylist zorgt er daarmee niet voor dat 
personen die volledig zijn gevaccineerd geen CTB meer kunnen krijgen, zij moeten 
alleen een nieuwe genereren. Het is technisch niet mogelijk om de persoon wiens 
CTB op de denylist staat daarover te informeren. Fraude en misbruik vindt 
voornamelijk plaats met een CTB op papier. Omdat het CTB geen contactgegevens 
bevat, kunnen gedupeerden niet worden geïnformeerd over de blokkering van het 
CTB. Afhankelijk van de specifieke casus kunnen aanvullende maatregelen 
getroffen worden. Overtreding van de bepalingen in de Wpg met betrekking tot 
CTB's is strafbaar gesteld en kan leiden tot opleggen van sancties (artikel 68bis 
Wpg). Daarnaast kan in geval van fraude aangifte gedaan worden. 
 
8
Op grond van de verordening kan ook een door andere lidstaten uitgegeven 
Digitaal Corona Certificaat (DCC) gebruikt worden om toegang te verkrijgen tot 
activiteiten en voorzieningen waarvoor een CTB is voorgeschreven. Ook bij een 
redelijk vermoeden van fraude of misbruik van een DCC zal dit op dezelfde manier 
geblokkeerd worden. Hiervoor wordt gebruik gemaakt van een vergelijkbare 
methode waarbij de cryptografische hashwaarde (met behulp van het SHA-256 
algoritme) wordt berekend op basis van de elektronische handtekening van het 
DCC. 
 
Benadrukt wordt dat hiermee de concrete inzet van CTB’s voor Saba en Sint 
Eustatius nog niet is of wordt geregeld. Daarover vindt separaat besluitvorming 
plaats die haar weerslag zal moeten vinden in de betreffende ministeriële 
regelingen die zien op Caribisch Nederland. Op Bonaire zal het CTB vanaf het 
einde van deze maand ingezet worden voor evenementen.  
 
                                                
8
 Verordening (EU) 2021/953 van het Europees Parlement en de Raad van 14 juni 2021 
betreffende een kader voor de afgifte, verificatie en aanvaarding van interoperabele COVID-
19-vaccinatie-, test- en herstelcertificaten (digitaal EU-COVID-certificaat) teneinde het vrije 
verkeer tijdens de COVID-19-pandemie te vergemakkelijken (PbEU 2021, L 211). 
Pagina 19 van 25 

 
onderdanen van het gastland. Het verlengen van de geldigheidsduur van het 
 
coronatoegangsbewijs op basis van herstel naar 365 dagen heeft het volgende 
gevolg. Een persoon uit een andere lidstaat kan er met een DCC op basis van 
herstel op rekenen dat hij in Nederland gedurende 180 dagen toegang heeft tot 
voorzieningen en kan deelnemen aan activiteiten waarvoor een 
coronatoegangsbewijs nodig is. Na verloop van die termijn van 180 dagen, zal 
deze persoon zich steeds moeten laten testen voor toegang tot die voorzieningen 
of deelname aan die activiteiten. Dit geldt niet voor een persoon die in Nederland 
een coronatoegangsbewijs op basis van herstel heeft gekregen, omdat diegene 
daarmee gedurende 365 dagen beschikt over een geldig coronatoegangsbewijs. 
Dit levert voor de persoon uit een andere lidstaat een drempel op om gebruik te 
maken van bepaalde diensten in Nederland waar een CTB vereist is, zoals eet- en 
drinkgelegenheden. Hoewel geen sprake is van een direct onderscheid, leidt dit 
wel tot een indirect onderscheid op basis van nationaliteit. Indirect onderscheid 
kan echter objectief gerechtvaardigd worden indien er sprake is van een legitiem 
doel en de maatregel proportioneel en subsidiair is.  
 
Nu het verlengen naar 365 dagen in Nederland epidemiologisch verantwoord 
wordt geacht, wordt er mede vanuit het oogpunt van proportionaliteit voor 
gekozen om het coronatoegangsbewijs op basis van herstel een langere 
geldigheidsduur te geven. Dit is ook in lijn met hetgeen is bepaald in artikel 58b 
Wpg waarin onder andere staat dat de bij of krachtens hoofdstuk Va toegekende 
bevoegdheden slechts worden toegepast voor zover die toepassing gelet op de 
ernst van de bedreiging van de volksgezondheid noodzakelijk is en gelet op dat 
doel vanuit grondrechtelijk perspectief evenredig is. Verlenging van de 
geldigheidsduur van het coronatoegangsbewijs voorkomt dat personen die zijn 
hersteld van een infectie zich eerder moeten laten testen voor toegang of 
deelname dan epidemiologisch gezien nodig is. Bovendien vergt dat ook een inzet 
van testcapaciteit waar het niet nodig is. Gezien het voorgaande wordt het 
noodzakelijk en proportioneel geacht om de geldigheidsduur van het 
coronatoegangsbewijs op basis van herstel te verlengen naar 365 dagen. Zoals 
hiervoor gezegd, is het om verschillende uitvoeringstechnische redenen niet 
mogelijk om een DCC op basis van herstel met een geldigheidsduur van 180 
dagen om te zetten in een coronatoegangsbewijs voor nationale doeleinden met 
een geldigheidsduur van 365 dagen. Dit omdat een positief testbewijs uit een 
andere lidstaat niet te controleren valt, het opzetten van een dergelijke controle 
een grote uitvoeringslast met zich brengt, er grote aantallen persoonsgegevens 
van personen uit andere lidstaten verwerkt zullen moeten weten als wél een 
coronatoegangsbewijs zou worden verstrekt en tot slot omdat dit 
coronatoegangsbewijs op papier wordt verstrekt met de daarbij horende 
frauderisico’s. Bovendien staat voor een persoon die een DCC op basis van herstel 
heeft na afloop van de geldigheidsduur van het certificaat in Nederland altijd de 
mogelijkheid open om een coronatoegangsbewijs op basis van een test te krijgen, 
waardoor in ieder geval toegang bestaat tot activiteiten of voorzieningen waarvoor 
het coronatoegangsbewijs is voorgeschreven. Geconcludeerd wordt dat gezien de 
beschreven afweging het geconstateerde onderscheid gerechtvaardigd wordt 
geacht. 
 
Studievaccinatie 
De in deze regeling voorgestelde voorziening geldt alleen voor deelnemers aan 
wetenschappelijk onderzoek gericht op de ontwikkeling van een vaccin tegen een 
infectie veroorzaakt door het virus SARS-CoV-2, dat in Nederland plaatsvindt. 
Hiermee ontstaat, in afwachting van eventuele ontwikkelingen op Europees 
Pagina 21 van 25 

 
Voor de uitgifte van het CTB in het geval van een negatieve test is de verwerking 
 
van (medische) persoonsgegevens onontbeerlijk. Voor het verstrekken van het 
CTB verwerkt de testaanbieder de gebruikelijke persoonsgegevens die daarvoor 
nodig zijn, met bestaande automatiseringssystemen en applicaties die reeds 
beproefd zijn voor de uitgifte van CTB's op basis van een toegangstest. Dit zijn de 
NAW-gegevens inclusief geboortedatum, emailadres en mogelijk telefoonnummer. 
Voor de eerste pilot die zich richt op digitaal begeleid zelftesten zullen ook 
adresgegevens worden gevraagd. Met de adresgegevens kan de zelftest naar huis 
worden opgestuurd. Het verstrekken van de zelftests binnen de pilots zal gratis 
zijn. Dit is in lijn met artikel 58rc, eerste lid Wpg. Op de afspraak zal de burger 
zijn ID-bewijs moeten tonen zodat het burgerservicenummer(BSN) en het 
document nummer van de ID kaart kan worden ingevoerd. Hiermee kan een 
medisch dossier worden aangemaakt, waarmee de uitslag van de test kan worden 
ingevoerd.  
De testaanbieders van deze pilots zullen voordat zij van start gaan met deze 
pilots, op grond van de Algemene verordening gegevensbescherming (AVG) veelal 
verplicht zijn om een gegevensbeschermingseffectbeoordeling (ook wel DPIA) te 
doen, waarin onder meer gedetailleerd uiteen wordt gezet welke 
persoonsgegevens worden verwerkt, wat de juridische basis daarvan is en op 
welke wijze eventuele risico’s van de gegevensverwerking voor de rechten van 
betrokkenen worden weggenomen. Bij het selecteren van testaanbieders voor 
deelname aan de pilots is de aanwezigheid van een adequate en zorgvuldige DPIA 
een voorwaarde.  
Blokkering coronatoegangsbewijs 
De blokkade van een CTB, nadat uit onderzoek door de Minister van VWS is 
gebleken dat sprake is van een gegrond vermoeden van fraude of misbruik, 
geschiedt op basis van een willekeurig getal, de challenge, dat op zichzelf geen 
persoonsgegevens bevat en vervolgens wordt versleuteld tot een proof identifier 
om te worden opgenomen op een denylist. Het herleiden van de proof identifier 
tot het CTB en vervolgens tot de persoon waarop het CTB betrekking heeft, is 
technisch niet mogelijk. 
 
Het doel van de gegevensverwerking ten behoeve van het blokkeren van CTB's en 
DCC's is het voorkomen dat onrechtmatig toegang verkregen wordt tot activiteiten 
en voorzieningen waarvoor een CTB is voorgeschreven. Dit doel is, gelet op de 
bestrijding van de epidemie van covid-19, gerechtvaardigd in het licht van de 
vervulling van een taak van algemeen belang (artikel 6, eerste lid, onder e, 
Algemene Verordening Gegevensbescherming) en de bescherming van de 
volksgezondheid (artikel 9, tweede lid, onder i, AVG). Er worden niet meer 
persoonsgegevens verwerkt dan strikt noodzakelijk. Met de applicatie 
CoronaCheck Scanner wordt de privacy beschermd doordat gebruik gemaakt 
wordt van een denylist waarop alleen proof identifiers en unieke 
certificaatidentificatiecodes zijn opgenomen. Ook laat de CoronaCheck Scanner 
niet zien waarom een CTB of DCC niet geldig is, zodat bij controle voor de toegang 
tot activiteiten en voorzieningen niet kenbaar is dat sprake is van een redelijk 
vermoeden van fraude of misbruik. 
 
De CBP-BES heeft op 1 november 2021 advies uitgebracht. De CBP BES adviseert 
het beschermingsniveau voor persoonsgegevens in Europa als leidraad te volgen 
en na te streven en stemt in met deze wijziging. 
 
 
Pagina 23 van 25 

 
Persoonsgegevens (AP) en het Adviescollege toetsing regeldruk (ATR), en op 28 
 
oktober aan de Commissie Bescherming Persoonsgegevens BES (CBP-BES). 
 
De AP heeft op 1 november 2021 advies uitgebracht en in het advies aangegeven 
geen opmerkingen te hebben.  
 
De CBP-BES heeft op 1 november 2021 advies uitgebracht, welk advies geen 
gevolgen heeft voor onderhavige maatregel. 
 
7. Inwerkingtreding 
 
Deze ministeriële regeling moet op grond van artikel 58c, tweede lid, Wpg binnen 
twee dagen nadat zij is vastgesteld aan beide Kamers der Staten-Generaal worden 
overgelegd. De regeling treedt ingevolge artikel 58c, tweede lid, Wpg niet eerder 
in werking dan een week na deze overlegging en vervalt als de Tweede Kamer 
binnen die termijn besluit niet in te stemmen met de regeling. Gelet op het belang 
van de volksgezondheid is het de bedoeling dat de regeling op 30 november 2021 
in werking treedt. Hierbij wordt afgeweken van de zogeheten vaste 
9
verandermomenten en de minimuminvoeringstermijn van drie maanden.  
 
Op grond van artikel 8.1 Trm vervalt de Trm op het tijdstip waarop hoofdstuk Va 
Wpg vervalt. Het gaat hier om een uiterste vervaldatum. Als de noodzaak al 
eerder ontvalt aan deze regeling of onderdelen ervan, zal de regeling eerder 
worden ingetrokken of aangepast. In artikel 58c, zesde lid, Wpg is immers 
geëxpliciteerd dat maatregelen zo spoedig mogelijk worden gewijzigd of 
ingetrokken als deze niet langer noodzakelijk zijn.  
 
De Minister van Volksgezondheid, Welzijn en Sport, mede namens de Minister van 
Justitie en Veiligheid en de Minister van Binnenlandse Zaken en 
Koninkrijksrelaties,  
 
 
 
 
 
 
H.M. de Jonge 
 
 
 
                                                
9
 Vgl. Kamerstukken II 2019/20, 35526, nr. 3, artikelsgewijze toelichting op artikel X. 
Pagina 25 van 25 

