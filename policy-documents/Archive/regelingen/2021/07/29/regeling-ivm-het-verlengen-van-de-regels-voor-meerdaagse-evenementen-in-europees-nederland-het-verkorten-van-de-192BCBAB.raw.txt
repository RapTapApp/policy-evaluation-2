 
 
 
Regeling van de Minister van Volksgezondheid, 
 
Welzijn en Sport, de Minister van Justitie en Veiligheid en 
de Minister van Binnenlandse Zaken en Koninkrijksrelaties,  
van 28 juli 2021, kenmerk 2349572-1007445, houdende 
wijziging van de Tijdelijke regeling maatregelen covid-19, 
de Tijdelijke regeling maatregelen covid-19 Bonaire, de 
Tijdelijke regeling maatregelen covid-19 Sint Eustatius en 
de Tijdelijke regeling maatregelen covid-19 Saba in verband 
met het verlengen van de regels voor meerdaagse 
evenementen in Europees Nederland, het verkorten van de 
termijn waarbinnen een negatieve test afgenomen moet zijn 
voor inreizigers en enige andere punten 
De Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, 
  
Handelende in overeenstemming met de Ministers van Buitenlandse Zaken, van 
Onderwijs, Cultuur en Wetenschap, van Infrastructuur en Waterstaat, van 
Economische Zaken en Klimaat, de staatssecretaris van Infrastructuur en 
Waterstaat, de Staatssecretaris van Binnenlandse Zaken en Koninkrijksrelaties en 
de Staatssecretaris van Volksgezondheid, Welzijn en Sport; 
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, 58h, eerste lid, 58i, 58p, tweede lid, 58pa, 
eerste lid, en 58ra, eerste lid, van de Wet publieke gezondheid; 
 
 
Besluiten: 
 
Artikel I 
 
De Tijdelijke regeling maatregelen covid-19 wordt als volgt gewijzigd: 
 
A 
 
Artikel 4.9 wordt als volgt gewijzigd: 
 
1. In het eerste lid wordt “locaties voor kunst- en cultuurbeoefening of de 
vertoning daarvan” vervangen door “locaties voor de vertoning van kunst- en 
cultuurbeoefening”.  
 
2. Aan het vijfde lid wordt toegevoegd “en dat het publiek geplaceerd wordt, met 
uitzondering van publiek in locaties als bedoeld in artikel 4.1c, tweede lid”.   
 
3. Het zesde lid vervalt.  
 
B 
 
Artikel 6.7a wordt als volgt gewijzigd: 
Pagina 1 van 23 
 

 
 
 
c. Aan onderdeel c wordt toegevoegd “dan wel een op hem betrekking 
hebbende verklaring van een arts van maximaal achtenveertig uur oud op 
het moment van het aan boord gaan, waarin is vermeld dat hij niet meer 
besmettelijk is”.  
 
D 
 
Artikel 6.7c, vijfde lid, wordt als volgt gewijzigd: 
 
1. In onderdeel a wordt “een NAAT-test of een antigeentest van minimaal twee en 
maximaal acht weken oud” vervangen door “een NAAT-test van minimaal elf en 
maximaal honderdtachtig dagen oud”.  
 
2. In onderdeel b wordt “tweeënzeventig uur oud op het moment van aankomst in 
Nederland” vervangen door “achtenveertig uur oud of van een antigeentest van 
maximaal vierentwintig uur oud op het moment van het aan boord gaan”. 
 
3. In onderdeel c wordt “tweeënzeventig uur oud op het moment van aankomst in 
Nederland” vervangen door “achtenveertig uur oud op het moment van het aan 
boord gaan”. 
 
E 
 
Artikel 6.7d wordt als volgt gewijzigd: 
 
1. In het eerste en tweede lid wordt na “uitzonderlijk hoogrisicogebied” telkens 
ingevoegd “of Bonaire” en wordt “van een NAAT-test die maximaal 
tweeënzeventig uur of van een antigeentest die maximaal achtenveertig uur voor 
het moment van aankomst in Nederland is uitgevoerd” telkens vervangen door 
“van een NAAT-test die maximaal achtenveertig uur of, met uitzondering van 
reizigers komend vanuit een door de Minister van Volksgezondheid, Welzijn en 
Sport aangewezen zeer hoogrisicogebied of uitzonderlijk hoogrisicogebied met 
zorgwekkende varianten van het virus SARS-CoV-2, van een antigeentest die 
maximaal vierentwintig uur voor het moment van het aan boord gaan van een 
vervoermiddel is uitgevoerd”. 
 
2. Aan het slot van het zesde lid, onder m, wordt de punt vervangen door een 
puntkomma.  
 
3. In het zevende lid wordt “tweede lid, onder d,” vervangen door “eerste en 
tweede lid”. 
 
4. Het achtste lid wordt als volgt gewijzigd: 
 
a. In onderdeel a wordt “een NAAT- of antigeentest van minimaal twee en 
maximaal acht weken oud” vervangen door “een NAAT-test van minimaal 
elf en maximaal honderdtachtig dagen oud”.  
 
b. In onderdeel b wordt “tweeënzeventig uur oud op het moment van 
aankomst of inreis in Nederland” vervangen door “achtenveertig uur oud 
of van een antigeentest van maximaal vierentwintig uur oud op het 
moment van het aan boord gaan”. 
Pagina 3 van 23 

 
 
Quarantaineverklaring 
 
 
Als u ongemerkt besmet geraakt bent in het buitenland, kunt u na aankomst in 
Nederland anderen besmetten. Daarom gaat u na aankomst in Nederland verplicht in 
quarantaine. Dit geldt alleen als u uit een zeer hoogrisicogebied komt. 
 
U moet deze quarantaineverklaring kunnen laten zien aan een toezichthouder of 
vervoerder (bus-, trein-, luchtvaart- of scheepvaartmaatschappij). Ook moet u deze 
verklaring op verzoek inleveren bij uw lucht- of scheepvaartmaatschappij. U moet 
daarom deze quarantaineverklaring tijdens uw reis uitgeprint bij u hebben. Misbruik is 
strafbaar. De quarantaineplicht is niet van toepassing als u onder één van de 
uitzonderingscategorieën valt. 
 
Meer weten over de verplichte quarantaine? 
 
Kijk op rijksoverheid.nl/quarantaineplicht. Of bel 0800-1351. 
 
 
1 Persoonlijke gegevens 
 
Voorletter(s) en achternaam: 
 
 
Geboortedatum: 
 
 
2 Uitzondering of verplichte quarantaine 
 
Geef aan of u onder een uitzonderingscategorie valt, of dat u verplicht in quarantaine moet. 
 
Ik verklaar dat ik val onder één van de uitzonderingscategorieën, namelijk (zelf invullen, zie 
rijksoverheid.nl/quarantaineplicht): 
 
  
en kan als het nodig is het volgende bewijsdocument laten zien 
  
  
als een toezichthouder of vervoerder hier naar vraagt. Ga naar stap 4. 
  
  
Ik verklaar, direct na mijn aankomst op (datum) in Nederland vanuit (gebied): 
  
 
op onderstaand adres in quarantaine te gaan 
en weet dat ik verplicht ben om gedurende 
deze quarantaine bereikbaar te zijn voor een 
toezichthouder. 
 
 
Straatnaam en huisnummer: 
 
 
Postcode:  Woonplaats: 
 
 
Telefoonnummer waarop u tijdens uw verblijf in Nederland bereikbaar bent: 
 
 
Aanvullende informatie over uw bereikbaarheid: 
 
Wanneer u niet in quarantaine gaat op uw woonadres, vul dan ook uw woonadres in: 
 
Straatnaam en huisnummer: 
 
 
Postcode:  Woonplaats: 
 
 
3 Quarantaineperiode (alleen bij verplichte quarantaine) 
 
Pagina 5 van 23 

 
antigeentest van maximaal vierentwintig uur oud op het moment van het 
 
aan boord gaan”. 
 
c. Aan onderdeel c wordt toegevoegd “dan wel een op hem betrekking 
hebbende verklaring van een arts van maximaal achtenveertig uur oud op 
het moment van het aan boord gaan, waarin is vermeld dat hij niet meer 
besmettelijk is”.  
 
B 
 
Artikel 6.12, vijfde lid, wordt als volgt gewijzigd: 
 
1. In onderdeel a wordt “een NAAT-test of een antigeentest van minimaal twee en 
maximaal acht weken oud” vervangen door “een NAAT-test van minimaal elf en 
maximaal honderdtachtig dagen oud”.  
 
2. In onderdeel b wordt “tweeënzeventig uur oud op het moment van aankomst in 
Bonaire” vervangen door “achtenveertig uur oud of van een antigeentest van 
maximaal vierentwintig uur oud op het moment van het aan boord gaan”. 
 
3. In onderdeel c wordt “tweeënzeventig uur oud op het moment van aankomst in 
Bonaire” vervangen door “achtenveertig uur oud op het moment van het aan 
boord gaan”. 
 
C 
 
Artikel 6.12a wordt als volgt gewijzigd: 
 
1. In het derde lid, onder d, wordt “tweeënzeventig uur oud is op het moment van 
aankomst of inreis in Bonaire” vervangen door “achtenveertig uur oud is op het 
moment van het aan boord gaan van een vervoermiddel”.  
 
2. In het zevende lid wordt “zesennegentig uur oud zijn bij aankomst in Bonaire” 
vervangen door “tweeënzeventig uur oud zijn op het moment van het aan boord 
gaan”.  
 
3. Het achtste lid wordt als volgt gewijzigd: 
 
a. In onderdeel a wordt “een NAAT- of antigeentest van minimaal twee en 
maximaal acht weken oud” vervangen door “een NAAT-test van minimaal 
elf en maximaal honderdtachtig dagen oud”.  
 
b. In onderdeel b wordt “tweeënzeventig uur oud op het moment van 
aankomst of inreis in Bonaire” vervangen door “achtenveertig uur oud of 
van een antigeentest van maximaal vierentwintig uur oud op het moment 
van het aan boord gaan”. 
 
c. In onderdeel c wordt “tweeënzeventig uur oud op het moment van 
aankomst of inreis in Bonaire” vervangen door “achtenveertig uur oud op 
het moment van het aan boord gaan”.  
 
Artikel IV 
 
Pagina 7 van 23 

 
 
 
c. In onderdeel c wordt “tweeënzeventig uur oud op het moment van 
aankomst of inreis in Sint Eustatius” vervangen door “achtenveertig uur 
oud op het moment van het aan boord gaan”.  
 
Artikel V 
 
De Tijdelijke regeling maatregelen covid-19 Saba wordt als volgt gewijzigd: 
 
A 
 
Artikel 6.11 wordt als volgt gewijzigd: 
 
1. In het tweede lid, onder d, wordt “72 uur oud is op het moment van aankomst 
in Saba” vervangen door “achtenveertig uur oud is op het moment van het aan 
boord gaan van een vervoermiddel”. 
 
2. In het vierde lid wordt “96 uur oud zijn bij aankomst in Saba” vervangen door 
“tweeënzeventig uur oud zijn op het moment van het aan boord gaan”.  
 
3. In het vijfde lid, onder b, wordt “tweeënzeventig uur oud op het moment van 
aankomst in Saba” vervangen door “achtenveertig uur oud op het moment van 
het aan boord gaan”. 
 
3. Het vijfde lid wordt als volgt gewijzigd: 
 
a. In onderdeel a wordt “een NAAT-test of een antigeentest van minimaal 
twee en maximaal acht weken oud” vervangen door “een NAAT-test van 
minimaal elf en maximaal honderdtachtig dagen oud”.  
 
b. In onderdeel b wordt “tweeënzeventig uur oud op het moment van 
aankomst in Saba” vervangen door “achtenveertig uur oud of van een 
antigeentest van maximaal vierentwintig uur oud op het moment van het 
aan boord gaan”. 
 
c. Aan onderdeel c wordt toegevoegd “dan wel een op hem betrekking 
hebbende verklaring van een arts van maximaal achtenveertig uur oud op 
het moment van het aan boord gaan, waarin is vermeld dat hij niet meer 
besmettelijk is”.  
 
B 
 
Artikel 6.13 wordt als volgt gewijzigd: 
 
1. In het derde lid, onder d, wordt “tweeënzeventig uur oud is op het moment van 
aankomst of inreis in Saba” vervangen door “achtenveertig uur oud is op het 
moment van het aan boord gaan van een vervoermiddel”. 
 
2. In het zesde lid wordt “zesennegentig uur oud zijn bij aankomst in Saba” 
vervangen door “tweeënzeventig uur oud zijn op het moment van het aan boord 
gaan”.  
 
3. Het zevende lid wordt als volgt gewijzigd: 
Pagina 9 van 23 

 
Deze regeling zal met de toelichting in de Staatscourant worden geplaatst. 
 
  
De Minister van Volksgezondheid,  
Welzijn en Sport, 
 
 
 
 
H.M. de Jonge 
 
 
 
De Minister van Justitie en Veiligheid, 
 
 
 
 
F.B.J. Grapperhaus 
 
 
 
De Staatssecretaris van Binnenlandse Zaken en Koninkrijksrelaties, 
 
 
 
 
R.W. Knops 
Pagina 11 van 23 

 
e 1
Het OMT bracht op 25 juli 2021 zijn 121 advies uit. Het OMT meldt dat in de 
 
afgelopen zeven kalenderdagen landelijk 351 personen per 100.000 inwoners 
positief zijn getest voor SARS-CoV-2, vergeleken met 371 personen per 100.000 
inwoners in de week daarvoor. Er was een variatie van 156 tot 636 personen per 
100.000 inwoners tussen de regio’s in de afgelopen zeven kalenderdagen, 
vergeleken met 161 tot 873 personen per 100.000 inwoners in de week daarvoor. 
 
Het OMT meldt dat het overgrote aandeel van de positief geteste, gemelde 
personen tussen 1 en 22 juli 2021 nog niet (volledig) is gevaccineerd. Van 20,5% 
van deze meldingen was de vaccinatiestatus (nog) niet bekend. Van degenen met 
een bekende vaccinatiestatus was 75% ongevaccineerd (geen vaccin ontvangen of 
één vaccindosis minder dan 14 dagen geleden), 15% deels gevaccineerd (ten 
minste één andere vaccindosis minstens 14 dagen geleden ontvangen), en 10% 
volledig gevaccineerd (een Janssen-vaccindosis of twee andere vaccindoses 
minstens 14 dagen geleden ontvangen). 
 
Het aantal testen met een positieve uitslag bij de GGD-testlocaties was in de 
laatste zeven kalenderdagen 11,5% hoger ten opzichte van de zeven dagen 
ervoor. Het percentage positieve testen in de GGD-teststraten daalde licht naar 
13,9% gemiddeld in de afgelopen zeven kalenderdagen, in vergelijking met 14,6% 
in de week ervoor.  
 
De instroom en bezetting van verpleegbedden, en in iets mindere mate 
intensivecare (IC)-bedden, in het ziekenhuis neemt toe. Op 22 juli bedroeg de 
ziekenhuisbezetting 329 verpleegbedden en 107 IC-bedden, vergeleken met 185 
respectievelijk 72 bedden een week eerder. 
 
Op basis van de meldingen tot nu toe is de verwachting dat de piek in de 
ziekenhuisopnames komende week bereikt wordt, met ongeveer 100 opnames per 
dag. Deze verwachting is onder de aanname dat het aantal meldingen niet 
opnieuw toe zal nemen. Met een kans van grofweg 20% op IC-opname na 
hospitalisatie, gebaseerd op de gegevens zoals gezien in 2021 tot nu toe, en een 
gemiddelde ligduur van 18 dagen, zou de piek-IC-bezetting door covid-19 naar 
verwachting de komende weken van de ruim 100 nu oplopen tot tussen de 200 en 
250. 
 
De meest recente schatting van het reproductiegetal Rt, zoals berekend op basis 
van de meldingen van positieve gevallen, is voor 8 juli 2021 op basis van Osiris: 
gemiddeld 1,17 (95%-interval 1,15 – 1,19) besmettingen per geval. Na een 
scherpe toename eind juni 2021, is een scherpe afname vanaf begin juli 2021 
zichtbaar. De schattingen op basis van het aantal nieuwe ziekenhuis- en IC-
opnames per dag kennen een aanzienlijk grotere onzekerheid, omdat ze berekend 
worden op veel geringere aantallen, maar deze waarden zijn op hetzelfde moment 
ruwweg 1,5. 
 
Uit de kiemsurveillance kan het reproductiegetal per variant worden gevolgd. Dit 
beeld geeft aan dat de nieuwe ‘Indiase’ deltavariant relatief besmettelijker is ten 
opzichte van de ‘Britse’ alfavariant. 
 
                                                
1
 Kamerstukken II 2020/21, 25295, nr. 1388. 
Pagina 13 van 23 

 
 
 
Daarom zijn er regels vastgesteld voor evenementen die meer dan vierentwintig 
uur duren (Stcrt. 2021, 36160). Deze regels houden in dat dergelijke 
evenementen slechts mogen worden georganiseerd met inachtneming van artikel 
6.30 Trm (waarin controle op coronatoegangsbewijs en identiteitskaart wordt 
vereist) en indien de organisator er zorg voor draagt dat: 
- de locatie die bij het evenement behoort en waar deelnemers 
overnachten, is gescheiden van de afgesloten locatie waarop het 
evenement plaatsvindt; en  
- de locatie waarop het evenement plaatsvindt ten minste elke vierentwintig 
uur wordt ontruimd waarna de deelname aan het evenement opnieuw een 
aanvang kan nemen.  
Deze regels strekken ertoe dat gedurende het evenement steeds voor (nieuwe) 
toegang tot het evenement wordt gecontroleerd op een coronatoegangsbewijs en 
identiteitskaart (artikel 6.30 Trm) en dat bij aankomst van de deelnemers tot de 
evenementlocatie een gezondheidscheck wordt gedaan (art. 5.1, eerste lid, onder 
a, Trm). Deze regels zouden, ter vervanging van het huidig verbod op meerdaagse 
evenementen, ingaan met ingang van 14 augustus 2021. Het blijkt helaas nog 
nodig te zijn om dit verbod te verlengen tot 1 september 2021. Deze regeling 
voorziet hierin. 
 
In de uitvoering van hertesten voor een coronatoegangsbewijs zijn een aantal 
mogelijke problemen voorzien die naar verwachting niet voor 1 september 2021 
weggenomen kunnen worden:  
- de aanbesteding voor mobiele testfaciliteiten loopt, maar het 
daadwerkelijk realiseren daarvan per medio augustus 2021 is niet 
gegarandeerd; 
- voor de mobiele testfaciliteit zijn vergunningen nodig. Gemeentebesturen 
geven aan de vergunningaanvragen zo snel mogelijk te willen behandelen, 
maar kunnen daar uiteraard vooraf geen garantie over geven; 
- de logistiek ter plekke is nooit eerder getest, waarbij de sector aangeeft 
dat organisatoren normaal gesproken alleen met zorgvuldige opbouw en 
stresstesten nieuwe zaken implementeren, omdat een uitrol met 
duizenden mensen onverstandig is. De tijd daarvoor ontbreekt thans, nu 
dat in zeven dagen gereed zou moeten worden. De kans dat een probleem 
in logistiek optreedt, is groter dan bij reguliere testplekken die al een tijd 
werken. Zo is op voorhand niet te garanderen dat er voldoende 
testcapaciteit is voor de hertesten en dat daarvoor voldoende materieel en 
personeel beschikbaar zijn.  
 
De epidemiologische ontwikkeling, de bovengenoemde uitvoeringsaspecten en de 
door de evenementensector gevraagde duidelijkheid zijn voor het kabinet 
aanleiding om het verbod op meerdaagse evenementen (evenementen met 
overnachting) met coronatoegangsbewijzen thans te verlengen tot 1 september 
2021. 
Wijzigingen op het gebied van reizen 
 
a. Verkorten geldigheidsduur NAAT-testuitslag en antigeentestuitslag 
Deze wijziging strekt ertoe om de geldigheidsduur van een negatieve testuitslag te 
verkorten. Kort gezegd zal een NAAT-testuitslag, in plaats van maximaal 
tweeënzeventig uur, maximaal achtenveertig uur geldig dienen te zijn. Een 
antigeentestuitslag zal, in plaats van maximaal achtenveertig uur, maximaal 
vierentwintig uur geldig dienen te zijn. De duur betreft steeds de tijd tussen het 
Pagina 15 van 23 

 
een NAAT-test of een antigeentest is hiermee niet meer mogelijk. De 
 
geldigheidsduur van de testuitslag is ook niet meer tussen twee en acht 
weken. Met deze wijzigingen wordt aangesloten op de eisen voor 
3
herstelbewijzen die gelden sinds 1 juli 2021 (artikel 6.7f, eerste lid, Trm).  
- Een positieve NAAT-testuitslag van maximaal achtenveertig uur oud (in 
plaats van maximaal tweeënzeventig uur oud) op het moment van het aan 
boord gaan van het vervoermiddel (en niet meer het moment van 
aankomst in Nederland). Een alternatief is een positieve antigeentest van 
maximaal vierentwintig uur oud op het moment van het aan boord gaan 
van het vervoermiddel. 
- Een negatieve uitslag van een antigeentest van maximaal vierentwintig 
uur oud op het moment van het aan boord gaan. Heeft de persoon een 
positieve antigeentestuitslag, dan volstaat in plaats van een negatieve 
testuitslag een verklaring van een arts waarin is vermeld dat de 
betrokkene niet meer besmettelijk is. Deze verklaring mag maximaal 
achtenveertig uur oud zijn (in plaats van tweeënzeventig uur oud) op het 
moment van het aan boord gaan. Het alternatief van een verklaring van 
de arts voor een negatieve antigeentestuitslag was nog niet geregeld voor 
personenvervoer via het internationaal openbaar vervoer en 
personenvervoer via lucht- en scheepvaart (art. 6.7a en 6.7b van de 
Tijdelijke regeling maatregelen covid-19). 
 
In deze regeling wordt een gelijkluidende wijziging voorzien voor reizigers die via 
het personenvervoer via lucht- en scheepvaart komen vanuit een door de Minister 
van Volksgezondheid, Welzijn en Sport aangewezen zeer hoogrisicogebied met 
zorgwekkende varianten van het virus SARS-CoV-2 of uitzonderlijk 
hoogrisicogebied met zorgwekkende varianten van het virus SARS-CoV-2. 
 
Wijzigingen quarantaine en quarantaineverklaring 
 
a. Uitzondering culturele sector 
De eis vervalt dat een Nederlandse culturele of creatieve instelling een meerjarige 
subsidie moet ontvangen van de Rijksoverheid van de Rijkscultuurfondsen om een 
uitzondering te kunnen maken op de quarantaineplicht. 
 
b. Actualisering quarantaineverklaring 
Deze wijziging verplicht de inreiziger die een quarantaineverklaring dient in te 
vullen om ook een woonadres in te vullen. Het woonadres is nodig voor de 
uitoefening van de toezichtsbevoegdheden uit titel 5.2 van de Awb indien de 
verblijfplaats voor de thuisquarantaine afwijkt van de woonplaats. Daarom wordt 
de inreiziger verplicht om op de quarantaineverklaring ook het woonadres van de 
persoon in te vullen, indien de persoon niet op het woonadres in thuisquarantaine 
zal gaan. De betrokkene kan bij het overtreden van de quarantaineplicht ook een 
handhavingsbesluit (inhoudende een last onder dwangsom of een boete) 
ontvangen op het woonadres. De geactualiseerde versie van de 
quarantaineverklaring wordt opgenomen in bijlage 6 bij de Trm. 
 
4. Noodzakelijkheid en evenredigheid 
 
Technische wijzigingen kunst- en cultuurbeoefening 
                                                
3
 Stcrt 2021, 32575. 
Pagina 17 van 23 

 
bescherming van (eventueel) kwetsbare (mede)reizigers tijdens de reis en het 
 
beperken van de import en verdere verspreiding van het virus SARS-CoV-2. 
 
Voor de evenredigheid van deze maatregel, overweegt het kabinet dat hier een 
bestaande maatregel blijft bestaan voor de inreiziger, maar rekening moet worden 
gehouden met een kortere geldigheidsduur van de testuitslag. De inreiziger dient 
zich dus korter voor het vertrek naar Nederland te laten testen. Het moment van 
vertrek is het aan boord gaan van een vervoermiddel. 
 
Daar staat tegenover dat dit een gerichte maatregel betreft, die gelet op de 
huidige epidemiologische situatie (als beschreven in paragraaf 2) nodig wordt 
geacht. Gelet op de relatief kleinere belasting van de inreiziger en het ontbreken 
van een minder ingrijpend middel, acht het kabinet deze maatregel evenredig tot 
het te dienen doel. 
 
Wijzigingen quarantaine en quarantaineverklaring 
Met deze regeling vervalt de eis dat een Nederlandse culturele of creatieve 
instelling een meerjarige subsidie moet ontvangen van de Rijksoverheid van de 
Rijkscultuurfondsen om een uitzondering te kunnen maken op de 
quarantaineplicht. De wijziging is bedoeld om de uitzonderingen op de 
quarantaineplicht gelijk te laten lopen met de uitzonderingen op het inreisverbod. 
Voor het inreisverbod is de voorwaarde van meerjarige rijkssubsidie eind juni 
2021 geschrapt. De eis voor meerjarige rijkssubsidie sloot met het ingaan van 
stap 4 van het openingsplan namelijk niet langer aan op de praktijk.  
De overige voorwaarden voor de uitzondering op de quarantaineplicht voor 
culturele professionals blijven ongewijzigd. Gelet op het voorgaande acht het 
kabinet deze wijziging noodzakelijk en evenredig. 
 
Daarnaast wordt in de quarantaineverklaring het invullen van een extra gewoon 
persoonsgegeven verlangd, namelijk het woonadres als de verblijfplaats tot 
thuisquarantaine hiervan afwijkt. Deze maatregel vormt een beperking van het 
recht op eerbiediging van de persoonlijke levenssfeer uit artikel 8 EVRM. Deze 
beperking is nodig in het belang van de gezondheid. 
 
Het doel hiervan is om de quarantaineplicht te effectueren door 
handhavingsbesluiten mogelijk te maken in het geval dat de verblijfplaats van de 
tijdelijke thuisquarantaine afwijkt van het woonadres. Een besluit overhandigen is 
niet mogelijk indien de persoon niet wordt aangetroffen op de in de 
quarantaineverklaring opgegeven verblijfplaats. Het persoonsgegeven van het 
woonadres wordt niet gebruikt voor andere doeleinden. 
 
De grondslag voor de verwerking van dit persoonsgegeven is artikel 58nf Wpg. In 
het eerste lid is bepaald dat de minister van VWS in het kader van zijn taak, als 
bedoeld in artikel 7, eerste lid, Wpg en ter monitoring van de naleving van de 
quarantaineverplichting bevoegd is tot verwerking van de gegevens die aan hem 
worden verstrekt door reizigers uit zeer of uitzonderlijk hoog risicogebieden 
middels een quarantaineverklaring. In het tweede lid is bepaald dat, indien de 
minister van VWS op grond van bevindingen in het kader van de monitoring nader 
onderzoek door een toezichthouder naar de naleving van de verplichting tot 
thuisquarantaine door een reiziger uit zeer of uitzonderlijk hoog risicogebieden 
wenselijk acht, of deze reiziger telefonisch niet heeft kunnen bereiken, de minister 
van VWS een melding kan doen aan de burgemeester van de gemeente waar de 
woon- of verblijfplaats van die persoon is gelegen. In het derde lid is bepaald dat 
Pagina 19 van 23 

 
Hierdoor heeft de verkorte duur geen effect in de vorm van het moeten ondergaan 
 
van een extra test onderweg naar Nederland vanwege een langere reis. 
 
Wijzigingen quarantaineverklaring 
De quarantaineverklaring dient al te worden ingevuld. Het extra invullen van de 
woonplaats leidt tot geringe extra regeldruk. 
 
Het Adviescollege toetsing regeldruk (ATR) heeft het dossier niet geselecteerd 
voor een formeel advies, omdat het wel gevolgen voor de regeldruk heeft, maar 
deze in de toelichting toereikend in beeld zijn gebracht. 
 
Artikelsgewijs 
 
Artikel I 
 
Onderdeel A 
Dit onderdeel wijzigt ten eerste dat locaties voor kunst- en cultuurbeoefening 
gebruik kunnen maken van coronatoegangsbewijzen. Per abuis was deze 
mogelijkheid gecreëerd. Locaties voor de beoefening van kunst- en 
cultuurbeoefening maken in de praktijk geen gebruik van deze mogelijkheid, 
omdat hiervoor reeds een uitzondering geldt op de placeerplicht en veilige afstand 
(de artikelen 4.1c, tweede lid, onder b, en 2.3).  
 
Met het zesde lid was beoogd de uitzondering op de placeringsplicht tijdelijk 
buiten werking te stellen. Per abuis bepaalt het zesde lid dat niet met 
coronatoegangsbewijzen gewerkt mag worden, hetgeen niet bedoeld was. Om die 
reden bepaalt het vijfde lid dat het publiek geplaceerd moet worden en kan het 
zesde lid vervallen.  
 
Onderdelen B tot en met E 
Zoals toegelicht mag een negatieve NAAT-testuitslag voortaan maximaal 
achtenveertig uur en een negatieve antigeentestuitslag maximaal vierentwintig 
uur oud zijn op het moment van het aan boord gaan. Bovendien mogen reizigers, 
komend vanuit een door de Minister van Volksgezondheid, Welzijn en Sport 
aangewezen zeer hoogrisicogebied of uitzonderlijk hoogrisicogebied met 
zorgwekkende varianten van het virus SARS-CoV-2, niet langer kiezen tussen een 
negatieve PCR-testuitslag en een negatieve antigeentestuitslag. Hierop is in het 
algemene deel van de toelichting reeds ingegaan. Verder gelden de negatieve 
NAAT-testverplichtingen voortaan ook voor reizigers komend vanuit Bonaire. In de 
artikelen 6.7a, 6.7b en 6.7d is daarom “Bonaire” toegevoegd. Tot slot zijn de 
regels omtrent personen die langdurig positief testen aangepast. Deze sluiten nu 
aan op de regeling voor herstelbewijzen uit artikel 6.7f, eerste lid, Trm die gelden 
sinds 1 juli 2021. Deze onderdelen voeren deze wijzigingen door. 
 
Onderdeel F 
Deze wijziging is louter redactioneel.  
 
Onderdelen G en I 
De subonderdelen 1 betreffen redactionele wijzigingen.  
 
Pagina 21 van 23 

 
Artikel III, IV en V 
 
 
De verkorte termijn voor de negatieve NAAT-testuitslag en de aangepaste regels 
voor personen die langdurig positief testen, moeten ook gewijzigd worden in de 
regeling voor Bonaire, Sint Eustatius en Saba. Deze artikelen regelen dit.  
 
Artikel VI Inwerkingtreding 
 
Deze ministeriële regeling moet op grond van artikel 58c, tweede lid, Wpg binnen 
twee dagen nadat zij is vastgesteld aan beide Kamers der Staten-Generaal worden 
overgelegd. De regeling treedt ingevolge artikel 58c, tweede lid, Wpg niet eerder 
in werking dan een week na deze overlegging en vervalt als de Tweede Kamer 
binnen die termijn besluit niet in te stemmen met de regeling. Gelet op het belang 
van de volksgezondheid is het de bedoeling dat de regeling op 8 augustus 2021 in 
werking treedt. Hierbij wordt afgeweken van de zogeheten vaste 
5
verandermomenten en de minimuminvoeringstermijn van drie maanden. 
 
Op grond van artikel 8.1 Trm vervalt de Trm op het tijdstip waarop hoofdstuk Va 
Wpg vervalt. Het gaat hier om een uiterste vervaldatum. Als de noodzaak al 
eerder ontvalt aan deze regeling of onderdelen ervan, zal de regeling eerder 
worden ingetrokken of aangepast. In artikel 58c, zesde lid, Wpg is immers 
geëxpliciteerd dat maatregelen zo spoedig mogelijk worden gewijzigd of 
ingetrokken als deze niet langer noodzakelijk zijn.  
 
De Minister van Volksgezondheid, Welzijn en Sport, mede namens de Minister van 
Justitie en Veiligheid en de Staatssecretaris van Binnenlandse Zaken en 
Koninkrijksrelaties,  
 
 
 
H.M. de Jonge 
 
                                                
5
 Vgl. Kamerstukken II 2019/20, 35526, nr. 3, artikelsgewijze toelichting op artikel X. 
Pagina 23 van 23 

