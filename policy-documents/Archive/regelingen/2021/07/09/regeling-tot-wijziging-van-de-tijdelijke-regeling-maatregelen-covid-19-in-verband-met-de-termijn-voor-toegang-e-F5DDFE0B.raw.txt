Regeling van de Ministers van Volksgezondheid, Welzijn en Sport, van Justitie en Veiligheid en van 
Binnenlandse Zaken en Koninkrijksrelaties van 9 juli 2021, kenmerk 3227977, tot wijziging van de 
Tijdelijke regeling maatregelen covid-19, de Tijdelijke regeling maatregelen covid-19 Bonaire, de 
Tijdelijke regeling maatregelen covid-19 Sint Eustatius en de Tijdelijke regeling maatregelen covid-
19 Saba in verband met de termijn voor toegang en inreizen voor gevaccineerden 
 
De Ministers van Volksgezondheid, Welzijn en Sport, van Justitie en Veiligheid en van 
Binnenlandse Zaken en Koninkrijksrelaties,  
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, 58ra, eerste lid, 58rd, 58re, tweede, zesde en zevende lid, 
van de Wet publieke gezondheid; 
 
Besluiten: 
 
Artikel I 
 
De Tijdelijke regeling maatregelen covid-19 wordt als volgt gewijzigd: 
 
A 
 
In artikel 6.7e, eerste lid, wordt "een op hem betrekking hebbend bewijs van een voltooide 
vaccinatie tegen het virus SARS-CoV-2" vervangen door "een op hem betrekking hebbend bewijs 
van een ten minste 14 dagen voor het moment van aankomst in Nederland voltooide vaccinatie 
tegen het virus SARS-CoV-2". 
 
B 
 
Artikel 6.29, tweede lid, wordt als volgt gewijzigd: 
 
1. In onderdeel a vervalt "en". 
 
2. De punt aan het slot van onderdeel b wordt vervangen door "; en". 
 
3. Er wordt een onderdeel toegevoegd, luidende: 
c. op het moment van aanvang van de deelname of toegang ten minste 14 dagen zijn 
verstreken met ingang van de datum van voltooiing van de vaccinatie, tenzij de 
vaccinatie is voltooid in de periode van 14 dagen voorafgaand aan de datum van 
inwerkingtreding van dit artikelonderdeel. 
 
Artikel II 
 
De Tijdelijke regeling maatregelen covid-19 Bonaire wordt als volgt gewijzigd: 
 
A 
 
In artikel 6.11, derde lid, onder m, wordt "een voltooide vaccinatie tegen het virus SARS-CoV-2 
hebben gehad op het moment van het aan boord gaan" vervangen door "ten minste 14 dagen voor 
het moment van het aan boord gaan een voltooide vaccinatie tegen het virus SARS-CoV-2 hebben 
gehad." 
 
B 
 
Artikel 6b.4, tweede lid, wordt als volgt gewijzigd: 
 
1. In onderdeel a vervalt "en". 
 
2. De punt aan het slot van onderdeel b wordt vervangen door "; en". 
  Pagina 1 van 6 

TOELICHTING 
 
Inleiding 
 
Met deze wijzigingsregeling is een termijn gesteld van 14 dagen na volledige vaccinatie om een 
geldig coronatoegangsbewijs op basis van vaccinatie te verkrijgen voor toegang tot activiteiten en 
voorzieningen waarvoor in Nederland een coronatoegangsbewijs is voorgeschreven alsmede om 
een vrijstelling te krijgen van de verplichting om een negatieve testuitslag te kunnen tonen voor 
het inreizen van Nederland. 
 
Coronatoegangsbewijzen 
 
In het kader van de maatregelen ter bestrijding van de epidemie van covid-19 kunnen op grond 
van hoofdstuk Va van de Wet publieke gezondheid (hierna: Wpg) coronatoegangsbewijzen 
verplicht worden gesteld voor deelname aan bepaalde activiteiten of toegang tot bepaalde 
voorzieningen. Dit is uitgewerkt in de Tijdelijke regeling maatregelen covid-19 (hierna: Trm). 
Coronatoegangsbewijzen kunnen behalve op basis van een negatieve testuitslag of herstel ook 
worden verstrekt na volledige vaccinatie tegen het virus SARS-CoV-2 (hierna: coronavirus). 
Daartoe is op 11 juni jl. besloten (Stcrt. 2021, 33032). Daarbij is, zoals vereist in artikel 58ra, 
tweede lid, Wpg, vastgesteld dat er een vergelijkbare kans op overdracht van het coronavirus 
bestaat als bij een bewijs van een negatieve testuitslag. Deze vaststelling was gestoeld op een 
advies van de Gezondheidsraad, een advies van het Outbreak Management Team (OMT) en 
prognoses van het Rijksinstituut voor Volksgezondheid en Milieu (RIVM). 
 
In het advies 'Transmissie na vaccinatie' van 20 mei 2021 constateert de Gezondheidsraad dat de 
op dat moment beschikbare studies beperkt in aantal zijn en veelal indirect bewijs leveren, maar 
wel in dezelfde richting wijzen. De Gezondheidsraad acht het waarschijnlijk dat vaccinatie tot op 
zekere hoogte transmissie tegengaat en concludeert dat de gevaccineerde beschermd is tegen 
(ernstige) ziekte en sterfte en in meer of mindere mate bijdraagt aan het voorkomen van infecties 
bij anderen. 
 
Het OMT onderschrijft in het advies van 24 mei 2021 (114e OMT, deel 2) het advies van de 
Gezondheidsraad. Het OMT verwacht dat het daadwerkelijke effect van vaccinatie op voorkómen 
van transmissie zelf onderschat is. Volgens het OMT kennen alle voorgestelde vormen van een 
toegangsbewijs een gering restrisico op besmetting met het coronavirus, waardoor de 
besmettelijkheid van de houder van een toegangsbewijs en daarmee de transmissie naar anderen 
nooit volledig is uitgesloten. De grootte van dit restrisico is afhankelijk van de prevalentie van 
covid-19, het aantal vatbare anderen op de locatie waar het toegangsbewijs wordt ingezet en de 
(basis)maatregelen die daar worden gehanteerd. Bij de beoogde stap 4 uit het openingsplan zijn 
naar het oordeel van het OMT de genoemde epidemiologische randvoorwaarden te verwachten die 
het verantwoord maken om het volledige vaccinatie- en herstelbewijs als toegangsbewijs te 
accepteren, een en ander onder de aanname van doorgaande vaccinatie conform de planning. 
 
Uit de prognoses van de RIVM van 2 juni 2021 volgde dat deze epidemiologische randvoorwaarden 
halverwege de maand juni zouden worden bereikt, zodat het dan al epidemiologisch verantwoord 
is het vaccinatie- en herstelbewijs als toegangsbewijs in te zetten. Het besluit van 11 juni jl. tot 
wijziging van de Trm is op 24 juni 2021 in werking getreden. Deze wijziging maakte het mogelijk 
om een coronatoegangsbewijs te verkrijgen direct na voltooiing van de vaccinatie. Dit was 
ingegeven door de op dat moment voorziene epidemiologische omstandigheden, met een daling 
van het aantal infecties. Daarbij is ook in overweging genomen dat hierdoor wellicht mensen, 
vooral jongeren, gemotiveerd zouden kunnen worden een vaccinatie te nemen zodat zij ook op de 
langere termijn beschermd zijn. 
 
Inmiddels is de epidemiologische situatie veranderd. Er is sprake van een stijging van het aantal 
infecties met het coronavirus, juist onder jongeren. De afgelopen dagen is er een stijging te zien in 
het aantal besmettingen, namelijk van 569 positieve testen op 28 juni naar 2253 op 6 juli. Naar 
aanleiding van deze ontwikkelingen is het standpunt heroverwogen om geen wachttijd te hanteren 
voor het verkrijgen van een coronatoegangsbewijs na voltooiing van de vaccinatie. Dit is in lijn 
met het advies van 6 juli 2021 waarin het OMT aangeeft dat bij een veranderende 
  Pagina 3 van 6 

 
 
worden van een negatieve testuitslag. In Nederland kan men zich kosteloos laten testen. Om 
reizigers naar Nederland en hun vervoerders de gelegenheid te bieden zich op deze maatregel in 
te stellen, wordt de wijziging al wel vastgesteld en ten behoeve van de kenbaarheid gepubliceerd, 
maar treedt deze later in werking, te weten op 17 juli 2021. 
 
Coronatoegangsbewijzen die op basis van een voltooide vaccinatie zijn gegenereerd in de periode 
van twee weken voorafgaand aan inwerkingtreding van deze wijzigingsregeling blijven bruikbaar 
om toegang te krijgen tot activiteiten en voorzieningen waarvoor coronatoegangsbewijzen zijn 
voorgeschreven. De minister van Volksgezondheid, Welzijn en Sport (VWS) heeft opgeroepen dat 
mensen zich laten testen als zij een activiteit of voorziening bezoeken waar een 
coronatoegangsbewijs voor nodig is en hun vaccinatie nog niet 14 dagen geleden is voltooid. 
 
Caribisch Nederland 
 
De termijn van 14 dagen wordt tegelijkertijd ingevoerd voor de openbare lichamen Bonaire, Sint 
Eustatius en Saba. De desbetreffende bepalingen in de tijdelijke regelingen maatregelen covid-19 
voor elk van de openbare lichamen zijn vanuit het oogpunt van gelijke systematiek in de artikelen 
II, III en IV op dezelfde manier aangepast als voor het Europese deel van Nederland. Om 
eventuele misverstanden te voorkomen, wordt benadrukt dat hiermee niet de concrete inzet van 
coronatoegangsbewijzen voor Caribische Nederland is geregeld. Daar is separate besluitvorming 
voor nodig. 
 
Regeldruk 
 
Het effect op de regeldruk is beperkt tot eenmalige kennisneming van de maatregel. De applicaties 
voor het tonen en lezen van coronatoegangsbewijzen worden automatisch bijgewerkt. Mensen die 
na hun vaccinatie bij inreizen vrijstelling van het tonen van een negatieve testuitslag hadden 
willen hebben, zullen zich toch moeten laten testen. Hierdoor treedt tijdelijk een toename van de 
regeldruk op. 
 
Het Adviescollege toetsing regeldruk (ATR) heeft het dossier niet geselecteerd voor een formeel 
advies, omdat het wel gevolgen voor de regeldruk heeft, maar deze toereikend in beeld zijn 
gebracht. 
 
Toezicht en handhaving 
 
De maatregel heeft evenmin gevolgen voor toezicht en handhaving. Toezicht en handhaving ziet 
op het controleren een geldig coronatoegangsbewijs bij toegang tot activiteiten of voorzieningen of 
van een geldig bewijs van vaccinatie bij het inreizen. 
 
Consultatie 
 
In de zeer korte voorbereidingsperiode van de wijzigingsregeling zijn betrokken 
(belangen)organisaties in kennis gesteld van de komst van deze maatregel. In dat kader zijn 
tevens gesprekken gevoerd over de implementatie. 
 
Inwerkingtreding 
 
Zoals hierboven toegelicht, is deze regeling wegens dringende omstandigheden meteen na 
vaststelling gepubliceerd en in werking getreden. Over dit voornemen is de Tweede Kamer 
geïnformeerd in de kamerbrief van 6 juli jl. over de maatregelen in het kader van de bestrijding 
van de epidemie van covid-19. Binnen twee dagen na vaststelling worden beide Kamers der 
Staten-Generaal hierover geïnformeerd.  
  
  Pagina 5 van 6 

