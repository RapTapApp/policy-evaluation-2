 
 
 
Regeling van de Minister van Volksgezondheid, 
 
Welzijn en Sport, de Minister van Justitie en Veiligheid en 
de Minister van Binnenlandse Zaken en Koninkrijksrelaties,  
van 6 juli 2021, kenmerk 2349603-1007453, houdende 
wijziging van de Tijdelijke regeling maatregelen covid-19, 
de Tijdelijke regeling maatregelen covid-19 Bonaire, de 
Tijdelijke regeling maatregelen covid-19 Sint Eustatius en 
de Tijdelijke regeling maatregelen covid-19 Saba in verband 
met het vaststellen van de veilige afstand op nul meter 
De Minister van Volksgezondheid, Welzijn en Sport, de Minister van Justitie en 
Veiligheid en de Minister van Binnenlandse Zaken en Koninkrijksrelaties, 
  
Handelende in overeenstemming met de Minister van Onderwijs, Cultuur en 
Wetenschap, de Minister van Economische Zaken en Klimaat, de Minister voor 
Basis- en Voortgezet Onderwijs en Media, de Staatssecretaris van Binnenlandse 
Zaken en Koninkrijksrelaties en de Staatssecretaris van Volksgezondheid, Welzijn 
en Sport; 
 
Handelende in overeenstemming met het gevoelen van de ministerraad; 
 
Gelet op de artikelen 58e, eerste lid, 58f, vijfde lid, 58h, eerste lid, 58i, 58j, eerste 
lid, onder a en b, 58q en 58ra, eerste lid, van de Wet publieke gezondheid; 
 
 
Besluiten: 
  
Artikel I 
 
Indien op grond van artikel 58f, tweede lid, van de Wet publieke gezondheid een 
algemene maatregel van bestuur tot wijziging van het Tijdelijk besluit veilige 
afstand wordt vastgesteld en in werking treedt die strekt tot het op nihil stellen 
van de veilige afstand, wordt de Tijdelijke regeling maatregelen covid-19 als volgt 
gewijzigd: 
 
A 
 
Artikel 1.1 wordt als volgt gewijzigd: 
 
1. In de begripsbepaling van contactberoep wordt “de veilige afstand” vervangen 
door “anderhalve meter afstand”.  
 
2. Onder vervanging van de puntkomma aan het slot van de begripsbepaling van 
zeer hoogrisicogebied door een punt, vervallen de begripsbepalingen van geldig 
coronatoegangsbewijs, instelling voor beroepsonderwijs, instelling voor hoger 
onderwijs, instelling voor primair onderwijs, instelling voor voortgezet onderwijs, 
Pagina 1 van 17 
 

 
Artikel II 
 
 
Indien op grond van artikel 58f, tweede lid, van de Wet publieke gezondheid een 
algemene maatregel van bestuur tot wijziging van het Tijdelijk besluit veilige 
afstand wordt vastgesteld en in werking treedt die strekt tot het op nihil stellen 
van de veilige afstand, wordt de Tijdelijke regeling maatregelen covid-19 Bonaire 
als volgt gewijzigd: 
 
A 
 
In artikel 1.1 vervallen, onder vervanging van de puntkomma aan het slot van de 
begripsbepaling van zeer hoogrisicogebied door een punt, de begripsbepalingen 
van veiligeafstandsnorm en zorgvrijwilliger.  
 
B 
 
Hoofdstuk 2 vervalt. 
 
C 
 
Na artikel 4.3 wordt een artikel ingevoegd, luidende: 
Artikel 4.3a Uitzonderingen vervoer 
De artikelen 4.1 tot en met 4.3 gelden niet in het openbaar vervoer en ander 
bedrijfsmatig personenvervoer. 
 
D 
 
In artikel 6.2, eerste lid, vervalt “, waar het niet mogelijk is ten minste de veilige 
afstand in acht te nemen tot andere personen,”.  
 
Artikel III 
 
Indien op grond van artikel 58f, tweede lid, van de Wet publieke gezondheid een 
algemene maatregel van bestuur tot wijziging van het Tijdelijk besluit veilige 
afstand wordt vastgesteld en in werking treedt die strekt tot het op nihil stellen 
van de veilige afstand, wordt de Tijdelijke regeling maatregelen covid-19 Sint 
Eustatius als volgt gewijzigd: 
 
A 
 
In artikel 1.1 vervallen, onder vervanging van de puntkomma aan het slot van de 
begripsbepaling van zeer hoogrisicogebied door een punt, de begripsbepalingen 
van veiligeafstandsnorm en zorgvrijwilliger.  
 
B 
 
Hoofdstuk 2 vervalt. 
 
C 
 
Na artikel 4.3 wordt een artikel ingevoegd, luidende: 
Artikel 4.3a Uitzonderingen vervoer 
Pagina 3 van 17 

 
Deze regeling zal met de toelichting in de Staatscourant worden geplaatst. 
 
  
De Minister van Volksgezondheid,  
Welzijn en Sport, 
 
 
 
 
H.M. de Jonge 
 
 
 
De Minister van Justitie en Veiligheid, 
 
 
 
 
F.B.J. Grapperhaus 
 
 
 
De Minister van Binnenlandse Zaken en Koninkrijksrelaties, 
 
 
 
 
K.H. Ollongren 
Pagina 5 van 17 

 
zeven dagen ervoor. Het aantal testen met uitslagen bij de GGD-testlocaties was 
 
in dezelfde periode ook lager (-6%) ten opzichte van de zeven dagen ervoor. Het 
percentage positieve testen daalde naar 3,2%, in vergelijking met 3,7% in de 
zeven dagen ervoor.  
 
Van de mensen die positief testten in de GGD-teststraten, betrof het in de week 
van 21-27 juni 2021 bij 63% een confirmatietest na een positieve zelftest. 
Andersom werd bij 55% van de mensen die een confirmatietest aanvroegen bij de 
GGD de positieve zelftest bevestigd.  
 
Landelijk werden in de afgelopen kalenderweek (21-27 juni 2021) 25 personen 
per 100.000 inwoners positief getest voor het virus. Alle 25 regio’s meldden 
minder dan 50 positief geteste personen per 100.000 inwoners, waarvan 21 
regio’s minder dan 35 per 100.000.  
 
In de afgelopen weken steeg het aandeel meldingen van personen met een 
positieve test met een reishistorie tot 11% in de afgelopen zeven kalenderdagen. 
Het land van verblijf was met name Spanje en Portugal. Het aantal meldingen van 
personen met een reishistorie was het hoogst in week 23 en 24 (309 en 413 
personen respectievelijk), samenhangend met vakanties na eindexamens, en 
daalde naar 245 in week 25.  
 
Het aantal clusters neemt af, op geleide van de afnemende incidentie. Het effect 
van de heropening van de maatschappij en de vaccinatiestrategie van oud naar 
jong is steeds duidelijker te zien in de epidemiologie van covid-19-besmettingen. 
Het relatieve aandeel van clusters met setting thuis, bezoek thuis en werk neemt 
af vanwege een toename van andere settings zoals vlucht, vakantie, horeca en 
feest. Het relatieve aandeel van de diverse settings waar besmettingen 
plaatsvinden varieert echter sterk tussen leeftijdsgroepen. Bij kinderen tot en met 
12 jaar is recent ongeveer 2/3 van de clusters binnen hun eigen leeftijdsgroep 
gerelateerd aan de kinderopvang/schoolsetting; bij personen van 13 tot en met 17 
jaar recent ongeveer 40%. Het aantal clusters in de kinderopvang, het primair en 
voortgezet onderwijs neemt inmiddels af. De clusters in het primair en voortgezet 
onderwijs bestaan recent vooral uit leerlingen, terwijl gemengde clusters 
bestaande uit leerlingen en medewerkers steeds minder voorkomen. Bij clusters 
binnen de leeftijdsgroep 18 tot en met 25 jaar nam het aandeel met besmettingen 
gerelateerd aan (examen)feesten, reizen en horeca in de afgelopen weken toe, 
naar recent ongeveer 30%. Bij clusters binnen de leeftijdsgroep 40 tot en met 64 
jaar nam het aandeel clusters gerelateerd aan werk recent af tot ongeveer een 
kwart, ook door een groter aandeel besmettingen gerelateerd aan 
vrijetijdsbesteding. 
 
De instroom en bezetting van ziekenhuis- en intensivecare- (IC-)bedden blijft 
dalen met een gemiddelde instroom van respectievelijk 12 en 2 per dag op basis 
van de laatste zeven dagen. Op 1 juli bedroeg de ziekenhuisbezetting 159 
verpleegbedden en 128 IC-bedden. Op dit moment zijn er weinig besmettingen in 
instellingen voor langdurige zorg of gehandicaptenzorg gerapporteerd en wordt er 
geen oversterfte gezien.  
 
Reproductiegetal, effect van maatregelen en prognoses ziekenhuizen en IC  
De meest recente schatting van het reproductiegetal Rt, zoals berekend op basis 
van de meldingen van positieve gevallen, is voor 17 juni 2021 op basis van Osiris: 
0,82 (95%-interval 0,76-0,89) besmettingen per geval. De schattingen op basis 
Pagina 7 van 17 

 
Indien dit medio augustus 2021 verantwoord wordt geacht, wordt met het nemen 
 
van de volgende stap de anderhalve meter losgelaten. Ook de maatregelen die 
ondersteunend zijn aan de anderhalve meter komen hiermee te vervallen. Om 
enige controle en zicht te houden op het virus en de verspreiding daarvan blijft 
een zeer beperkt aantal maatregelen in stand. 
 
Veiligeafstandsnorm  
Artikel 58f, eerste lid, Wpg schrijft voor dat een veilige afstand moet worden 
gehouden tot andere personen. Dit met uitzondering van een aantal in de wet 
genoemde gevallen. De veilige afstand zelf is met het Tijdelijk besluit veilige 
afstand vastgesteld op anderhalve meter. In de Trm is, in aanvulling op de Wpg, 
ook een aantal uitzonderingen op de veiligeafstandsnorm vastgelegd. 
 
De veiligeafstandsnorm wordt, met de wijziging van het Tijdelijk besluit veilige 
afstand, vastgesteld op nul meter. De regeling wordt in lijn hiermee ook 
aangepast. Gelet hierop is er geen reden meer om in de regeling in aanvullende 
uitzonderingen op de veiligeafstandsnorm te voorzien. De uitzonderingen voor 
jongeren onder de 18 jaar, onderwijs, beroepsmatige werkzaamheden, kunst- en 
cultuurbeoefening en luchthavens komen dus te vervallen.  
 
Met deze regeling vervallen ook de algemene bezoekersnormen voor locaties en 
evenementen. Voorwaarde voor openstelling van een locatie of evenement waarbij 
het publiek of de deelnemers worden geplaceerd is nu dat 100% van de locatie 
wordt gebruikt met inachtneming van anderhalve meter afstand. Voor locaties of 
evenementen waarbij sprake is van doorstroom is ervoor gekozen om een 
soortgelijke norm te hanteren en de capaciteit te beperken tot één bezoeker per 5 
2
m voor publiek toegankelijke oppervlakte. Nu de veiligeafstandnorm op nul meter 
wordt vastgesteld, bestaat voor die normen geen aanleiding meer. Datzelfde geldt 
voor de verplichting om het publiek of de deelnemers te placeren en stromen van 
publiek te scheiden. Die verplichtingen zijn ook rechtstreeks met het aanhouden 
van de veiligeafstandsnorm verbonden. Deze normen en voorwaarden komen dus 
eveneens te vervallen. 
 
Op dit moment kan de anderhalve meter in dansvoorzieningen, eet- en 
drinkgelegenheden, locaties voor kunst- en cultuurbeoefening of de vertoning 
daarvan en bij evenementen alleen worden losgelaten onder de voorwaarde dat er 
gebruik wordt gemaakt van coronatoegangsbewijzen. Als de veiligeafstandsnorm 
voor alle situaties op nul meter wordt vastgesteld, wordt deze voorwaarde 
overbodig. Deze voorwaarde komt dus te vervallen. Dansvoorzieningen, eet- en 
drinkgelegenheden en locaties voor kunst- en cultuurbeoefening of de vertoning 
daarvan kunnen dan dus volledig worden opengesteld zonder dat de inzet van 
coronatoegangsbewijzen noodzakelijk is.  
 
Omdat wordt voorzien dat het in alle situaties, inclusief de evenementen met een 
hoog risico, verantwoord is de veiligeafstandsnorm op nul meter vast te stellen, 
vervalt bovendien de noodzaak om bij evenementen met coronatoegangsbewijzen 
te werken. Evenementen kunnen dan dus ook weer plaatsvinden zonder dat 
coronatoegangsbewijzen nodig zijn.  
 
Mondkapjesplicht 
Gezien, in de eerste plaats, de gunstige epidemiologische omstandigheden, acht 
het kabinet het wenselijk om ook de verplichting te laten vervallen om een 
mondkapje in het openbaar vervoer en ander bedrijfsmatig personenvervoer, op 
Pagina 9 van 17 

 
consistentie, gelijke behandeling en representatie belangrijk in zowel 
 
besluitvorming en beleid als in de uitvoering. Veel burgers en bedrijven hebben 
laten zien dat zij bereidwillig en daadkrachtig zijn om oplossingen te bedenken en 
te organiseren voor maatschappelijke problemen. Geef hun het vertrouwen dat zij 
kunnen bijdragen aan het openen en herstellen van onze samenleving. 
 
Het SCP geeft daarbij aan dat herstelbeleid zo spoedig mogelijk en in onderlinge 
samenhang moet worden opgestart. De sociaal-maatschappelijke gevolgen van de 
crisis – zoals een lager psychisch welbevinden, eenzaamheidsgevoelens en 
opgelopen schulden - herstellen zich minder snel dan de besmettingscijfers. Het is 
belangrijk de ontwikkeling in sociaal-maatschappelijke effecten in het oog te 
houden.  
 
Tot slot benadrukt het SCP dat een aantal groepen in de samenleving harder 
geraakt blijkt te zijn door de coronacrisis dan andere groepen. Er zijn veel zorgen 
over de gevolgen van de crisis voor jongeren en jongvolwassenen. Veel 
maatregelen grepen in op de kern van hun sociale leven, terwijl contacten met 
leeftijdsgenoten juist voor hen belangrijk zijn vanwege de ontwikkeling van hun 
identiteit. Bij hen zien we een afname in het psychisch welbevinden en een hoog 
percentage met enige tot sterke eenzaamheidsgevoelens. Langdurige 
eenzaamheid kan leiden tot psychische klachten. 
 
Sociaal-maatschappelijke en economische reflectie SZW, EZK en Financiën 
De ministeries van Sociale Zaken en Werkgelegenheid, Economische Zaken en 
Klimaat en Financiën constateren dat de versoepelingen van de afgelopen tijd de 
samenleving meer lucht geven. Het loslaten van de anderhalve meter norm leidt 
tot aanvullende sociaalmaatschappelijke en economische baten. Zij adviseren 
daarom de baten van het loslaten van de anderhalve meter norm af te wegen 
tegen het epidemiologisch risico.  
  
Het loslaten van veilige afstandsnorm zorgt dat fysiek onderwijs optimaal kan 
plaatsvinden. Op dit moment moet in delen van het onderwijs (MBO en hoger 
onderwijs) nog steeds anderhalve meter afstand worden gehouden. De 
leerprestaties blijven achter als volledig fysiek onderwijs niet mogelijk is, wat het 
toekomstige verdienvermogen van Nederland aantast. Daarnaast staat het 
welbevinden van leerlingen, studenten en leraren onder druk. 
Onderwijsinstellingen zijn belangrijke ontmoetingsplaatsen voor studenten en 
leerlingen en vervullen zo een belangrijke sociale functie. Zij concluderen dat nu 
grote delen van de samenleving volledig geopend zijn, het voor de hand ligt om 
ook het onderwijs in staat te stellen volledig open te gaan. 
  
Voor de weging van de baten van het loslaten van de anderhalve meter tegen het 
epidemiologisch risico, is allereerst relevant dat de baten van de anderhalve meter 
norm afnemen zodra het aantal mensen oploopt dat door vaccinatie of 
doorgemaakte infectie is beschermd. Ook nemen deze baten af wanneer de 
naleving van de anderhalvemeternorm terugloopt. Daartegenover staat dat het 
aanhouden van de anderhalvemeternorm gepaard gaat met substantiële kosten 
voor de samenleving en de economie, zowel op de korte als de lange termijn. Het 
vormt een belangrijke belemmering voor ondernemers in diverse sectoren om op 
volle kracht te kunnen ondernemen en rendabel open te kunnen. Loslaten van de 
anderhalvemeternorm verhoogt het welbevinden en stelt mensen in staat om hun 
levens in te richten zoals zij dat willen. 
 
Pagina 11 van 17 

 
onnodige onrust in een sector die erg onder druk heeft gestaan en ook nog zal 
 
staan. Dit geldt met name in de gehandicaptensector en de sector verpleging en 
verzorging.  
 
- RIVM corona gedragsunit 
De corona gedragsunit van het RIVM geeft aan dat de ruime meerderheid van de 
mensen nog achter de anderhalve meter maatregel staat, maar dat naleving 
lastiger wordt en afneemt. Het vroeg aankondigen van afschaffen van 
maatregelen kan ertoe leiden dat nog meer mensen deze afstand vervroegd 
loslaten. De gedragsunit acht heldere communicatie dan ook van groot belang en 
benadrukt daarnaast dat polarisatie van het maatschappelijke debat over naleven 
van de maatregelen en vaccineren moet worden voorkomen dan wel verminderd. 
 
Noodzaak  
Deze regeling heeft als strekking de Trm aan te passen aan de hand van de 
wijziging in het Tijdelijk besluit veilige afstand.  
 
Daartoe is op 6 juli 2021 een ontwerp van een algemene maatregel van bestuur 
(hierna: amvb) aan beide kamers der Staten-Generaal gezonden met het oog op 
definitieve besluitvorming medio augustus 2021. Daarbij is in aanmerking 
genomen dat een ontwerp van het besluit tot wijziging van de veilige afstand ter 
advisering voorgelegd dient te worden aan de Afdeling advisering van de Raad van 
State. Er is naar gestreefd deze voorhangprocedure zo veel mogelijk vóór het 
reces van beide Kamers mogelijk te maken. Met het wijzigen van het Tijdelijk 
besluit veilige afstand, wordt de veilige afstand gewijzigd van anderhalve meter 
naar nul meter. Dit betekent dat personen die zich buiten een woning ophouden 
niet langer verplicht zijn afstand te houden van andere mensen. De 
inwerkingtreding van deze regeling is gekoppeld aan de besluitvorming inzake de 
wijziging van het Tijdelijk besluit veilige afstand. Wordt de veiligeafstandsnorm 
niet op nul meter gesteld, dan worden de wijzigingen uit deze regeling ook niet 
doorgevoerd. Deze toelichting moet dan ook gelezen worden in samenhang met 
de toelichting op de wijziging van het Tijdelijk besluit veilige afstand.  
 
Uit de sociaal-maatschappelijke reflectie blijkt dat het loslaten van beperkende 
maatregelen, zoals de veiligeafstandsnorm, een positief effect heeft op het 
welbevinden van mensen. Ook brengt deze norm kosten met zich mee op zowel 
korte als lange termijn. Door het aanpassen van de veilige afstand van anderhalve 
meter naar nul meter wordt een beperking van grondrechten weggenomen. De 
norm dat iedereen die zich buiten een woning ophoudt, anderhalve meter afstand 
tot andere personen houdt, beperkt namelijk het recht op de persoonlijke 
levenssfeer, de vrijheid van vergadering en betoging en de bewegingsvrijheid. 
Deze beperking was noodzakelijk gezien de ernst van de epidemiologische 
situatie. Door voldoende afstand te houden, konden nieuwe besmettingen immers 
voorkomen worden. 
 
Een bijkomend gevolg van het op nul bepalen van de veiligeafstandsnorm is dat 
aan een aantal maatregelen die waren vastgesteld in de Trm de ratio komt te 
ontvallen, zoals bezoekersnormen om de veilige afstand te garanderen, placering 
van publiek of mondkapjesverplichtingen op plaatsen waar de veilige afstand niet 
mogelijk was. Daarnaast worden uitzonderingen die waren geregeld voor de 
veilige afstand overbodig.  
 
  
Pagina 13 van 17 

 
is daarom niet langer nodig. Op buitenterrassen bestaat op grond van artikel 4.4 
 
de mogelijkheid kuchschermen te plaatsen, zodat de veiligeafstandsnorm daar 
niet in acht genomen hoefde te worden. Artikel 4.4 kan door het loslaten van de 
veiligeafstandsnorm ook vervallen.  
 
Hoofdstuk 2a en artikel 6.6 bevatten verschillende mondkapjesverplichtingen. 
Aangezien de mondkapjesverplichtingen bij het op nul meter stellen van de 
veiligeafstandsnorm niet meer hoeven gelden, kunnen hoofdstuk 2a en artikel 6.6 
vervallen. 
 
Met het vervallen van de anderhalve meter, is de inzet van 
coronatoegangsbewijzen niet langer noodzakelijk. De artikelen 4.3, 4.7, 4.9 en 5.2 
en paragraaf 6.11 kunnen daarom vervallen.  
 
De bijzondere bepalingen ten aanzien van onderwijsactiviteiten zijn niet meer 
nodig, omdat de veiligeafstandsnorm voor personen op onderwijsinstellingen 
vervalt en instellingen voor voortgezet onderwijs reeds volledig heropend zijn. 
Paragraaf 6.5 kan daarmee vervallen.  
 
Onderdeel C 
De placeringsplicht en de plicht tot het scheiden van stromen hebben tot doel 
ervoor te zorgen dat de veilige afstand zo goed mogelijk in acht genomen kan 
worden door het aanwezige publiek. Nu de veilige afstand feitelijk niet meer geldt, 
kunnen deze plichten vervallen. Artikel 4.1 bepaalt daarom voortaan alleen nog 
dat de beheerder ervoor zorg moet dragen dat hygiënemaatregelen worden 
getroffen.  
 
Onderdeel D 
Artikel 4.1d is gekoppeld aan artikel 4.1c. Ten aanzien van locaties op grond 
waarvan een placeringsplicht geldt op grond van artikel 4.1c, geldt ook de 
registratieplicht. Artikel 4.1c vervalt met deze regeling. De verwijzing naar artikel 
4.1c in artikel 4.1d is gewijzigd in een verwijzing naar artikel 4.1b en de 
uitzonderingen, zoals voorheen opgenomen in artikel 4.1c, zijn neergelegd in het 
tweede lid van artikel 4.1d.  
 
Onderdeel E 
Ook ten aanzien van de organisatie van evenementen kunnen de placeringsplicht, 
de plicht tot het scheiden van stromen en de plicht tot het in staat stellen van 
personen tot het houden van de veilige afstand vervallen. De onderdelen g, h en i 
van het eerste lid zijn daarom vervallen.  
 
In het tweede en derde lid is de verwijzing naar specifieke onderdelen uit het 
eerste lid, door het vervallen van de onderdelen g, h en i, niet meer nodig. Ook 
vervalt de beperking van ten hoogste één deelnemer per 5 m² voor publiek 
toegankelijke oppervlakte in het derde lid.  
 
Artikelen II tot en met IV 
 
Wat betreft de aanheffen van deze artikelen – over de samenloop van de 
wijzigingen van de regelingen in Caribisch Nederland met wijziging van het 
Tijdelijk besluit veilige afstand – wordt verwezen naar de artikelsgewijze 
toelichting op artikel I.  
 
Pagina 15 van 17 

 
geëxpliciteerd dat maatregelen zo spoedig mogelijk worden gewijzigd of 
 
ingetrokken als deze niet langer noodzakelijk zijn.  
 
De Minister van Volksgezondheid, Welzijn en Sport, mede namens de Minister van 
Justitie en Veiligheid en de Minister van Binnenlandse Zaken en 
Koninkrijksrelaties,  
 
 
 
H.M. de Jonge 
 
Pagina 17 van 17 

