--CONCEPT-- 
 
Regeling van de Minister van Onderwijs, Cultuur en Wetenschap van ..., nr. 
MBO/664185, houdende regels voor het verhogen van de kwaliteit van het 
middelbaar beroepsonderwijs (Regeling kwaliteitsafspraken mbo) 
 
De Minister van Onderwijs, Cultuur en Wetenschap, handelende in overeenstemming met 
de Staatssecretaris van Economische Zaken, 
 
Gelet op artikel 2.2.3, tweede lid, van de Wet educatie en beroepsonderwijs; 
 
Besluit: 
 
Artikel I Regeling kwaliteitsafspraken mbo 
 
Hoofdstuk 1. Algemene bepalingen 
 
Artikel 1.1 Begripsbepalingen 
In deze regeling wordt verstaan onder: 
 
a. investeringsbudget: aanvullende bekostiging als bedoeld in artikel 2.1; 
 
x. kwaliteitsplan: kwaliteitsplan als bedoeld in artikel 1.4; 
 
x. minister: de Minister van Onderwijs, Cultuur en Wetenschap en, voor zover het betreft 
het beroepsonderwijs op het gebied van landbouw, natuurlijke omgeving en voedsel, de 
Minister van Economische Zaken; 
 
x. wet: de Wet educatie en beroepsonderwijs. 
 
Artikel 1.2 Doelstelling 
De minister verstrekt aan instellingen voor de kalenderjaren 2015 tot en met 2018 
jaarlijks een aanvulling op de bekostiging ten behoeve van activiteiten die erop zijn 
gericht de kwaliteit van het onderwijs van de instelling te verhogen. 
 
Artikel 1.3 Investeringsbudget  
De aanvulling op de bekostiging, bedoeld in artikel 1.2, bestaat uit het 
investeringsbudget. 
 
Artikel 1.4 Kwaliteitsplan 
1. De instellingen stellen voor de kalenderjaren 2015 tot en met 2018 een kwaliteitsplan 
op.  
2. De instellingen leggen in het kwaliteitsplan gemotiveerd vast: 
a. wat hun uitgangssituatie op het moment van opstellen van het kwaliteitsplan is ten 
aanzien van de kwaliteit van het onderwijs, in het bijzonder ten aanzien van de in 
bijlage 1 genoemde thema’s en, indien van toepassing, ten aanzien van andere, niet in 
de bijlage genoemde thema’s waaraan zij de aanvulling op de bekostiging willen 
besteden; 
b. wat de resultaten zijn die zij ten aanzien van het verhogen van de kwaliteit van het 
onderwijs willen bereiken; 
c. op welke wijze zij die resultaten willen bereiken; 
d. hoe zij de aanvulling op de bekostiging willen besteden ten aanzien van het 
bereiken van die resultaten. 
3. De instellingen motiveren ten aanzien van de in bijlage 1 genoemde thema’s waaraan 
zij de aanvulling op de bekostiging niet willen besteden om welke reden zij hiertoe geen 
noodzaak zien. 
4. De instellingen dienen het kwaliteitsplan uiterlijk op 30 april 2015 in bij de minister. 

b. eenderde deel wordt over deze instellingen verdeeld naar rato van het aantal 
deelnemers dat is ingeschreven voor een basisberoepsopleiding, bedoeld in artikel 7.2.2, 
eerste lid, aanhef en onder b, van de wet en dat voor bekostiging in aanmerking komt. 
2. Het in artikel 2.2, derde lid, genoemde bedrag wordt verdeeld over de instellingen die 
aan de in artikel 2.4 bedoelde voorwaarde voldoen naar rato van het totaal van de 
rijksbijdragedelen voor die instelling, zoals die voor dat kalenderjaar op grond van artikel 
2.2.1, eerste lid, van het Uitvoeringsbesluit WEB zijn berekend. 
 
Artikel 2.4 Stimuleren van excellentie 
1. Instellingen die in aanmerking willen komen voor het deel van het investeringsbudget 
dat is bedoeld voor het thema stimuleren van excellentie, dienen dit thema in het 
kwaliteitsplan op te nemen. Artikel 1.4 is van overeenkomstige toepassing. 
2. De minister beoordeelt uiterlijk op 15 juli 2015 het thema stimuleren van excellentie, 
zoals dat is opgenomen in het kwaliteitsplan. Voor de beoordeling wordt gebruik gemaakt 
van het beoordelingskader in bijlage 2. 
3. Het investeringsbudget dat is bedoeld voor het thema stimuleren van excellentie wordt 
uitsluitend toegekend aan instellingen waarvan dit onderdeel van het kwaliteitsplan door 
de minister is goedgekeurd. 
 
Artikel 2.5 Besteding 
De aanvulling op de bekostiging kan ook worden aangewend voor andere activiteiten van 
de onderwijsinstelling dan waarvoor deze aanvullende vergoeding wordt verstrekt. 
 
Artikel 2.6 Betaling 
1. De betaling van het investeringsbudget vindt plaats volgens het kasritme van de 
betaling van de rijksbijdrage, bedoeld in artikel 2.2.4, tweede lid, van de wet. De eerste 
betaling vindt plaats in de maand mei 2015. 
2. In afwijking van het eerste lid vindt de eerste betaling van het deel van het 
investeringsbudget dat is bedoeld voor het thema stimuleren van excellentie, voor zover 
instellingen daarvoor in aanmerking komen, plaats in de maand september 2015. 
 
Artikel II  
 
De Regeling aanvullende bekostiging bekwaamheid van het management en 
professionalisering onderwijspersoneel Middelbaar Beroepsonderwijs en de Regeling 
intensivering Nederlandse taal en rekenen mbo worden ingetrokken. 
 
Artikel III Inwerkingtreding 
 
Deze regeling treedt in werking met ingang van 1 januari 2015. 
 
 
Deze regeling zal met de toelichting in de Staatscourant worden geplaatst. 
 
De Minister van Onderwijs, Cultuur en Wetenschap, 
J. Bussemaker 
  

Intensivering van Instellingen geven aan hoe en wanneer zij het  
het onderwijs in de taal- en rekenonderwijs in hun instelling gaan 
Nederlandse taal vormgeven met het oog op het behalen van de 
en in rekenen  benodigde taal- en rekenvaardigheden door de 
deelnemers. Zij geven aan welke activiteiten zij 
gaan inzetten op het gebied van: 
- professionalisering van docenten en overige 
functionarissen op het gebied van taal- en 
rekenonderwijs; 
- extra onderwijstijd; 
- nieuwe of aangepaste faciliteiten; 
- andere activiteiten die nodig zijn voor het 
behalen van de benodigde taal- en 
rekenvaardigheden. 
Terugdringen van Instellingen geven aan welke activiteiten zij  
voortijdig wanneer gaan ontplooien om voortijdig 
schoolverlaten schoolverlaten te voorkomen met het oog op 
(vsv) het verder terugdringen van het aantal 
voortijdig schoolverlaters op de instelling. 
Instellingen geven tevens aan welke activiteiten 
zij gaan ondernemen om het voorkomen van 
voortijdig schoolverlaten structureel te borgen 
in het eigen onderwijsproces en hoe zij 
structurele borging van de samenwerking met 
andere onderwijsinstellingen en gemeenten in 
de RMC-regio gaan vormgeven. De instelling 
zet de middelen op dit kwaliteitsthema in voor 
het treffen van maatregelen op 
instellingsniveau om zodoende de vsv-
streefnormen te halen. Deze normen zijn voor 
de verschillende onderwijsniveau bepaald voor 
de resterende schooljaren 2014-2015 en 2015-
2016 en vastgelegd in het vsv-convenant. Bij 
het behalen van de normen komt de instelling 
in aanmerking voor de variabele 
prestatiebeloning. De streefnormen zijn een 
vertaling van de landelijke doelstelling van 
25.000 nieuwe vsv’ers in 2016 (gemeten over 
schooljaar 2014/2015). Deze doelstelling wordt 
bereikt door intensieve samenwerking tussen 
instellingen uit vo en mbo en andere partijen 
als gemeenten, zorg en hulpverlening en 
werkgevers. 
Voor de groep kwetsbare jongeren nemen de 
instellingen in het kwaliteitsplan op welke 
ambitieuze en haalbare afspraken zij willen 
maken in de regionale samenwerking met 
jeugdzorg, gemeenten en OCW. 
Het bevorderen Instellingen geven aan hoe, met welk resultaat  
van de en wanneer zij zich inzetten om de 
beschikbaarheid en beschikbaarheid en de kwaliteit van de bpv-
de kwaliteit van de plaatsen te verhogen. In het kwaliteitsplan is 
beroepspraktijkvor aandacht voor de verantwoordelijkheden van de 
mingsplaatsen instelling t.a.v. de bpv zoals voorbereiding en 
(bpv) matching, (de begeleiding tijdens) de bpv-
periode, beoordeling en evaluatie. Bij deze 
beschrijving kunnen instellingen gebruik maken 
van het Bpv-protocol. 
Het stimuleren van Instellingen geven aan op welke wijze zij  
excellentie excellentie en de ontwikkeling van een 
duurzame excellentiecultuur binnen de 
instelling stimuleren. Zie verder bijlage 2.  
Het verbeteren van Instellingen kunnen aparte, resultaatgerichte  
studiesucces activiteiten ontplooien om studiesucces te 
bevorderen. Instellingen geven aan hoe de 
activiteiten op de verschillende thema’s 
doorwerken op het verbeteren van studiesucces  
en met welk beoogd resultaat. Met studiesucces 
wordt de verhoging van het onderwijsniveau 
gemeten, waarbij als uitgangspunt de 
vooropleiding van de student geldt. 

TOELICHTING --CONCEPT-- 
 
Algemeen 
 
Achtergrond 
Met de implementatie van de maatregelen uit het actieplan ‘Focus op Vakmanschap 
2011-2015’ (Kamerstukken II 2010/11, 31 524, nr. 88) werkt het middelbaar 
beroepsonderwijs (mbo) aan betere onderwijskwaliteit. Het gaat onder meer om de 
(verdere) implementatie van de maatregelen die voortvloeien uit de wetgeving 
doelmatige leerwegen, de herziening van de kwalificatiedossiers en de aanstaande 
wetgeving doelmatigheid. Kwalitatief goed beroepsonderwijs is cruciaal voor het 
(beroeps)perspectief van onze jongeren en voor de vitaliteit van de Nederlandse 
economie. De mbo-instellingen zitten op de goede weg: de ambitie is ‘van goed naar 
beter’. In mijn beleidsbrief ‘Ruim baan voor vakmanschap: een toekomstgericht mbo’ 
(Kamerstukken II 2013/14, 31 524, nr. 207), die ik naar aanleiding van mijn MBO Tour 
heb opgesteld, behandel ik de uitdagingen waar het mbo-onderwijs voor staat om ook in 
de toekomst zijn belangrijke opdracht voor de samenleving en economie te vervullen.  
 
Voor de toekomstige welvaart van Nederland is het cruciaal dat de talenten van mensen 
zoveel mogelijk worden ontwikkeld. De steeds sneller veranderende arbeidsmarkt maakt 
die urgentie groot. Onze economie heeft goed opgeleide vakmensen nodig. Mensen 
moeten flexibel inzetbaar zijn, sociaal vaardig en creatief en zij moeten hun leven lang 
blijven leren. Dat stelt ook hoge eisen aan ons middelbaar beroepsonderwijs. Om de 
wendbaarheid van mensen te vergroten moet Nederland zich ontwikkelen van een 
kenniseconomie naar wat de WRR noemt een ‘lerende economie’. Daarvoor moet 
allereerst de basis van het (beroeps)onderwijs op orde zijn. Mbo-instellingen dragen zorg 
voor de actuele onderwijsprogramma’s, voor de verbinding met de praktijk en voor goed 
en boeiend onderwijs op maat. Ieders talent moet maximaal benut worden. En ook voor 
toptalent moet ruimte zijn. Om de gevraagde rol in wat de WRR de ‘lerende economie’ 
noemt te kunnen vervullen, moet en kan de kwaliteit van het onderwijs op een aantal 
terreinen worden verbeterd. Ongeveer een derde van de deelnemers voelt zich 
onvoldoende uitgedaagd door de opleiding. Veel opleidingen voldoen met moeite aan de 
normen van het inspectietoezicht en de professionalisering van het onderwijspersoneel – 
in al zijn geledingen – blijft een aandachtspunt. Daarnaast zijn deelnemers vaak 
ontevreden over de begeleiding die zij vanuit hun opleiding krijgen tijdens hun 
beroepspraktijkvormingsperiode (bpv). 
Om deze redenen wil ik extra in de kwaliteit van het mbo-onderwijs investeren. Deze 
investering is aangekondigd in het regeerakkoord van het kabinet-Rutte II (bijlage bij 
Kamerstukken II 2012/13, 33 410, nr. 15) en is ook bekrachtigd in het bestuursakkoord 
dat ik op 11 juli 2014 met de MBO Raad heb gesloten (bijlage bij Kamerstukken II 
2013/14, 31 524, nr. 212). In dit bestuursakkoord is overeenstemming bereikt over het 
1
maken van kwaliteitsafspraken met mbo-instellingen ter invulling van de middelen die in 
het regeerakkoord beschikbaar zijn gesteld ‘om vanaf 1 januari 2015 extra te investeren 
in het mbo, gekoppeld aan prestatieafspraken met instellingen’. Het kabinet heeft 
hiervoor extra 230 miljoen euro structureel per 2017 gereserveerd. In dit 
bestuursakkoord zijn tevens afspraken gemaakt over het verminderen van regeldruk. 
 
Kwaliteitsafspraken 
In de regeling wordt gesproken over kwaliteitsafspraken. Daardoor wordt in de eerste 
plaats duidelijk dat de regeling niet alleen over kwantitatieve prestaties gaat. In 
aanvulling op het actieplan ‘Focus op Vakmanschap 2011-2015’ ziet de regeling namelijk 
op het realiseren van kwalitatief goed en uitdagend beroepsonderwijs. Met de term 
‘afspraken’ wordt in de tweede plaats aangesloten bij het regeerakkoord, waarin de 
‘afspraken met het onderwijsveld’ een centrale plaats innemen. Het bestuursakkoord 
mbo 2014 is daar een voorbeeld van. Hoewel de regeling zelf geen afspraken bevat (het 
                                           
1
 De bekostigde roc’s, aoc’s en vakinstellingen. 

In de artikelsgewijze toelichting bij artikel 1.4 licht ik de procedure hiervoor nader toe. 
 
Facilitering 
Zowel bij het opstellen van het kwaliteitsplan als bij de uitvoering daarvan worden de 
instellingen gefaciliteerd. Dat doe ik op drie manieren: informatie, een onafhankelijke 
instantie en mbo-accountmanagers van het departement met een bijzondere opdracht 
voor wat betreft kwetsbare jongeren. 
 
Allereerst zal ik ervoor zorgen dat transparante informatie beschikbaar komt die een 
instelling nodig heeft om effectief te kunnen werken aan verdere kwaliteitsverbetering. 
De instelling heeft deze informatie nodig om het Kwaliteitsplan te maken. De informatie 
kan naast instellingsbrede informatie, ook informatie op lagere aggregatieniveaus 
betreffen. Deze wordt gebundeld in een zgn. mbo-instellingsrapportage. De instellingen 
hoeven daarvoor zelf geen extra informatie aan te leveren.  
Op de tweede plaats faciliteer ik de instellingen via een onafhankelijke instantie, die de 
instellingen inhoudelijk zal adviseren om ervoor te zorgen dat de kwaliteitsplannen 
ambitieus, realistisch en dus van voldoende kwaliteit zijn. Vanzelfsprekend zal ik 
bewaken dat de deskundigen die aan deze instantie zijn verbonden op geen enkele wijze 
belangen hebben in specifieke instellingen.  
Jaarlijks wordt ten minste eenmaal met het bevoegd gezag overleg gevoerd over de 
voortgang van de uitvoering van het Kwaliteitsplan. Dit gesprek wordt gevoerd door de 
onafhankelijke instantie en de mbo-accountmanagers gezamenlijk. Dit gesprek wordt 
gevoerd op basis van jaarlijkse tussenrapportages, die de instellingen zelf opstellen, en 
de eerder genoemde mbo-instellingsrapportage. De onafhankelijke instantie stelt op 
basis van deze gesprekken en de rapportages van de instellingen jaarlijks een 
stelselrapportage op over de voortgang van de uitvoering van de kwaliteitsafspraken.  
 
De wijze waarop de instellingen door het mbo-accountmanagement en de onafhankelijke 
instantie worden bijgestaan, is onderwerp van de overeenkomst kwaliteitsafspraken mbo. 
Ik verwijs hiervoor naar de artikelsgewijze toelichting bij artikel 1.5. 
 
Financiële aspecten 
Voor 2015 is maximaal € 190,4 miljoen beschikbaar voor het investeringsbudget. Voor 
2016, 2017 en 2018 wordt de definitieve hoogte van de bedragen voor het 
investeringsbudget jaarlijks bekend gemaakt in de Staatscourant. 
 
Tabel 1: Overzicht van het investeringsbudget van de kwaliteitsafspraken  
Bedragen (x € 1.000.000), incl. agrarisch onderwijs 2015 2016  2017  2018 
Regeerakkoord: Kwaliteitsafspraken o.a. 
56,0 56,0 56,0 56,0 
professionalisering  
Begrotingsakkoord 2014: Betere leraren/schoolleiders  14,0 14,0 17,0 17,0 
Begrotingsakkoord 2014: Excellentie incl. 
internationalisering  24,5 24,5 24,5 24,5 
 
 Professionalisering (huidig budget)  35,9  28,3  28,3 28,3 
Professionalisering examenfunctionarissen (huidig 
budget) 7,4 7,0 7,0 7,0 
Taal en Rekenen (huidig budget) 52,6 52,6 52,6 52,6 
3
Vsv (huidig budget, vanaf 2017) 4,1 4,1 
Totaal investeringsbudget 190,4  182,4  189,5 189,5 
                                           
3
 De huidige vsv-convenanten 2012-2015 blijven ongewijzigd. Dat betekent dat de vsv-prestatiemiddelen (een 
vast bedrag van € 4,1 mln voor de instellingen en een variabel bedrag van € 36,5 mln voor de regio’s ) via de 
Prestatiebox mbo beschikbaar blijven. Om de aanpak na afloop van het convenant te ondersteunen, is het 
voornemen ook na 2015 middelen voor de aanpak van voortijdig schoolverlaten beschikbaar te stellen.  

(GJ), het opstellen van een jaarlijkse tussenrapportage die één op één kan worden 
opgenomen in het GJ, het voeren van voortgangsgesprekken en de eventuele kosten 
voor bezwaar en beroep. 
 
De incidentele administratieve lasten worden geraamd op circa 507.600 euro voor de 
periode 2015 tot en met 2018 voor de gehele mbo-sector. Dit is gemiddeld € 7.357 per 
instelling. 
 
De volgende vaste administratieve lasten worden onderscheiden: 
 opstellen van een jaarlijkse tussenrapportage (eindrapportage) met daarin de 
voortgang op het kwaliteitsplan; deze tussenrapportage kan ook één op één worden 
benut voor de jaarlijkse verantwoording in het geïntegreerd jaardocument (GJ); en 
 het voeren van een voortgangsgesprek per jaar met de onafhankelijke instantie en 
het mbo-accountmanagement. 
 
De vaste administratieve lasten worden geraamd op circa € 217.350 per jaar voor de 
gehele mbo-sector. Ofwel gemiddeld € 3.150 per jaar per instelling. 
 
Uitgangspunt van het bestuursakkoord met de MBO Raad over de kwaliteitsafspraken is 
het verminderen van administratieve lasten bij de kwaliteitsafspraken. In het 
investeringsbudget wordt een aantal specifieke subsidies gebundeld: intensivering 
Nederlandse taal en rekenen in het mbo, het budget voor de professionalisering van 
onderwijzend personeel en van examenfunctionarissen. In plaats van drie specifieke 
procedures voor de genoemde onderwerpen komt nu één samenhangende procedure. De 
(beperkte)incidentele en vaste planverplichtingen die met elk van deze subsidies 
gemoeid waren met het aanvragen, rapporteren over de voortgang en verantwoorden, 
komen met deze bundeling van subsidieregelingen te vervallen. Deze kunnen in 
mindering worden gebracht op de bovenstaande maximale bedragen voor de 
administratieve lasten. Tot slot wordt de jaarlijkse rapportage ook één op één benut als 
de verantwoording in het geïntegreerd jaardocument, waardoor extra administratieve 
lasten tot een minimum worden beperkt. 
 
Artikelsgewijs 
 
Artikel I 
 
Artikel 1.1  
 
In dit artikel worden de begrippen gedefinieerd die in deze regeling worden gebruikt. Een 
aantal begrippen in de regeling is al gedefinieerd in artikel 1.1.1 van de WEB. 
 
Artikel 1.2 en 1.3 
 
Met de regeling wordt beoogd om – ten behoeve van de ontwikkeling van het bestel van 
het beroepsonderwijs, als bedoeld in artikel 2.2.3, tweede lid, van de WEB – de kwaliteit 
van het middelbaar beroepsonderwijs te verhogen. Om dat doel te bereiken, wordt een 
aanvulling verstrekt op de bekostiging die de onderwijsinstellingen ontvangen. 
 
In deze regeling – en in het bijzonder in de artikelen 2.1 tot en met 2.6 – is het 
investeringsbudget geregeld. In artikel 1.3 wordt het investeringsbudget expliciet 
genoemd als onderdeel van de aanvulling op de bekostiging. Naast het 
investeringsbudget zal vanaf 2016 ook een resultaatafhankelijk budget tot stand komen. 
Dit resultaatafhankelijk budget kan door middel van een wijziging aan de regeling 
worden toegevoegd. Aan artikel 1.3 kan dan worden toegevoegd dat de aanvulling op de 
bekostiging naast het investeringsbudget ook bestaat uit het resultaatafhankelijk budget. 

Aangezien het om kwaliteitsverbetering op maat gaat, kunnen instellingen ervoor kiezen 
om op bepaalde thema’s (nog) niet in te zetten, bijvoorbeeld omdat zij hun ambities daar 
al bereikt hebben of omdat zij momenteel liever activiteiten ontplooien op een klein 
aantal specifieke thema’s. In het kwaliteitsplan lichten zij dit per thema toe. Het budget 
is om deze reden vrij besteedbaar.  
Alleen voor het thema stimuleren van excellentie geldt een ander regime. Aan de 
invulling van excellentie in het mbo wil ik een extra impuls geven. Excellentie in het mbo 
is gericht op vakmanschap en hoeft niet enkel gericht te zijn op het cognitieve deel van 
de opleiding. Excellentie kan vele vormen hebben, denk aan excelleren in creativiteit, 
communicatie, meester-gezeltrajecten, vakwedstrijden, internationalisering en 
ondernemerschap.  
Ervaringen met het Siriusprogramma laten zien dat excellentieprogramma’s bijdragen 
aan een ambitieuze kwaliteitscultuur en positieve effecten hebben op het gehele 
onderwijs. Ik wil investeren in die instellingen die extra ambities hebben om excellentie 
in het onderwijs concreet vorm te geven. De instellingen kunnen hun ambities 
beschrijven in een excellentieplan, als onderdeel van het kwaliteitsplan. Een door mij 
aangewezen onafhankelijke instantie beoordeelt het excellentieplan en adviseert mij over 
goedkeuring.  
Indien instellingen in het kwaliteitsplan geen ambities op het gebied van excellentie 
beschrijven, worden aan hen geen middelen toegekend voor het thema excellentie voor 
de periode 2015 tot en met 2018. Het thema stimuleren van excellentie is verder 
uitgewerkt in artikel 2.4. 
 
Met uitzondering van het thema stimuleren van excellentie is het kwaliteitsplan niet 
onderworpen aan een formeel goedkeuringsvereiste. Het kwaliteitsplan moet uiterlijk op 
30 april 2015 zijn ingediend bij de Dienst Uitvoering Onderwijs (DUO), Postbus 606, 2700 
ML te Zoetermeer. De ondertekende overeenkomst dient op uiterlijk 1 maart 2015 zijn 
ingediend bij DUO op het aangegeven adres. Ik kies voor deze data, zodat de instellingen 
in het tweede kwartaal van 2015 de tijd hebben om keuzes te maken ten aanzien van 
(organisatorische) maatregelen voor aanvang van het nieuwe schooljaar. 
 
Artikel 1.5 
 
De tweede subsidievoorwaarde is het ondertekenen van de overeenkomst 
kwaliteitsafspraken mbo. Hierin maak ik met de instellingen nadere afspraken over mijn 
rol bij het faciliteren van de totstandkoming en uitvoering van het kwaliteitsplan, de wijze 
waarop het overleg met de instellingen wordt gevoerd en de wijze waarop informatie 
beschikbaar wordt gesteld. Ook wordt geregeld waarover de in het tweede lid bedoelde 
instantie de instellingen adviseert. 
De ondertekende overeenkomst kwaliteitsafspraken mbo moet uiterlijk op 1 maart 2015 
worden ingediend bij DUO.  
 
De in het tweede lid bedoelde instantie is onafhankelijk en adviseert de instellingen om 
ervoor te zorgen dat de kwaliteitsplannen van voldoende kwaliteit zijn. Deze praktijk is 
enigszins vergelijkbaar met de praktijk die eerder is gevolgd bij de Regeling aanvullende 
bekostiging bekwaamheid van het management en professionalisering 
onderwijspersoneel Middelbaar Beroepsonderwijs. 
Afhankelijk van de inhoud van het kwaliteitsplan voert de instantie gesprekken met de 
betreffende instelling met het oog op aanvulling of verbetering van het plan. De instantie 
baseert zich daarbij op de bijlagen. De advisering over het kwaliteitsplan heeft geen 
gevolgen voor de verstrekking van de aanvulling op de bekostiging, met uitzondering van 
het thema excellentie. Voor een beschrijving van het thema stimuleren van excellentie 
zie (de toelichting bij) artikel 2.4. 
 
 
 
 

waarom er aan een bepaald in bijlage 1 genoemd thema niet een deel van het 
investeringsbudget wordt aangewend. 
Voor het onder e genoemde stimuleren van excellentie geldt bovendien nog het 
aanvullende regime; zie daarvoor de toelichting bij de artikelen 1.4 en 2.4. 
 
a. professionalisering 
Professionalisering is de pijler van onderwijskwaliteit. Bekwame docenten, instructeurs en 
onderwijsmanagers zijn nodig om deelnemers te begeleiden en verder te brengen in hun 
onderwijsloopbaan. Onderwijsteams dragen binnen de instellingen de 
verantwoordelijkheid voor de uitvoering van het onderwijs en de taken die daarbij horen, 
zoals kwaliteitsbewaking, -planning en het verbeteren van bestaande processen en 
routines in het team. Professionalisering staat ook in het regeerakkoord genoemd als 
thema voor de kwaliteitsafspraken. Met deze aanpak wordt instellingen de ruimte 
geboden de extra middelen zo in te zetten dat een voor hun instelling passende 
kwaliteitsverbetering kan worden gerealiseerd.  
 
b. Intensivering van het taal- en rekenonderwijs 
Taal- en rekenvaardigheden zijn basisvaardigheden voor alle deelnemers om lessen goed 
te kunnen volgen, voor het functioneren op de arbeidsmarkt en in de samenleving en 
voor doorstroom naar een vervolgopleiding. Het structureel verhogen van de taal- en 
rekenvaardigheden is een belangrijke landelijke beleidsdoelstelling.  
 
c. terugdringen van voortijdig schoolverlaten 
Het doel van het vsv-beleid is dat er zoveel mogelijk jongeren het onderwijs verlaten met 
minimaal een startkwalificatie op zak. Investeren in deze jongeren loont. Met een 
startkwalificatie hebben jongeren betere arbeidsmarktperspectieven: de werkloosheid ligt 
twee keer lager dan bij jongeren zonder startkwalificatie. Meer startkwalificaties betekent 
ook minder criminaliteit: voortijdig schoolverlaters zijn vijf keer vaker verdacht van een 
misdrijf.  De huidige vsv-convenanten 2012-2015 waarbij onderwijsinstellingen en 
gemeenten (financieel) gestimuleerd worden om het aantal voortijdig schoolverlaters 
verder te verminderen tot maximaal 25.000 in 2016, blijven ongewijzigd. 
 
d. bevorderen van de kwaliteit van de beroepspraktijkvorming (bpv) 
Het is van belang dat een beroepsopleiding goed aansluit op de arbeidsmarkt. Scholen en 
bedrijven werken nauw samen bij het verzorgen van beroepsopleidingen en het mbo kent 
meer dan elke andere onderwijssector een belangrijke praktijkcomponent. Via de bpv 
worden deelnemers voorbereid op de uitoefening van een beroep. De bpv is dan ook een 
verplicht onderdeel van iedere mbo-opleiding, die in sterke mate de kwaliteit in het mbo 
beïnvloedt. Herhaaldelijk zijn in verschillende onderzoeken knelpunten geconstateerd die 
betrekking hebben op de beschikbaarheid en de kwaliteit van de bpv-plaatsen. Het beleid 
gericht op het bevorderen van de kwaliteit van de bpv beoogt deze knelpunten te 
minimaliseren of weg te nemen. De instellingen kunnen arrangementen met de 
arbeidsmarkt voor de beschikbaarheid van bpv-plaatsen in hun kwaliteitsplan opnemen 
en gebruiken om zich te profileren. 
 
e. stimuleren van excellentie 
Deelnemers in het mbo geven zelf aan dat ze meer mogen worden uitgedaagd. Net als in 
het basis- en voortgezet onderwijs moeten talentvolle deelnemers een ambitieus 
programma aangeboden kunnen krijgen. In het mbo wil ik bezien of deelnemers de 
mogelijkheid kunnen krijgen om na diplomering binnen hun vakgebied door te groeien 
naar excellent vakmanschap, het meesterschap. Excellentie in het mbo is gericht op 
vakmanschap en hoeft niet enkel gericht te zijn op het cognitieve deel van de opleiding. 
Excellentie kan vele vormen hebben, denk aan  excelleren in creativiteit, communicatie, 
vakwedstrijden, internationalisering of ondernemerschap. Ook talentvolle deelnemers die 
verder willen studeren in het hoger beroepsonderwijs moeten al in het mbo worden 
uitgedaagd. Daarom wil ik excellentie in het mbo bevorderen. Excellentie helpt de 
aantrekkingskracht van het beroepsonderwijs te vergroten door meer aandacht te geven 

 
Bij de beoordeling van het thema stimuleren van excellentie laat ik mij adviseren door de 
in artikel 1.5, derde lid, bedoelde instantie. Afhankelijk van de inhoud van de plannen 
voor het stimuleren van excellentie zal deze instantie gesprekken voeren met de 
betreffende instellingen over een eventuele aanvulling dan wel verbetering. Zo spoedig 
mogelijk na 30 april 2015, maar uiterlijk op 15 juli 2015 beoordeel ik – op advies van de 
instantie – of ik de plannen voor het stimuleren van excellentie goedkeur. De instellingen 
ontvangen mijn beschikking met de eerste bekostiging in september 2015. Indien ik de 
plannen goedkeur, komt de instelling vanaf september 2015 in aanmerking voor 
bekostiging op dit onderdeel voor de kalenderjaren 2015 tot en met 2018. 
 
Gedurende de periode 2015 tot en met 2018 voert de in artikel 1.5, derde lid, bedoelde 
instantie een aantal voortgangsgesprekken met het bevoegd gezag van de instelling ten 
behoeve van de facilitering van de uitvoering van de plannen voor het stimuleren van 
excellentie. Dit gesprek wordt mede gevoerd op basis van de in artikel 1.6 bedoelde 
tussenrapportages. Indien de plannen voor het thema stimuleren van excellentie niet op 
uiterlijk 15 juli 2015 door mij worden goedgekeurd, dan komt de betreffende instelling 
niet in aanmerking voor bekostiging voor het stimuleren van excellentie. 
 
Artikel 2.5 
De Instellingen zijn vrij in hun keuze voor de besteding van de gelden van deze regeling. 
 
Onder de meldingsplicht van de instellingen valt in ieder geval de situatie dat een 
instelling de in het kwaliteitsplan beschreven activiteiten voor een lager bedrag uitvoert 
dan het investeringsbudget. 
 
Artikel 2.6 
 
Voor de betaling van de aanvulling op de bekostiging wordt het kasritme van de 
rijksbijdrage gevolgd. Instellingen die aan de subsidievoorwaarden voldoen ontvangen de 
eerste betaling van het investeringsbudget in mei 2015. Aangezien de regeling al per 1 
januari 2015 in werking treedt, ontvangen de instellingen bij de eerste betaling ook het 
corresponderende bedrag voor de eerste maanden van 2015. 
Alleen voor de eerste betaling van het deel van het investeringsbudget dat is bedoeld 
voor het thema stimuleren van excellentie geldt een afwijkend eerste betalingsmoment. 
De eerste betaling voor dit deel geschiedt namelijk in september 2015. De instellingen 
hebben na 30 april 2015 de gelegenheid, naar aanleiding van advies van de in artikel 
1.5, derde lid, bedoelde instantie, aanvullingen dan wel verbeteringen in hun plan voor 
excellentie aan te brengen zodat het plan uiterlijk 15 juli door mij kan worden 
goedgekeurd.  
 
Artikel II 
 
In dit artikel worden de Regeling aanvullende bekostiging bekwaamheid van het 
management en professionalisering onderwijspersoneel Middelbaar Beroepsonderwijs en 
de Regeling intensivering Nederlandse taal en rekenen mbo ingetrokken. De 
doelstellingen van deze regelingen zijn opgenomen in de thema’s, bedoeld in artikel 2.1 
en bijlage 1. De intrekking van beide artikelen draagt bij aan het verminderen van de 
regeldruk. 
 

