 
 
 
 
 
Regeling van de Staatssecretaris van Sociale Zaken en Werkgelegenheid  
van 31 maart 2020, 2020-0000044983, tot vaststelling van de tijdelijke 
subsidieregeling voor subsidie voor loonkosten en inkomensverlies in verband met 
buitengewone omstandigheden samenhangend met het coronavirus Caribisch 
Nederland (Tijdelijke subsidieregeling loonkosten en inkomensverlies CN) 
 
 
De Staatssecretaris van Sociale Zaken en 
Werkgelegenheid, 
 
Gelet op artikel 3, eerste lid, van de Kaderwet SZW subsidies en artikel 6 van de 
Wet beëindiging arbeidsovereenkomsten BES; 
 
Besluit: 
 
HOOFDSTUK 1. Algemene bepalingen 
 
Artikel 1. Begripsbepalingen 
In deze regeling wordt verstaan onder: 
 
Caribisch Nederland: de eilanden Bonaire, Sint Eustatius en Saba; 
 
loon: het loon, bedoeld in de artikelen 1 en 2 van de Wet ziekteverzekering BES; 
 
minister: de Minister van Sociale Zaken en Werkgelegenheid; 
 
RCN-unit SZW: de RCN-unit SZW, bedoeld in het Organisatie-, mandaat- en 
volmachtbesluit directie Werknemersregelingen 2015; 
 
werkgever: de werkgever, bedoeld in artikel 1 van de Wet ziekteverzekering BES; 
 
werknemer: de werknemer, bedoeld in de artikelen 1 of 1a van de Wet 
ziekteverzekering BES; 
 
Artikel 2. Toepasselijkheid Kaderregeling subsidies OCW, SZW en VWS 
Op subsidies verleend op grond van deze regeling is de Kaderregeling subsidies 
OCW, SZW en VWS niet van toepassing. 
 
Artikel 3. Doel van de subsidieregeling  
Het doel van deze regeling is het voorkomen van werkloosheid en het opvangen 
van inkomensverlies als gevolg van de acute vraaguitval die optreedt ten gevolge 
van buitengewone omstandigheden die niet tot het normale ondernemersrisico 
behoren en samenhangen met het coronavirus in Caribisch Nederland.  
 
 

 
HOOFDSTUK 3. Subsidie zelfstandig ondernemer 
 
 
Artikel 7. Subsidie inkomensverlies zelfstandig ondernemer 
1. De minister kan aan een zelfstandig ondernemer op diens verzoek een subsidie 
wegens inkomensverlies verstrekken indien de zelfstandig ondernemer wordt 
geconfronteerd met een acute vermindering van werk op enig moment in de 
periode van 13 maart 2020 tot en met 12 juni 2020, als gevolg van het 
coronavirus of maatregelen die daarmee samenhangen, waardoor zijn totale 
inkomen, met inbegrip van andere inkomsten, minder bedraagt dan: 
a. USD 761 per maand voor Bonaire; 
b. USD 919 per maand voor Sint Eustatius; of 
c. USD 907 per maand voor Saba. 
2. De subsidie kan verstrekt worden voor inkomensverlies in de periode van 13 
maart 2020 tot en met 12 juni 2020. 
3. Zelfstandig ondernemer is een betrokkene: 
a. die wekelijks tenminste 24 uur werkzaam is in zijn onderneming;  
b. die alleen of samen met degenen met wie hij de onderneming heeft de 
volledige zeggenschap in de onderneming heeft en de financiële risico’s daarvan 
draagt; 
c. waarvan de onderneming gevestigd is in Caribisch Nederland en die zelf 
woonachtig is in Caribisch Nederland; en 
d. die met zijn onderneming voor 13 maart 2020 was ingeschreven bij een Kamer 
van Koophandel en Nijverheid BES. 
 
Artikel 8. Hoogte subsidie zelfstandig ondernemer 
1. De subsidie bedraagt het bedrag, bedoeld in artikel 7, eerste lid, onderdeel a, b 
of c, verminderd met het inkomen per maand van de zelfstandig ondernemer, 
voor zover dit lager is dan het bedrag, bedoeld in artikel 7, eerste lid, onderdeel a, 
b of c. 
2. Onder inkomen als bedoeld in het eerste lid wordt verstaan de winst uit de 
onderneming vermeerderd met andere inkomsten, met uitzondering van 
ontvangen kinderbijslag op grond van de Wet kinderbijslagvoorziening BES. 
 
Artikel 9. Verplichtingen zelfstandig ondernemer 
De zelfstandig ondernemer is verplicht: 
a. een zodanig controleerbare administratie te voeren dat de voor de vaststelling 
van de subsidie van belang zijnde gegevens kunnen worden nagegaan en 
desgevraagd inzage te verlenen in deze administratie;  
b. onverwijld of uiterlijk binnen twee weken schriftelijk melding te doen aan de 
minister van gewijzigde omstandigheden die van belang zijn voor het recht op, of 
de hoogte van de subsidie; en 
c. ten behoeve van de uitvoering en het toezicht op verzoek inlichtingen te 
verstrekken, desverlangd schriftelijk en binnen een door de minister aangegeven 
termijn.  
 
HOOFDSTUK 4. Subsidie gewezen werknemer 
 
Artikel 10. Subsidie inkomensverlies gewezen werknemer 
1. De minister kan aan een gewezen werknemer op diens verzoek een subsidie 
wegens inkomensverlies verstrekken indien de gewezen werknemer wordt 
geconfronteerd met baanverlies in de periode van 13 maart 2020 tot en met 12 
juni 2020 als gevolg van het coronavirus of maatregelen die daarmee 
samenhangen. 
Pagina 3 van 15 
 

 
2. De minister besluit binnen 3 weken na ontvangst van de volledige 
 
subsidieaanvraag.  
3. De subsidiebeschikking vermeldt in ieder geval: 
a. de periode waarvoor de subsidie wordt verstrekt; en 
b. de hoogte van de subsidie. 
 
Artikel 15. Uitbetaling 
De subsidie wordt maandelijks achteraf uitbetaald.   
 
Artikel 16. Weigeringsgrond 
1. De subsidie kan geheel of gedeeltelijk geweigerd worden indien niet voldaan 
wordt aan de verplichtingen, bedoeld in de artikelen 6, 9 of 12. 
2. Onverminderd het eerste lid, kan de subsidieaanvrager voor een door de 
minister te bepalen periode worden uitgesloten van verdere toegang tot een 
subsidieaanvraag op basis van deze regeling indien hij niet heeft voldaan of niet 
meet voldoet aan de verplichtingen, bedoeld in de artikelen 6, 9 of 12.  
 
Artikel 17. Terugvordering  
De verstrekte subsidie wordt geheel of gedeeltelijk teruggevorderd van de 
subsidieontvanger indien deze ten onrechte of voor een te hoog bedrag is 
verstrekt of indien niet aan de verplichtingen, bedoeld in artikel 6, 9 of 12 is 
voldaan.  
 
HOOFDSTUK 6. Overige bepalingen 
 
Artikel 18. Hardheidsclausule 
1. De minister kan een of meer bepalingen van deze regeling buiten toepassing 
laten of daarvan afwijken voor zover toepassing gelet op het belang dat de 
desbetreffende bepaling beoogt te beschermen, zal leiden tot een onbillijkheid van 
overwegende aard, of gelet op het doel van de regeling.  
2. Het eerste lid wordt in ieder geval toegepast indien de subsidieontvanger als 
gevolg van een onvoorziene persoonlijke omstandigheid die hem redelijkerwijs 
niet te verwijten is, niet kan voldoen aan de verplichtingen die zijn verbonden aan 
de subsidie.  
 
Artikel 19. Mandaat, volmacht en machtiging hoofd RCN-unit SZW 
Het Organisatie-, mandaat- en volmachtbesluit directie Werknemersregelingen 
2015 is van toepassing op de uitoefening van bevoegdheden op grond van deze 
regeling door het hoofd van de RCN-unit SZW en tevens op de uitoefening van 
bevoegdheden die krachtens ondermandaat respectievelijk doorverlening van 
volmacht en machtiging worden uitgeoefend. 
 
Artikel 20. Toezicht 
Voor het toezicht op de uitvoering van deze regeling zijn artikel 12a van de Wet 
ziekteverzekering BES en de Aanwijzingsregeling toezichthoudende ambtenaren 
SZW-regelgeving BES van overeenkomstige toepassing. 
 
Artikel 21. Ontslag wegens bedrijfseconomische redenen 
Tot en met 12 juni 2020 verleent de minister geen toestemming voor beëindiging 
van de arbeidsovereenkomst wegens bedrijfseconomische redenen als bedoeld in 
artikel 5.1 van de Regeling beëindiging arbeidsovereenkomsten BES, bij 
bedrijfseconomische redenen die een gevolg zijn van het coronavirus of 
maatregelen die daarmee samenhangen.  
Pagina 5 van 15 
 

 
 
 
Toelichting 
 
Algemene toelichting 
 
 
1.  Inleiding 
 
Net als in het Europese deel van Nederland zijn er ook in Caribisch Nederland 
grote zorgen over de effecten van het coronavirus op de gezondheid, banen en het 
inkomen van mensen. Ook op Bonaire, Sint Eustatius en Saba geldt de nieuwe 
werkelijkheid van tot stilstand gekomen bedrijvigheid. Voor Caribisch Nederland 
geldt bovendien dat het nagenoeg stilleggen van vliegverkeer en cruisetoerisme 
grote economische gevolgen zal hebben. De gevolgen voor de kleinschalige 
samenlevingen die zwaar leunen op toerisme zijn enorm.  
 
Werknemers, zelfstandig ondernemers en bedrijven in Caribisch Nederland hebben 
(net als in Europees Nederland) zorgen over geld om de rekeningen te betalen, 
zorgen over het in dienst houden van mensen of zorgen over het overeind houden 
1
van het bedrijf. In de brief van het kabinet van 17 maart 2020 is daarom 
aangekondigd dat Caribisch Nederland zoveel mogelijk meeloopt in de 
maatregelen, die het kabinet neemt om bedrijven en werknemers in Europees 
2
Nederland te ondersteunen. In de Kamerbrief van 25 maart 2020 zijn de 
maatregelen voor Caribisch Nederland nader uiteengezet. De onderhavige regeling 
is daar de uitwerking van. 
 
Ook voor Caribisch Nederland acht het kabinet het van groot belang dat banen 
behouden blijven en dat ondersteuning wordt geboden bij acute problemen die 
werknemers, zelfstandig ondernemers en bedrijven (gaan) ondervinden als gevolg 
van het coronavirus. Het kabinet kiest voor een vergelijkbaar massief en breed 
pakket als in Europees Nederland, met als doel banen te behouden en de 
economische gevolgen te beperken, zodat mensen hun inkomen behouden en in 
deze moeilijke periode worden ondersteund. Om goed in te kunnen spelen op 
ontwikkelingen geldt dit noodpakket voor de komende drie maanden en is er 
daarbij de mogelijkheid tot verlenging.  
 
De vormgeving van een regeling voor Caribisch Nederland is onvermijdelijk 
‘passen en meten’. Verbijzondering ten opzichte van de Europees Nederlandse 
regeling is een gegeven. 
 
2. Loon- en inkomstenderving 
 
Bij de vormgeving van een regeling voor loon- en inkomstenderving, naar analogie 
van de inzet in Europees Nederland, is rekening gehouden met de lokale context 
van Caribisch Nederland en het realiseren van een uitvoerbare regeling binnen een 
uiterst korte termijn. Vanwege deze twee aspecten is gekozen voor een regeling 
die in hoge mate aansluit op de systematiek van de Wet ziekteverzekering BES 
(hierna: ZV BES), die in de kern een loondervingsregeling is. Het 
uitvoeringsproces wordt in hoge mate parallel aan dat van de ZV BES ingericht, en 
dus met een daarmee overeenkomstig uitkeringspercentage (80% van het 
                                                
1
 Kamerstukken II 2019/20, 25295, nr. 176 
2
 2020D11656 
Pagina 7 van 15 
 

 
wettelijk minimumloon. Het doel van dit onderdeel van de regeling is het tijdelijk 
 
opvangen van inkomensterugval voor zelfstandig ondernemers die te maken 
hebben met acute vraaguitval als gevolg van de bijzondere situatie vanwege het 
coronavirus, zodat zij daarna hun bedrijf kunnen voortzetten. 
 
Ook is binnen de regeling een voorziening getroffen om gewezen werknemers 
tegemoet te komen. Gewezen werknemers die voldoen aan de voorwaarden in de 
regeling kunnen hiervoor in aanmerking komen. De hoogte van de 
tegemoetkoming voor de gewezen werknemer wordt gebaseerd op het dagloon op 
het tijdstip van het ontslag of het eindigen van een tijdelijk contract als gevolg 
van maatregelen coronavirus (dagloon berekend volgens de definitie in artikel 1, 
eerste lid, onder h, i en j, ZV BES). Bij nulurencontracten wordt uitgegaan van het 
gemiddeld loon over de dertien weken voorafgaand aan het ontslag (artikel 2, 
tweede 2, ZV BES). Het doel van dit onderdeel van de regeling is om werknemers 
die als gevolg van de maatregelen in verband met het coronavirus te maken 
hebben met baanverlies ondersteuning te bieden, zodat zij kunnen voorzien in de 
noodzakelijke middelen voor het bestaan. Door dit onderdeel van de regeling kan 
een aparte regeling via de onderstand – die de uitvoering te zeer zou belasten – 
achterwege blijven. Dit laat onverlet dat er in voorkomende gevallen een beroep 
kan worden gedaan op de onderstand, zoals in verband met uit bijzondere 
omstandigheden voortvloeiende noodzakelijke kosten van het bestaan vanuit de 
bijzondere onderstand.  
 
De ingangsdatum van de regeling is afgestemd op het tijdstip waarop de gevolgen 
van de maatregelen in verband met het coronavirus aanmerkelijk voelbaar zijn 
geworden in Caribisch Nederland. Hiervoor wordt de datum van sluiting van het 
luchtruim van Bonaire aangehouden. Daarom ziet de regeling zien op omzetverlies 
of baanverlies vanaf 13 maart 2020. 
 
3. Karakter van de subsidie 
  
Middelen die in het kader van deze regeling worden verstrekt, hebben het 
karakter van subsidie. Artikel 3, eerste lid, en 5 van de Kaderwet SZW subsidies 
vormt de grondslag voor deze regeling. De subsidie wordt ‘om niet’ verleend; er 
wordt geen tegenprestatie of terugbetaling verlangd. Wel moet de 
subsidieontvanger aan de in de regeling gestelde eisen voldoen en kan subsidie 
worden teruggevorderd indien niet aan de verplichtingen is voldaan of indien de 
subsidie ten onrechte of voor een te hoog bedrag is verstrekt.  
Van verstrekken van voorschotten voor een toekomstige periode is in deze 
regeling geen sprake. De subsidie wordt telkens achteraf uitbetaald.  
 
Indien tijdens of bij het vaststellen van de subsidie sprake is van een redelijk 
vermoeden van een strafbaar feit, dan heeft de RCN-unit SZW de mogelijkheid om 
aangifte te doen bij het Openbaar Ministerie (OM). Het OM kan vervolgens een 
strafrechtelijk onderzoek instellen en overgaan tot strafrechtelijke vervolging.  
 
De tijdelijke subsidie die conform de systematiek van de ZV BES wordt 
vormgegeven, behoort volgens de Wet inkomstenbelasting BES tot het belastbare 
inkomen. Dit geldt ook voor de uitkeringen/subsidies die worden verstrekt aan 
natuurlijke personen (waaronder zelfstandig ondernemers). Ingeval de 
uitkering/subsidie aan de werkgever wordt betaald en deze werkgever in verband 
daarmee verplicht is om de betaling van het reguliere loon aan de werknemer(s) 
Pagina 9 van 15 
 

 
De urgentie van de maatregel dwingt de RCN-unit SZW tot een marginale toetsing 
 
van de aanvragen. Een sluitende controle van alle relevante gegevens is niet 
haalbaar. Er wordt gekozen voor steekproefgewijze controle achteraf. Voor zover 
deze benadering van invloed zou zijn op de rechtmatigheid, geldt deze gezien het 
karakter van noodmaatregel als onvermijdelijk en is een eventueel 
rechtmatigheidsrisico goed te verdedigen. 
 
 
Artikelsgewijze toelichting 
 
Artikel 1 
In artikel 1 zijn een aantal begripsomschrijvingen opgenomen. Daarbij is 
aangesloten bij de begripsomschrijvingen in de Wet ziekteverzekering BES voor de 
begrippen werkgever, werknemer en loon. 
 
Artikel 2 
In artikel 2 is de toepasselijkheid van de Kaderregeling subsidies OCW, SZW en 
VWS uitgesloten. 
 
Artikel 3 
In artikel 3 is het doel van de subsidieregeling omschreven. Op grond van de 
regeling worden subsidies verstrekt aan werkgevers, zelfstandig ondernemers en 
gewezen werknemers die te maken hebben met omzetverlies of inkomensverlies 
als gevolg van de maatregelen die zijn getroffen in verband met het coronavirus. 
 
In hoofdstuk 2 is de subsidieregeling voor werkgevers opgenomen. 
 
Artikel 4 
In artikel 4, eerste lid, is geregeld dat aan een werkgever op diens verzoek een 
subsidie voor de loonkosten kan worden verstrekt. De werkgever krijgt de subsidie 
indien hij blijkens daartoe strekkende verklaring bij de aanvraag aannemelijk 
maakt dat er in de periode van 13 maart 2020 tot en met 12 juni 2020 een 
vermindering van werkzaamheden is die te wijten is aan een omzetverlies van 
tenminste 20% dat veroorzaakt is door (de maatregelen die zijn getroffen in 
verband met) het coronavirus. Subsidie kan op grond van het tweede lid worden 
verstrekt voor loonkosten in de periode van 13 maart 2020 tot en met 12 juni 
2020. 
Op grond van het derde lid is er geen recht op subsidie voor de loonkosten van 
een werknemer waarvoor de werkgever op grond van artikel 5, zesde lid, van de 
Wet ziekteverzekering BES ziekengeld ontvangt of waarvoor de werkgever 
ongevallengeld ontvangt als bedoeld in artikel 5, twaalfde lid, van de Wet 
ongevallenverzekering BES. 
 
Artikel 5 
Op grond van artikel 5 bedraagt de subsidie per werknemer 80% van het dagloon 
over de uren die niet worden gewerkt. Hierbij geldt het dagloon berekend op de 
ingangsdatum van de werktijdvermindering met toepassing van het maximum 
loon per dag overeenkomstig artikel 5, tweede lid, van de Wet ziekteverzekering 
BES. 
 
Artikel 6 
In artikel 6 staan een aantal verplichtingen voor de werkgever.  
Pagina 11 van 15 
 

 
ondernemer waarbij onder inkomen het actuele inkomen uit onderneming 
 
vermeerderd met andere inkomsten wordt verstaan. Bij deze andere inkomsten 
gaat het om alle inkomsten, dus niet alleen inkomsten uit arbeid, maar ook 
eventuele (pensioen)uitkeringen of bijvoorbeeld inkomsten uit kamerverhuur. 
Ontvangen kinderbijslag wordt niet bij de berekening van andere inkomsten 
betrokken.  
De hoogte van de subsidie is maximaal 80% van het eilandelijk wettelijk 
minimumloon. Dit bedrag kan worden ontvangen indien de belanghebbende geen 
andere inkomsten heeft. In geval van inkomsten naast (die uit) het zelfstandig 
ondernemerschap komen deze op het maximaal te ontvangen bedrag in 
mindering. Indien de hoogte van het inkomen van de zelfstandig ondernemer 
hoger is dan het bedrag, bedoeld in artikel 7, eerste lid, onderdeel a, b, of c, is er 
geen recht (meer) op subsidie. 
 
Het vermogen van belanghebbende is niet van invloed op het recht op, of de 
hoogte van de subsidie. Evenmin wordt rekening gehouden met een eventuele 
partner en partnerinkomen.  
 
Artikel 9 
Op grond van artikel 9 moet de zelfstandig ondernemer een controleerbare 
administratie voeren en daarin inzage geven, melden dat hij daaraan niet kan 
voldoen of andere omstandigheden melden die van belang kunnen zijn voor de 
subsidieverstrekking en desgevraagd inlichtingen verstrekken. 
 
In hoofdstuk 4 is de subsidieregeling voor gewezen werknemers opgenomen. 
 
Artikel 10 
Op grond van artikel 10, eerste lid, kan een gewezen werknemer subsidie krijgen 
indien er sprake is van inkomensverlies dat het gevolg is van baanverlies door of 
samenhangend met (de maatregelen in verband met) het coronavirus in de 
periode van 13 maart 2020 tot en met 12 juni 2020. Op grond van het tweede lid 
kan subsidie worden verstrekt voor inkomensverlies gedurende deze periode.  
Het derde lid regelt wat voor deze regeling onder baanverlies wordt verstaan. Er is 
geen recht op subsidie volgens het vierde lid als de werkgever voor de gewezen 
werknemer een subsidie in de loonkosten ontvangt of de werknemer een beroep 
doet op een andere voorziening die opvang van inkomensderving als doel heeft. 
 
Artikel 11 
De hoogte van de subsidie aan de gewezen werknemer bedraagt 80% van het 
loon per dag. Voor de berekening wordt verwezen naar de Wet ziekteverzekering 
BES. Eventueel andere inkomsten op het tijdstip van baanverlies naast de 
inkomsten uit de baan waarop het baanverlies van toepassing is, hebben geen 
invloed op de hoogte van de uitkering. Dit is conform de systematiek van de Wet 
ziekteverzekering BES.  
Op grond van het derde lid kunnen ‘nieuwe’ inkomsten uit arbeid verkregen na het 
baanverlies in mindering worden gebracht op de subsidie. Hierbij kan worden 
gedacht aan de situatie dat een gewezen werknemer op enig moment binnen de 
looptijd van deze regeling een nieuwe baan aanvaardt, die geacht kan worden in 
de plaats te komen van de baan waarop baanverlies in het kader van deze 
regeling van toepassing is. 
  
Pagina 13 van 15 
 

 
Artikel 20 
 
In artikel 20 is het toezicht op de uitvoering van de regeling geregeld door artikel 
12a van de Wet ziekteverzekering BES en de Aanwijzingsregeling 
toezichthoudende ambtenaren SZW-regelgeving BES van overeenkomstige 
toepassing te verklaren. 
 
Artikel 21 
In artikel 21 is bepaald dat de minister in de periode waarin werkgevers subsidie 
kunnen krijgen voor de loonkosten, geen toestemming zal geven aan werkgevers 
om werknemers te ontslaan wegens bedrijfseconomische redenen indien die 
bedrijfseconomische redenen een gevolg zijn van het coronavirus of maatregelen 
die daarmee samenhangen. Het doel van de subsidieregeling is om werkloosheid 
zo veel mogelijk te voorkomen. Deze bepaling kan ook terugwerken tot en met 13 
maart 2020, omdat vanaf die datum geen vergunningen meer door de minister 
zijn verleend. 
 
Artikel 22 
In de inwerkingtredingsbepaling is geregeld dat de regeling terugwerkende kracht 
heeft tot en met 13 maart 2020. De regeling heeft betrekking op subsidies voor de 
periode tot en met 12 juni 2020. Omdat aanvragen kunnen worden ingediend tot 
en met 12 juli 2020 en de vaststelling daarna plaatsvindt is gekozen voor een 
vervaldatum van ongeveer een jaar na afloop van de subsidieperiode. De regeling 
vervalt met ingang van 1 juli 2021. Eventueel kan afhandeling van 
subsidieaanvragen op grond van deze regeling ook na deze datum. Dit kan 
bijvoorbeeld relevant zijn in verband met terugvordering of bezwaar en beroep. 
Op grond van het derde lid blijft de regeling zoals die luidde voor de vervaldatum 
van toepassing op de afwikkeling van subsidieaanvragen op grond van deze 
regeling. Bij een eventuele verlenging van de regeling zal de vervaltermijn 
natuurlijk worden aangepast. 
 
 
 
De Staatssecretaris van Sociale Zaken 
en Werkgelegenheid, 
 
 
 
 
T. van Ark 
Pagina 15 van 15 
 

