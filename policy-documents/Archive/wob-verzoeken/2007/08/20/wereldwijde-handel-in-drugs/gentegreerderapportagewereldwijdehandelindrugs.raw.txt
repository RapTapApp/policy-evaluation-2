Project Nationale Veiligheid 
 
Geïntegreerde rapportage interdepartementale zelfevaluatie  
 
 
Wereldwijde handel in drugs 
 
Intern werkdocument 
 
Wat is dat tegenwoordig 
eigenlijk? 
Tja, nationale 
Veiligheid… 
 
 
 
 
 
 
 
 
 
Datum: 16-05-2006 

Voorwoord 
 
De status van deze rapportage is een intern werkdocument. De rapportage beschrijft de 
resultaten van een inventariserend onderzoek naar  
1. blinde vlekken in het beleid gericht op het inperken en/of voorkomen van de 
wereldwijde handel in drugs 
2. knelpunten in het interdepartementale beleidsproces dat ten behoeve hiervan wordt 
ingezet. 
 
De resultaten geven een overzicht van de visies van de betrokken departementen m.b.t. de 
blinde vlekken en knelpunten. Nadrukkelijk dient hierbij vermeld te worden dat de resultaten 
soms gebaseerd zijn op de visie van één departement en nog geen gemeenschappelijk beeld 
weergeven. De rapportage bevat daarom kansen en mogelijkheden voor het versterken van 
het proactieve beleid.  
 
De komende periode zal in het kader van het project geïnventariseerd worden welke kansen 
en mogelijkheden voor het versterken van het proactieve beleid opgepakt gaan worden, door 
wie en hoe. Daarnaast worden de resultaten van het onderzoek gebruikt als bouwstenen bij 
de ontwikkeling van een strategie voor de Nationale Veiligheid.  
 
De geïntegreerde rapportage is opgesteld op basis van een aantal departementale 
zelfevaluaties en collegiale toetsen. In bijlage 1 treft u een overzicht welke departementen 
hebben bijgedragen aan het onderzoek.  
De rapportage wordt niet gepubliceerd. Wel kan deze als intern werkdocument worden 
aangevraagd door de medewerkers van de departementen die betrokken zijn bij dit 
vervolgtraject en/of hebben bijgedragen aan het onderzoek. Aanvragen kunt u sturen aan het 
secretariaat van het Project Nationale Veiligheid. 
 
Meer informatie over het onderzoek is opgenomen in een informatiebrochure met als titel: 
“Project Nationale Veiligheid: Achtergrondinformatie bij de interdepartementale zelfevaluatie 
en collegiale toets”. Ook deze brochure kunt u aanvragen bij het secretariaat van het Project 
Nationale Veiligheid.  
 
 
Secretariaat Project Nationale Veiligheid 
Mw. A. de Jong-Tokman 
Fluwelen Burgwal 56 
Postbus 20011 
2500 EA Den Haag 
 
070-426 6699 
Anna.Jong@minbzk.nl 
 
 
 

Het onderzoek heeft het karakter van een zelfevaluatie met daarop volgend een collegiale 
toets. Het onderzoek is concreet gericht op: 
1. het identificeren van blinde vlekken in het op proactie gerichte beleid ten aanzien van 
nationale veiligheid 
2. het achterhalen van knelpunten in het interdepartementale beleidsproces dat ten 
behoeve hiervan wordt ingezet 
3. het creëren van inzicht in de wijze waarop met deze blinde vlekken en knelpunten kan 
worden omgegaan.  
 
De voorliggende geïntegreerde rapportage heeft betrekking op de incidentcategorie 
‘wereldwijde handel in drugs’ en is het resultaat van vijf departementale zelfanalyses en 
enkele collegiale toetsen. De zelfanalyses zijn verricht door de Ministeries van Justitie, BZ, 
Financiën, BZK en VWS (zie bijlage 1 voor een totaaloverzicht). Van de zelfanalyses zijn 
separaat rapportages beschikbaar.  
 
Leeswijzer 
De voorliggende rapportage is als volgt opgebouwd: 
• in hoofdstuk 2 wordt ingegaan op de omschrijving van de incidentcategorie 
• in hoofdstuk 3 wordt uiteengezet welke beleidsactiviteiten worden uitgevoerd en welke 
interdepartementale samenwerkingsrelaties aanwezig zijn 
• in hoofdstuk 4 wordt – op basis van de huidige gegevens – beschreven welke blinde 
vlekken in het beleid aanwezig zijn, welke knelpunten zich in het beleidsproces voordoen 
en welke ambities de betrokken ministeries hebben als het gaat om deze 
incidentcategorie 
• in hoofdstuk 5 wordt – op basis van de huidige gegevens – een conclusie gepresenteerd. 
 
De rapportage wordt afgerond met twee bijlagen: 
• in bijlage 1 wordt een overzicht weergegeven van de betrokken ministeries en de aard 
van hun bijdrage aan dit onderzoek 
• in bijlage 2 is een overzicht weergegeven van de activiteiten van de ministeries die een 
zelfanalyse hebben uitgevoerd. 
 5

Ook de overige ministeries benadrukken dat er een sterke samenhang is tussen beide 
categorieën die met name tot uitdrukking komt bij de aanpak van witwassen van drugsgelden. 
Het is dan ook in het kader van de proactieve aanpak van internationaal georganiseerde 
criminaliteit aan te bevelen beide eindrapportages naast elkaar te leggen. Overigens moet 
opgemerkt worden dat enkele departementen de dreiging georganiseerde criminaliteit 
weliswaar ‘maatschappelijk ontwrichtend’, maar vinden dit niet direct gelden voor de 
5
wereldwijde handel in drugs. 
 
Voor wat betreft de proactieve aanpak van de wereldwijde handel in drugs wordt voorts 
opgemerkt dat dit zich zowel kan richten op de vraag- als de aanbodzijde. Een beleidsterrein 
dat bijvoorbeeld een rol kan spelen in het kader van de vraag naar drugs is het verslavings-
beleid. De proactieve aanpak van de aanbodzijde richt zich zowel in nationaal als internatio-
naal verband onder andere op grondstoffen. Voor synthetische drugs gaat het dan 
bijvoorbeeld om toezicht op de handel in zogenaamde precursoren, die kunnen worden 
gezien als belangrijke grondstof voor synthetische drugs zoals XTC.  
De proactieve aanpak is daarmee gericht op het opbreken van georganiseerde criminele 
verbanden, handhavingsinterventies in bronlanden als Colombia of transitlanden in 
bijvoorbeeld het Caribische gebied.  
 
Van belang op te merken is dat er verschil in perceptie van de drugsproblematiek is: daarbij 
gaat het voornamelijk om het handhavingsprobleem versus de gezondheidseffecten. Beide 
percepties zijn ook in internationaal verband van totaal andere orde. In internationaal verband 
wordt de drugsproblematiek veelal allereerst gezien als handhavingsprobleem.  
 
Tot slot wordt op deze plaats benadrukt dat nationale veiligheid is ‘beperkt’ tot Nederland. In 
het kader van Koninkrijksrelaties wordt echter een aantal inspanningen geleverd op de 
Nederlandse Antillen en Aruba die van invloed kunnen zijn op de nationale veiligheid van 
Nederland. De wijze waarop deze inspanningen proactief bijdragen aan het 
inperken/voorkomen van de wereldwijde handel in drugs worden dan ook meegenomen in 
deze rapportage. 
                                                           
5
 Dit sluit aan bij de visie van de Interdepartementale Werkgroep Nationale Veiligheid die op 20 maart 
2006 de conceptrapportages heeft besproken. 
 7

Figuur 1. Interdepartementale samenwerking in het kader van het inperken en/of voorkomen 
van wereldwijde handel in drugs 
•• VVeerraannttwwoooordrdeelijkhlijkheeiidd in in h heet t kakaddeerr  •• VVereraannttwwoooorrddeelliijjkkhheieid vd vooroor  KmarKmar eenn  
vvan ban beevvoorrddererenen i inntteeggrriitteieit t ffiinnaanncciiëëlle e KKuussttwwaacchhtt (gre (grennssccoontntrorollees)s)
•• RRooll  bbij dij dee g geezzaammeennlijkelijke  
sesectctoorr
•• VVeerraannttwwoooordrdeelijkhlijkheeiidd v voooorr  ddoouuaannee  rerecchhtshantshandhadhavivinngg (o (ook ok SuSuririnnaameme e enn  
enen Be Bellaassttiinngdigdienenstst CarCariibibiscschh ggeebbiied)ed)
DDeefensfensiiee
FiFinanancnciiëënn
•• BBiijjddrraagege aan aan b beessttririjjddiing ng iinntetegrgraallee  
••VVeerraannttwwoooorrddeelijkhlijkheeiidd vo vooorr  
hehennenneptpteeeelltt
ttrraannssppoorrttseseccttor,or, ro roll  bibijj r reechchtstshandhandhahavivinngg  
•• BBijdijdrraaggeenn i. i.hh..k.k.vv..  
V&V&WW VRVROMOM
enen b beelleeiiddssaafstfsteemmimmingng::   c controntroolleevvllucuchthteenn,,  
bebelleeiiddsonsonttwiwikkkkeelliinng:g: i innbrbreneng g 
cocontntaiainneerrccoonntrtrololeses o off  vvlliieegvgvererbbooddeenn
exexpepertrtiisse t.e t.a.a.vv..  ssyynntthetihetisschche dre druuggss
•• TTooeeziczichht It Innssppeecctietie o opp ille illeggaallee  
chchemiemisscchhe ace actitivviitteeiitteenn
•• PPrimrimaair veir verarannttwwoooorrddeelilijk vojk vooorr n noormrmsstteellinllingg,, b beelleeiidd  
••VVeraerannttwoowoorrdedelliijjkkheheiidd voo voorr  behbeheeeer Or Oppiiuummwweett
enen ge gezazagg
•• CCoöoördrdiinneerrendeende v veerarantntwowoordordeelliijjkkhheeiidd  vovooorr  
JuJuststitieitie VWVWSS
•• VVeerraanntwtwoooordrdeelijklijk vo vooorr vo vooorrkokommeenn,, o oppspspoorreenn e enn  
drdrugugssbbeleleieid vd vaannuuiitt h heet t peperrssppeeccttiieef f vvaann  
vveervrvololggeenn v van stan strraafbfbarare feie feitteenn
vovollkkssggeezzonondhdheieidd
•• VVeerraanntwtwoooordrdeelijkhlijkheeiidd m m..nn..  
•• GGeeeenn d diirereccttee ve verarannttwwoooorrddeelijkhlijkheeiidd,,  
ii..h.kh.k..vv..  wwiittwwasassen:sen: bi bijjddrraaggeenn a aaann  
alallleeen ien inndidirreectct v viia ka keennnniissddeelliinngg
EZEZ
voovoorrkkoommeenn m miisbsbruruik ik vanvan  LNVLNV
•• FFiinnaanncciiërëreenn oonnddeerrzzoeoekk na naarar  exexperperttiissee    
rerechchttsspepersrsonenonen
i.i.h.h.k.k.v. av. alltteernarnattieveieve p prroduoductctieie  
BZBZ BZBZKK
•• BBevevororddeerren ien inntteerrnnaattiioonnaallee    •Ver•Verantantwwooororddeelliijjkk v vooroor teg tegeennggaaan (an (oovveerrllastast  
ssaamemenwnwererkikingng e enn  kekennnniissovovererdrdracachhtt dodooor) dr) drruuggsgsgebebruiruikk / han / handedell  doodoor r 
•• IInntteerrnanattiionaaonaall ui uitdtdraragengen  ssttiimmululeerrenen/i/inniititiëërrenen l lookkaaalal ve veiilliighegheiiddsbesbelleeiidd  enen  
NedeNederlrlaannddssee s sttandandpuntpunt/a/actctiivviitteeiitetenn bebevovorderderrenen ri risisiccobeobewustwustzziijjnn b buurrggeersrs
•• RRooll b biijj  bbeeppeerrkkenen aa aanbodnbod va vann dr drugugs s •• BBeehheeeerrssvveerraannttwwoooordrdeelijklijkhheeiidd vo vooorr d dee p poolitlitiiee, , 
vvanuanuiitt b buuiittenenllaanndd  ((vvooroorlliicchthtiinngg e enn  ooookk i i..hh..k.k.v. v.  i innteternarnattiionaonallee  popolliittiieessaammeennwwerkerkiingng
bibieeddeenn v vaan aln altteerrnnatatiieevveenn)) •• MMeeddeevveerraannttwwoooordrdeelijkhlijkheeiidd vo vooorr s sttimimuulleerreenn    
zezelflfssttaannddigighheeidid N Needd..  AAnntilletillenn//AArruubbaa e enn  
wwaaraarbboorrggeenn he hellppeenn na nakkoomemen in inntteerrnnatatiioonnaallee  
veverprplichlichttiinnggeenn
LeLevveerreen n iinnbrbrengeng                                  
KKrrijgenijgen in inbrebrenngg                                    
SStteerrkeke be betrtrokokkenhkenheieidd                  
GGeemmiiddddeleldede be bettrrookkenhekkenheiidd              
ZZwwakkakkee be betrtrokokkkeenhnheieidd
 
 
 
 
 
 9

In het kader van de luchtvaart houdt de IVW vooral in de gaten dat opsporingsinstanties op 
een verantwoorde manier vliegtuigen doorzoeken en niet op de één of andere manier schade 
aan het vliegtuig toebrengen die gevaarlijk kan zijn. Ladingen van voer- en vaartuigen zijn 
dan ook alleen relevant wanneer het de ‘vervoersveiligheid’ in gevaar brengt (bijvoorbeeld het 
vervoer van vuurwerk). Dat het vervoer van drugs de vervoersveiligheid in gevaar brengt, is 
6
ten aanzien van weg, spoor en water een theoretische mogelijkheid. 
 
Van het totale beleidsnetwerk spelen de Ministeries van LNV, EZ en VROM een minder 
prominente rol. Zij komen voornamelijk in beeld ofwel bij zeer specifieke onderdelen van het 
beleid (EZ) danwel een specifieke verantwoordelijkheid (VROM) en/of expertise ten behoeve 
hiervan (LNV). Het Ministerie van LNV benadrukt op dit punt – in tegenstelling tot wat een 
aantal andere departementen hebben aangegeven – dat zij geen eigenstandig beleid voert 
om alternatieve productie te stimuleren in landen waar drugsteelt belangrijk is. Dit soort 
expertise wordt wel beschikbaar gesteld door de Wageningen Universiteit en 
Researchcentrum (WUR). In Europees verband is alternatieve productie bovendien met name 
een taak van Ontwikkelingssamenwerking (BZ). 
  
Het Ministerie van VROM benadrukt dat zij geen expertiserol heeft op het terrein van 
“vernietigingsmiddelen en alternatieve productie” zoals door een ander departement 
aangegeven. Het Ministerie van VROM heeft een (beperkte) rol bij het signaleren van 
chemische drugs. Daarnaast is het de Inspectie die activiteiten verricht om chemische illegale 
activiteiten te achterhalen. Dit is niet primair gericht op het opsporen van chemische drugs. 
Ook op het terrein van beleidsontwikkeling- en uitvoering op het terrein van drugs ziet het 
Ministerie voor zichzelf geen rol weggelegd. 
 
3.2 Beleidsactiviteiten op hoofdlijnen 
 
Waar in de vorige paragraaf de rollen/verantwoordelijkheden van de bij het proactieve beleid 
betrokken ministeries centraal hebben gestaan, gaat deze paragraaf in op de hoofdlijnen van 
de beleidsactiviteiten waarmee invulling wordt gegeven aan deze rollen/verantwoordelijk-
heden. Allereerst wordt aandacht besteed aan de verhouding tussen internationaal en 
nationaal beleid (paragraaf 3.2.1.). Vervolgens wordt ingegaan op de beleidsactiviteiten die 
door de Ministeries van Justitie, BZ, Financiën, BZK en VWS worden verricht in het kader van 
het inperken en/of voorkomen van wereldwijde handel in drugs (paragraaf 3.2.2.).  
 
                                                           
6
 Ten aanzien van de luchtvaart ligt het genuanceerder dan op weg, spoor en water. Dit komt doordat 
het aan boord hebben van drugs tevens de vliegveiligheid in gevaar kan brengen. Formeel gezien 
betreft de verantwoordelijkheid voor security echter NIET het aan boord hebben van drugs. Bij de 
juridische ‘kapstok’ om als ultimum remedium vliegverboden in te stellen, heeft het Ministerie van V&W 
echter wel een rol. 
 
 11

Kortom, soms is sprake van gezamenlijk optreden in internationaal verband en soms gaat het 
om het ontwikkelen van mondiale en Europese beleidskaders waaraan op nationale schaal 
invulling wordt gegeven. Tot slot komt het voor dat informatie die afkomstig is uit 
internationale netwerken (of inlichtingenvergaring) een wijziging van nationaal beleid of 
activiteiten teweeg kan brengen.  
 
Dit geldt ook voor de ‘uitstralende werking’ die internationale opsporingsactiviteiten kunnen 
hebben. In het Nationaal Dreigingsbeeld wordt het voorbeeld genoemd van de met name 
door de Verenigde Staten gevoerde ‘war on drugs’ uit de jaren negentig: “door de ‘war on 
drugs’ zijn (veel) meer kleine entrepeneurs op de markt gekomen die op een andere manier 
dan daarvoor en op eigen rekening bepaalde onderdelen van het criminele proces uitvoeren. 
Daarnaast wordt niet uitgesloten dat criminele groeperingen zich bij intensievere opsporing en 
een strenger vervolgingsklimaat zullen ontwikkelen tot celachtige structuren die zeer gesloten 
8
en gestructureerd opereren; en daardoor moeilijker op te sporen zijn”. 
 
3.2.2. Beleidsactiviteiten  
 
Om de beleidsactiviteiten inzichtelijk te maken, is een indeling gemaakt in verschillende fasen 
 9
van het beleidsproces: 
- beleidsvoorbereiding waarin kennis en informatie over de achtergronden bij wereldwijde 
handel in drugs wordt verzameld en in kaart wordt gebracht wat de aard en de omvang is 
(onderzoek en risicoanalyses) 
- beleidsontwikkeling die gericht is op het ontwikkelen van acties, standpunten, e.a. die 
bijdragen aan het inperken en/of voorkomen van wereldwijde handel in drugs 
- beleidsuitvoering waarin uitvoering wordt gegeven aan wat is ontwikkeld in het kader van 
het inperken en/of voorkomen van wereldwijde handel in drugs 
- beleidsevaluatie waarin wordt gekeken naar de resultaten/effecten van het beleid. 
 
3.2.2.1 Beleidsvoorbereiding: onderzoek en risicoanalyses 
Voor de beleidsvorming in nationaal verband en de standpuntbepaling in internationaal 
verband is informatie essentieel. De relevante informatie in het kader van het inperken en/of 
voorkomen van de wereldwijde handel in drugs wordt in essentie langs twee kanalen 
verkregen. In de eerste plaats wordt er – meer of minder wetenschappelijk – onderzoek 
verricht. Ten tweede vormen risico- of dreigingsanalyses een essentiële bron van informatie, 
omdat hier nieuwe trends en ontwikkelingen in zowel het drugsgebruik als de handel naar 
voren kunnen komen. Het eerste wordt voornamelijk verricht door (wetenschappelijke) 
onderzoeksinstellingen, terwijl de risicoanalyses ook kunnen plaatsvinden door bijvoorbeeld 
inlichtingendiensten en/of –eenheden. 
 
                                                           
8
 Nationaal Dreigingsbeeld: zware of georganiseerde criminaliteit, Dienst Recherche Informatie, KLPD, 
juli 2004. 
9
 In bijlage 2 vindt u een opsomming van de beleidsactiviteiten die door de Ministeries van Justitie, BZ, 
Financiën, BZK en VWS worden uitgevoerd in het kader van het inperken en/of voorkomen van 
wereldwijde handel in drugs. 
 
 13

Bijdragen aan Europese en mondiale beleidsvorming  
- Inhoudelijke inbreng en bijdragen aan standpuntbepaling in het kader van VN-resoluties 
op het terrein van drugs. Een belangrijk document is de in 1998 uitgesproken Political 
10
Declaration on the Guiding Principles of Drug Demand Reduction.  
- Verder bijdragen aan Europese beleidsvorming zoals de Europese drugsstrategie in 2004 
en het EU Actieplan Drugs 2005-2008. Onder meer in de Horizontale Groep Drugs, het 
drugsoverleg Nederland – Frankrijk, de Senningen-werkgroep drugs (op basis van een 
 afgesloten verdrag over politiesamenwerking) en in andere bi- of multilaterale 
 werkgroepen. Intensieve samenwerking bij onder meer het aanpakken van drugskoeriers 
 tussen deze landen en Nederland (zie verder paragraaf 3.2.1).  
 Nederland levert tevens een bijdrage aan EU-verordeningen op bijvoorbeeld het terrein 
 van precursoren. 
- Stimuleren zelfstandigheid op het gebied van bestuur, rechtszekerheid en economie op 
de Nederlandse Antillen en waarborgen helpen nakomen internationale verplichtingen: 
ontwikkelen beleid op het terrein van armoedebestrijding en verbetering onderwijs (BZK). 
In het algemeen wordt bijgedragen aan het opbouwen, uitzetten en implementeren van 
juridische structuren in bepaalde landen (BZ).  
- Bijdragen aan internationaal beleid gericht op het tegengaan van handel in en gebruik 
van kleine wapens om zo bewapening drugsbendes te voorkomen (BZ). 
 
Opstellen (beleidsmatige) voorwaarden voor samenwerking 
- Met name gericht op het terrein van opsporing en vervolging drugstransporten over zee 
en in de lucht. Afspraken met bijvoorbeeld de Colombiaanse Defensie (BZ).   
- Formuleren van doelen/opdrachten voor uitzendingen gericht op het tegengaan van 
drugshandel. 
 
De activiteiten die door de verschillende ministeries worden ontplooid in het kader van 
nationale beleidsontwikkeling, laten zich als volgt samenvatten: 
 
Ontwikkelen gezamenlijk beleid om aanbod van drugs tegen te gaan 
- Eén van de belangrijkste pijlers van het beleid om het aanbod tegen te gaan,  is gelegen 
in de nota ‘Samenspannen tegen XTC’ uit 2001 waarin een plan van aanpak wordt 
gepresenteerd om productie van en de handel in XTC aan te pakken (zie ook 3.3). 
Verder zijn er andere voorbeelden zoals het Schipholplan Aanpak Cocaïneverband waar 
zowel in financiële als personele zin veel aandacht voor is. 
- Een belangrijke basis voor beleid is daarnaast het vormgeven en faciliteren van de 
integrale aanpak hennepteelt. Door het voortdurend zoeken naar verbreding en nieuwe 
mogelijkheden om bijvoorbeeld te onteigenen of woningen te sluiten, wordt met name het 
11
aanbod van drugs beïnvloed (het Ministerie van BZK heeft een voortrekkersrol). 
 
                                                           
10
 Political declaration on the guiding principles of drug demand reduction and measures to enhance 
international cooperation to counter the world drug problem, special session General Assembly, 8-10 
juni 1998. 
11
 De overkoepelende beleidsbasis voor de integrale aanpak hennepteelt is gelegen in de Cannabisbrief 
van de regering. Dit is een integraal plan dat wordt getrokken door de ministeries van VWS en Justitie. 
Het Ministerie van BZK trekt daarbij van enkele thema’s waaronder de integrale aanpak hennepteelt 
heel duidelijk ‘de kar’. 
 15

De verplichtingen en afspraken worden interdepartementaal afgestemd in de Ambtelijke 
Werkgroep Uitvoering Drugsbeleid (AWUD) waarin de Ministeries van VWS, Justitie, 
BZK, BZ en Financiën zijn vertegenwoordig (en incidenteel het Ministerie van Defensie)  
- in nationaal verband gaat het voornamelijk om het uitvoeren van de Nota ‘Samenspannen 
tegen XTC’ waarbij verschillende departementen zijn betrokken vanuit hun verantwoor-
delijkheid voor diensten als het Openbaar Ministerie, de politie, FIOD-ECD, Douane, 
Koninklijke Marechaussee (KMar) en de Inspectie Verkeer en Waterstaat Divisie 
14
Vervoer. 
 
Hoewel voor wat betreft het ontwikkelde beleid op het terrein van criminaliteitspreventie, 
cannabis en integrale hennepteelt, de departementen én politie/OM een eigenstandige rol 
hebben, geldt dat de uitvoering toch vooral een aangelegenheid is van decentrale overheden. 
De departementen kennen dan voornamelijk een faciliterende, stimulerende en 
coördinerende rol.  
 
Daarnaast gelden voor de diverse departementen dat zij zich in de uitvoering richten op 
specifieke aspecten. Hieronder enkele voorbeelden: 
• het Ministerie van Justitie: handhaven van wetgeving, richtlijnen en kaderbesluiten. 
Daarnaast vooral het faciliteren (bijvoorbeeld extra middelen voor XTC teams) 
• het Ministerie van BZK: mogelijk maken van gezamenlijke drugscontroles. Operationele 
(internationale) samenwerkingsverbanden, ook bijvoorbeeld het Recherche Samenwer-
kings Team 
• het Ministerie van VWS: directe aansturing van kennisinstituten die zich richten op 
preventie, voorlichting, e.d. Daarnaast een belangrijke rol bij het uitvoeren van de 
Cannabisbrief (gezamenlijke beleidsnota van de Ministeries van VWS, Justitie en BZK) 
• het Ministerie van Financiën: maken van kwantitatieve en kwalitatieve afspraken met het 
OM, de politie en toezichthouders over onderzoeken en vervolgingen  
(uiteraard in overleg met de Ministeries van BZK en Justitie) 
• het Ministerie van BZ: financieren en coördineren van projecten gericht op het tegengaan 
van witwaspraktijken. Daarnaast het coördineren van operaties in bijvoorbeeld 
Afghanistan en Haïti gericht op het inperken en/of voorkomen van drugshandel. 
 
3.2.2.4 Beleidsevaluatie 
Zoals in de voorgaande paragrafen duidelijk is geworden, staan de meeste activiteiten van de 
departementen in het teken van beleidsontwikkeling: de informatie die wordt verkregen uit 
onderzoek, risicoanalyses en internationale netwerken, wordt aangewend voor wijziging 
danwel uitvoering van bestaand beleid. Het zal dan ook niet verbazen dat de departementen 
ook ruimschoots aandacht besteden aan evaluatie van beleid. Zo zijn er inmiddels 
eindrapportages verschenen met betrekking tot behaalde resultaten in het kader van de Nota 
‘Samenspannen tegen XTC’, maar hebben tevens andere vormen van evaluatie 
plaatsgevonden. 
 
                                                           
14
 Nogmaals wordt op deze plaats benadrukt dat het Ministerie van V&W voor zichzelf geen directe rol 
vindt weggelegd in het kader van het voorkomen van de wereldwijde handel in drugs. Ook de 
activiteiten van de Inspectie zijn niet ingegeven vanuit deze invalshoek. 
 17

De belangrijkste formele basis voor het drugsbeleid is te vinden in: 
 
1) ‘Paarse’ drugsnota 
 
Op het gebied van beleidsontwikkeling kan worden gesteld dat de hoofdlijnen van het 
Nederlandse drugsbeleid in 1995 zijn vastgesteld in de ‘Paarse’ drugsnota ‘Het Nederlandse 
drugsbeleid; continuïteit en verandering’ die met name het belang van de Volksgezondheid 
16
onderstrepen. Ook voor bijvoorbeeld de activiteiten die het Ministerie van BZ onderneemt 
(onder meer het uitdragen van het Nederlands standpunt) is dit een richtinggevend document.  
 
In de drugsnota wordt een totaaloverzicht gegeven van het beleid ten aanzien van alle 
drugsmarkten. Het beleid is later aangevuld op specifieke gebieden. Tegen het eind van de 
jaren negentig is bijvoorbeeld de behoefte ontstaan aan specifiek beleid om de productie en 
illegale export van XTC aan te pakken. 
 
Er dient echter opgemerkt te worden dat deze basis de afgelopen jaren is ‘aangevuld’ met 
andere beleidsnota’s die een minstens zo belangrijk kader vormen. Daarbij valt allereerst te 
denken aan beleidsuitgangspunten uit het Regeerakkoord en daarnaast aan de Nota 
‘Samenspannen tegen XTC’, het Schipholplan, de Cannabisbrief. Twee hiervan worden 
hieronder besproken. 
 
2) Nota Samenspannen tegen XTC (2001)  en Cannabisbrief (2004) 
 
Er is onder de verantwoordelijkheid van het Ministerie van Justitie (met het oog op opsporing 
en vervolging) in nauwe samenwerking met het Ministerie van VWS (met het oog op 
preventie) een breed scala aan maatregelen aangekondigd in de Nota Samenspannen tegen 
XTC. Gezien de beheersverantwoordelijkheid voor de politie is daarnaast het Ministerie van 
BZK een belangrijke partner. De maatregelen moeten het hoofd bieden aan het probleem van 
de illegale export van in Nederland geproduceerde XTC naar vooral omliggende landen en de 
Verenigde Staten. Hoewel de nota zich richt op alle aspecten van de XTC-keten, ligt de 
nadruk vooral op de 'voorkant' van het proces: de illegale import van de chemische 
grondstoffen (precursoren), de benodigde productiefaciliteiten (hardware zoals drukvaten en 
17
tabletteermachines), de productie in laboratoria en de smokkel naar het buitenland. 
 
Een belangrijke beleidsmatige basis waarop diverse departementen samenwerken is verder 
de zogenaamde Cannabisbrief uit 2004 die door de Ministers van VWS, Justitie en BZK naar 
de Tweede Kamer is gestuurd. Daarin is de status quo beschreven van het toenmalig beleid 
en is aangescherpt beleid uiteengezet. Voor de verantwoordelijkheid van bijvoorbeeld het 
Ministerie van BZK voor het initiëren en stimuleren van lokaal veiligheidsbeleid, is dit een 
belangrijke beleidsmatige basis waarbij intensief wordt samengewerkt met voornamelijk de 
Ministeries van Justitie en VWS. 
 
                                                           
16
 Tweede Kamer vergaderjaar 1994-1995, 24.077, nrs 2/3 
17
 Bron: Nota Samenspannen tegen XTC, mei 2001. 
 19

4. Knelpunten, blinde vlekken en behoeften 
 
In de eerste ronde van de zelfanalyse is bij de Ministeries van Justitie, BZ, Financiën, BZK en 
VWS geïnventariseerd welke beleidsterreinen kunnen bijdragen aan het inperken van de 
wereldwijde handel in drugs. Deze beleidsterreinen zijn vervolgens afgezet tegen de 
beleidsterreinen die in de praktijk ook daadwerkelijk bijdragen. Daarnaast is gekeken naar de 
mate waarin op de beleidsterreinen die daadwerkelijk bijdragen ook doelstellingen zijn 
geformuleerd die zich expliciet op de proactieve bijdrage richten. Op deze manier is inzicht 
ontstaan in de blinde vlekken/kansen die in het op proactie gerichte beleid aanwezig zijn.  
 
In het vorige hoofdstuk is in kaart gebracht welke beleidsactiviteiten de betrokken ministeries 
uitvoeren en hoe de interdepartementale samenwerking er vanuit hun perspectief uitziet. In 
dit hoofdstuk wordt dit inzicht als uitgangspunt genomen om blinde vlekken, knelpunten en 
behoeften te beschrijven. Het identificeren van deze onderdelen maakt het mogelijk de 
proactieve kracht van het beleid te versterken. 
 
Het hoofdstuk is als volgt opgebouwd: 
• in paragraaf 1 wordt ingegaan op de knelpunten die in de interdepartementale 
samenwerking kunnen worden geïdentificeerd 
• in paragraaf 2 wordt beschreven welke blinde vlekken zich in de inhoud van het beleid 
voordoen 
• in paragraaf 3 wordt aangegeven welke ambities de betrokken ministeries hebben ten 
aanzien van het inperken en/of voorkomen van wereldwijde handel in drugs. 
4.1 Knelpunten in het beleidsproces 
 
Uit het vorige hoofdstuk kan worden afgeleid dat een omvangrijk interdepartementaal 
beleidsnetwerk actief is rondom het inperken en/of voorkomen van wereldwijde handel in 
drugs. Zowel op het aspect van het terugdringen van de vraag als op het terugdringen van 
het aanbod, wordt veel beleid ontwikkeld en uitgevoerd. Vrijwel alle ministeries zijn op de een 
of andere manier betrokken bij dit onderwerp, waarbij in de zelfevaluaties van de Ministeries 
van Justitie, BZ, Financiën, BZK en VWS is vastgesteld dat de interdepartementale 
samenwerking in algemene zin goed verloopt. Uiteraard is op punten sprake van een 
gezonde belangentegenstelling, maar van wezenlijke knelpunten is geen sprake. Dit neemt 
niet weg dat er enkele verbetermogelijkheden zijn benoemd. Deze worden hieronder 
beschreven. 
 
Het Ministerie van Justitie: nóg meer een integrale benadering van de wereldwijde 
handel in drugs 
Er moet vanuit de bestaande samenwerkingsverbanden – met inachtneming van de depar-
tementale verantwoordelijkheden – gekeken worden naar versterking van de integrale bena-
dering. Dit betekent dat het Ministerie van Justitie meer leert van het Ministerie van BZ in het 
kader van internationale standpuntbepaling, maar dat andersom het Ministerie van BZ de 
problematiek ook benadert vanuit een ander perspectief dan alleen dat van internationale 
relaties. Verder ziet het Ministerie mogelijkheden tot versterking van de integrale aanpak door 
(nog) meer prioriteit voor de wereldwijde handel in drugs vanuit het Ministerie van BZK 
(gezien de relatie met lokale overheden). Hoewel hier de laatste jaren goede slagen in zijn 
gemaakt, kan het nog verbeterd worden.  
 21

Zonder de ‘scheiding der machten’ of de grens tussen controle en opsporing te willen 
scheiden, zou het goed zijn de discussie over informatie-uitwisseling te voeren vanuit het 
belang van – in dit geval – bestrijding van de wereldwijde handel in drugs.  
4.2 Blinde vlekken in het beleid 
 
Bij de zelfanalyse die de vijf departementen hebben uitgevoerd, is niet alleen aan de orde 
geweest of er verbetermogelijkheden zijn in het beleidsproces (interdepartementale 
samenwerking). Een belangrijk onderdeel bij het beschrijven van het beleid en de 
beleidsactiviteiten, is geweest of er binnen het beleid inhoudelijke punten voor verbetering 
zijn. In deze paragraaf wordt ingegaan op de mate waarin er zich blinde vlekken in dit beleid 
voordoen die in dit kader ook ‘kansen’ kunnen worden genoemd. 
 
Het Ministerie van Justitie: meer brongerichte aanpak en ketenbenadering 
Gezien het internationale karakter van de wereldwijde handel in drugs, vindt het Ministerie 
van Justitie dat er meer kan worden geïnvesteerd in een brongerichte aanpak. Het is goed 
dat de controles op de aanvoer van drugs geschiedt in Nederland, maar het zou meer dan nu 
het geval is, een kwestie van én-én moeten zijn. Dit betekent dat investeringen nodig zijn in 
de gehele keten: bieden van alternatieve productie, controle aan buitengrenzen, handhaving 
op Nederlands grondgebied, tegengaan gebruik, et cetera.  
Het Ministerie van Justitie ziet voorts mogelijkheden in het ontwikkelen van een 
‘handhavingsconcept’ ten aanzien van drugs, zowel in EU als mondiaal verband te gebruiken. 
 
Het Ministerie van BZ: voorkomen van ‘handhavingsgat’ bij bestrijden van 
internationale drugshandel 
Naar alle waarschijnlijkheid gaat de Amerikaanse rol op het gebied van ‘law enforcement’ in 
het Caribisch gebied afnemen. Om een handhavingsgat in het bestrijden van drugshandel te 
voorkomen, is het belangrijk dat de EU een gedeelte van deze taken overneemt. Bij het 
bepalen van een strategie moet Nederland goed aan tafel zitten.  
 
Het Ministerie van Financiën: meer prioriteit aan het bestrijden van witwassen 
Als kans in het (interdepartementale) beleid ziet het Ministerie van Financiën vooral een 
toename van de aandacht voor het bestrijden van witwassen. Dit kan enerzijds zijn door meer 
financiële middelen, maar vooral ook het vergroten van de opsporings- en vervolgingscapa-
citeit door het Ministerie van Justitie.  
 
Het Ministerie van BZK: verbreding integrale aanpak hennepteelt 
Door de productie van drugs in de kiem te smoren, wordt een belangrijke bijdrage geleverd 
aan het tegengaan van de wereldwijde handel in drugs. Het Ministerie van BZK ziet vooral 
een kans in het beleid om andere departementen meer te betrekken in de integrale aanpak 
van de hennepteelt. Het gaat daarbij om de intensievere betrokkenheid van de Ministeries 
van EZ, VROM, LNV, Financiën en SZW. Tot op heden zijn deze ministeries slechts 
marginaal betrokken. Er worden afspraken gemaakt over de verbreding van de integrale 
aanpak.   
 
Het Ministerie van VWS: meer gestructureerde en gecoördineerde voorlichting 
Om de jeugd in een vroeg stadium bewust te maken van de risico’s van drugsgebruik, is 
volgens het Ministerie van VWS een gestructureerde en gecoördineerde voorlichting nodig. 
Met name het Ministerie van OCW heeft een rol bij deze vorm van drugspreventie op scholen. 
 23

Het Ministerie van VWS: meer investeren in ‘evidence based’ werken 
De heroïne-experimenten zijn een voorbeeld van meer ‘evidence based’ werken: daar 
investeren waar is gebleken dat ‘het werkt’. Dit zou departementaal blijvende aandacht 
moeten houden, maar vooral ook uitstraling moeten hebben richting andere departementen: 
interventies goed onderbouwen en effecten van activiteiten monitoren. Samenwerking met 
Justitie is hiervoor essentieel, aangezien de strafrechtelijke component onmisbaar is binnen 
het (Nederlandse) drugsbeleid. 
4.3.2. Interdepartementale behoeften/ambities 
 
Het Ministerie van Justitie: betere aansluiting tussen beleid en uitvoering 
Met name de grote afstand tussen gemaakt beleid en de uitvoeringspraktijk zorgt ervoor dat 
niet altijd wordt uitgevoerd wat vooraf is bedacht. Dit heeft volgens het Ministerie van Justitie 
tevens te maken met de beperkte aansturingsmogelijkheden. Tot slot maken de financiële 
middelen – of beter gezegd het gebrek aan voldoende middelen – het lastig om de 
uitvoeringspraktijk volledig te doordringen van het belang van het drugsdossier. 
 
Het Ministerie van BZ: bevorderen van aandacht voor ‘harm reduction’ binnen de VN 
Rijksbreed moet er volgens het Ministerie van BZ structurele aandacht blijven voor de ‘harm 
reduction’. Het gaat daarbij vooral om aandacht voor de gevolgen van drugsgebruik in termen 
van HIV/AIDS. Niet alleen het Ministerie van BZ moet lobbyen om dit thema zowel op de 
Europese agenda te houden als op de VN-agenda te krijgen, dit geldt ook voor bijvoorbeeld 
de Ministeries van VWS, BZK en Justitie. 
 
Het Ministerie van Financiën: meer aansturingsmogelijkheden OM en politie 
Bij de aanpak van witwassen en financiële criminaliteit dient naar de mening van het 
Ministerie van Financiën vooral meer opsporings- en vervolgingscapaciteit te komen. 
Daarnaast zouden er meer mogelijkheden moeten komen om het OM en de politie aan te 
sturen op deze thema’s. 
Het Ministerie is van mening dat voor het hele drugsdossier, maar vooral ook voor het soms 
complexe terrein van de aanpak van precursoren, dat een écht geïntegreerde aanpak 
ontbreekt doordat de verschillende betrokkenen ‘slechts’ verantwoordelijk zijn voor een 
beperkt deel van het dossier. 
 
Het Ministerie van BZK: betere informatie-uitwisseling 
Zowel in internationaal verband (mede met het oog op mogelijke spanning met het 
waarborgen van bepaalde (grond)rechten) als in nationaal verband (bijvoorbeeld de 
afstemming tussen douane, politie en Kmar). Daarnaast geldt dat bij de verbreding van de 
integrale aanpak hennepteelt niet alleen het Ministerie van BZK, maar juist ook de Ministeries 
van VROM (woningcorporaties), EZ (energiebedrijven), LNV (hennepteelt in buitengebied), 
Financiën (Belastingdienst) en SZW (maatregelen in de uitkeringssfeer) moeten worden 
betrokken.   
 
Het Ministerie van VWS: betere samenhang tussen nationaal en lokaal beleid 
Hier ligt een relatie met het op een hoger niveau tillen van de AWUD. Door bijvoorbeeld op 
termijn de vier grote steden aan te laten schuiven bij het AWUD is op beleidsmatig niveau 
een sterke koppeling mogelijk. Bovendien wordt daarmee een bijdrage geleverd aan 
versteviging van de aansluiting tussen beleid en uitvoering. 
 25

Op uitvoeringsniveau gaat het enerzijds om uitvoeren van wet- en regelgeving en verdragen, 
internationale politiesamenwerking (grenscontroleteams, activiteiten van de Kustwacht 
Nederlande Antillen, etc.). Anderzijds wordt veel aandacht besteed aan gezamenlijke 
onderzoeken en risicoanalyses. Kortom, soms is sprake van gezamenlijk optreden in 
internationaal verband en soms gaat het om het ontwikkelen van mondiale en Europese 
beleidskaders waaraan op nationale schaal invulling wordt gegeven.  
 
Op nationaal niveau worden verschillende inspanningen verricht om het aanbod van drugs 
tegen te gaan. De belangrijkste beleidsmatige basis hiervoor is gelegen in de nota ‘Samen-
spannen tegen XTC’ waar bij de uitvoering diverse departementen zijn betrokken. De hierin 
aangekondigde maatregelen moeten het hoofd bieden aan het probleem van illegale export 
van in Nederland geproduceerde XTC. Daarnaast heeft het Ministerie van BZK een 
belangrijke stimulerende en faciliterende rol richting decentrale overheden in het kader van 
het lokaal veiligheidsbeleid. Steeds meer departementen worden bijvoorbeeld betrokken bij 
de integrale aanpak hennepteelt waardoor het aanbod van drugs meer succesvol kan worden 
teruggedrongen. Controle en opsporing zijn bij het tegengaan van het aanbod van drugs 
uiteraard sleutelbegrippen waarbij ook kan worden gedacht aan het ‘doorrechercheren’ na 
ontmanteling van een hennepkwekerij op (eventuele) achterliggende criminele organisatie.  
 
Tegengaan van de vraag naar drugs 
In internationaal verband geldt – net als voor bijdragen aan het tegengaan van het aanbod – 
dat Nederland bijdraagt aan onder meer standpuntbepaling in VN verband, aan Europese 
beleidsvorming (Europese drugsstrategie, EU Actieplan Drugs 2005-2008). Het Ministerie van 
VWS is coördinator op het drugsdossier, maar werkt intensief samen met de Ministeries van 
BZK, Justitie en BZ. In diverse werkgroepen is Nederland vertegenwoordigd, onder andere de 
Horizontale Groep Drugs en de Werkgroep Illegale Drugshandel. 
 
Voor wat betreft de proactieve aanpak van beleid om de vraag naar drugs tegen te gaan, is 
bestaat er een relatie met verslavingszorg, hoewel de diverse departementen hiervoor een 
verschillende invalshoek hanteren (het Ministerie van VWS primair de volksgezondheid, het 
Ministerie van BZK de overlast door verslaafden, et cetera): in internationaal verband 
subsidieert Nederland internationale projecten voor verslavingszorg, gericht op informatie-
uitwisseling en praktische samenwerking met instellingen in buurlanden.  
 
Ook op nationaal niveau is verslavingszorgbeleid een pijler in het kader van het tegengaan 
van de vraag naar drugs. Het Ministerie van VWS heeft hier de voortrekkersrol in en gezien 
de decentrale verantwoordelijkheid voor onder meer coffeeshop- en lokaal veiligheidsbeleid is 
daarnaast uiteraard vooral het Ministerie van BZK van belang. Dit vanuit het uitgangspunt dat 
door het tegengaan van de overlast door drugs tevens de vraag naar drugs wordt beïnvloed. 
Het beleidsmatige fundament onder de activiteiten wordt gevormd door de ‘Duurzame 
heroïnebehandeling’, maar ook door de Cannabisbrief uit 2004. Hoewel de activiteiten van 
controle en opsporing meer benadrukt worden bij het tegengaan van het aanbod van drugs, is 
het tevens een belangrijke activiteit om de overlast door drugs en daarmee de vraag naar 
drugs te doen afnemen. Tot slot geven diverse departementen aan dat voorlichting over de 
risico’s van het gebruik van drugs onderdeel uitmaakt van de proactieve aanpak.  
 
 27

Uit figuur 2 blijkt allereerst dat de belangrijkste genoemde kansen passen binnen de twee 
hoofdlijnen van beleid, waarbij moet worden gezegd dat voor wat betreft de proactieve 
aanpak de nadruk ligt op het tegengaan van het aanbod van drugs. De kansen in het beleid 
liggen volgens de departementen met name op het terrein van witwasbestrijding (gezien de 
hoeveelheid geld die omgaat in de drugshandel: zorg er als overheid voor dat het niet loont 
doordat de pakkans hoog is) en verbreding integrale aanpak hennepteelt (straal richting de 
achterliggende criminele organisatie uit dat de pakkans hoog is en draag richting de 
‘uitvoerder’ uit dat er risico’s zijn aan gebruik/handel zodat mensen wellicht op zoek gaan 
naar andere bronnen van inkomsten).   
 
De genoemde kansen betreffen vooral het intensiveren van bestaand beleid. Voorstellen voor 
nieuw beleid die zijn gedaan, zijn vooral te herleiden tot de behoefte aan het meer naar de 
vóórkant van het probleem gaan. Bijvoorbeeld een meer brongerichte aanpak: internationaal 
(drugsbestrijding meer zien als kéten door ook het bieden van alternatieve productie in 
bepaalde landen) en nationaal (niet ‘slechts’ hennepkwekerijen of XTC-laboratoria 
ontmantelen, maar kijken naar de achterliggende criminele organisaties). In dit verband moet 
ook de door het Ministerie van BZ aangedragen mogelijkheid worden bezien: door het bieden 
van alternatieve productie en uitdragen van principes van goed bestuur in andere landen dan 
alleen OS-landen kan een bijdrage worden geleverd aan de (proactieve) aanpak van 
drugshandel. 
 
De mogelijkheden in het samenwerkingsproces zijn met bovengenoemde kansen verbonden: 
ontwikkelen effectief monitoringsysteem, verbetering informatie-uitwisseling, meer 
interdepartementale prioriteit op het drugsdossier. Daarnaast is door verschillende 
departementen de noodzaak van ‘redeneren vanuit het probleem’ aangedragen. Er wordt nu 
nog te vaak vanuit departementale taken en verantwoordelijkheden gedacht, terwijl bij een 
daadwerkelijk succesvolle proactieve aanpak het juist essentieel is om vanuit het op te lossen 
probleem te denken: bij de proactieve aanpak van drugshandel in de haven komt wellicht ook 
het Ministerie van V&W in zicht (redenerend vanuit formele taken en verantwoordelijkheden 
heeft het Ministerie van V&W geen rol bij bestrijden drugshandel in de haven).  
 
5.3 Prioritering van mogelijkheden 
 
Voor wat betreft de proactieve aanpak van de wereldwijde handel in drugs komt uit het 
onderzoek naar voren dat het lastig is te bepalen op welke wijze dit de nationale veiligheid 
raakt. Risico’s van drugshandel en drugsgebruik worden onderkend, maar de verschillende 
departementen zijn van mening dat de nationale veiligheid voornamelijk dáár wordt geraakt 
waar sprake is van witwassen. Er dient dan ook in ieder geval aan dit thema prioriteit te 
worden toegekend. Dit is gelegen in de grote hoeveelheden geld die ermee gemoeid zijn, de 
relatie met (illegale) wapenhandel, maar vooral ook het risico op verwevenheid onder- en 
bovenwereld. De samenhang tussen beide incidentcategorieën zou nader bekeken moeten 
worden.  
 
Een ander punt dat naar voren komt uit het onderzoek, is dat aandacht zou moeten worden 
besteed aan (internationale) effecten van nationaal beleid. Een verbreding van de integrale 
aanpak hennepteelt kan het aanbod van drugs tegengaan. Tegelijkertijd wordt de vraag 
opgeworpen of dit niet juist een toename van de handel tot gevolg heeft, omdat het aanbod 
vanuit het buitenland zal moeten komen (ervan uitgaande dat de vraag niet afneemt). 
 29

Bijlagen 
 31

Bijlage 2: overzicht van activiteiten ministeries 
 
De Ministeries van Justitie, BZ, Financiën, BZK en VWS hebben op dit moment een 
zelfevaluatie afgerond. In de onderstaande tabellen wordt op hoofdlijnen aangegeven welke 
beleidsactiviteiten in het kader van het inperken en/of voorkomen van wereldwijde handel in 
drugs worden verricht. 
 
Tabel 2. Beleidsactiviteiten van het Ministerie van Justitie die bijdragen aan het inperken 
en/of voorkomen van wereldwijde handel in drugs 
 
Beleidsactiviteiten Beschrijving van de inhoud 
Onderzoek • Universiteiten doen in opdracht van het Ministerie van Justitie 
geregeld onderzoek naar de mogelijkheden van wetgeving in het 
kader van onder meer de handel in drugs, maar ook internationale 
vergelijkingen ten aanzien van regelgeving gericht op drugs. 
• In Europees verband draagt het Ministerie van Justitie bij aan 
internationaal vergelijkend onderzoek naar regelgeving en 
omstandigheden waarin deze totstandkomt en wordt toegepast. 
Risico-analyses • Met enige regelmaat worden (zelfstandig of als zijnde 
opdrachtgever) sectoren, zoals de cannabis- of transportsector, 
doorgelicht. Aspecten die hierbij worden bekeken zijn o.a. de mate 
van organisatie, verwevenheid met bovenwereld, e.a. 
• Zelfstandig wordt uitvoering, dan wel opdracht, gegeven aan het in 
kaart brengen van de aard en omvang van drugshandel en 
handelsstromen (waar, hoe, waarnaar toe, e.a.). 
• Betrokken bij totstandkoming van het Nationaal Dreigingsbeeld van 
de Nationale Recherche waarin drugs één van de thema’s is. 
Beleidsontwikkeling 
• Op basis van onderzoek en analyses wordt beleid ontwikkeld in de 
vorm van beleidsnota’s als ‘Samenspannen tegen XTC’ (2002), 
‘Actieplan Schiphol’ (2002) en de ‘Cannabisnota’ (2004). 
• Op basis van onderzoek wordt regelgeving ontwikkeld gericht op het 
tegengaan van handel in drugs. Strafrechtelijk gezien heeft het 
Ministerie van Justitie hierin een primaire rol, terwijl zij bij 
bestuurlijke wetgeving ‘slechts’ betrokken is. 
• In internationaal verband wordt een bijdrage geleverd aan 
internationaal beleid, zoals de nieuwe EU Drugsstrategie die in 
december 2004 tijdens het Nederlands Voorzitterschap van de EU is 
vastgesteld. 
Beleidsuitvoering • In het kader van de uitvoering heeft het Ministerie van Justitie veelal 
een faciliterende (bv. extra middelen voor XTC teams), 
coördinerende en/of begeleidende rol c.q. verantwoordelijkheid. 
• Ten behoeve van de uitvoering van het drugsbeleid worden 
concrete instrumenten ontwikkeld, zoals criteria 
(softwareprogramma’s) voor transportcontrole voor vrachten uit 
risicolanden. 
• Wetgeving, richtlijnen, en kaderbesluiten worden ingevoerd c.q. 
geïmplementeerd. 
 
 33

Beleidsactiviteiten Beschrijving van de inhoud 
• Implementeren van verdagen gericht op het tegengaan van 
handel in en gebruik van kleine wapens. 
• Trainen en opleiden van personeel van lokale openbare diensten 
en veiligheidsdiensten. 
• Faciliteren van internationale politiemissies ten behoeve van 
informatie-uitwisseling (op posten ondergebracht). 
• Stimuleren van alternatieve legale bedrijvigheid door middel van 
o.a. microkredieten en kennisverspreiding (vooral in Afghanistan, 
Colombia, Bolivia). 
• Organiseren c.q. financieren van voorlichting (gegeven door 
NGO’s) in ontwikkelingslanden over de gevaren van gebruik van 
drugs.  
Beleidsevaluatie • Van specifieke operaties, zoals in Afghanistan, worden de effecten 
gemeten (ook in relatie tot aard en omvang drugshandel). 
• Het EU-beleid wordt periodiek geëvalueerd, dit is de laatste keer 
in 2004 gebeurd (onder Nederlands voorzitterschap). 
 
Tabel 4. Beleidsactiviteiten van het Ministerie van Financiën die bijdragen aan het inperken 
en/of voorkomen van wereldwijde handel in drugs 
 
Beleidsactiviteiten Beschrijving van de inhoud 
Onderzoek • Onderzoek naar aard en omvang van remittance corridors 
• Onderzoek om de hoeveelheid witwasgelden te kwantificeren 
• Belastingdienst: boekenonderzoek, containeronderzoek, 
onderzoek naar criminele gelden in de vastgoedsector, regionale 
onderzoeken naar zwarthandel, en dergelijk  
Risicoanalyses 
In kaart brengen van typologieën (methoden en technieken) van wit-
wassen, ook in internationaal verband onder leiding van Nederland 
Beleidsontwikkeling Bovenvermelde onderzoeken, risicoanalyses, maar ook nieuwe 
ontwikkelingen leiden voortdurend tot aanpassing van het beleid, 
zowel op nationaal als internationaal niveau. Gezien de 
‘vindingrijkheid’ van criminelen is dit ook noodzakelijk. 
Beleidsuitvoering Er worden met het OM, de politie en financiële toezichthouders 
kwantitatieve en kwalitatieve afspraken gemaakt over onderzoeken 
en vervolgingen. 
Beleidsevaluatie • Periodieke evaluatie en eventuele aanpassing van wet- en 
regelgeving.  
• Evaluatie van beleid(snota’s).  
• Ongeveer eens per vier jaar wordt het totale anti-witwas en anti-
terreurfinancieringsysteem geëvalueerd. Allereerst door middel 
van een zelfevaluatie en daarna door derden, zoals het IMF en 
de FATF (Financial Action Task Force). De resultaten hiervan 
zijn openbaar; tekortkomingen en verbetering worden aangepakt 
en doorgevoerd. 
 
 35

Beleidsterreinen Beleidsactiviteiten Beschrijving van de inhoud 
 • Meefinancieren van lokale projecten (voorbeeld 
heroïne-experimenten, Hector Venlo). 
• V.w.b. risicobewustzijn: maakt onderdeel uit 
van integrale aanpak van hennepteelt. 
Beleidsevaluatie Zowel op departementaal niveau (beleidsnota’s 
én wetgeving) als evaluatie van lokale projecten 
(zoals Hector Venlo) en pilots (bijv. het door-
rechercheren op criminele organisaties nadat is 
ontmanteld). Voorbeeld: 
"Evaluatie van de drugsinstrumenten" de 
gemeentelijke praktijk van het sluiten van 
panden op grond van artikel 174a van de 
21
Gemeentewet en artikel 13b Opiumwet. 
• Politietaken Risicoanalyses Inzicht in risico’s, aard en omvang via diverse 
• Politiepersoneel en rapporten van de Nationale Recherche 
– opleidingen  
Beleidsontwikkeling Bij draaiboek integrale aanpak hennepteelt 
 
nadrukkelijk oog voor taken politie. 
Beleidsuitvoering Verzorgen van cursussen in het kader van 
onlangs afgesloten Verdragen (met Benelux en 
Duitsland) waarin onder meer (de productie van) 
drugs aan de orde komt. 
Beleidsevaluatie Evaluatie van diverse nota’s zoals de XTC-nota 
waarna nieuwe beleidsvoornemens worden 
vastgesteld. 
• Rechtshandhaving  Beleidsuitvoering • (Beheers)verantwoordelijkheid voor speciale 
• Controle en op- teams die productie van en handel in 
sporing synthetische drugs bestrijden. 
• Wijziging Opiumwet: één van de instrumenten 
die gemeenten in handen hebben om de 
handhaving beter vorm te geven. Recentelijk: 
mogelijkheid om woningen te sluiten in geval 
van drugshandel (en dus niet alleen bij teelt). 
• Communiceren naar lokaal niveau over best 
practises handhavingsarrangementen (in 
samenwerking met Centrum voor 
Criminaliteitspreventie en Veiligheid). 
Beleidsevaluatie Periodieke evaluatie van onder meer toedeling 
politiecapaciteit, maar ook wetsevaluatie en 
effectmetingen. 
Koninkrijksrelaties (Wetenschappelijk) Criminaliteits Beeld Analyses door het WODC 
onderzoek/risico- (bijvoorbeeld CBA Bovenwinden). 
analyses 
 
 
 
 
                                                           
21
 April 2002SGBO: door onderzoeks en Adviesbureau van de VNG, in opdracht van BZK 
 37

Beleidsactiviteiten Beschrijving van de inhoud 
Beleidsontwikkeling - Bijdrage aan beleidsontwikkeling in het kader van de: 
• Nota Samenspannen tegen XTC waarin de aanpak van het 
gebruik van – en de handel in XTC wordt beschreven (2001) 
• Cannabisbrief (2004) waarin aangescherpt beleid op het gebied 
van cannabis uiteen wordt gezet. 
- Duurzame heroïnebehandeling (2004) waarin de kaders worden 
aangegeven voor de decentrale behandeling van 
heroïneverslaafden (waaronder vrije heroïnebehandeling op een 
aantal plaatsen). 
- Voortgangsrapportages op aanvraag van de Tweede Kamer 
(december 2005 laatste rapportage). 
- Ontwikkelen landelijke campagnes ten behoeve van preventie en 
voorlichting. 
- Aanpassingen wetgeving/opiumwet naar aanleiding van Europese 
afspraken of eigen inzichten. 
- Betrokken bij en leveren van bijdrage aan Europese beleidsvorming 
op het gebied van drugs. De Europese drugsstrategie is onder 
Nederlands voorzitterschap ontwikkeld. 
- Bijdrage aan resoluties (inbreng, standpuntbepaling) op het niveau 
van de Verenigde Naties. 
Beleidsuitvoering - Gedecentraliseerde uitvoering door uiteenlopende instellingen 
(Tactus, Bouwman, e.a.) 
- Meer directe aansturing van kennisinstituten die zich richten op 
verslaving, preventie, voorlichting, e.a. 
- Implementatie van wetswijzigingen opiumwet op decentraal niveau 
(nauwe samenwerking met het Ministerie van Justitie). 
- Vertaling van Europese beleidskaders en verdragen in nationaal 
beleid. 
Beleidsevaluatie - Nationale Drugmonitor geeft ook inzicht in de effecten van het 
beleid. 
- Op onderdelen van het totale beleid worden specifieke evaluaties 
verricht. 
- Het Waarnemingscentrum in Lissabon is een Europees agentschap 
dat de ontwikkeling van de drugsproblematiek monitort. 
 
 39

