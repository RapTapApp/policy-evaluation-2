 
 
 
 
 
  
 
 
 
  
 
 
 
 
  
 
 
 
 
 
 
 
 
 
Datum 15 september 2014 
 
Betreft Wob-verzoek private beveiliging  
 
 
Geachte 
 
In uw brief van 30 juni 2014 gericht aan de minister van Defensie heeft u met een 
beroep op de Wet openbaarheid van bestuur (hierna: Wob) om informatie  
verzocht over private beveiligers. Bij brief van 18 juli 2014, ontvangen 22 juli 
2014, heeft de minister van Defensie dit verzoek gedeeltelijk aan mij 
doorgezonden voor wat betreft de inzet van private beveiligers voor de beveiliging 
van de Nederlandse diplomatieke posten. Meer specifiek heeft u daarbij verzocht 
om: 
1. Documenten over het aantal beveiligers; 
2. Documenten over naam en aard van de bedrijven waarvoor deze beveiligers 
werken; 
3. Documenten over de taakomschrijving, Rules of Engagement en wapenbezit; 
4. Documenten over (de mate van) subcontracteren. 
 
De ontvangst van uw verzoek is schriftelijk bevestigd bij brief van 31 juli 2014. Op 
12 augustus 2014 heeft u in telefonisch contact met een medewerker van de 
Directie Communicatie van het ministerie aangegeven dat u met name inzicht wilt 
in: 
1. De verhouding private beveiligers en publieke; 
2. De geweldsinstructie van beveiligers; 
3. De aard van de beveiliging bij voorkeur per land en anders per groter gebied 
of continent. 
In de brief van 18 augustus 2014 is de beslistermijn met vier weken verdaagd. 
Wettelijk kader 
Uw verzoek valt onder de reikwijdte van de Wob.  
Besluit 
Ik heb besloten een beperkt deel van de door u gevraagde informatie openbaar te 
maken. De desbetreffende informatie treft u bijgaand en onderstaand aan. Voor 
de motivering verwijs ik naar de onderstaande overwegingen. 
Pagina 1 van 3 
 
 

 
 
 
Directie Juridische Zaken 
Afdeling Nederlands Recht 
 
 
Datum 
Aard van de beveiliging 
18 februari 2014 
Onze referentie 
Wat betreft de aard van de beveiliging gaat het in het geval van beveiliging door 
VCI-105/2014 
de overheid uitsluitend om de Brigade Speciale Beveiligingsopdrachten (BSB) van 
 
de Koninklijke Marechaussee. Het ministerie van Buitenlandse Zaken heeft een 
Convenant met het ministerie van Defensie waarin voorzien wordt in een pool van  
BSB-beveiligers die ingezet kunnen worden op de zogenaamde hoog-risicoposten. 
Het gaat daarbij om gewapende persoonsbeveiliging door hooggekwalificeerde 
militaire specialisten. 
 
In het geval van beveiliging door private partijen, gaat het om een beperkt aantal 
contracten via een tweetal bedrijven waarmee BZ een raamovereenkomst heeft. 
In een beperkt aantal gevallen leveren deze bedrijven voor een Ambassade een 
Beveiligingsmanager of voorzien ze in (ongewapende) persoonsbegeleiding.  
Daarnaast wordt in landen waar de situatie zo onveilig is dat het 
Ambassadegebouw dient te worden bewaakt door gewapende beveiligers, ook wel 
gebruik gemaakt van private bedrijven die gewapende beveiligers inhuren. Deze 
worden dus niet door een ambassade zelf ingehuurd, maar via een lokaal 
beveiligingsbedrijf. Daarbij wordt vastgelegd dat deze beveiligers geheel voldoen 
aan de wet- en regelgeving van het gastland.  
Geweldsinstructies BSB 
Bijgaand treft u de geweldinstructie aan voor Nederlandse militairen van de BSB 
die bij de uitoefening van hun beveiligingstaak ten behoeve van een 
vertegenwoordiging van het Koninkrijk der Nederlanden in het buitenland mogelijk 
geweld zouden moeten gebruiken ter zelfverdediging, en ter verdediging van de 
personen die aan hen zijn toevertrouwd, en waar geen aanvullende bevoegdheden 
op van toepassing zijn. 
Geweldsinstructies voor private beveiliging 
Bijgevoegd vindt u tevens een voorbeeld van een geweldsinstructie die wordt 
gehanteerd door een lokaal privaat beveiligingsbedrijf dat is ingehuurd om een 
ambassadegebouw te beveiligen. Deze instructie is door het bedrijf zelf in het 
Engels vertaald vanuit een andere taal. Een en ander is gebaseerd op de lokale 
wetgeving van het gastland in kwestie. De betreffende beveiligers worden terzake 
geïnstrueerd, getraind en gecontroleerd. De Beveiligingsmanager van de 
Ambassade is belast met het toezicht hierop.    
Hoogachtend,  
 
De minister van Buitenlandse Zaken,  
namens deze, 
het hoofd van de afdeling Veiligheid, Crisisbeheersing en Integriteit, 
 
 
 
Mr H.A. Strating 
Tegen dit besluit kunt u binnen zes weken na de dag waarop dit is bekend gemaakt een 
bezwaarschrift indienen, gericht aan de Minister van Buitenlandse Zaken, t.a.v. attentie van 
VCI, postbus 20061, 2500 EB Den Haag. 
Pagina 3 van 3 
 
 

