Commando DienstenCentra
Ministerie van Defensie
> Retouradres MPC 51 R, Utrechtseweg 219, 1213 TR Hilversum
Zie verzendlijst BOE OG&K
Inspectie Militaire
Gezondheidszorg
De Zwaluwenberg
MPC 51R
Utrechtseweg 219
1213 TR Hilversum
www.defensie.nI/cdc
Contactpersoon
J.J. van Wezel
HID/Secretaris IMG
T 035 577 66 99
MDTN *06 558 76699
Datum 9 april 2015 F 035 577 66 90
Onderwerp Aanbieding Jaarverslag IMG 2014 ii.v.wezel©mindef.nl
Onze reterentie
2015020646
Bijlage
Jaarverslag IMG 2014
Hierbij bied ik u het jaarverslag van de Inspectie Militaire Gezondheidszorg over Bij beantwoording datum,
het jaar 2014 aan. onze referentie en onderwerp
vermelden.
De belangrijkste constateringen en aandachtspunten treft u in de blauwe
katernen van hoofdstuk 3 aan.
De Inspecteur Militaire Gezondheidszorg
Kolonel-vliegerarts M.J.E. Polak
0
0
0
Pagina 1 van 3

Verzendlijst Jaarverslag IMG 2014
Vervolg Intern Defensie:
CDC / DM0
Commandant Commando Diensten Centra
CDC/Com mandant Divisie Personeel & Organisatie Defensie
CDC/Commandant Defensie Gezondheidszorg Organisatie
CDC/DGO/TGB i.o./Commandant Centraal Militair Hospitaal
CDC/DGO/TGB i.o./Commandant Militair Revalidatie Centrum
CDC/DGO/TGB i.o./Commandant Instituut samenwerking Defensie en Relatieziekenhuizen
CDC/DGO/Commandant Militair Geneeskundig Logistiek Centrum
CDC/DGO/Directeur Militaire Geestelijke Gezondheidszorg
CDC/DGO/Directeur Coördinatiecentrum Expertise Arbeidsomstandigheden en Gezondheid
CDC/DGO/Commandant Bijzondere Medische Beoordelingen
CDC/DGO/CEAG/Hoofd Stralingsbeschermingsdienst
CDC/DGO/STAF DGO /Voorzitter Centrale Klachtencommissie Gezondheidszorg Defensie
CDC/DGO/STAF DGO /Hoofdredacteur Nederlands Militair Geneeskundig Tijdschrift
CDC/DGO/IDGO/Hoofd Kenniscentrum Geneeskundige Dienst
CDC/DGO/IDGQ/Hoofd Trainingscentrum Geneeskundige Dienst
CDC/F&L/LOG/Commandant KTOMM Bronbeek
CDC/F&L/Directeur Paresto
CDC/Divisie V&B/Directeur Dienst Vastgoed Defensie
CDC/DPOD/DCWS/Hoofd Afdeling Selectie, Keuring en Aanstelling
CDC/DPOD/Di recteu r Werving en Selectie
CDC/DPOD/Directeur Juridische Dienstverlening
CDC/DPOD/Directeu r Bedrijfsmaatschappelijk Werk
CDC/BOE OGK/COID/Functionarjs Gegevensbescherming
Directeur Defensie Materieel Organisatie
DMO/JIVC/Hoofd C4 I&I
Extern Defensie:
De Inspecteur-Generaal voor de Gezondheidszorg lx
De Adviseur IGZ voor militaire aangelegenheden, dhr. J.K. van Wijngaarden lx
De Griffier van de Tweede Kamer 15 x
De Nationale Ombudsman lx
De Sectorcommissie Defensie 50 x
De Directeur Stichting Ziektekosten Verzekering Krijgsmacht lx
De Directeur Stichting “Het Veteranen Instituut” 1 x
De Directeur Stichting de Basis lx
De Voorzitter Stichting Veteranenplatform 1 x
De Voorzitter BNMO lx
De Voorzitter RZO lx
Het Hoofd Bureau Sociaal Medisch Onderzoek ABP Defensie lx
Pagina 3 van 3

Ministerie van Defensie
Jaarverslag 2014
Inspectie Militaire Gezondheidszorg
4
0
t, 1
1,
1

IN DSOPGAVE
1 VOORWOORD 1
2 REFLECTIE 4
2.1 Terugblik op constateringen jaarverslag 2013 4
2.2 Meerjarenbeeld 6
2.3 Terugblik op het toezichtjaarplan 2014 8
2.4 Staat van de gezondheid 8
3 BELANGRIJKSTE CONSTATERINGEN EN AANDACHTSPUNTEN 9
4 ALGEMEEN TOEZICHT 11
4.1 Inleiding 11
4.2 Zorg- en beleidsverantwoordelijken 11
4.3 Voorzitters van militaire beroeps- en belangenverenigingen 16
4.4 Vaste Kamercommissie Defensie 17
4.5 Centrale Klachtencommissie 17
S TOEZICHT OP ZORG IN NEDERLAND 18
5.1 Commando Zeestrijdkrachten 18
5.2 Commando Landstrijdkrachten 18
5.3 Commando Luchtstrijdkrachten 22
5.4 Koninklijke Marechaussee 23
5.5 Commando Diensten Centra 23
5.6 Civiel — Militair 24
6 TOEZICHT OP ZORG BUITEN NEDERLAND 27
6.1 Reguliere zorg 27
6.2 Operationele zorg 28
6.3 Oefeningen 28
7 THEMATISCH TOEZICHT 29
7.1 Stralingshygiëne 29
7.2 Voedselveiligheid 29
7.3 Thematische onderzoeken 30
8 MELDINGEN EN INTERVENTIES 32
8.1 Inleiding 32
8.2 Behandelde zaken 32
8.3 Onderwerpen 32
8.4 Uitgelichte problematiek 32
9 SAMENWERKING MET ANDERE INSPECTIES 35
9.1 Raakvlakken met andere toezichthouders binnen Defensie 35
9.2 Raakvlakken met andere toezichthouders buiten Defensie 36
BIJLAGE 38
AFKORTINGEN 42

van de ramp en de berging van de wrakstukken. Men heeft daarmee goed werk verricht,
hetgeen echter wel gepaard ging met de nodige emotionele belasting. Vanuit de lijn is
goed geanticipeerd op mogelijke neveneffecten en heeft veel voorlichting en begeleiding
plaatsgevonden van betrokkenen en leidinggevenden.
In zijn algemeenheid kan worden gesteld dat de waargenomen inzet van het
gezondheidszorgpersoneel van alle krijgsmachtdelen, zowel in Nederland als tijdens
operationele tewerkstelling, een positieve indruk heeft achtergelaten. De verdere
constateringen, deels universeel van aard, zullen in dit jaarverslag nader worden
besproken.
Wat de zorg in Nederland betreft worden, met name in de 1e lijn, de effecten van de
uitgestelde grootschalige reorganisatie van de militaire gezondheidszorg steeds
duidelijker merkbaar. De reorganisatie is vertraagd, met name omdat de militaire
belangenverenigingen het niet eens waren met het voorzieningenniveau dat als
uitgangspunt wordt gehanteerd om te komen tot een Eerstelijns Gezondheidszorg Bedrijf
(EGB) en een Defensie Tandheelkundige Dienst (DTD) bij het Commando DienstenCentra
(CDC). Echter reeds in 2013 zijn de aansturende Staven van alle Operationele
Commando’s (OpCo’s) gereorganiseerd en aanzienlijk verkleind; dit terwijl de nu nog
onder hen ressorterende gezondheidscentra, inclusief tandheelkundige zorgverlening, alle
open dienen te blijven. Dit laatste heeft nogal wat personele consequenties. Zowel
regulier als irregulier verloop (dit laatste met name bij huis- en bedrijfsartsen ten gevolge
van de onzekere toekomst en civiele marktwerking) in combinatie met een bewust
mindere werving om overtolligheid te voorkomen, heeft geleid tot onvoldoende vaste
bezetting op een aantal centra. Om dit te compenseren vindt inhuur plaats. Dit geschiedt
echter vaak fragmentarisch (veelal parttime en voor korte duur) en vereist daarom veel
supervisie, mede door de onbekendheid met zowel het geïntegreerde zorgsysteem als de
Defensieorganisatie en het militaire beroep. Dit is vooral inzichtelijk geworden met een
eind 2014 bij alle centra uitgevoerde Quick Scan. Bijkomend probleem, zeker voor
inhuurkrachten, is dat kwaliteitssystemen en gehanteerde protocollen per OpCo nog
immer verschillen en bovendien niet meer actueel gehouden worden. Audits vinden
nauwelijks meer plaats en evenmin visitaties. Wel is de Defensie Gezondheidszorg
Organisatie (DGO) gestart met zogeheten “nulmetingen” bij de gezondheidscentra.
Hoewel men op individueel niveau nog goede zorg levert, staat de onderlinge
samenwerking (onder andere in de vorm van artsenoverleg) en de kwaliteitsborging
duidelijk onder druk. Verder is in 2014 gebleken dat, mede door de vertraging van de
reorganisatie, de infrastructuur van de gezondheidscentra onvoldoende (financiële)
aandacht krijgt, hetgeen leidt tot achterstallig onderhoud en uitstel van verbouw- en
nieuwbouwprojecten. Dit vormde aanleiding voor de IMG om een gedoogsituatie in
Ermelo op te heffen en tot een aanwijzing tot sluiting over te gaan. Als resultante kan
gemeld worden dat het zoeken naar een interim oplossing nu wel met voortvarendheid is
opgepakt, zodat naar verwachting begin 2015 weer een functionerend
gezondheidscentrum in Ermelo voorhanden is. Bovendien zijn op een aantal andere
locaties nu ook verbouwprojecten versneld aangepakt om sluiting te voorkomen. Overige
gedoogsituaties zullen begin 2015 opnieuw bezien worden.
De IMG heeft voor genoemde problematiek aandacht gevraagd op diverse niveaus, te
weten stafartsen en staftandartsen van de OpCo’s, commandant DGO, plaatsvervangend
Secretaris-Generaal (pSG) en SG. De IMG heeft aangegeven ook komend jaar bij
inspecties nauwlettend te zullen toezien op het continuüm en de kwaliteit van geboden
zorg en de patiëntveiligheid. Ook in de gehouden gesprekken met de militaire
belangenverenigingen, de diverse geneeskundige projectleiders en de IGK is nadrukkelijk
gesproken over de lopende reorganisatie en de consequenties daarvan voor de
zorgverlening.
In het verslagjaar is ook aan de 2~ lijns instellingen zoals het Centraal Militair Hospitaal
(CMH), de Militaire Geestelijke Gezondheidszorg (MGGZ) en het Militair
Revalidatiecentrum (MRC) de nodige aandacht besteed. Zo is eind 2014 gestart met
inspecties van poliklinieken in het CMH, hetgeen in 2015 zal worden voortgezet. Ook de
radiologie afdeling is geïnspecteerd. In samenwerking met de Inspectie voor de
Gezondheidszorg (IGZ) heeft verder onderzoek plaatsgevonden naar de voorbereiding op
de opvang van Ebola-patiënten in het Calamiteitenhospitaal. Met alle directies van 2~ luns
instellingen hebben periodieke gesprekken plaatsgevonden.

2 REFLECTIE
2.1 Terugblik op constateringen jaarverslag 2013
Voorafgaand aan het feitelijke verslag wordt in dit hoofdstuk stilgestaan bij de
ontwikkelingen naar aanleiding van de belangrijkste constateringen in het voorgaande
jaarverslag. Hiermee wordt beoogd een beter beeld te kunnen geven van afgesloten
zaken en eventueel nog lopende zaken. Bovendien worden een aantal langer spelende
toezichtaspecten gemeld die niet in één verslagjaar konden worden afgerond. De
belangrijkste bevindingen worden ieder jaar gemeld in de blauwe katernen.
Kwaliteit van zorg en personele bezetting
Kijkend naar de in 2014 geboden militaire zorg in Nederland en Overzeese gebiedsdelen
kan worden gesteld, dat hieraan op professionele wijze invulling wordt gegeven; zij het in
de eerste lijn met name op individueel niveau. De personele bezetting staat onder druk.
De personele capaciteitsproblemen binnen de tandheelkunde zijn weliswaar in 2014
opgepakt door actieve werving en inhuur, maar zullen naar verwachting pas in 2015
merendeels zijn opgelost. Door regulier maar zeker ook door irregulier verloop van huis-
en bedrijfsartsen in de 2~ helft van 2014 gekoppeld aan uitzenddruk bij enkele OpCo’s,
wordt nu ook steeds meer personele druk ervaren binnen de gezondheidscentra; het
openhouden van alle, met name kleinere, vestigingen door uitstel van de reorganisatie
versterkt dit effect.
Ontvangen signalen hebben de IMG doen besluiten om eind 2014 een Quick Scan middels
vragenlijst uit te voeren op alle gezondheidscentra, waar nodig geacht of gewenst gevolgd
door aanvullende gesprekken. De opleidings- en bekwaamheidseisen zijn conform civiel
geïmplementeerd en geborgd; echter de tevens vereiste kennis en kunde in de 1e lijn van
geïntegreerde zorg en kennis van militaire functies (onder andere fysieke belastbaarheid,
blootstellingen, re-integratiemogelijkheden) en van de Defensieorganisatie als geheel, is
door de veelvuldige inhuur niet geborgd. Dit wordt versterkt door het ontbreken van een
eenduidig kwaliteitssysteem en/of protocollen, of het niet-actueel zijn daarvan; bovendien
verlangt inhuur supervisie door het zittende artsenbestand, hetgeen ten koste gaat van
de eigen zorgverlening. Ook het elektronisch registratiesysteem Geneeskundig
Informatiesysteem Defensie (GIDS) draagt, zoals gebleken uit een in 2013 gehouden
enquête onder de zorgverleners, om meerdere redenen niet bij aan goede zorgverlening.
Weliswaar wordt gekeken naar een opvolgend ICT-systeem, maar ook dit lijkt nog lang op
zich te laten wachten.
Vanuit de 2e lijn zijn geen signalen ontvangen dat er knelpunten zijn wat betreft personele
bezetting. Bovendien is zowel bij het CMH, MGGZ en MRC sprake van extern
gecertificeerde kwaliteitssystemen, met een externe en interne bewaking middels audits.
Dit geldt tevens voor de Militaire Bloedbank (MBB). Voor de le lijn is dit niet of niet meer
het geval. Van de OpCo’s had CLSK tot oktober 2014 een geldig HKZ-certificaat; helaas is
besloten om dit niet te continueren, waarmee externe audits en visitaties voor de gehele
V lijn tot het verleden behoren. Interne audits vinden bij CLSK nog wel plaats en DGO is
gestart met nulmetingen in de 2~ helft van 2014. De individueel geboden kwaliteit aan
zorg is nog van voldoende niveau, maar de borging daarvan in de vorm van een goed
functionerend zorgteam en kwaliteitssysteem ontbreekt. Begin 2015 zullen naar
verwachting, zoals steeds bepleit door de IMG, kernfunctionarissen bij de DGO worden
aangesteld die als prioriteit krijgen het opzetten van een nieuw kwaliteitssysteem en het
uitvoeren van interne audits. Dit biedt dan ook voor de IMG de mogelijkheid om van
klassiek toezicht te bewegen naar meer systeemgericht toezicht, zoals civiel (onder
andere bij de IGZ) gebruikelijk.
Infrastructuur
De infrastructuur van de 1e lijns gezondheidscentra (GC) op Stroe (Garderen) en Ermelo
vormt al jaren een zorgpunt, waarbij gelet op geplande nieuwbouw op beide locaties een
gedoogbeleid werd afgekondigd. Zoals gemeld in het vorige jaarverslag vormde de
vertraging voor de IMG aanleiding om in het 3~ kwartaal van 2013 specifieke
infrastructurele inspecties te houden van de genoemde centra, met name gericht op
hygiëne en patiëntveiligheid conform civiele normeringen. Met Staf CLAS is eind 2013
afgesproken dat per direct aanbesteding zou worden gedaan voor tijdelijke verbouw van
Stroe in afwachting van realisatie van nieuwbouw eind 2014/begin 2015 en voor Ermelo in
4

Logistiek
In 2013 is gemeld dat de logistieke problemen bij de bevoorrading van (operationele)
zorginstellingen structureel is aangepakt. Inderdaad is dit voortvarend gebeurd, echter de
problemen met de introductie van het voorraadbeheersysteem SAP op het Militair
Geneeskundig Logistiek Centrum (MGLC) hebben ook in 2014 nog wel effect gehad. Een
voorbeeld hiervan vormt de mogelijkheid in SAP tot afroep van middelen bij het MGLC (niet
zijnde geneesmiddelen) door derden, hetgeen forse financiële consequenties tot gevolg kan
hebben, zoals bleek medio 2014, waarmee de reguliere bevoorrading in gevaar kan komen.
Klachtafhandeling
Klachtafhandelirig vindt plaats door de CKC, waarop de IMG toezicht houdt. De doorlooptijd
van klachten is in 2012 en 2013 aanzienlijk opgelopen en ook niet meer conform de door
hen zelf in het reglement vastgestelde termijnen. Met ingang van 2014 is de secretariële
ondersteuning niet langer belegd bij de DGO maar bij het CAOP. Dit heeft geleid tot een
aanzienlijke bekorting van de doorlooptijd van nieuwe klachten, waarmee wordt voldaan
aan de eigen normering, en het deels kunnen wegwerken van al langer lopende klachten.
Wat resteert is een lopend onderzoek vanuit de HDP naar een wenselijke structuur voor
toekomstige klachtafhandeling bij Defensie, mede gelet op aankomende wijzigingen in wet
en regelgeving. De IMG zal voor beide trajecten de vinger aan de pols houden.
Stra 1 ingstoezicht
De KMar is door de IMG (in nauwe samenwerking met de IGZ) in 2014 meermaals
geadviseerd met betrekking tot de aanschaf van een zogeheten ultra low dose CT-scanner
op Schiphol. In 2014 heeft de verwerving hiervan plaatsgevonden en is een vergunning
verkregen voor ingebruikname.
De IMG is ook in 2014 namens Defensie meermaals betrokken geweest bij de herbelegging
en eenduidige coördinatie van stralingstoezichttaken binnen de diverse Ministeries; onder
andere bij de oprichting van de Autoriteit Nucleaire Veiligheid en Stralingsbescherming
(ANVS).
2.2 Meerjarenbeeld
Vanuit de Defensieleiding bestaat begrijpelijkerwijs de behoefte aan een meerjarenbeeld
van de organisatie, waartoe de diverse toezichthouders wordt verzocht een bijdrage te
leveren specifiek gericht op het eigen toezichtveld. Voor de IMG betreft dit toezicht
meerdere terreinen: de kwaliteit van door Defensie geboden gezondheidszorg, de
veiligheid van het aangeboden voedsel en drinken, de bescherming tegen blootstelling
aan straling en de beheersing van eventuele risico’s op al deze terreinen. Echter een
dergelijk meerjarenbeeld is niet eenvoudig te genereren en veelal niet met harde feiten
en gegevens te staven. Desalniettemin zal hierbij een poging worden gewaagd.
De militaire gezondheidszorg werd van oudsher afzonderlijk geleverd door de diverse
OpCo’s, toen nog krijgsmachtdelen genoemd. Begin deze eeuw is besloten de 2e en 3e
lijnszorg centraal onder te brengen in één bedrijf, het Militair Geneeskundig Facilitair
Bedrijf, hetgeen vervolgens is overgegaan in de DGO bij het CDC. Deze clustering van
zorg heeft niet alleen bijgedragen aan toegankelijkheid en kwaliteit, maar ook aan
efficiency en heeft gezorgd voor levensvatbaarheid van deze relatief kleine
zorgelementen. Zowel het CMH, de MGGZ en het MRC bieden zorg die zich tenminste kan
meten met civiel, hetgeen ook blijkt uit tevredenheidsonderzoeken onder patiënten,
waardering van vergelijkbare civiele instellingen en veelal in nauwe samenwerking met de
IGZ gehouden inspecties de afgelopen jaren. Dit geldt tevens voor de MBB, die bovendien
binnen NATO een goede naam heeft opgebouwd met bevroren bloedproducten. Ook de
vormgeving van de operationele 2e lijnszorg, met specialisten in de zogeheten Instituut
Defensie en Relatieziekenhuizen (IDR)-constructie, wordt internationaal hoog
gewaardeerd. Uiteraard zijn er altijd verbeteringen mogelijk en moet men permanent
alert blijven op de kwaliteit van zorg. Kwaliteitssystemen met een PDCA-cyclus dragen
hier zeker aan bij, en alle 2e lijnsinstellingen van Defensie beschikken daarover.
Voor de le lijn (medisch, farmaceutisch en tandheelkundig), niet zijnde tijdens
operationeel optreden, is met de huidig lopende reorganisatie eveneens gekozen om deze
centraal onder te brengen bij de DGO in het CDC. Wederom met als doel een betere
kwaliteitsbeheersing, meer efficiency en eenduidiger zorgverlening aan de patiënt. De
opgelopen vertraging van deze reorganisatie, waarvan de oorzaak reeds elders is
aangegeven, leidt over meerdere jaren gezien tot achteruitgang, zeker als het gaat om de
6

vliegtuigonderdelen en bouwmaterialen moet worden vastgesteld dat de controle daarop
nog altijd aanmerkelijk te wensen overlaat.
Met de komst van een centrale stralingsbeschermingseenheid bij het Coördinatiecentrum
Expertise Arbeidsomstandigheden en Gezondheid (CEAG) zal het overzicht en de
controleerbaarheid naar verwachting duidelijk verbeteren. Ook de introductie van een
elektronisch kernenergiewetdossier zal hieraan bijdragen.
2.3 Terugblik op het toezichtjaarplan 2014
In het toezichtjaarplan zijn, uitgaande van de algemeen voor de IMG bepaalde
toezichtvelden en items en op grond van in 2013 ontvangen signalen (onder andere
meldingen) en bevindingen, middels een toezichtfilter de voor 2014 specifieke
toezichtonderwerpen vastgesteld. Deze toezichtonderwerpen zijn vervolgens geprioriteerd
en in een kwartaaiplanning weggezet. Het jaarplan wordt steeds in september
aangeboden aan de pSG en in het toezichthoudersoverleg afgestemd met andere
toezichthouders van Defensie alvorens te worden vastgesteld. Maandelijks worden
planning en realisatie geëvalueerd en waar nodig bijgesteld. In de planning is op
voorhand rekening gehouden met ad-hoc situaties die directe aandacht van de IMG
vergen.
De voor 2014 geplande inspecties hebben allen plaatsgevonden, evenals de geplande
kwartaal- en jaargesprekken en de voorgenomen werkbezoeken aan zorginstellingen.
Gelet op de traag voortschrijdende reorganisatie is extra aandacht besteed aan 1e luns
gezondheidszorginstellingen. Gestart is met de inspectie van poliklinieken van het CMH.
Op thematisch vlak is het GIDS onderzoek afgerond en is aan geneesmiddelentoezicht op
CMH en MGLC invulling gegeven. Ook het onderzoek naar de beleidsaanwijzingen en
richtlijnen heeft plaatsgevonden. Desalniettemin zijn er zeker ook niet gerealiseerde
toezichtaspecten die in 2015 nog extra aandacht vergen, zoals de operationele ketenzorg,
het geneesmiddelentoezicht in de le lijn en operationele voedselveiligheid.
2.4 Staat van de gezondheid
Een van de taken van de IMG is oordeelsvorming over de zogeheten “Staat van
gezondheid” van militair personeel. Hiertoe zijn door de zorgaanbieder gegenereerde
individuele en epidemiologische gegevens noodzakelijk. Militairen moeten voor aanstelling
bij Defensie een keuring ondergaan om te bezien of er sprake is van een ziekte of gebrek
die de taakuitvoering van het individu of het functioneren binnen een eenheid in de weg
staan, dan wel zodanige risico’s met zich meebrengen, dat een gevaar zou kunnen
ontstaan voor het individu of de eenheid bij operationeel optreden. Te denken valt daarbij
aan bepaalde psychische of lichamelijke klachten, allergieën, medicatieafhankelijkheid en
beperkingen in de zelfredzaamheid (gebrekkig zicht en gehoor zonder hulpmiddel). De
verplichte winkelnering van de militair voor gezondheidszorg binnen Defensie, vastgelegd
in de Militaire Ambtenaren Wet, moet bijdragen aan het permanente inzicht in de
uitzendbaarheid van de militair. Preventieve maatregelen zoals vaccinaties, medische
uitzendscreening, vereiste dental fitness en een optimale fysieke conditie, eveneens
verplicht opgelegd en controleerbaar door de leidinggevende (commandant) dragen hier
verder aan bij. Helaas is vanuit het elektronisch patiëntendossier GIDS door de
zorgaanbieder geen goed overzicht te genereren, waarmee inzicht zou kunnen worden
verkregen in een actuele “staat van gezondheid” van alle militairen. Evenmin is een trend
zichtbaar te maken per militair, over zijn gezondheidstoestand van aanname tot aan
dienstverlating. Epidemiologische gegevens zijn eveneens beperkt beschikbaar. Daarmee
is de meerwaarde van de verplichte geïntegreerde zorg niet goed te staven en een
oordeelsvorming over de staat van gezondheid door de IMG niet mogelijk. Niet-medische
gegevens zoals vaccinatiestatus, dental fitness classificatie en het voldoen aan de
Defensie Conditieproef (DCP), zijn daarentegen wel inzichtelijk op zowel individueel als
eenheidsniveau voor de commandant.

Inzicht in staat van gezondheid militair ontbreekt
Door ontbreken van gegeneraliseerde aanstellingskeuringsgegevens, ontbreken van
periodiek medisch onderzoek en ontbreken van een goede epidemiologische registratie
in GIDS is de beleidsorganisatie nog altijd niet in staat om een betrouwbaar beeld te
geven van de, ook voor het toezicht relevante, staat van gezondheid van de militair.
Farmaceutische zorg voor verbetering vatbaar
In de apotheekhoudende eerstelijns voorzieningen laat de Organisatie en de kennis met
betrekking tot het apotheekbeheer te wensen over. Ook de medicatiebewaking en de
farmaceutische link met de tweede lijn zijn voor verbetering vatbaar. Binnen de tweede
lijn behoeft de voorschrijfverantwoordelijkheid nog nadere regeling.
Klachtenafhandeling geprofessionaliseerd
Door verbetering van de secretariële ondersteuning en de gehanteerde
klachtenprocedure is de afhandeling van klachten over de militaire gezondheidszorg
door de CKC aanmerkelijk versneld en zijn achterstanden weggewerkt. Vooruitlopend
op de komende wetswijziging wordt gewerkt aan verdere professionalisering naar civiel
model.
Toezicht gezondheidsrisico’s van gevaarlijke stoffen nog onvoldoende belegd
Bij periodiek naar voren komende problemen rondom blootstelling aan gevaarlijke
stoffen blijkt zowel het interne arbeidsomstandigheden- en bedrijfsgeneeskundig
toezicht als het externe toezicht niet goed te zijn geregeld, waardoor het uitblijven van
voldoende preventieve maatregelen niet tijdig kan worden opgemerkt en ondervangen.

De IMG blijft positief over deze vorm van overleg en het voornemen bestaat om dit in
2015 voort te zetten, zij het in een meer gestructureerde opzet, met een formele agenda
en beknopte verslaglegging en actiepuntenlijst.
Los van dit reguliere overleg vonden er op ad hoc basis weer diverse overleggen en
afstemmingen plaats tussen de inspecteurs van de IMG en medewerkers van de DGO. Het
ging daarbij vaak over meldingsafwikkelingen (bijvoorbeeld over de wijze van
zorgverlening bij oefeningen en repatriëring), maar ook is nader afgestemd over integrale
1V-ondersteuning militaire gezondheidszorg (nu en in de toekomst), wijze van aanpak van
bestaande infrastructurele tekortkomingen en de plannen met toekomstige infrastructuur
in de 1e en 2e lijn, alsmede met kwaliteitsfunctionarissen over de plannen voor interne
auditering.
CDS/)Med tevens DGO/Hoofd Operationeel Gezondheidszorgbeleid
Op 13 februari en op 13 oktober heeft formeel overleg plaatsgevonden met de JMed van
DOPS. Tijdens het eerste overleg is gesproken over de huidige formatie, bezetting en
taakstelling van de iMed. De reorganisatie van CLAS en het hierbij vervallen van de
SSOGD-taak heeft grote impact op de JMed. De JMed heeft de SSOGD-taak opgepakt,
echter zonder toekenning van de daarvoor benodigde extra formatie; deze taak is
onmisbaar binnen Defensie om enigszins regie te hebben over de ketenzorg. Er is
gesproken over de ART-blauwdruk, die nog steeds in concept is. Tevens is er gesproken
over de verschillende missies die momenteel uitgevoerd worden en over de
oefen kalenders van de OpCo’s.
In oktober is de inzet van militairen en middelen bij de MH-17-missie besproken. Verder
begint het tekort aan artsen bij de OpCo’s duidelijk merkbaar te worden; er moeten nu
regelmatig keuzes worden gemaakt of een arts operationeel of regulier ingezet wordt.
Daarna is er ingegaan op hoe Defensie zich voorbereidt op de Ebola-epidemie; alle OpCo’s
zijn voorbereidingen aan het treffen en is er een Ebola-werkgroep opgericht. Helaas was
er nog steeds geen zicht op het formaliseren van de ART-blauwdruk. Tenslotte zijn de
lopende missies en de oefenkalenders van de OpCo’s besproken.
Stafartsen van CZSK, CLAS, CLSK en KMar
Op 25 september is er een gezamenlijk jaargesprek gevoerd met de stafartsen van de
operationele commando’s. Evenals in het voorgaande jaar hebben de stafartsen in eerste
instantie hun eigen bevindingen op geneeskundig en tandheelkundig terrein aangegeven
en waar nodig toegelicht. Vervolgens zijn de constateringen vanuit inspecties en
waarnemingen vanuit IMG zijde ter tafel gebracht en tot slot is een doorkijk gemaakt naar
de toekomst.
Bijzondere aandachtspunten betroffen:
- De personele vulling die zorgelijk is; weliswaar verloopt de werving goed, maar het
gebrek aan flexibiliteit bij aanstelling als militair (zeker gelet op het grote aantal
jonge vrouwelijke medewerkers in de zorg) draagt bij aan irregulier verloop;
- Opleidingen en training. Aangegeven werd dat opleidingscapaciteit op het IDGO voor
AMV te kort schiet en de initiële AMA-opleiding te lang is. Hiertoe zijn in de evaluatie
reeds verbetervoorstellen benoemd die ook bekend zijn gesteld aan de IMG;
- De systematische kwaliteitsborging die nog steeds niet is gerealiseerd en waar de
OpCo-staven aangeven ook geen capaciteit meer voor hebben;
- Operationele inzet; de huidige wijze van inzet, met veel kleinere operaties, trekt een
behoorlijke wissel op het aantal artsen, zeker bij CLSK en CZSK. Inhoudelijk gezien
vormt de Role 1 inzet bij geen van de OpCo’s een probleem. Wel is aangegeven dat er
nog veel onduidelijkheid bestaat over de plannen voor de Role 2 (SSM CLAS). Ook
zijn de zorgen uitgesproken over het vervallen van de SSOGD-functie bij CLAS en de
(on)mogelijkheden om de JMed, binnen de huidige formatie, hiermee te belasten;
- Infrastructuur, waarbij de diverse zorglocaties zijn besproken en werd gewezen op
het uitblijven van infrastructurele aanpassingen in afwachting van de uitkomst van de
reorganisatie;
- De telefonische bereikbaarheid van gezondheidscentra/ziekenboegen die wel
verbeterd is maar waarbij het urgentiegevoel van JIVC bij storingen nog ontbreekt;
- IV/ICT: GIDS blijft problemen kennen, onder andere qua gebruiksvriendelijkheid,
maar dit is ook te wijten aan het gemis van een goede introductie op het systeem.
Het geautomatiseerde medicatiedossier functioneert niet optimaal;
- Klachtenbehandeling: aangegeven wordt dat het nu beter verloopt dan voorheen,
sinds de secretariële ondersteuning van de CKC elders is belegd;
12

bruikbaar middel lijkt te zijn om leegloop tegen te gaan, maar constateert ook dat er
weinig afstemming is tussen de OpCo’s over de wijze van toekennen van
bind ingspremies.
Daarnaast is gesproken over de huidige infrastructuur in relatie tot de benodigde
infrastructuur voor de DTD. Conclusie is dat investeren in nieuwe of aangepaste
infrastructuur noodzakelijk is om de regionalisering van de DTD mogelijk te maken.
Verder is met de projectmanager gesproken over kwaliteitsborging, dental fitness en over
zijn visie op de borging van de manier van verslagleggen en het hygiëneproces in de DTD.
Secretaris-Generaal
Op 9 april heeft het reguliere overleg plaatsgevonden van de IMG met de SG. Aanleiding
hiertoe vormde het recent verschenen jaarverslag van de IMG over 2013. De hierin
genoemde belangrijkste constateringen zijn nader toegelicht. Zo is gesproken over het
feit dat de kwaliteitsborging van le lijns instellingen onder druk staat, de gesignaleerde
problematiek in de 2~ lijn goed is opgepakt; personele bezettingsproblemen in de
tandheelkunde nog niet zijn opgelost; de Kernenergiewetdossiers nu op orde zijn, de
telefonische bereikbaarheid is verbeterd, de operationele zorgverlening in Afghanistan en
Turkije op orde is, logistieke (bevoorradings-)problemen voortvarend worden opgepakt,
de afstoting van J-79 motoren een feit is en GIDS door gebruikers wordt bekritiseerd.
Daarnaast is stilgestaan bij de vertraagde reorganisatie gezondheidszorg en de
consequenties daarvan voor de zorgverlening, met name op het gebied van
kwaliteitsborging, het nog niet opgelost zijn van de lange doorlooptijden bij CKC en BMB,
en de verschenen evaluatie van het Landelijk Zorgsysteem Veteranen. Ook is gesproken
over de wijze van samenwerking met de (civiele) Inspectie voor de Gezondheidszorg
(IGZ) conform het convenant.
Ad hoc overleg met de SG heeft eerder plaatsgevonden wanneer de IMG van oordeel was
dat gedane bevindingen daartoe aanleiding gaven. In 2014 is dit niet voorgekomen.
Hoofddirecteur Personeel
In aansluiting op het gesprek met de SG heeft op 9 april een gesprek plaatsgevonden met
de HDP, als betrokken beleidsverantwoordelijke. Ook hier is gesproken over de
constateringen van de IMG zoals vastgelegd in het jaarverslag 2013. Aangezien de HDP
zich nadrukkelijk bezighoudt met de regie over het verdere verloop van de reorganisatie
van de gezondheidszorg in overleg met de militaire belangenverenigingen en de
herstructurering van de wijze van klachtafhandeling intern Defensie, mede gelet op
aankomende wetswijzigingen, waren dit de belangrijkste onderwerpen van gesprek.
Tenslotte is stilgestaan bij de visie van de RZO over de uitvoering van het toezicht op het
LZV en dan vooral de afgrenzing qua toezichtbevoegdheden met zowel de IMG als de
Inspectie voor de Gezondheidszorg en de recent verschenen evaluatie van het LZV.
Commandant Commando DienstenCentra
Op 13 mei heeft een gesprek plaatsgevonden met C-CDC over de constateringen in het
IMG-jaarverslag 2013 en dan vooral gericht op de diverse instellingen die reeds
ressorteren onder verantwoordelijkheid van C-CDC. In aansluiting daarop is gesproken
over de lopende reorganisatie van de gezondheidszorg en wat de beoogde uitkomsten
voor effect gaan hebben voor het CDC. Te denken valt daarbij aan achterstallige 1e lijns
infrastructuur en niet eenduidig door de diverse OpCo’s toegepast personeelsbeleid. Ook
zijn de ervaringen uitgewisseld van het recente bezoek van zowel C-CDC als IMG aan de
West.
Met de C-CDC, maar nu in de rol van administratieve commandant van de IMG, is voorts
gesproken over de belangrijkste ervaringen van de IMG als zogeheten Bijzondere
Organisatie Eenheid (BOE), een halfjaar na de reorganisatie waarbij de IMG
organisatorisch is overgeheveld van HDP naar CDC/OG&K. Afgesproken is dat tenminste
jaarlijks een overleg zal plaatsvinden tussen de IMG en de Commandant CDC en ad hoc
op die momenten dat een van beiden daar de noodzaak voor inziet. De SG blijft, namens
de Minister, voor de IMG het eerste functionele aanspreekpunt en ook ambtelijk
eindverantwoordelijk voor inhoudelijke zaken.
Op 22 oktober heeft de C-CDC een werkbezoek afgelegd aan de IMG op de
Zwaluwenberg. Na ontvangst en een voorstelronde is een presentatie verzorgd over doel
en taken van de IMG, de grondslag en normering van het toezicht, de gehanteerde
instrumenten en het beoordelingskader. Vervolgens zijn de gesignaleerde risico’s in 2014
aangaande het toezichtveld CDC besproken evenals de daaraan gerelateerde prioriteiten
14

Directeur Militaire Geestelijke Gezondheidszorg
Op 20 oktober vond het jaarlijks overleg met stafleden van de MGGZ plaats. De volgende
onderwerpen passeerden de revue. De geplande nieuwbouw begint vorm te krijgen en de
inrichting van het zorgproces is opgesplitst in een basis en een gespecialiseerd deel en de
zorgverzekeringpolis wordt meer conform civiel, waarbij de verzekeraar een steeds groter
wordende invloed heeft.
Wat betreft ICT zal het Elektronisch Ziekenhuis Informatie Systeem (EZIS) de vervanging
worden van het systeem USER. Dit betekent dat nagedacht wordt over de conversie van
het huidige dossier naar EZIS. Er speelt een conflict tussen de beveiliging van het
Defensiesysteem en de inzage die de NZA wenst.
Personeel met een specialistische functie mag maximaal negen jaar op functie blijven, wat
een probleem vormt voor de militair psychologen. De investering in deze specialisatie is
groot. In de huidige situatie is men genoodzaakt na deze termijn iets anders te gaan
doen. De OpCo’s kijken bij de personele vulling (nog) teveel naar het krijgsmachtdeel van
aanstelling en niet naar de vereiste kwaliteit. De wens van de MGGZ is dat de functie van
praktijkondersteuner vervuld wordt door een Sociaal Psychiatrisch Verpleeg kundige (SPV)
of door een verpleegkundig specialist.
Ook is gesproken over de behandelcapaciteit en de reguliere wachttijden. De intake is wel
op tijd, binnen de Treek-normen, echter de 1e behandeling laat nog wel eens op zich
wachten. Het aantal no-shows is bovendien vrij hoog.
De verantwoordelijkheid voor de verwerking van de nazorgvragenlijst is weggehaald bij
de arts van het GC/ZB en is nu belegd bij DCBMW. Deze vragenlijst wordt nog verder
ontwikkeld, door de MGGZ. Achter de vragenlijst schuilt een beoordelingsmodel, dit is nog
niet volledig operationeel en wordt verder uitgewerkt.
Het LZV is verhuisd naar het Veteraneninstituut (Vi) te Doorn. De voorzitter van het LZV
is twee dagen per week praktiserend psychiater binnen de MGGZ.
Militair Geneeskundig Logistiek Centrum
Op 13 december is gesproken met de Directie van het MGLC in Heerenveen, maar dit
heeft plaatsgevonden in het kader van een reguliere inspectie. Derhalve treft u de
informatie hierover aan in het hoofdstuk “Toezicht op de zorg in Nederland”, onder CDC.
4.3 Voorzitters van militaire beroeps- en belangenverenigingen
Verpleegkundigen & Verzorgenden Militaire Verpleegkunde & Verzorging
Op 17 februari is er overleg geweest met V&VN MV&V. Voor de AMV zijn er conflicterende
protocollen in omloop. Er moet een keuze gemaakt worden welk protocol zal gaan gelden
voor reguliere- en voor operationele omstandigheden. Eind 2013 is de eerste
herregistratieronde in het kader van de wet Beroepen in de Individuele Gezondheidszorg
(BIG) geweest. Uitgangspunt is dat functie-eisen voor herregistratie zowel op theoretische
als op praktische vaardigheden geënt zijn. Belangrijk is gebleken dat contacturen niet
gelijk zijn aan contract-uren. Het is wenselijk dat de stageplekken relevant zijn voor de te
vervullen functies. Dit is voor de AMV zinvoller, evenals voor de inzetbaarheid. Het wordt
wenselijk geacht om op DGO-niveau de functiegerelateerde competenties vast te leggen.
De reorganisatie heeft effect op de verpleegkundigen, zeker wat betreft
toekomstperspectief. Bij het CZSK en CLSK is er een tekort aan verpleegkundigen, bij het
CLAS is er juist een overschot.
Nederlandse Vereniging voor Algemeen Militair Artsen
Op 23 juni is gesproken met een vertegenwoordiging van de NVAMA. De vereniging
beschikt ondertussen over een beleidsplan en kent drie commissies: opleidingen, bij- en
nascholing en de activiteiten-commissie. De vereniging heeft voldoende belangstelling
onder de AMA en organiseert regelmatig bijeenkomsten voor de doelgroep.
In het overleg is gesproken over:
- de vernieuwde AMA-opleiding (met gedeeltelijke vrijstelling voor de opleiding Arts
Maatschappij & Gezondheid);
- de mogelijkheden om tot herregistratie-eisen voor AMA te komen;
- de eerste plaatsing van de AMA binnen de Role 1 en de gevolgen daarvan voor de
beoogde begeleiding van de AMA door huisartsen en bedrijfsartsen en de beperkte
patiëntcontacten;
16

5 TOEZICHT OP ZORG IN NEDERLAND
5.1 Commando Zeestrîjdkrachten
Ziekenboeg Doorn
Eind juni is een inspectiebezoek gebracht aan de ziekenboeg VBHKAZ, te Doorn. De
geboden kwaliteit aan eerstelijnszorg en tandheelkunde is van voldoende niveau. Er wordt
gewerkt volgens het Kwaliteitsmanagement Systeem Geneeskundige Dienst (KMSGD) en
civiele richtlijnen. Het KMSGD is echter niet meer up to date gehouden. De bezetting is
voldoende in relatie tot het patiëntenbestand, behoudens de bedrijfsartscapaciteit en die
van de fysiotherapie; er is opvallend veel wisseling van personeel. Het actualiseren van
functiebeschrijvingen is nodig. Apotheekbeheer en uitgifte zijn evenals het
sterilisatieproces keurig op orde, evenals borging inwerken nieuw personeel en
begeleiding van AMA (i.o.) door de huisaits. Overlegvormen, interdisciplinair, zijn in
voldoende mate aanwezig. Bij de tandheelkunde moeten het KEW-dossier op orde worden
gebracht en protocollen worden voorzien van versiedatum.
Naar aanleiding van de gehouden inspectie is door de ziekenboeg een plan van aanpak
opgesteld. De geconstateerde punten en bijbehorende maatregelen zijn voortvarend
opgepakt.
Ziekenboeg/Gezondheidscentrum Den Haag
Begin december heeft de IMG een her-inspectie uitgevoerd van de infrastructuur van de
tandartspraktijk in het gezondheidscentrum Den Haag op de Fredrikkazerne. Aanleiding
hiervoor vormde de mededeling dat de verbouwing van de praktijk was voltooid. Tijdens
de inspectie is vastgesteld dat de infrastructuur van de tandartspraktijk op de
Frederikkazerne de levering van verantwoorde tandheelkundige zorg in beginsel niet
langer in de weg staat, maar dat op een aantal punten nog wel aanpassingen
noodzakelijk zijn, alvorens de zorg geleverd kan worden.
Werkbezoek Duikmedisch Centrum
Begin oktober heeft een werkbezoek plaatsgevonden aan het DMC in Den Helder. Aan de
IMG werden de taken/doelen van het DMC toegelicht. Naast het duikmedisch onderzoek
en het optreden bij duikongevallen kreeg ook de hyperbare zuurstof behandeling van
patiënten daarbij de nodige aandacht. Door het DMC ervaren knelpunten waren het
ontbreken van begrip/kennis van specialistische eisen apparatuur/ICT bij MGLC, de korte
plaatsingsduur na een lange specifieke opleiding, geen vrijstelling van operationele inzet
tijdens plaatsing op het DMC, de beschikbaarheid van het personeel 24/7 (in relatie tot de
aanwezige capaciteit) en de nog niet vastgelegde kwaliteit van de duikverpleegkundigen.
Het DMC probeert de duikverpleegkundigen zoveel mogelijk mee te laten lopen tijdens
behandelingen om hen ervaring op te laten doen. De vervanging van apparatuur, nodig
voor keuringen, blijkt in de praktijk lastig. De ervaring is dat de verwerver (MGLC)
onvoldoende kennis van zaken heeft. De eis tot Europese aanbesteding maakt het extra
lastig, temeer daar alle apparatuur op elkaar afgestemd is. DMC heeft wel budget voor
opleiding, maar niet voor apparatuur.
Als positieve punten werden gemeld dat de school ISO-gecertificeerd is en de goede
samenwerking met het AMC wat betreft de research. Zowel qua kennis, attitude en inzet
als qua infrastructuur en voorzieningen werd een positieve indruk verkregen van dit zeer
specialistische centrum.
5.2 Commando Landstrijdkrachten
Gezondheidscentrum Wezep
Eind januari is een inspectiebezoek gebracht aan het gezondheidscentrum Wezep. Borging
van taakdelegatie, bekwaamheid en lokale processen behoeft verbetering; bovendien
verdienen personele bezetting en taakstelling nadrukkelijk aandacht. Materiële
voorzieningen ontbreken deels of voldoen niet meer aan de gestelde eisen. Dit geldt met
name voor het materieel benodigd voor oogonderzoek in het kader van keuringen. Zolang
het juiste materieel niet beschikbaar is dienen dergelijke keuringen niet meer te worden
uitgevoerd. De geïntegreerde zorg wordt geleverd vanuit een al langer bestaand, maar
ruim opgezet centrum. De infra vereist op een aantal terreinen aanpassingen; zo is het
centrum alleen toegankelijk via een trap en zijn aanpassingen nodig qua indeling,
18

De personele bezetting binnen het centrum is voldoende in relatie tot taakstelling en
zorgvraag, maar niet formeel geborgd. Materiële voorzieningen zijn er (met uitzondering
van de prikstoel) in voldoende mate, maar de geneesmiddelkoelkasten voldoen niet aan
de eisen en de fitness-apparatuur bij de fysiotherapeut is niet onderhouden. Uit het
ontvangen plan van aanpak bleek, dat per direct lokaal te regelen zaken zijn opgepakt
zoals toegankelijkheid archiefruimte en kasten, aanpassing locatie sterilisator en
sterilisatieroute, invoering procedure taakdelegatie van de pra ktijkassistent (PA) en
vastlegging registratie, invoering melding incidenten, ongevallen en bijna ongevallen in de
patiëntenzorg en aanbrengen wijzigingenvoorblad in klapper lokale protocollen. Nieuwe
scanapparatuur ten behoeve van GIDS en een prikstoel zijn aangevraagd. Echter de
noodzakelijke geachte infrastructurele aanpassingen op het terrein van veiligheid
(keurkamer) en privacy en een bewegwijzering naar het GC was eind 2014 nog niet
gerealiseerd. Het punt van de communicatie over de geleverde zorg door de AMV (van het
KCT) bij oefeningen valt buiten de directe invloedssfeer van het GC en zal separaat
aandacht krijgen van de IMG.
Gezondheidscentrum Schiphol
Medio april heeft een inspectie van het gezondheidscentrum Schiphol plaatsgevonden. De
specifieke locatie van het centrum in het WTC-gebouw geeft met betrekking tot
bewegwijzering en herkenbaarheid beperkingen. Intern zijn de routing van de sterilisatie
van de tandheelkunde en de privacy aan de balie niet optimaal. Fysiotherapie ontbreekt in
de huidige infrastructuur. De verwachting is dat in 2015 verhuizing zal plaatsvinden naar
de Maximakazerne. Voor de tandheelkunde is de toekomst op die locatie onzeker. Wel is
op de Maximakazerne weer ruimte voor de fysiotherapie gepland. De telefonische
bereikbaarheid wordt als zeer problematisch ervaren en dit probleem zal pas met
ingebruikname van de nieuwbouw opgelost worden.
De personele bezetting is in relatie tot de taakstelling en zorgvraag beperkt voor huisarts
en PA. Dit resulteert tevens in een tekort aan tijd voor bij- en nascholing en intern
overleg. De geboden kwaliteit van de tandheelkundige zorg voldoet maar de continuïteit is
door permanente inhuur niet geborgd. Er wordt geen registratie bijgehouden van het
uitgevoerde onderhoud van de apparatuur en het Kernenergiewetdossier is niet geordend
en incompleet. Op basis van gedane constateringen met betrekking tot onder andere
taakdelegatie, klinische lessen, inzichtelijkheid van bekwaamheid, procedures en
ondersteunend materiaal heeft de IMG een aantal maatregelen noodzakelijk geacht. De
maatregelen zijn door het gezondheidscentrum adequaat opgepakt. Daar waar zaken niet
door het gezondheidscentrum zelf opgelost konden worden dan wel een beleidsmatige
aanpak vergden heeft de IMG dit met de betreffende functionarissen opgenomen.
Gezondheidscentrum Harskamp
Begin mei is een inspectie uitgevoerd van het gezondheidscentrum op de Harskamp. Er
werd een goed onderhouden, doch beperkt uitgerust centrum aangetroffen, dat dagelijks
en tijdens schieten zelfs ‘s avonds was geopend. Bestaansgrond voor het centrum was
feitelijk het kunnen bieden van medische hulp bij eventuele incidenten op de schietbanen;
hiervoor was een terreinvaardige ziekenauto met bemanning stand by. De aanwezigheid
daarvan was beschouwd als mogelijkheid om ook 1e lijnszorg te bieden aan de vaste
kampstaf en eventuele passanten, zonder dat alle consequenties daarvan voldoende
waren doordacht en uitgewerkt. De dagelijkse aanwezigheid van een arts gedurende
slechts een uur en de parttime aanwezigheid van een praktijkassistente met waarneming
bij afwezigheid door de standby staande AMV of chauffeur werden echter onvoldoende
geacht om adequaat als (dependance-) gezondheidscentrum te kunnen functioneren.
Daarbij kwam dat de zeer kleine zorgpopulatie en navenante geringe zorgvraag het
moeilijk maakte om de kennis en ervaring met betrekking tot de le lijnszorg op peil te
houden. Met het ontbreken van een gestructureerde samenwerking tussen de huisarts en
de externe bedrijfsarts en het niet deelnemen aan het Sociaal Medisch Team (SMT) kon
daarnaast ook niet de vereiste invulling worden gegeven aan de geïntegreerde zorg.
Ook liet de kwaliteitsborging met een externe commandant verantwoordelijk voor de
organisatie en een externe huisarts verantwoordelijk voor de zorgverlening te wensen
over, mede door afwezigheid van een structureel werkoverleg en een adequate
verantwoordelijkheidstoedeling.
Bij handhaving van de bestaande setting achtte de inspectie een aantal
kwaliteitsborgende maatregelen noodzakelijk. In overweging werd echter gegeven om de
huisartszorg niet langer ter plaatse te doen verlenen, doch in de in de nabijheid gelegen
eigen praktijk van de huisarts, dan wel in een ander gezondheidscentrum. De medische
ondersteuningsfunctie voor oefenende eenheden op de schietbanen zou afdoende kunnen
20

Op 2 juni 2014 heeft de inspectie bovendien een nieuwe her-inspectie in Ermelo
uitgevoerd, waarbij bleek, dat er zelfs nog geen voorbereidende werkzaamheden waren
gestart met betrekking tot de plaatsing van portacabins. Besloten is dan ook om de
gedoogsituatie ter plaatse met onmiddellijke ingang te beëindigen en de aanwijzing te
geven dat de betrokken 1e lijns zorg processen op deze locatie werden stilgelegd, daar de
genoemde polivoorzieningen, lab-voorzieningen, spreek- en onderzoeksvoorzieningen en
sanitair voor patiënten geen van alle nog voldeden aan de ten aanzien van verantwoorde
zorg te stellen eisen. De CLAS heeft de aanwijzing opgevolgd en de geneeskundige
zorgverlening ter plaatse laten beëindigen in afwachting van realisatie van een adequate
interim voorziening.
Gezondheidscentrum Garderen
Bij een op 8 oktober 2013 uitgevoerde inspectie van de infrastructurele voorzieningen van
het gezondheidscentrum in Stroe/Garderen werden infrastructurele maatregelen nodig
geacht om te komen tot een vanuit het oogpunt van verantwoorde zorg aanvaardbare
situatie. Na gemelde oplevering van uitgevoerde bouwkundige verbeteringen hebben er
op respectievelijk 30 april, 9 juli en 23 juli 2014 her-inspecties plaatsgevonden. Op
laatstgenoemde datum is daarbij vastgesteld, dat thans weer sprake was van een
zodanige huisvesting, dat in afwachting van op de betreffende locatie geplande
nieuwbouw op een verantwoorde wijze zorg kon worden verleend. Daarbij werd
aangetekend dat het centrum op niet-essentiële onderdelen van de infra nog duidelijk
tekortschoot en dat het gebouw dermate gedateerd was, dat nieuwbouw op afzienbare
termijn noodzakelijk bleef. Er was dan ook sprake van een gedoogsituatie, waarbij moest
worden voorzien in regulier onderhoud en in adequate maatregelen bij eventuele gemelde
storingen. Medio 2015 zal de inspectie de situatie opnieuw beoordelen.
Gezondheidscentrum SHAPE Casteau
Medio oktober is een inspectiebezoek gebracht aan het gezondheidscentrum SHAPE
Casteau in België. Het gezondheidscentrum is ondergebracht in de Amerikaanse ‘health
care facility’; een ouder maar goed onderhouden pand. Hierdoor kan het centrum gebruik
maken van de faciliteiten en diensten van de Amerikanen zoals het laboratorium, de
uitgebreide apotheek en fysiotherapie. In het gebouw hebben België en Duitsland een
gezondheidscentrum. Het Nederlandse centrum werkt met beide landen samen om zo de
zorg (inclusief tandheelkunde) af te dekken.
Borging van bekwaamheid en van de lokale processen is noodzakelijk. Daarnaast
verdienen het uitvoeren van een RI&E voor het centrum en het opstarten van de SMR
procedure aandacht. Een aangeleverd plan van aanpak behoeft nog aanscherping.
Gezondheidscentrum Assen
Eind november heeft de IMG een her-inspectie uitgevoerd van de infrastructurele
voorzieningen van het gezondheidscentrum Assen. Aanleiding hiervoor vormde de
ontvangen mededeling dat de in een plan van aanpak de dato 14 februari 2014
toegezegde verbeteringen inmiddels nagenoeg alle gerealiseerd waren. Bericht kon
worden dat de uitgevoerde infrastructurele aanpassingen naar het oordeel van de
inspectie hebben geleid tot een bouwkundige situatie die passend is voor een militair
gezondheidscentrum. Wel werd, bij voorgenomen gebruik van de tweede tandartsstoel,
een adequate inrichting van de betreffende behandelruimte noodzakelijk geacht. Een
beslissing hierover moet nog volgen, gelet op de samenhang met de inrichting van de
Defensie Tand heelkundige Dienst.
5.3 Commando Luchtstrjdkrachten
Gezondheidscentrum AOCS Nieuw Milligen
Medio maart is een inspectiebezoek gebracht aan het gezondheidscentrum AOCS Nieuw
Milligen. Het gezondheidscentrum is gevestigd in een oud gebouw dat in goede staat van
onderhoud verkeert. De bewegwijzering op het terrein is onvoldoende. Het gebouw is
bovendien slechts van nabij herkenbaar als medische voorziening. Er is onvoldoende
privacy aan het loket en de vulling van het artsenbestand wordt als krap ervaren.
Aanscherping van een aantal procedures word gewenst geacht. Daarnaast verdient de
borging van de kwaliteit de nodige aandacht. Bij de tandheelkunde dient de
verslaglegging aan geldende richtlijnen te worden geconformeerd. Op enkele punten zijn
infrastructurele aanpassingen aangewezen.
Op basis van de geconstateerde verbeterpunten is door het GC een plan van aanpak
opgesteld met verbetermaatregelen gekoppeld aan een tijdslijn. De meeste punten zijn
22

dienden de aan de commissie stralingshygiëne toebedeelde taken en bevoegdheden te
worden belegd bij aangewezen functionarissen. Voorts diende er een adequate afdekking
te komen van de medische en klinisch-fysische eindverantwoordelijkheid en de
beschikbaarheid van de specifiek benodigde expertise, ook waar het verrichtingen in een
operationele setting betrof. Los daarvan diende de bestaande vergunning zo spoedig
mogelijk te worden geactualiseerd. In een hierop ontvangen plan van aanpak zijn
maatregelen ter zake toegezegd. De implementatie daarvan zal worden bewaakt.
Militair Geneeskundig Logistiek Centrum
Begin oktober is een werk-/inspectiebezoek gebracht aan het MGLC in Heerenveen, de
groothandel voor medische apparatuur en instrumenten en operationele geneesmiddelen
en medische hulpmiddelen. Bij de inspectie is gebruik gemaakt van het door de IGZ
ontwikkelde inspectie-instrument voor groothandelaren, dat is gebaseerd op de nieuwe
Europese richtsnoeren voor Good Distribution Practice (GDP). De bevindingen gaven een
positieve indruk van het functioneren van het MGLC en van de lopende ontwikkelingen om
te komen tot kortere procedures en leveringstermijnen, doch met name op het gebied
van de kwaliteitsborging zijn nog verbeteringen mogelijk en wenselijk. Daarnaast was er
een aantal aandachtspunten. Gemist werden SMART-geformuleerde
kwaliteitsdoelstellingen, alsmede een beschrijving van de verantwoordelijkheden van de
bedrijfsleiding en de afdelingen. Tevens was er geen schriftelijke functie-, taak- en
verantwoordelijkheidsbeschrijving van de Verantwoordelijk en Gekwalificeerd Persoon
beschikbaar. Verder behoefde de administratie en archivering verbetering. Bij de
overgelegde protocollen bleek geen geldigheidsduur/einddatum te zijn vermeld, zoals
voor een goede kwaliteitsborging noodzakelijk is. Er was geen vastgestelde en
beschreven meldingsprocedure voor (product) incidenten. De klachtenprocedure was op
orde; de communicatie behoefde echter schriftelijke vastlegging. De opslag van
geconditioneerd aangevoerde artikelen was in orde, met registratie en dagelijkse controle
van over/onderschrijding van de temperatuur. Ook de opslag van opiaten voldeed aan de
eisen, evenals de procedure voor opslag en vernietiging van retour gezonden
geneesmiddelen. Het track & trace systeem bleek nog niet naar behoren te werken en de
beveiliging van het voorraadbeheersysteem behoefde nog verbetering. Ten slotte werden
problemen gemeld met de temperatuurbeheersing in de loods, hetgeen leidde tot
klachten bij de aldaar werkzame medewerkers. Een verbeterplan ter zake van de
geconstateerde tekortkomingen werd aangewezen geacht.
Inspectie poliklinieken KNO en oogheelkunde van het Centraal Militair Hospitaal
Er is binnen de IMG een standaard inspectie-instrument ontwikkeld waarmee de
poliklinische inspecties worden uitgevoerd; hierdoor worden de poliklinieken op uniforme
wijze geïnspecteerd. Begin december heeft de IMG de poliklinieken KNO en oogheelkunde
van het CMH geïnspecteerd. De geleverde zorg op beide poliklinieken is kwalitatief goed
geborgd. Er zijn voor beide poliklinieken wel zaken die nog de aandacht verdienen. Zo
ontbreekt op beide poliklinieken een overzicht van de hepatitis-B-vaccinaties en tevens
een onderhoudsregistratie van de apparatuur. Bij beide poliklinieken vinden er momenteel
geen interne audits plaats, er is geconstateerd dat de privacy aan de balie en in de
wachtkamer niet optimaal is. Voor de polikliniek oogheelkunde is het daarnaast van
belang om weer de werkbesprekingen op te pakken en om structurele controle van de
sterilisatietermijnen van instrumenten in te voeren. Een plan van aanpak wordt begin
2015 verwacht. De IMG is voornemens om in 2015 de overige poliklinieken van het CMH
te inspecteren.
5.6 Civiel — Militair
Geneeskundige voorzieningen Luchtmachtdagen 2014
Medio juni is een inspectiebezoek gebracht aan de geneeskundige voorzieningen ten
behoeve van de Luchtmachtdagen op de Vliegbasis Gilze-Rijen. Aangezien in de meldings
en opschalingsprocedure zowel militaire als civiele geneeskundige eenheden onderdeel
waren van het geneeskundig zorgsysteem en dit bovendien gericht was op de
zorgverlening aan voornamelijk civiele bezoekers, had de inspectie zowel betrekking op
de civiele als de militair geneeskundige voorzieningen. De geneeskundige hulpverlening
bleek goed georganiseerd en het betrokken personeel bleek enthousiast en goed
geëquipeerd en geïnstrueerd. De militaire- en civiele plannen sloten naadloos op elkaar
aan; een duidelijke verbetering ten opzichte van vorig jaar.
Als belangrijkste verbeterpunten worden genoemd betere locaties voor de Militair
Geneeskundige Eenheid (MGE’s) op het terrein, eenduidige aanduiding van MGE’s, veilige
24

Infectiepreventie Calamiteitenhospitaal
Als vervolg op een in 2013 uitgevoerde inspectie van de algemene
infectiepreventieorganisatie en —maatregelen in het Centraal Militair Hospitaal heeft op 28
oktober van het verslagjaar een inspectie plaatsgevonden van de voorzieningen voor
opname en behandeling van eventuele Ebola (verdachte) patiënten in het
Calamiteitenhospitaal. Evenals de eerdere inspectie gebeurde dit samen met de civiele
Inspectie voor de Gezondheidszorg, mede daar het Calamiteitenhospitaal functioneert
binnen een samenwerkingsverband tussen het CMH en het Universitair Medisch Centrum
Utrecht (UMCU). De voorzieningen bleken op orde, het personeel zeer goed op elkaar
ingespeeld en de lijnen kort. Daarbij werd veel geoefend en de werkwijzen/protocollen
werden op basis van deze ervaringen continu verder aangescherpt. Ook werd er heel veel
aan voorlichting gedaan, waardoor zorgen onder het personeel met betrekking tot de
eigen veiligheid tijdig werden weggenomen. Geconcludeerd werd dat het
Calamiteitenhospitaal grondig was voorbereid op de opvang en behandeling van
Ebolapatiënten, doch dat de opvang van onaangekondigde patiënten nog enige
aanscherping behoefde. Inmiddels is dit ook opgepakt.
Werkbezoek Veteraneninstituut
Eind januari heeft de IMG een werkbezoek gebracht aan het Vi op de nieuwe locatie in
Doorn. De directie gaf een gedetailleerde presentatie van de missie en doelstellingen van
het Vi. Het Veteraneninstituut is er om de samenwerking te bevorderen tussen alle
partijen die betrokken zijn bij het beleid en de zorg voor veteranen. Het ministerie stelt
het beleid vast en geeft daarmee ook de kaders voor de veteranenzorg. Het
Veteraneninstituut onderhoudt intensief contact met veteranenorganisaties,
hulpverleningsinstellingen en maatschappelijke organisaties.
Gesproken is over de beeldvorming over veteranen, de voorbereiding op — en de evaluatie
van de impact van missies voor de militair en het belang van het thuisfront als nuldelijns
zorgvoorziening. Het nieuwe Veteranenloket en het belang van een goede bereikbaarheid
en zorgcoördinatie zijn besproken, alsmede de in- en externe communicatie en
voorlichting, een interviewproject en de Veteranendag. Ten slotte is nog gesproken over
de beperkte onderzoekscapaciteit, de lopende enquête naar het veteranenwelzijn, de
samenwerking met het LZV en de informatievoorziening aan huisartsen. De IMG zal
worden geïnformeerd bij eventuele gesignaleerde problemen.

Er dient geen invulling te worden gegeven aan eerdere verzoeken om drugsscreening
door de ziekenboeg; dit verhoudt zich niet met de zorgtaak en verplichte winkelnering.
Ook voor deze locatie geldt dat de gewenste infrastructurele aanpassingen, die hier
grootschaliger zijn dan op Curaçao, qua realisatie nog enige tijd zullen vergen.
6.2 Operationele zorg
In 2013 heeft, zoals ook in het vorige jaarverslag verwoord, een uitgebreide
inspectieronde plaatsgevonden langs alle uitzendgebieden. In 2014 heeft de IMG voor
deze uitzendgebieden (Afghanistan, Turkije, Soedan) en nieuwe uitzendingen zich
periodiek laten informeren over zowel de geleverde zorg als de voedselvoorzieningen ter
plaatse, om in het kader van gefaseerd toezicht een oordeel te kunnen vormen.
Dergelijke informatie is afkomstig van zowel uitgezonden geneeskundig personeel (veelal
de Senior Medical Officer (SMO) ter plaatse) als de JMed; daarnaast is gekeken naar
eventuele signalen en meldingen vanuit het uitzendgebied.
Mali
Vanuit diverse kanten werden problemen met de voedselveiligheid in Mali bij de IMG
gemeld. Hierop is vanuit de IMG informatie opgevraagd bij onder andere JMED DOPS en
CEAG. Uit de ontvangen informatie bleek dat de voedselveiligheid in het begin van de
missie inderdaad niet optimaal was. Na rapporten opgesteld door HPG’ers en de
keurmeester is de voedselveiligheid in Mali op beide locaties verbeterd.
Ook is er in het najaar direct contact geweest met de SMO in Mali over de zorgfaciliteiten
en over huisvesting, arbeidsomstandigheden en hygiëne. De VN, verantwoordelijk voor de
missie, had blijkbaar medio 2014 een oordeel geveld over de kwaliteit van de Role 1. Dit
betrof niet de personele kwaliteit, maar alle middelen en apparatuur die volgens de VN
zienswijze standaard in een Role 1 aanwezig zouden moeten zijn, hetgeen niet volledig
het geval was. Dit is in het 3e kwartaal hersteld. Huisvesting, eetzaal, aantal natte
groepen, bewassing- en sportfaciliteiten vormden tevens een knelpunt, hetgeen volgens
de SMO allemaal adequaat is opgepakt, waarmee deze problemen ultimo 2014 zouden
zijn opgelost. Tot slot is gesproken over de arbeidsomstandigheden, met name de
temperatuur in de zomermaanden en getroffen beheersmaatregelen. De ontvangen
informatie, aangevuld met die van IGK-zijde, vormde voor de IMG geen aanleiding om
direct een inspectiebezoek te plannen. Wel is de IMG voornemens om in 2015 een
inspectiebezoek aan Mali af te leggen om de zorg en voedselveiligheidsaspecten te
toetsen.
6.3 Oefeningen
Bij werkbezoeken of inspecties van oefeningen streeft de IMG er naar om zowel NONEX
geneeskundige zorg als ook medische ketenoefeningen te inspecteren. Er waren voor eind
2014 twee bezoeken gepland aan oefeningen, maar in de aanloop daarvan werd de
medische ketenoefening steeds summierder. Hierdoor heeft de IMG de keuze gemaakt om
deze oefeningen dit jaar niet te bezoeken. Vanuit de DGO is vervolgens een signaal
ontvangen dat de ketenzorg op de SOB/SOMS 20 14-4 niet goed was afgestemd. Staf
CLAS heeft dit signaal opgepakt en komt met een verbeterplan. In 2015 zullen in het
kader van het toezicht op de nuldelijnszorg enkele oefeningen door de IMG bezocht
worden.

Coördinatiecentrum Expertise Arbeidsomstandigheden en Gezondheid
De IMG heeft in 2014 drie gesprekken gehad met vertegenwoordigers van het cluster
Force Health Protection en het bureau Voedselhygiëne en Voedselveiligheid van het CEAG.
De gespreksonderwerpen die behandeld werden zijn operationele catering (oefeningen en
uitzendingen), handboek voedselveiligheid Defensie en opleidingen voor het personeel
betrokken bij de bereiding van voedsel.
7.3 Thematische onderzoeken
Geneesmiddelentoezicht
Zoals in het vorige jaarverslag aangegeven, is wat betreft het toezicht op de logistieke
geneesmiddelenvoorziening, aangesloten bij het GDP-toezicht van de IGZ op de
groothandelaren. Bij de inspectie van het MGLC (zie elders in dit verslag) is dan ook
gebruik gemaakt van het door de IGZ ontwikkelde toezichtsinstrument op basis van het
nieuwe Europese richtsnoer.
Naast de inspectie van het MGLC is ook aandacht besteed aan de Organisatie en
verantwoordelijkheidstoedeling met betrekking tot de le lijns farmacie. Nu een adequaat
apotheekbeheersysteem in GIDS op de gezondheidscentra en ziekenboegen steeds meer
blijkt te ontbreken en daarnaast de systematische medicatiebewaking ernstig te wensen
overlaat, dient te worden bezien in hoeverre de kwaliteitsborging kan worden
gecentraliseerd.
Met de apothekers van het CMH is gesproken over noodzakelijke medicatieverificatie bij
klinische opname en bij poliklinische behandeling en de ICT problematiek daarbij,
alsmede over technische problemen met betrekking tot elektronisch voorschrijven in het
MRC en een voorliggend verzoek tot het beperkte tijd gedogen van handmatig
uitgeschreven recepten.
Op het gebied van de operationele geneesmiddelenvoorziening is de vervanging van het
niet geregistreerde middel Dexamfetamine door een wel in Nederland geregistreerd
middel aan de orde geweest, alsmede een adequate registratie en de opslag van opiaten
binnen CLSK.
Quick Scan eerstelijns gezondheidszorg
De IMG heeft uit de groep zorgverleners signalen ontvangen dat de kwaliteit van
geleverde 1e lijnszorg in 2014 mogelijk te wensen overlaat als gevolg van vertraging van
de geplande reorganisatie, (ir)regulier verloop van personeel, uitzenddruk en het niet
meer up to date zijn van kwaliteitssystemen.
De IMG heeft de signalen nader onderzocht door eind oktober een vragenlijst te
verspreiden onder de gezondheidscentra (Quick Scan). Eind november zijn de ingevulde
vragenlijsten terugontvangen en geanalyseerd. Op grond van de uitkomsten heeft de IMG
(ter verdieping) gesproken met een aantal hoofden gezondheidscentra en de HID of
zorgmanager van de centra.
De IMG is op basis van de Quick Scan tot de volgende conclusies gekomen:
- Kans op zorgfouten neemt toe
De OpCo’s trachten toegenomen uitzenddruk, vacatures, irregulier verloop en de
ontbrekende nieuwe instroom van medewerkers op te vangen door meer in te huren.
Vaak is dit kortdurende inhuur en betreft het verschillende personen die samen één
vacature vullen. Inhuurartsen zijn niet geschoold in het leveren van geïntegreerde
zorg. Bovendien werken op de centra zowel AMA als AMV in opleiding. Zowel de
inhuurkrachten als de personen in opleiding vereisen supervisie; dit geeft een
aanzienlijke druk bij de vaste medewerkers. Hierdoor komen de eigen zorgverlening,
het functioneren als Medisch Zorgteam (MZT) en het structureel artsenoverleg in
toenemende mate onder druk te staan. Mede hierdoor neemt het risico op zorgfouten
toe;
- Samenhang ontbreekt
De individuele zorgverlener lijkt zorg van goede kwaliteit te leveren, echter de
samenhang ontbreekt op en tussen vrijwel alle centra. Dit is het gevolg van het
ontbreken van eenduidige procedures en protocollen en de toetsing daarop middels
visitaties en interne audits. Wel leggen sommige centra zelfstanding werkafspraken
vast;
30

8 MELDINGE EN INTERVENTIES
8.1 Inleiding
Vanuit haar toezichthoudende taak behandelt de inspectie ook meldingen van
zorggebruikers over ervaren ernstig of structureel tekortschieten van de militaire
gezondheidszorg, respectievelijk over problemen ervaren door zorgverleners. Ook
belangenorganisaties en andere functionarissen kunnen meldingen doen, die vervolgens
worden onderzocht en waar nodig worden gevolgd door maatregelen. Daarnaast kan de
inspectie op eigen initiatief interveniëren in situaties waarin de zorg tekort heeft
geschoten of tekort dreigt te schieten. Tenslotte wordt ook regelmatig geadviseerd aan
zowel zorgverleners als zorggebruikers naar aanleiding van acute vragen en problemen.
8.2 Behandelde zaken
Er zijn in het verslagjaar 61 meldingen behandeld. In 33 gevallen ging het om meldingen
gedaan door gebruikers van de zorg, 14 meldingen werden gedaan door verleners van de
zorg en 14 meldingen door overige instanties.
Daarnaast werd er zes maal door de IMG geïntervenieerd op grond van eigen bevindingen
of waarnemingen.
8.3 Onderwerpen
De onderwerpen waarover gebruikers van de zorg een melding hebben gedaan betroffen:
behandeling en begeleiding (14), bejegening (4), beoordelings- en keuringsprocedure (5),
reïntegratie (4), verslaglegging/dossierbeheer (2), voorzieningen (2) en toegankelijkheid
van de zorg (2).
De onderwerpen waarover verleners van de zorg een melding hebben gedaan betroffen:
medisch handelen (4), veiligheid (3), kwaliteitsborging (3), privacy en beroepsgeheim
(2), repatriëring (1) en toegankelijkheid van de zorg (1).
De meldingen van overige instanties betroffen: infrastructuur (5), veiligheid (4),
klachtafhandeling (3) en voorzieningen (2).
De interventies betroffen: infrastructuur (3), zorg (1), veiligheid (1) en beroepsgeheim
(1).
8.4 Uitgelichte problematiek
Alertheid bij klachtencomplex
Zoals bekend heeft de eerstelijns militaire gezondheidszorg, veel meer dan de civiele, te
maken met veel wisseling in patiëntenbestand en behandelaars. Door uitzendingen,
oefeningen en overplaatsingen van zowel militaire zorggebruikers als zorgverleners en
door regelmatige afwezigheid van de laatsten in verband met bijkomende taken als SMT
overleg, supervisie, scholing en diensten in civiele huisartspraktijken en huisartsenposten
zijn opvolgende consulten bij eenzelfde militair arts veelal eerder uitzondering dan regel.
De nadelen hiervan kunnen voor een deel ondervangen worden door goed overleg in het
medisch zorgteam en door een goede overdracht via de medische verslaglegging.
De inspectie heeft reeds langer gesignaleerd, dat een goede verslaglegging essentieel is
voor de continuïteit van zorg. Geconstateerd moet worden dat de kwaliteit van de
verslaglegging in het elektronisch informatiesysteem GIDS in de afgelopen jaren is
verbeterd. Wel is bij de in het vorige verslagjaar door de inspectie gehouden
GIDS-enquête opnieuw gebleken dat het systeem zelf qua gebruiksmogelijkheden,
overzichtelijkheid en werkbaarheid nogal te wensen overlaat. Door de wijze waarop
episoden worden weggeschreven moeten vaak veel handelingen worden verricht om een
goed overzicht te krijgen. Hetzelfde geldt voor het verkrijgen van een actueel medicatie
overzicht.
32

Door tussenkomst van de IMG zijn daartoe afspraken gemaakt met IGZ en VWS voor
deze inzet en vervolgens met de GHOR-organisatie en met de verantwoordelijke
instanties binnen Defensie. De inspectie zal toezien op een juiste uitvoering daarvan.
Onderhoud Automatische Externe Defibrillators
Evenals in de civiele wereld zijn er bij Defensie op druk bezochte plaatsen AED’s
geplaatst. Het betreft onder andere kantines en eetzalen, vergaderlocaties, fllmzalen,
maar ook gezondheidscentra. Bij (inspectie)bezoeken aan gezondheidscentra checkt de
IMG ook altijd de op de locatie aanwezige AED’s op bedrijfsgereedheid. Het komt daarbij
regelmatig voor dat er in het venster in plaats van een groene “V” een rode “X” te zien is,
hetgeen aangeeft dat het apparaat niet bedrijfsgereed is. Ook zijn de op een sticker
aangegeven onderhoudsdata nogal eens geëxpireerd. In die gevallen volgt een aanwijzing
om het apparaat onmiddellijk te laten controleren. Probleem is echter, dat slechts een
deel van de AED’s via MGLC is verkregen en daar bekend is; de overige apparaten zijn
door de Organisatie elders aangeschaft en zelfstandig uitgerold; veelal zonder goed
overzicht van de locaties en verantwoordelijke beheerders.
Tijdens een inspectie van het gezondheidscentrum in Münster is een AED aangetroffen die
niet gebruiksgereed was; de commandant van het centrum heeft hierop opdracht
gegeven om het apparaat te checken en zo nodig voor onderhoud in te sturen. De
praktijkassistente die dit wilde uitvoeren rook na aanraking van het apparaat echter een
brandlucht, waarna de AED door de kast heen naar buiten vloog; naar later bleek ten
gevolge van het exploderen van een diepontladen batterij. Hiervan is een melding
voorvallen gedaan en het apparaat is via MGLC voor onderzoek opgestuurd naar de
fabrikant. Via de inspectie is vervolgens ook de batterijfabrikant erbij betrokken.
Het bovenstaande toont nog eens het belang aan van periodieke controle en periodiek
onderhoud van AED’s. Primair belang is daarbij de goede werking in tijd van nood, maar
secundair belang is het voorkomen van gevaarlijke situaties bij diepontlading van de
batterijen.
Hoofdbehandelaarschap
Van de staf van de medisch specialisten in het CMH werd de melding ontvangen, dat er
een probleem werd ervaren met betrekking tot de verantwoordelijkheid van een als
hoofdbehandelaar aangemerkte specialist voor de continuering van door andere
specialisten voorgeschreven medicatie.
Bij navraag bleek dat men met name bezwaar had tegen de door de apotheek CMH
gestelde eis dat de hoofdbehandelaar bedoelde medicatie op eigen verantwoordelijkheid
voor de duur van de opname opnieuw zou voorschrijven, terwijl de betrokken middelen
buiten het eigen deskundigheidsgebied lagen.
De IMG heeft aangegeven de bezwaren te delen en van oordeel te zijn dat de
oorspronkelijk voorschrijvend specialist de primaire verantwoordelijkheid voor de binnen
zijn deskundigheidsgebied vallende medicamenteuze therapie moet behouden, waarbij de
hoofdbehandelaar verantwoordelijkheid draagt voor afstemming van zijn eigen therapie
daarop, alsmede voor het continueren dan wel stopzetten van de medicatie gedurende
(delen van) de opname in overleg met de voorschrijvend specialist; met een belangrijke
adviserende rol ter zake voor de apotheker CMH. De inspectie acht het, in lijn met de
handreiking verantwoordelijkheidsverdeling bij samenwerking in de zorg, daarbij
wenselijk dat ieders verantwoordelijkheden ter zake duidelijk worden vastgelegd. Hierop
zal in het nieuwe verslagjaar worden toegezien.

Als uitvloeisel van het convenant heeft met de FG en de BA op 30 oktober overleg
plaatsgevonden over de wijze van toezichthouden, vanuit verschillende invalshoeken, op
het geneeskundig zorgveld. Afgesproken is, om in januari 2015 in gezamenlijkheid te
spreken met de Directie CMH en betrokken functionarissen, specifiek gericht op het
(in)gevoerde elektronisch patiëntendossier.
Arbeidsomstandigheden en bedrijfsveiligheid
Met het bekend worden van de problematiek in het najaar van 2014 rond blootstelling
aan Chroom VI bij (ex)medewerkers van Defensie, heeft de IMG besloten om een aantal
betrokken partijen (onder andere CEAG en voorzitter taskforce) uit te nodigen voor een
gesprek om zodoende een oordeel te kunnen vormen over de wijze van aanpak van de
gesignaleerde gezondheidsproblematiek. Uiteraard is daarbij vanuit preventief oogpunt
ook gekeken naar de beheersing van de gezondheidsrisico’s in het verleden en heden bij
het werken met en aan chromaathoudende operationele elementen (en ook blootstelling
aan andere gevaarlijke stoffen). Tijdens een toezichthouderoverleg is geconstateerd dat
het toezicht op arbeidsomstandigheden en bedrijfsveiligheid niet eenduidig is belegd; met
de toezichthouder integriteit (HDP), MLA en HDBV is vervolgens medio december hierover
gesproken, gevolgd door een gezamenlijk advies aan de pSG.
9.2 Raakvlakken met andere toezichthouders buiten Defensie
9.2.1 Inspecteur-generaal van de Inspectie voor de Gezondheidszorg
Op 3 maart is ten kantore van de IGZ gesproken met de Inspecteur-generaal van de IGZ.
In aanwezigheid van de liaison IGZ is een toelichting verstrekt op de interne
veranderingen qua werkwijze en huisvesting bij de IGZ. Ook de IMG heeft de recent
doorgemaakte eigen reorganisatie toegelicht en daarnaast de lopende reorganisatie van
de zorg binnen Defensie. Het bestaande convenant tussen IMG en IGZ is geëvalueerd;
beiderzijds bestaat er geen behoefte aan aanpassingen hiervan. Vervolgens zijn de
speerpunten voor 20 14/2015 van de IGZ en die van de IMG nader bezien en de
mogelijkheden om daarin wederzijds te participeren. Vanuit de IGZ is een visie gegeven
op inspecties en jaargesprekken bij het toezicht van zorginstellingen en over de wijze van
uitvoering ervan, indien (nog) niet wordt beschikt over een toetsingsinstrument;
aangegeven is dat eventuele zorgschade hierbij leidend moet zijn. Ook is gesproken over
de evaluatie van het LZV en wat betreft de wijze van toezicht over het recent gesloten
convenant tussen RZO, IGZ en IMG. Afgesproken is dat jaarlijks een dergelijk gesprek zal
plaatsvinden, los van het kwartaalgesprek met de liaison van de IGZ.
In het voorjaar is separaat gesproken met medewerkers van de Inspectie-academie over
de nieuwe opleidingsstructuur voor inspecteurs bij de IGZ. Dit is nadrukkelijk van belang
vanwege het aantreden van 3 nieuwe IMG inspecteurs in 2013, die allen nog de opleiding
moesten gaan volgen. Afgesproken is dat zodra de nieuwe, modulaire, opleiding van start
ging deze inspecteurs konden participeren. Dit is vervolgens ook gerealiseerd.
9.2.2 Liaison van de Inspectie voor de Gezondheidszorg
Dit jaar heeft drie maal een overleg plaatsgevonden. In het overleg van 5 maart is
gesproken over de deelname van IMG-inspecteurs aan de inspectieopleiding. Aansluitend
is de stand van zaken met de nieuw op te zetten stralingsautoriteit besproken. Ook een
melding ten aanzien van inzet van de GWHLP/Medic tijdens de NSS is aan de orde
gekomen. Vanwege het bereiken van de pensioengerechtigde leeftijd van de huidige
liaison voor Defensie is deze taak medio 2014 overgedragen aan zijn opvolger.
In het tweede overleg van 1 juli is met de nieuwe liaison IGZ gesproken over het
stagneren van de oprichting van het EGB en de gevolgen hiervan voor de GC. Met name
personele problemen in de bezettingsgraad, hetgeen ad-hoc opgelost werd met inhuur.
De IGZ was ook bezig met een reorganisatie en eind 2014 zou één centrale vestiging
betrokken worden. Tussen de IGZ, IMG en VWS is afgestemd over afspraken met
betrekking tot toezicht op medische stralingstoepassing. Aangegeven is dat de
gezamenlijke inspecties naar wens verlopen; zowel de IMG als de liaison IGZ hebben de
wens dit zo te continueren. Tot slot is de liaison IGZ geïnformeerd over de aanwijzing tot
sluiting in Ermelo.

BIJLAGE
TOEZICHT IN CONTEXT
Historie
Het toezicht op de gezondheidszorg is voor Nederland in de Gezondheidswet opgedragen
aan het Staatstoezicht op de Volksgezondheid. In een aantal specifieke wetten zijn
handhavingstaken toebedeeld aan inspecties die deel uitmaken van het Staatstoezicht,
waaronder aan de IGZ. De militaire gezondheidszorg is in het verleden grotendeels
onttrokken geweest aan het directe toezicht door (de voorloper(s) van) de IGZ. Dit kwam
vooral door uitzonderingen in de regelgeving of eigen bijzondere regelgeving van
Defensie. Verder was er sprake van een afwijkende structuur en uitvoering van de
militaire gezondheidszorg waarop de civiele toezichthouder weinig grip had. Vanaf de
midden tachtiger jaren van de vorige eeuw heeft deze dan ook aangedrongen op de
instelling van een interne toezichthouder voor de militaire gezondheidszorg, die het
toezicht op de verschillende terreinen van het Staatstoezicht daar gestalte zou kunnen
geven. In 1989 is dit verzoek door de Minister van Defensie gehonoreerd in de vorm van
de instelling van de IMG, die de toezichtstaken van de IGZ en van de andere betrokken
Staatstoezicht-inspecties gedelegeerd kreeg. De IMG verantwoordt zich jaarlijks en waar
nodig tussentijds tegenover de Minister van Defensie en de Inspecteur-generaal voor de
Gezondheidszorg. In 2011 zijn de samenwerkingsafspraken vastgelegd in een door beide
ministers te bekrachtigen convenant, dat in 2012 is bekrachtigd door de SG van Defensie
en de SG van VWS.
Taken
Op grond van de instellingsbeschikking heeft de IMG als hoofdtaak:
- Het binnen de richtlijnen van de Minister van Defensie en de aanbevelingen van de
Inspecteur-generaal voor de Gezondheidszorg van het Staatstoezicht op de
Volksgezondheid zorgdragen voor toezicht op de militair geneeskundige verzorging en
de staat van de gezondheid van het militaire personeel.
Uit de hoofdtaak voortvloeiende deeltaken:
- Het houden van toezicht op de kwaliteit van de preventieve-, de geïntegreerde
eerstelijns zorg, de tweede- en derdelijns zorg, de operationele en de
verzekeringsgeneeskundige militair geneeskundige verzorging;
- Het houden van toezicht op de staat van gezondheid van het militair personeel;
- Het houden van toezicht op de naleving van wettelijke voorschriften op het gebied
van de gezondheidszorg en de militair geneeskundige verzorging;
- Het houden van toezicht op de stralingshygiëne;
- Het houden van toezicht op de voedselveiligheid.
Doelstelling
De IMG heeft tot doel de handhaving van een verantwoorde kwaliteit van militaire
gezondheidszorg. Als subdoelen heeft de inspectie gesteld:
Het toezien op verantwoorde, goed gestructureerde en gewaarborgde zorg en goed
functionerende zorgverleners.
Het opsporen en zichtbaar maken van (potentiële) risico’s voor een goede zorg.
Het inzicht geven in de staat van gezondheid en potentiële gezondheidsrisico’s met
implicaties voor de benodigde zorg.
Wettelijk kader
Het toezicht op de militaire gezondheidszorg wordt uitgeoefend namens de Minister van
Defensie op basis van een daartoe strekkende ministeriële beschikking. Er is dus sprake
van een gemandateerde bevoegdheid. Hiermee kan het militaire toezicht de lacunes
opvullen die bestaan door de wettelijke uitsluiting van de toepasselijkheid van civiele
regelingen (bijv. in de Wet Ambulancevervoer) en op de beperkende territoriale werking
van de meeste (gezondheidszorg)-wetten. De bevoegdheid van de Inspecteur-generaal
voor de Gezondheidszorg geldt slechts voor het Nederlandse grondgebied (art. 36
Gezond heidswet). Deze laat de taakuitvoering ook daar in beginsel echter over aan de
militaire toezichthouder IMG.

Inzetperspectief
De inzet van de IMG wordt vooral bepaald door de specifieke verantwoordelijkheid van de
Minister van Defensie. Dit geldt niet alleen in politieke zin, maar vooral ook in diens rol
van formele zorgaanbieder en van werkgever met het daaraan gekoppelde belang van
een actueel inzicht in de kwaliteit van de militaire gezondheidszorg. Verder gelden de
eisen en wensen die de IGZ als externe toezichthouder heeft voor de invulling van het
interne Defensietoezicht.
Via periodieke bezoeken en gesprekken met verschillende zorgverlenende disciplines
tracht de IMG een goed overzicht te houden van de zorginstellingen, zorgverleners en
andere zaken die een risico kunnen vormen voor verantwoorde zorg. Verder kunnen
zorgverleners en ontvangers van zorg meldingen doen over het mogelijk tekortschieten
van de zorg. Deze worden dan geregistreerd en onderzocht. Tenslotte worden de politieke
en beleidsontwikkelingen op relevantie bezien.
Als interne toezichthouder heeft de IMG directe toegang tot de militaire zorginstellingen.
Zij is ook direct toegankelijk voor militaire zorgverleners en ontvangers van zorg. Verder
is de IMG in staat om relevante bevindingen rechtstreeks te bespreken op het juiste
niveau en om daarbij een inschatting te maken van potentiële politieke en ambtelijke
(afbreuk)risico’s. Zo nodig kan de IMG in een vroeg stadium intern informeren en
interveniëren om eventuele schade te voorkomen en te beperken. Tenslotte kan de IMG,
complementair aan de externe toezichthouder IGZ, wiens toezichttaak zich beperkt tot
het Nederlandse grondgebied, ook bij extraterritoriaal optreden, de kwaliteit blijven
handhaven in de geest van de in beginsel territoriaal georiënteerde wet- en regelgeving.
De doelstelling van toezicht is om de (zorg)verantwoordelijken te stimuleren en om zorg
te (blijven) dragen voor een verantwoorde kwaliteit van zorg. De IMG doet dit primair met
steun en advies en door rapportage van de problemen. Pas daarna betreedt de IMG de
wegen van drang en dwang, zo nodig met het initiëren van (tuchtrechtelijke) sancties.
Professionaliteit
De IMG streeft, conform de aan het toezichtveld gestelde eisen, naar een professionele
invulling van haar taak. Daartoe beschikt zij over een aantal interne
kwaliteitsborginginstrumenten, waaronder:
Intern:
- Interne werkprotocollen voor inspecties
Vooral de formele inspecties zijn gestandaardiseerd en geprotocolleerd. Deze regels
zijn vastgelegd in een inspectieprotocol;
- Intercollegiaal overleg
De oordeelsvorming, de prioritering en de risicoanalyse geschiedt in intercollegiaal
overleg;
- Intercollegiale toetsing
Rapporten met oordelen en aanbevelingen worden door alle inspecteurs getoetst;
- Gecertificeerd opgeleide inspecteurs
Alle inspecteurs volgen de opleiding tot Inspecteur voor de Gezondheidszorg op de
IGZ-academie. Bij plaatsing van een nieuwe inspecteur wordt een dergelijk
opleidingstraject gestart.
Extern:
- Consultering van externe deskundigen
Adviezen worden zo nodig bij externe deskundigen ingewonnen: IGZ-academie, IGZ,
bij diverse ziekenhuizen, specialisten en wetenschappelijke verenigingen;
- Intervisie met externe toezichtinstanties
De Inspecteurs zijn lid van een intervisiegroep met inspecteurs van andere Inspecties
(IGZ en Inspectie Openbare Orde en Veiligheid);
- Periodiek toezichthoudersoverleg
Dit is een ingesteld overlegforum van toezichthouders binnen Defensie onder leiding
van de pSG;
- Extern inspectieoverleg over relevante casuïstiek
Overleg met vaste contactpersonen binnen de IGZ;
- Extern handhavingsoverleg
Periodieke afstemming met externe toezichthouders op specifieke toezichtterreinen
(operationeel voor de kernenergiewet);

AFKORTINGEN
ACS Adviescommissie Stralingshygiëne
ADR Auditdienst Rijk
AED Automatische Externe Defibrillator
AFMP Algemene Federatie van Militair Personeel
AMA Algemeen Militair Arts
AMV Algemeen Militair Verpleegkundige
ANVS Autoriteit Nucleaire Veiligheid en Stralingsbescherming
AOCS Air Operations Control Station
ART Advanced Resuscitation Team
BA Beveilingsautoriteit
BIG Beroepen in de Individuele Gezondheidszorg
BMB Bureau Medische Beoordelingen
BS Bestuursstaf
CAOP Centrum Arbeidsverhoudingen Overheidspersoneel
CDC Commando DienstenCentra
CDS Commandant Der Strijd krachten
CEAG Coördinatiecentrum Expertise Arbeidsomstandig heden en Gezondheid
CKC Centrale Klachten Commissie
CLAS Commando Landstrijdkrachten
CLSK Commando Luchtstrijdkrachten
CMH Centraal Militair Hospitaal
CML Centrum voor Mens en Luchtvaart
CT Computer Tomografie
CZSK Commando Zeestrijdkrachten
DCBMW Diensten Centrum Bedrijfsmaatschappelijk Werk
DCP Defensie Conditieproef
DDG Duik- en Demonteergroep (van de Koninklijke Marine)
DGO Defensie Gezondheidszorg Organisatie
DMC Duikmedisch Centrum
DMG Directeur Militaire Gezondheidszorg
DOPS Directie Operaties
DTD Defensie Tandheel kundige Dienst
DVD Dienst Vastgoed Defensie
EGB Eerstelijns Gezondheidszorg Bedrijf
EODD Explosieven Opruimingsdienst Defensie
EPD Elektronisch Patiënten Dossier
EVS Elektronisch Voorschrijf Systeem
EZIS Elektronisch Ziekenhuis Informatie Systeem
FG Functionaris voor de Gegevensbescherming
GC Gezondheidscentrum
GDP Good Distribution Practice
GIDS Geneeskundig Informatiesysteem Defensie
GWHLP Gewondenhelper
HACCP Hazard Analysis Critical Control Points
H-AGZO Hoofd Afdeling Gezondheidszorg Operaties
HDBV Hoofd Directie Bedrijfsvoering
HDP Hoofddirecteur Personeel
HGPZ Hoofd Geneeskundige en Personele Zorg
HID Hoofd Inwendige/Interne Dienst
HIS Huisarts Informatie Systeem
HKZ Harmonisatie Kwaliteitsbeoordeling in de Zorgsector
HMA Hoogste Medische Autoriteit
HPG Hygiëne en Preventieve Gezondheidszorg
42

SMO Senior Medical Officer
SMR Sport Medische Revalidatie
SMT Sociaal Medisch Team
SNO Senior Nursing Officer
SOB/SOMS Schiet Oefening Bergen/Schiet Oefening Munster-Süd
SPV Sociaal Psychiatrisch Verpleegkundige
SSM Single Service Management
SSOGD Speciale Staf Officier Geneeskundige Dienst
V&VN MV&V Verpleegkundigen & Verzorgenden Militaire Verpleegkunde & Verzorging
Vi Veteraneninstituut
VKAM Veiligheid, Kwaliteit, Arbeidsomstandigheden en Milieu
VN Verenigde Naties
VOTC Vliegopleiding en Trainingscentrum
WIP Werkg roep Infectie Preventie
WTC World Trade Centre
ZAU Ziekenauto
ZB Ziekenboeg

