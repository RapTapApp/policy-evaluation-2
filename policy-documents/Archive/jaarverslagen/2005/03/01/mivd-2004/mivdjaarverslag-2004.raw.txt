Jaarverslag MIVD 2004
Het jaarverslag is afgesloten op 1 maart 2005
Militaire Inlichtingen- en 
1
V eiligheidsdienst

Voorwoord
Voor u ligt het achtste Jaarverslag van de Militaire Inlichtingen- en
Veiligheidsdienst (MIVD). Het Jaarverslag geeft inzicht in het werk van de
MIVD over 2004. Tevens biedt dit Jaarverslag een vooruitblik naar de aan-
dachtsgebieden van de MIVD voor het volgende jaar.
In 2004 was een groot deel van de inspanningen van de inlichtingen- en vei-
ligheidsdienst van Defensie gericht op crisisbeheersingsoperaties.
Asymmetrische dreigingen, dat wil zeggen: dreigingen van niet-staatsgebon-
den groepen en netwerken, zijn in de afgelopen periode toegenomen. Ook in
2004 heeft de MIVD intensief bijgedragen aan de strijd tegen het internatio-
nale terrorisme met name gerelateerd aan defensiebelangen. 
De MIVD richtte zich ook het afgelopen jaar op de bestrijding van spionage en
het bevorderen van de veiligheid van de Nederlandse defensie-organisatie.
Daarnaast hadden ontwikkelingen op het vlak van de proliferatie van massa-
vernietigingswapens de aandacht van de dienst.
De MIVD beschikt over bijzondere bevoegdheden. De aanwending van derge-
lijke bevoegdheden in het belang van de nationale veiligheid maakt het in ons
democratische bestel vanzelfsprekend dat een inlichtingen- en veiligheids-
dienst transparantie betracht in het publieke domein. Dit Jaarverslag is de
publieke verantwoording van de inlichtingen- en veiligheidsdienst van
Defensie over 2004.
De Minister van Defensie
H.G.J.  Kamp
Militaire Inlichtingen- en 
3
V eiligheidsdienst

Midden-Oosten 34 Terrorisme gericht tegen de 
Irak 35 krijgsmacht 72
Iran 37 Radicaal islamisme en de 
Israël, Palestijnse Autoriteit 38 krijgsmacht 75
Syrië 39 Anti-militarisme 76
Libanon 39 Rechts-extremisme 77
Jordanië 40 Stelsel bewaken en beveiligen 77
Golfstaten 41 Informatiebeveiliging 78
Russische Federatie 42 Industrieveiligheid 79
Andere landen voormalige Sovjet Unie 44 Luchtfotografie 79
Wit-Rusland 45 Personele veiligheid 80
Oekraïne 45
Moldavië 46 V Bedrijfsvoering 83
Trans-Kaukasus 46 Verbeterplan bedrijfsvoering 83
Kirgizië 47 Personeel en organisatie 83
Caraïbisch gebied en Latijns-Amerika 48 Planning en control 84
Venezuela 49 Informatievoorziening en 
Colombia 50 automatisering 85
Suriname 51 Documentaire informatievoorziening 86
Afrika 52 Integrale veiligheid 87
Algerije  54 Huisvesting 88
Marokko 54 Materieelbeheer 88
Libië 55 Arbo-milieu 88
Egypte 56 Juridische Zaken 88
West-Afrika 56 Medezeggenschap 89
Zuidelijk Afrika 57
Hoorn van Afrika 57 VI Sturing en controle 91
Centraal-Afrika 58 Minister-President 91
Transnationale aangelegenheden 60 Raad voor de Inlichtingen- en 
Terrorisme 61 Veiligheidsdiensten 91
Proliferatie 61 Raad voor de Nationale Veiligheid 92
Prolifererende landen 63 Comité Verenigde
Risicolanden 64 Inlichtingendiensten Nederland 92
Georganiseerde criminaliteit 65 Commissie voor de Inlichtingen- 
Information Operations 65 en Veiligheidsdiensten 92
Militaire techniek 66 Commissie van Toezicht betreffende
Technologische ontwikkelingen 67 de Inlichtingen- en Veiligheidsdiensten 92
Vaste commissies voor Defensie en 
IV Contra-Inlichtingen en Veiligheidstaak 69 Buitenlandse Zaken 93
Contra-inlichtingen en veiligheid 69 Jaarverslag 93
Contra-spionage 71
Militaire Inlichtingen- en 
5
V eiligheidsdienst

Taken van de Militaire Inlichtingen- 
I
en Veiligheidsdienst
De Militaire Inlichtingen- en Veiligheidsdienst (MIVD) voorziet behoeftestel-
lers binnen en buiten  Defensie van hoogwaardige strategische en operatione-
le inlichtingen- en veiligheidsproducten. De inzet van de MIVD vindt plaats
ten behoeve van de nationale veiligheid en in het bijzonder ten behoeve van
de Nederlandse krijgsmacht. Over zijn activiteiten legt de MIVD op trans-
parante wijze verantwoording af aan zijn opdrachtgevers en behoeftestellers.
Wettelijke taken
Een belangrijke taak van de MIVD is het verrichten van onderzoek naar factoren die van
invloed zijn op de handhaving en bevordering van de internationale rechtsorde, voor 
zover de krijgsmacht daarbij betrokken is of kan worden. De krijgsmacht richt zich, naast de
algemene verdedigingstaak, met name op het uitvoeren van crisisbeheersingsoperaties. 
De operaties worden veelal in internationaal verband uitgevoerd. De MIVD vervult een onder-
steunende rol ten behoeve van de bewindslieden en de militaire top van Defensie bij de voor-
bereiding en in het besluitvormingsproces van crisisbeheersingsoperaties. Tijdens een operatie
ondersteunt de MIVD de minister en de Chef Defensiestaf (CDS) door het leveren van strate-
gische inlichtingen (beoordeling op middellange en lange termijn) en operationele inlichtingen
(situationele beoordeling op korte termijn). De MIVD levert ook zelf een fysieke bijdrage aan
crisisbeheersingsoperaties door het ter beschikking stellen van inlichtingenpersoneel, contra-
inlichtingen- en veiligheidspersoneel en verbindingsinlichtingendetachementen. 
De MIVD onderzoekt ten aanzien van daartoe aangewezen landen ontwikkelingen met een
militaire relevantie die van belang worden geacht in verband met de eigen nationale veiligheid.
Het gaat hierbij om landen en onderwerpen die door de Minister-President in overeenstemming
met de ministers van Defensie en Binnenlandse Zaken en Koninkrijksrelaties zijn aangewezen. 
De aanwijzing wordt gepubliceerd in de Staatscourant. De onderzoeken worden afgestemd met
de Algemene Inlichtingen- en Veiligheidsdienst (AIVD) en het ministerie van Buitenlandse Zaken.
Het waarborgen van de veiligheid en de paraatheid van de krijgsmacht is een wettelijke taak 
van de MIVD. De veiligheidstaak wordt onder meer ingevuld door het instellen van veiligheids-
onderzoeken naar kandidaten voor een vertrouwensfunctie bij Defensie en bij defensie-
orderbedrijven. Defensie-orderbedrijven zijn bedrijven die staatsgeheime werkzaamheden
voor Defensie uitvoeren.
Militaire Inlichtingen- en 
7
V eiligheidsdienst

Jaarlijks stelt de minister van
Defensie de Inlichtingen- en
Veiligheidsbehoefte Defensie
(IVD) vast. Het voorstel daar-
toe komt tot stand in overleg
tussen de MIVD, de
Defensiestaf, de krijgsmacht-
delen, alsmede eventuele
andere incidentele behoefte-
stellers. In de IVD worden de
aandachtsgebieden toegelicht
waarop de MIVD zich in het
komende jaar zal richten. De
aandachtsgebieden omvatten
zowel landen en regio's als
specifieke thema's en onder-
werpen. De aandachtsgebie-
den worden onderscheiden in
drie categorieën. De indeling
in categorieën bepaalt de
intensiteit en diepgang waar-
mee de MIVD ontwikkelingen
volgt. De categorieën zijn: 
a. categorie I: gebieden waar de krijgsmacht permanent of voor crisisbeheersingsoperaties 
aanwezig is (ook aandachtsgebieden die direct van invloed zijn op de taakstelling van 
eenheden);
b. categorie II: gebieden waar de krijgsmacht voor crisisbeheersingsoperaties kàn worden ingezet, 
gebieden die gezien hun ligging van invloed (kunnen) zijn op crisisbeheersingsoperaties en 
landen en/of thema's die een specifiek belang hebben voor het Nederlandse veiligheidsbeleid; 
c. categorie III: gebieden die relevant zijn voor het Nederlandse veiligheids- en defensiebeleid en 
waarvan het tijdige signaleren van ontwikkelingen van belang is (indicator and warning-
functie).
Vanwege de Nederlandse militaire betrokkenheid bij crisisbeheersingsoperaties zal de MIVD zich
in 2005 vooral richten op Afghanistan, Irak en de Balkan. Verder zal de MIVD zich onder meer
richten op de Trans-Kaukasus, het Grote Merengebied en de Hoorn van Afrika, alsmede op
thema's als terrorismebestrijding en de proliferatie van massavernietigingswapens. 
De Inlichtingen- en Veiligheidsbehoefte Defensie is richtinggevend voor de prioriteit, de frequen-
tie en de diepgang waarmee inlichtingen- en veiligheidsproducten door de MIVD worden
geleverd. In de IVD zijn de afspraken met behoeftestellers beschreven over het leveren van
producten. Als gevolg van de snel veranderende wereld worden ook ad hoc vragen aan de MIVD
gesteld waarin de IVD niet voorziet. In overleg met de behoeftesteller en de minister van
Defensie zal per geval in verband met de beschikbare capaciteit moeten worden bepaald met
Militaire Inlichtingen- en 
9
V eiligheidsdienst

beleid met betrekking tot de afhandeling van inzageverzoeken. Op operationeel gebied wordt
samengewerkt met betrekking tot gegevensuitwisseling over operaties, het verlenen van
wederzijdse technische ondersteuning, informatie-uitwisseling over onderzoeksthema's als
terrorismebestrijding en proliferatie en de beveiliging van Nederlandse ambassades in het
buitenland. Ten aanzien van contra-inlichtingen en veiligheid wordt onder meer samengewerkt 
bij het opstellen van een gezamenlijk industriebeveiligingsbeleid bij defensie-orderbedrijven en
veiligheidsonderzoeken. Analyses en rapportages over diverse onderwerpen worden frequent 
uitgewisseld. 
Met ingang van 
1 januari 2005
maakt de MIVD
deel uit van de
zogeheten Contra-
Terrorisme Infobox
(CT-Infobox). De
CT-Infobox is een
samenwerkingsver-
band van de AIVD,
de Immigratie- en
Naturalisatiedienst,
het Korps Landelijke
Politiediensten, het
Openbaar
Ministerie en de
MIVD met als doel bij te dragen aan de effectieve bestrijding van terrorisme in Nederland. De bij-
drage voorziet in het binnen wettelijke kaders bijeenbrengen en vergelijken van informatie over
netwerken en personen die op de één of andere wijze betrokken zijn bij terrorisme, in het bijzon-
der islamitisch terrorisme en de daaraan gerelateerde radicalisering. De MIVD heeft met twee
personen permanent zitting in de CT-Infobox. 
De samenwerking met de ministeries van Algemene Zaken, Buitenlandse Zaken, Binnenlandse
Zaken en Koninkrijksrelaties en Justitie is in 2004 verder geïntensiveerd. Met het ministerie van
Algemene Zaken wordt samengewerkt in het coördinatieberaad met betrekking tot de inlichtin-
gen- en veiligheidsdiensten: het  Comité Verenigde Inlichtingendiensten Nederland (CVIN). De
MIVD maakt deel uit van de interdepartementale juridische adviesgroep ten behoeve van het
CVIN onder leiding van de Coördinator voor de inlichtingen- en veiligheidsdiensten. De samen-
werking met het ministerie van Buitenlandse Zaken geschiedt onder meer in het kader van de
buitenlandtaak en het in dat verband opstellen van gezamenlijke rapportages. 
Met het ministerie van Justitie wordt op het gebied van terrorismebestrijding met name samenge-
werkt in het Gezamenlijk Comité Terrorismebestrijding (GCT), waar de MIVD zitting in heeft. Het
comité is in 2003 opgericht en ondersteunt de minister van Justitie in diens verantwoordelijkheid
voor terrorismebestrijding. 
De MIVD heeft met het Centraal Informatiepunt Onderzoek Telecommunicatie (CIOT) van het
ministerie van Justitie in augustus 2004 een samenwerkingsovereenkomst gesloten, waarin is
Militaire Inlichtingen- en 
11
V eiligheidsdienst

een goede aansluiting gerealiseerd op coalitieverbanden waarbinnen de krijgsmacht operaties
uitvoert. In 2004 heeft een verdere intensivering van reeds bestaande samenwerkingsverbanden
plaatsgevonden. 
Met name de samenwerking met partners met betrekking tot de operatiegebieden Afghanistan,
Irak en de Balkan is verder versterkt. Daarnaast zijn de contacten met partners verder geïnten-
siveerd met betrekking tot de Trans-Kaukasus, Afrika en het Midden-Oosten, alsmede voor het
onderzoek naar thematische onderwerpen als terrorismebestrijding en de proliferatie van
massavernietigingswapens. De MIVD onderhoudt met zijn partners bilaterale contacten. 
Dit betekent dat analisten en specialisten van inlichtingendisciplines de onderwerpen bespreken
waar gemeenschappelijke belangstelling voor bestaat en informatie en analyses ruilen. 
De MIVD participeert in de inlichtingen- en veiligheidsactiviteiten van de Navo en de Europese
Unie. Binnen de Navo en de Europese Unie worden maatregelen getroffen om een nauwere
samenwerking tussen de militaire en civiele inlichtingenorganisaties te realiseren. Vooral met het
oog op terrorismebestrijding is nauwere samenwerking van belang. De afgelopen jaren zijn
belangrijke vorderingen geboekt. Eén van de maatregelen is het instellen van een nieuw orgaan,
belast met de coördinatie van inlichtingen in relatie tot de internationale strijd tegen het terroris-
me. Dit nieuwe orgaan, de Terrorist Threat Intelligence Unit, is sinds medio 2004 binnen de Navo
actief. Bij de Europese Unie heeft de Militaire Staf voorstellen gedaan voor de bijdrage van de
militaire structuren aan de strijd tegen terrorisme. Deze zullen in 2005 verder vorm krijgen.
De MIVD neemt tevens deel aan internationale oefeningen. In 2004 trad de MIVD op als
gastheer voor een succesvolle contra-inlichtingenoefening waaraan alle 26 Navo-landen
deelnamen. 
Militaire Inlichtingen- en 
13
V eiligheidsdienst

Ontwikkelingen op inlichtingen- en 
II
Veiligheidsgebied 
De MIVD richt zich op terroristische dreigingen die van invloed kunnen zijn op
de inzet, de paraatheid en de veiligheid van de Nederlandse krijgsmacht. Ook
in internationaal verband, zoals met de Navo, de Europese Unie en lidstaten
van de Verenigde Naties wordt samengewerkt om het hoofd te kunnen bieden
aan het internationale terrorisme. Het oprichten van de Nationale Signals
Intelligence Organisatie draagt bij aan het identificeren van terroristische net-
werken en georganiseerde criminaliteit.    
Terrorismebestrijding
Al-Qa’ida en door al-Qa’ida geïnspireerde groeperingen vormen nog steeds een zeer
grote bedreiging voor de internationale vrede, veiligheid en rechtsorde. De aanslagen in de
Verenigde Staten en in Madrid hebben aangetoond dat terroristen relatief ongehinderd en
ongemerkt een grootschalige terroristische aanslag kunnen voorbereiden en tot uitvoering kun-
nen brengen. Bij het onderzoek naar de aanslagen is gebleken dat gebruik is gemaakt van crimine-
le netwerken en dat de aanslagen mede uit de opbrengsten van criminele activiteiten werden gefi-
nancierd. Het al-Qa’ida netwerk moet op termijn in staat worden geacht niet-conventionele wapens
in te zetten. Naast chemische en biologische middelen kan daarbij op radiologisch gebied worden
gedacht aan de zogeheten dirty bomb. 
Terroristen gebruiken alle mogelijke middelen om grote aantallen menselijke slachtoffers te maken.
Na de aanslagen in de Verenigde Staten in 2001, wordt dit beeld vooral bevestigd door de terroristi-
sche aanslagen in Madrid. De incidenten in Den Haag met betrekking tot de arrestatie van leden
van de zogeheten Hofstadgroep, de moord op de heer Van Gogh en de bedreiging met de dood
van onder meer Kamerleden tonen aan dat ook Nederland doelwit kan zijn van terroristische aansla-
gen. Dat terrorisme ook tegen militairen wordt ingezet, bewijzen de aanslagen door al-Qa’ida en
met al-Qa’ida samenwerkende organisaties in diverse Iraakse regio’s. De aanslagen varieerden van
klein- tot grootschalig en waren gericht op personeel en materieel. 
Terrorisme is een transnationaal fenomeen geworden. De dynamiek van het globaliseringproces
heeft hieraan de afgelopen decennia onbedoeld bijgedragen. Technologische vooruitgang maakt dat
terreurorganisaties toegang hebben tot meer geavanceerde technologieën. De toename in aantal en
omvang van de diverse diaspora (verspreiding van een volk over meerdere landen) heeft ervoor
gezorgd dat terreurorganisaties over ondersteuningsnetwerken en schuilplaatsen kunnen beschikken
waardoor zij wereldwijd kunnen opereren. De wereldwijde vertegenwoordiging van bedrijven en
statelijke instellingen heeft tot een sterke toename van het aantal potentiële doelwitten voor ter-
rorisme geleid. De moeizame voortgang bij het zoeken naar oplossingen voor gewapende conflicten
zoals in Irak, Afghanistan, de Palestijnse gebieden, de Hoorn van Afrika, het Grote Merengebied en
de Kaukasus, fungeert vaak als katalysator en rechtvaardiging voor terroristische activiteiten. 
Militaire Inlichtingen- en 
15
V eiligheidsdienst

beperkte mate mogelijk. Daarom is
gezocht naar een tweede locatie. Deze
locatie is het satellietcommunicatiestation
in Burum (Friesland). Defensie heeft een
koopovereenkomst gesloten met de eige-
naar van het satellietcommunicatiestation
te Burum voor een perceel waarop de
gewenste uitbreidingen volledig kunnen
worden gerealiseerd. Er wordt naar
gestreefd, de gewenste uitbreiding voor een groot deel van de satellietontvangst- en signaalverwer-
kingscapaciteit ten behoeve van de AIVD en de MIVD in 2005 te realiseren. 
Network Enabled Capabilities 
De inlichtingenverzamelmogelijkheden worden diverser. Die groeiende diversiteit leidt er
toe dat het traditionele onderscheid tussen (verwerving van) strategische en operationele
inlichtingen vervaagt. De dynamiek waarmee de traditionele inlichtingenprocesgang verandert,
vereist een robuuste informatie-infrastructuur, waarbij moet worden gestreefd naar volledige
beschikbaarheid van informatie. 
De Navo en veel van haar lidstaten streven gezamenlijk naar betere beschikbaarheid van inlichtin-
genproducten. Het Network Enabled Capabilities-concept (NEC) staat daarbij vaak centraal, zowel
ten aanzien van het strategische niveau als ten aanzien van het operationele en het tactische niveau.
De MIVD zal aansluiten op het NEC-concept, dat Defensie als richtinggevend aanmerkt. Cruciaal bij
NEC is de optimale integratie van alle infor-
matiestromen. Hiermee kan op alle werkni-
veaus snel alle relevante informatie beschik-
baar zijn, zowel in de analyse als in de uit-
voering van operationele activiteiten. 
Defensie besteedt veel aandacht aan het
bevorderen van het inzicht in en het
bewustzijn van de omstandigheden bij een
inzet. Wanneer netwerken van uiteenlopen-
de soorten informatiebronnen zijn gekop-
peld en op uiteenlopende inzetniveaus toe-
gankelijk zijn, kan de reactietijd bij inciden-
ten en crises worden verkort. Op strate-
gisch niveau moet NEC voor de MIVD een
basis gaan bieden voor het efficiënter en
effectiever benutten van de inlichtingen-
verzamel- en verwerkingscapaciteit. Dit
neemt niet weg dat cruciale onderdelen van
het inlichtingenwerk nadrukkelijk mensen-
werk blijven. Zo is onder meer het contact
met de lokale bevolking en autoriteiten in
uitzendgebieden van wezenlijk belang voor
het verdiepen van verworven inzichten.
Militaire Inlichtingen- en 
17
V eiligheidsdienst

tegen maatschappelijke
structuren, of tegen landen.
Overigens kunnen de eerste
twee typen cyberwarfare deel
uitmaken van een wereld-
wijde strategie. 
Cyberwarfare is een onder-
schat fenomeen. In de afge-
lopen jaren vonden -overi-
gens met beperkt succes-
enkele grootschalige elektro-
nische aanvallen plaats op de dertien root servers waarop het internet wereldwijd draait. In beginsel
zijn ook cyberwarfare-dreigingen tegen de Nederlandse nationale veiligheid en in het bijzonder
tegen Defensie mogelijk. De door Defensie gehanteerde regelgeving, de getroffen beveiligingsmaat-
regelen en de bijbehorende organisatiestructuur zijn echter dusdanig dat er geen direct gevaar voor
de verstoring van de bedrijfsvoering is. De MIVD volgt de ontwikkelingen op dit terrein en heeft tot
taak om de dreiging op het gebied van cyberwarfare in kaart te brengen. 
Evaluatie Wiv2002
In 2004 is, evenals in voorgaande jaren, bij voortduring de werking van de Wet op de
inlichtingen- en veiligheidsdiensten 2002 (Wiv2002, Stb 2002, 148) in de MIVD-processen
geëvalueerd. Hierbij is gebleken dat de bestaande procesbeschrijvingen, mandaatregelingen en
werkinstructies van de MIVD over het algemeen goed voldoen. Waar de MIVD zelf of de
Commissie van Toezicht heeft geconstateerd dat de werkprocessen niet geheel aansluiten bij de
Wiv2002 zijn deze aangepast.
Daarnaast is in 2004 naar voren gekomen dat de Wiv2002 op punten niet geheel voldoet aan
recente (inter)nationale ontwikkelingen. Gelet hierop heeft de regering geoordeeld dat de Wiv2002
op een aantal punten aanpassing behoeft. De Tweede Kamer is hierover geïnformeerd. Het betreft
onder meer wijzigingen in het kader van het nieuwe stelsel bewaken en beveiligen. Deze wijziging is
nodig om de MIVD en de AIVD in staat te stellen onderzoek te doen naar potentiële dreigingen ten
aanzien van personen, objecten en diensten in het rijksdomein.
Tevens worden wetswijzigingen voorbereid in het kader van de zogenoemde post-Madrid maatre-
gelen. Deze maatregelen moeten het mogelijk maken dat de inzet van de diensten zich kan richten
op het zo vroeg mogelijk identificeren van de voorbereiding van mogelijke terroristische acties en de
daders daarvan. Tenslotte is een wetswijziging benodigd ten behoeve van de oprichting van de
Nationale Signals Intelligence Organisatie.
Defensie Inlichtingen- en Veiligheidsinstituut
Het in het jaarverslag 2003 aangekondigde Defensie Kennis- en Opleidingscentrum zal
begin 2006 worden opgericht onder de naam Defensie Inlichtingen- en Veiligheidsinstituut.
Dit instituut zal alle inlichtingen- en veiligheidsopleidingen voor de krijgsmacht gaan verzor-
gen. Het Kenniscentrum van het instituut krijgt een centrale rol bij het opzetten van de opleidin-
gen en bij de defensiebrede inlichtingen- en doctrinevorming. Bij de vorming van de doctrine zal
nauw aangesloten worden bij de bestaande Navo-doctrines. De MIVD zal worden belast met de
functionele aansturing van het Defensie Inlichtingen- en Veiligheidsinstituut.
Militaire Inlichtingen- en 
19
V eiligheidsdienst

Inlichtingentaak 
III
BALKAN, MIDDEN- EN ZUID-OOST-EUROPA
De Balkan blijft een regio van instabiliteit met een grensoverschrijdend
potentieel. Vooral de alom tegenwoordige criminaliteit verhindert in de
meeste landen de opbouw van een effectief staatsgezag. 
Vanwege de verwevenheid van criminele organisaties met legitieme politieke en maatschappelijke
organisaties dient het staatsgezag in veel Balkan-landen ten dele de belangen van deze criminele
organisaties. De activiteiten van diverse vaak onderling verwante etnisch-Albanese groeperingen
in Albanië, de Former Yugoslav Republic of Macedonia (FYROM, Macedonië) en delen van Servië
en Montenegro (inclusief Kosovo) leiden tot destabilisatie. Dit is het gevolg van een streven naar
meer autonomie, of zelfs volledige onafhankelijkheid. Vaak hebben deze etnisch-Albanese groe-
peringen ook een crimineel karakter. 
De MIVD brengt onder meer de invloed van de (georganiseerde) criminaliteit op de politieke
stabiliteit op de Balkan in kaart. Islamitisch fundamentalisme met een terroristisch potentieel is
(nog) geen belangrijke factor op de Balkan. Er is echter wel sprake van een voedingsbodem voor
islamitisch fundamentalisme en extremisme in een aantal door moslims gedomineerde delen van
de Balkan. In Bosnië-Herzegovina bevindt zich een beperkt aantal voormalige islamitische strijders
(mudjahidin) en allochtone, islamitische Non-Governmental Organisations (NGO’s). Sommige van
deze NGO’s hebben banden met radicale groeperingen in met name het Midden-Oosten. 
De MIVD besteedt aandacht aan de destabiliserende gevolgen van deze fenomenen. 
Bosnië-Herzegovina
De binnenlandse politieke situatie wordt gedomineerd door traditionele mono-etnische
partijen die banden hebben met de georganiseerde misdaad. Ondanks onderlinge verschil-
len hebben de partijen een gemeenschappelijk belang bij het behoud van de status quo.
Gevoegd bij de structurele misstanden in de sociaal-economische situatie (corruptie en
nepotisme), verhinderen deze omstandigheden de opbouw van een effectief centraal staats-
gezag. Daarnaast leidt de situatie tot rechtsonzekerheid voor de inwoners en heeft deze tot
gevolg dat buitenlandse investeringen uitblijven.
Er is sprake van een onuitgesproken modus vivendi tussen de Internationale Gemeenschap en de
dominante lokale politici. Voor de korte termijn lijken zij te hebben besloten tot coëxistentie zo
lang hun vitale belangen niet in het geding komen. Een groot obstakel is dat het Verdrag van
Dayton voor besluitvorming op vrijwel alle terreinen consensus vereist. Hierdoor beschikken de
politieke leiders van de bevolkingsgroepen in de praktijk over een vetorecht. Mede om deze
redenen hebben de internationale inspanningen in Bosnië-Herzegovina nog niet geleid tot een
doorbreking van de politieke impasse en tot een situatie waarin zelfdragende economische groei
tot stand kan komen. 
Militaire Inlichtingen- en 
21
V eiligheidsdienst

Former Yugoslav Republic of Macedonia - FYROM (Macedonië)
De binnenlandspolitieke situatie in Macedonië blijft gekenmerkt door inter-etnische
tegenstellingen en het uitblijven van ingrijpende verbeteringen in de leefomstandigheden.
Hoewel de regering bestaat uit vertegenwoordigers van de twee grootste bevolkingsgroepen
en er vooruitgang is geboekt bij de verbetering van de rechten van de etnisch-Albanese min-
derheid, blijven de onderlinge betrekkingen gekenmerkt door wederzijds wantrouwen. Het leg-
gen van een basis voor ingrijpende verbeteringen in de sociaal-economische sfeer wordt bemoei-
lijkt door deze inter-etnische tegenstellingen. Door de gecompliceerde verhoudingen binnen de
Macedonische maatschappij blijft de mogelijkheid
van nieuwe escalaties van etnische spanningen
aanwezig. Internationale betrokkenheid in
Macedonië zal naar verwachting nog enige jaren
noodzakelijk blijven. Het welslagen van het
Macedonische vredesproces is met het oog op de
stabiliteit in de gehele Balkan van belang. Naar
verwachting zal Nederland betrokken blijven bij
de ontwikkelingen van
het vredesproces in
Macedonië. Macedonië
behoudt dan ook voor de
MIVD een hoge inlichtin-
genprioriteit. In dat kader
worden door de MIVD
regelmatig bestaande
contacten in het land
geraadpleegd en nieuwe
elementen aan het infor-
matienetwerk toege-
voegd. Dergelijke contacten zijn niet alleen van belang om zicht te houden op de situatie in
Macedonië zelf, maar ook (bijvoorbeeld gelet op het grensoverschrijdende karakter van de
etnisch-Albanese dynamiek) op andere gebieden in de regio. 
Federatie van Servië en Montenegro
Er is de afgelopen jaren vrijwel geen vooruitgang geboekt in de harmonisatie van de
politieke en economische systemen van Servië en Montenegro. De harmonisatie vormt
één van de kernelementen in het Verdrag van Belgrado (2002) dat de betrekkingen tussen
beide deelstaten reguleert. In Servië spelen daarbij de politieke tegenstellingen een hoofdrol en
in Montenegro vooral de onwil om concessies te doen aan Servië. Zeker gezien het streven van
de Montenegrijnse politieke leiding naar internationaal erkende onafhankelijkheid op het vroegst
mogelijke moment, zou het Servisch-Montenegrijnse staatsverband de komende jaren kunnen
desintegreren. 
Het Servisch-Montenegrijnse bewind zegt te streven naar Euro-Atlantische integratie. Er zijn de
afgelopen jaren in dit opzicht enkele successen geboekt, bijvoorbeeld waar het de hervorming en
stroomlijning van de strijdkrachten betreft. Er blijft echter, zowel bij de bevolking als bij politici,
sprake van weerstand tegen maatregelen die in dat kader nog dienen te worden genomen. 
Dit geldt bijvoorbeeld voor de medewerking aan het ICTY. 
Militaire Inlichtingen- en 
23
V eiligheidsdienst

Het uitzicht op onafhankelijkheid van Kosovo zal leiden tot een diplomatiek conflict met Servië,
dat Kosovo nog altijd als Servisch grondgebied beschouwt. Hoewel dit in overeenstemming is met
VN-resolutie 1244, is een herstel van de Servische soevereiniteit over Kosovo niet realistisch.
Bovendien moet worden aangenomen dat de Servische en Servisch-Montenegrijnse autoriteiten
verbetering van de eigen internationale betrekkingen zullen laten prevaleren boven aanspraken
op Kosovo. Er moet overigens rekening mee worden gehouden dat, ondanks het internationale
verzet tegen grenswijzigingen in het gebied, de ontwikkelingen van de afgelopen jaren de basis
hebben gelegd voor een feitelijke tweedeling van Kosovo langs etnische lijnen. 
De actieve betrokkenheid van de MIVD bij de situatie in Kosovo zal, gelet op de rol van inlich-
tingen bij het anticiperen op een aantasting van de veiligheidssituatie, van belang blijven. De
samenwerking met partner- en zusterdiensten alsmede de Internationale Gemeenschap neemt
voor de MIVD, vanwege de Albanese dynamiek, een prominente plaats in. De MIVD informeert
het ministerie van Buitenlandse Zaken op regelmatige basis over relevante politieke en militaire
ontwikkelingen in Kosovo. 
Albanië
Het beperkte staatsgezag in het land en de toenemende polarisatie als gevolg van de
wens van het huidige regime om onder alle omstandigheden de macht in eigen hand te
houden, vormen bronnen van instabiliteit. Dat verhindert het hervormingsbeleid dat de basis
moet vormen voor verbeteringen in de sociaal-economische sfeer. Vanwege de grensover-
schrijdende betrekkingen tussen de verschillende etnisch-Albanese bevolkingsgroepen op de
Balkan wordt de situatie in Albanië de komende jaren door de MIVD gevolgd. 
Kroatië
Hoewel Kroatië streeft 
naar aansluiting bij Euro-
Atlantische structuren, blijven
de autoriteiten zich verzetten
tegen de terugkeer van Kroatische
Serviërs naar Kroatië en is de samen-
werking met het ICTY niet optimaal.
De invloed van Kroatië op de situatie
in Bosnië is onverminderd beschei-
den vergeleken met de situatie van
de jaren negentig. Naar verwachting
zal de invloed van extreme nationa-
listen, mede door de voor een
Balkanland verhoudingsgewijs goede
sociaal-economische omstandig-
heden, beperkt blijven. De inspan-
ningen van de MIVD met betrekking
tot Kroatië richten zich op het moni-
toren van de veiligheidssituatie en
op mogelijke tendensen die de
buitenlandspolitieke ontwikkelingen
in het land kunnen beïnvloeden. 
Militaire Inlichtingen- en 
25
V eiligheidsdienst

Afghanistan
Het jaar 2004 heeft voor Afghanistan in het teken van politieke (grondwet en verkiezin-
gen) en militaire (ontwapening en opbouw van het nieuwe leger) ontwikkelingen gestaan.
In januari 2004 werd de Afghaanse grondwet tijdens een speciale Loya Jirga (raadgevende
vergadering van stamoudsten en geestelijken) goedgekeurd en werd de basis gelegd voor de
eerste vrije en democratische verkiezingen. De op 9 oktober 2004 gehouden presidentsverkiezin-
gen hebben geresulteerd op een overwinning van de interim-president Karzai, die zijn directe
tegenstanders ruim versloeg. De resultaten van de verkiezingen laten zien dat er overwegend 
langs etnische lijnen is gestemd. Dat Karzai zijn overwinning in de eerste ronde behaalde, is te 
danken aan de out-of-country-voting in met name Pakistan. Zonder de ruime aanhang onder 
de Afghaanse vluchtelingen in dat land zou een tweede ronde waarschijnlijk noodzakelijk zijn
geweest.
De verkiezingsuitslag heeft een etnische verdeling van het Afghaanse electoraat te zien gegeven.
Hoewel dit geen grote invloed heeft op de legitimiteit van Karzai, is het een veeg teken voor de
verkiezingen in 2005. Sterker dan bij de presidentsverkiezingen zal in 2005 bij districts-, provinciale
en parlementsverkiezingen de etnische kaart worden gespeeld. Hierbij kan de in 2004 waargeno-
men eensgezindheid onder de Pashtun gefragmenteerd raken.
Het door Karzai samen te stellen nieuwe kabinet zal tot aan de parlementsverkiezingen een inte-
rim-status behouden. Het zal op zijn minst de goedkeuring van de Wolesi Jirga (het Lagerhuis)
moeten krijgen om formeel te kunnen worden geïnstalleerd. Verschillende organisatorische proble-
men liggen ten grondslag aan een mogelijke vertraging van de voor mei 2005 geplande verkiezin-
gen. Het is mogelijk dat de verkiezingen worden gescheiden en dat eerst de verkiezingen voor de
Wolesi Jirga zullen plaatsvinden. Later kunnen dan verkiezingen voor de provinciale en districtsra-
den en de mede daaruit volgende verkiezing voor de Meshrano Jirga (het Hogerhuis) plaatsvinden.
Het Disarmament, Demobilisation and Reintegration (DDR)-programma is sinds oktober 2003
langzaam op gang gekomen. In de aanloop naar de presidentsverkiezingen is het programma in
een stroomversnelling geraakt. Onder nationale en internationale druk hebben commandanten van
de Afghan Military Forces (AMF) hun manschappen aangeboden voor het DDR-proces en is onge-
veer een derde van de AMF-eenheden opgeheven. De militairen in het DDR-programma worden
ontwapend en begeleid bij de reïntegratie in de burgermaatschappij. Hierbij kiest de meerderheid
voor een baan in de landbouw of als handarbeider. Het DDR-programma zou in juni 2005 moeten
zijn afgerond. Het proces lijkt succesvol te verlopen.
Verschillende hoge AMF-commandanten worden parallel aan het DDR-proces geplaatst op nieuwe
functies binnen de Afghaanse overheid. Mede voor lagere commandanten is een programma
opgesteld dat voorziet in een financiële tegemoetkoming wanneer deze commandanten hun
medewerking verlenen aan het DDR-proces. De verschillende instanties die betrokken zijn bij het
DDR-proces houden de optie open om aan het eind van het proces een aantal AMF-eenheden
integraal op te nemen in de nieuwe Afghaanse krijgsmacht. 
Militaire Inlichtingen- en 
27
V eiligheidsdienst

De Nederlandse krijgsmacht is in 2004 op verschillende locaties en voor verschillende taken actief
geweest in Afghanistan. In april 2004 is een Apache helikopterdetachement uitgezonden naar
Kabul en in augustus 2004 is begonnen met het uitbrengen van het PRT naar de provincie
Baghlan. Ter ondersteuning van de Afghaanse presidentsverkiezingen is een F-16 detachement
gestationeerd geweest op het vliegveld van Manas in Kirgizië en is een lichte infanterie-eenheid
ondergebracht geweest bij het Duitse PRT in Konduz. Enkele weken na de presidentsverkiezingen
zijn deze eenheden weer teruggekeerd naar Nederland. 
De MIVD heeft in 2004 op uitgebreide schaal aandacht besteed aan de situatie in Afghanistan. 
In de dagelijkse rapportages en briefings is aandacht geschonken aan de algemene situatie in het
land. Verder is specifiek aandacht geschonken aan de twee missies waaraan Nederland een bij-
drage levert: ISAF Kabul en het PRT in Baghlan. In dat kader is van een intensieve uitwisseling
van informatie met partnerdiensten sprake geweest. Ook in 2005 zal Nederland actief zijn in
Afghanistan, waarbij rekening wordt gehouden met een verdere intensivering van de betrokken-
heid in het land. De MIVD zal zijn betrokkenheid in 2005 daarom niet alleen continueren, maar
ook verder intensiveren. 
Militaire Inlichtingen- en 
29
V eiligheidsdienst

ieder geval escalatievermijdend is opgetreden. Ten aanzien van de langlopende kwestie-Kasjmir
lijkt een structurele oplossing vooralsnog niet aan de orde. Echter zowel de regering van India als
die van Pakistan zijn inmiddels tot onderhandelingen bereid. Kasjmir zelf blijft een zeer onrustige
regio, waar extremisten aanhoudend proberen de ontspanning aan te tasten door het plegen van
grote aanslagen. 
Noord-Korea 
Het belangrijkste binnenlandse probleem waar de Democratische Volksrepubliek Korea,
ofwel Noord-Korea, mee kampt is de erbarmelijke sociaal-economische situatie. De cen-
traal geleide economie is begin jaren tachtig op de grenzen van haar groeimogelijkheden
gestuit. Sindsdien is sprake van economische achteruitgang, waarbij Noord-Korea sterk afhan-
kelijk is geworden van voedselhulp en energieleveranties van buitenaf. Recente beleidsmaat-
regelen om de economische problemen het hoofd te bieden zijn bij lange na niet afdoende.
Hervormingen in de richting van een vrije markt economie, zoals bijvoorbeeld in China, zijn in de
ogen van het bewind uit den boze. De centraal geleide staat blijft onaangetast en wordt volgens
critici juist versterkt. 
Noord-Korea vormt met de ontwikkeling van zijn nucleaire programma en lange afstandsraketten
een veiligheidsrisico in de regio. Daarnaast is de gespannen verhouding tussen Noord-Korea en
Zuid-Korea een bron van regionale veiligheidszorg. Toch is de laatste jaren een meer ontspannen
verhouding ontstaan tussen beide landen. Dat wordt allereerst veroorzaakt doordat de militaire
machtsverhouding langzaam in het voordeel van Zuid-Korea aan het verschuiven is. Hoewel
Noord-Korea kan steunen op een numeriek militair overwicht, is het in technologisch opzicht ver
achterop geraakt bij de gemoderniseerde strijdmacht van Zuid-Korea. Daarnaast is de Sunshine-
policy van voormalig president Kim Dae-jung door de huidige Zuid-Koreaanse president Roh
Moo-hyun gecontinueerd onder de noemer Peace and Prosperity Policy. Maar bovenal is Noord-
Korea in belangrijke mate meer economisch afhankelijk geworden van Zuid-Korea. Desondanks
zijn Noord-Korea en Zuid-Korea juridisch gezien nog immer in staat van oorlog en blijven de aan-
houdende (militaire) kwesties zorgen voor soms hoog oplopende spanningen tussen beide landen.
Noord-Korea heeft zich in 2004 meerdere keren teruggetrokken uit de onderhandelingen over
zijn nucleaire aspiraties.   
Volksrepubliek China 
De motor achter de snelle opkomst van China is het succesvolle economische moder-
niserings- en hervormingsprogramma dat ingezet is vanaf 1978. De keerzijde van de
ingeslagen weg naar een vrije markteconomie is de forse toename van de interne onrust. 
Dit wordt veroorzaakt  door enerzijds de opkomst van een meer zelfbewuste ondernemers-
klasse en anderzijds de stijgende werkloosheid en armoede. Dat heeft op zijn beurt weer geleid
tot groeiende onvrede met het beleid van de Chinese Communistische Partij. De vraag is of China
de groeiende binnenlandse spagaat tussen een in economisch opzicht vrij open maatschappij
versus een politiek gesloten systeem weet vol te houden. 
Het economische succes heeft er toe geleid dat China zich meer en meer als een regionale en
zelfs wereldwijde macht begint te profileren. China zet zich daarbij steeds sterker af tegen de
door de Verenigde Staten gedomineerde unipolaire wereldorde. Om de economische ontwikkelin-
gen verder te stimuleren en de Amerikaanse suprematie in de regio tegen te gaan, is China de
laatste jaren uit zijn internationale isolement gekomen. Toch spelen tussen de diverse landen in de
Militaire Inlichtingen- en 
31
V eiligheidsdienst

Het ingezette hervormingsproces wordt gecompliceerd doordat de president voorzichtig moet
laveren tussen diverse tegenstellingen die de Indonesische samenleving typeren. Dat betreft ener-
zijds de nationale en internationale noodzaak om het terrorisme harder aan te pakken. Anderzijds
het belang om rekening te houden met de anti-Amerikaanse sentimenten bij het merendeel van
de (nog) gematigde moslimbevolking. Daarnaast is sprake van militante afscheidingsbewegingen
in Atjeh en Papoea en van aanhoudende confrontaties op de Molukken, Sulawesi en Kalimantan.
Anderzijds leeft maatschappelijk de nadrukkelijke wens om de Indonesische eenheidsstaat te
behouden en te versterken. Dit alles speelt tegen een achtergrond van een hoge en groeiende
werkloosheid, een wijdverspreide corruptie, nepotisme en een gebrekkige rule of law.
Door de Indonesische marine werd de piraterij in de Straat van Malakka in 2004 nog op een
terughoudende wijze bestreden. De reden zou zijn de beperkte beschikbaarheid van specifieke
maritieme middelen. De Indonesische marine trad wel op tegen de smokkel van en naar Atjeh.
Hierbij werden wapentransporten onderschept. De recent verbeterde maritieme samenwerking
met Singapore en Maleisië leidde tot intensivering van de acties tegen piraterij.   
Desondanks kan de president verder werken op basis van de thans aanwezige betrekkelijk stabie-
le politieke situatie en een voorzichtige macro-economische groei. Daarbij geniet hij, als de eerste
direct door het volk gekozen president, de steun van het merendeel van de bevolking.
Voornamelijk vanuit deze positie wordt van president Yudhoyono verwacht dat hij van Indonesië
een stabiele democratie zal maken. 
De MIVD zal zich ook in 2005 vooral richten op de voortgang van de voorzichtig voorgestelde
herstructurering van het veiligheidsapparaat (met name de strijdkrachten) en daarnaast aandacht
blijven besteden aan de nog steeds actuele militaire inzet in Atjeh en op Papoea.
Militaire Inlichtingen- en 
33
V eiligheidsdienst

In de regio zijn de activiteiten van terroristische islamitische groepen, ook tegen westerse doelen,
toegenomen. Door deze ontwikkeling staan regimes in de regio onder druk. Voorts bestaan
tussen bepaalde landen territoriale kwesties en geschillen over olievoorraden en de watervoor-
ziening. Niet in de laatste plaats zijn er militair-politieke rivaliteiten, die in regionaal opzicht een
dreiging meebrengen. In het bijzonder moeten Iran en Syrië als militaire 'risicolanden' worden
genoemd. De problematiek heeft een uitstraling in de richting van het Navo-verdragsgebied. Dit
effect wordt versterkt door de capaciteit van bepaalde landen op het gebied van niet-conventio-
nele wapens. Er is weinig kans op wapenbeheersingsoverleg in de regio, mede omdat Israël
weigert zijn vermoede militair-nucleaire capaciteit bespreekbaar te maken. De potentiële bedrei-
gingen vanuit het Midden-Oosten worden nauwlettend door de MIVD gevolgd. 
Naast het in kaart brengen van de voornoemde veiligheidsrisico's richt de inspanning van de
MIVD zich op de huidige en mogelijke toekomstige Nederlandse bijdrage aan crisisbeheersings-
operaties in de regio. Het betreft de in 2004 voortgezette Nederlandse bijdragen aan de
Stabilisation Force in Iraq (SFIR) en de operatie Enduring Freedom, alsmede de participatie in
Navo-verband aan de Standing Naval Force Mediterranean. Deze eenheid opereert vanuit de
Middellandse Zee ook rond het Arabische Schiereiland. Na de souvereiniteitsoverdracht op 28 juni
werd SFIR vervangen door de Multinational Force Iraq (MNF-I). Voorts zijn twaalf Nederlandse
militairen onder de vlag van de United Nations Truce Supervision Organisation als waarnemers in
de regio ingezet. Zij monitoren de situatie in het grensgebied van Israël met Syrië en Libanon.
Irak
Na intensief overleg tussen de Amerikaans-Britse bezettingsautoriteit en verschillende
Iraakse politieke actoren, vond op 28 juni 2004 de bestuursoverdracht aan een Iraakse
interim-regering plaats. De interim-regering onder leiding van interim-premier Allawi heeft
primair toegewerkt naar de parlementsverkiezingen in januari 2005. De interim-regering heeft
de betrekkingen met de buurlanden verbeterd en genormaliseerd. De interim-regering bestaat
voornamelijk uit vertegenwoordigers van diverse Iraakse partijen die al langere tijd met elkaar
samenwerken, soms al vóór de val van het regime van Saddam Hoessein. 
De tweede helft van 2004 stond in het licht van de verkiezingsvoorbereidingen. Dit gold voor
zowel de interim-regering als voor de politieke partijen die zich in een hoog tempo organiseerden
om goed voorbereid de verkiezingsstrijd aan te gaan. De Koerdische en shi’itische bevolkings-
delen liepen hierin voorop. De sunnitische bevolkingsgroep speelde helaas minder adequaat in op
de veranderingen. In tegenstelling tot de twee andere grotere bevolkingsgroepen, beschikten en
beschikken de sunnieten nauwelijks over representatieve politieke organisaties. Dit gegeven heeft
sterk bijgedragen aan de continuering van het gewelddadige verzet in Centraal-Irak (vooral in de
zogeheten sunnitische driehoek) tegen de coalitie en de Iraakse interim-regering. Ofschoon er
geen sprake was van landelijke coördinatie, slaagden de verschillende onderdelen van het verzet
er bij tijd en wijle in pijnlijke verliezen toe te brengen aan coalitietroepen en aan de Iraakse
veiligheidseenheden. Gevreesd moet worden dat in deze situatie voorlopig geen wezenlijke
verandering zal optreden. 
Militaire Inlichtingen- en 
35
V eiligheidsdienst

Bij genoemde rapportages is gebruik gemaakt van de bijzondere inlichtingenmiddelen waarover
de MIVD beschikt. Ook heeft intensief contact met een aantal partnerdiensten plaatsgevonden.
Op zeer regelmatige basis vond trilateraal overleg plaats (dat leidde tot gezamenlijke producten)
over Irak met het ministerie van Buitenlandse Zaken en de AIVD. Ondanks de sterke reductie van
de Nederlandse presentie in Irak in 2005 zal de MIVD de situatie in het land blijven volgen, onder
meer vanwege de Nederlandse bijdrage aan de Navo-trainingsmissie in Irak. Het accent zal daar-
bij liggen op het in kaart brengen en analyseren van de militaire en politieke ontwikkelingen op
nationaal (strategisch) niveau.  
Iran
Als risicoland in de regio blijft Iran aandacht vragen. Iran streeft naar een dominante
politieke en militaire positie in het Golfgebied. Deze aspiratie is een traditioneel gegeven,
maar ook gepercipieerde nationale veiligheidsbelangen spelen een rol. In Iran heerst de
opvatting dat men zich teweer moet stellen tegen de vermeende militaire dreiging van Israël. 
Voor Iran versterkt de aanwezigheid van westerse militaire eenheden in Irak en Afghanistan het
gevoel van een dreiging. Deze aanwezigheid wordt door Iran als argument gebruikt om de
defensie-uitgaven te verhogen. Het blijkt dat de militaire inspanningen het meest zijn gericht op
uitbreiding en verdere ontwikkeling van het ballistische rakettenpotentieel. De bekende Shahab-
raketten vormen de kern van de Iraanse afschrikkingscapaciteit, die dient als basis van het buiten-
landse beleid. De ontwikkelingen met betrekking tot het militaire vermogen van Iran, met
inbegrip van eventuele massavernietigingswapens en daaraan gerelateerde overbrengingsmid-
delen (zoals ballistische raketten), worden door de MIVD nauwgezet gevolgd. 
In zijn buitenlands beleid blijft Iran goede relaties onderhouden met radicaal-islamitische groepen,
zoals de Libanese Hezbollah en de Palestijnse Hamas. Iran betracht terughoudendheid inzake
militaire steunverlening aan dergelijke groepen, omdat het zich – zeker na de aanslagen in de
Verenigde Staten in 2001 – niet wil associëren met terrorisme. Goede betrekkingen met het
Militaire Inlichtingen- en 
37
V eiligheidsdienst

Syrië
In het afgelopen jaar heeft de MIVD de ontwikkelingen in Syrië nauwlettend gevolgd.
Hierbij stonden op binnenlands politiek terrein het stagnerende hervormingsproces en op
buitenlands politiek terrein de houding ten aanzien van Irak centraal. In de loop van 2004
heeft met name de Verenigde Staten de politieke druk op Syrië opgevoerd. Directe aanleiding
hiervoor vormden de Syrische bemoeienissen in Libanon en de tekortschietende grenscontrole
met Irak. Van dit laatste maakten radicale buitenlandse strijders gebruik om in Irak te infiltreren
en aldaar aanslagen te plegen. De Syrische autoriteiten hebben langs de grens tegenmaatregelen
genomen, maar de effectiviteit is ongewis.
De Syrische autoriteiten maken onderscheid tussen het gewelddadig verzet tegen bezetting van
een land door een vreemde mogendheid en terrorisme als willekeurig geweld tegen onschuldige
burgers. Deze Syrische houding vindt zijn weerslag in de steun aan de Libanese Hezbollah die zich
vooral ophoudt in het grensgebied van Zuid-Libanon en Israël. Hoewel Syrië geen directe opera-
tionele controle heeft op de activiteiten van Hezbollah, opereert de Hezbollah binnen een door
Syrië bepaald kader. 
Voorts is door de MIVD gerapporteerd over de opstelling van Syrië jegens Israël en de vermoede-
lijke ontwikkeling van een chemische wapenprogramma. In het Syrische veiligheidsconcept van
‘strategische afschrikking’ ten opzichte van Israël staan dergelijke wapens, tezamen met ballisti-
sche raketten als overbrengingsmiddel, centraal.
Libanon
Gelet op de aanwezigheid van Nederlandse militaire waarnemers in het grensgebied
met Syrië en Israël schenkt de MIVD ruime aandacht aan de ontwikkelingen in Libanon.
De internationale ophef naar aanleiding van de herverkiezingsprocedure van de Libanese
Militaire Inlichtingen- en 
39
V eiligheidsdienst

ontwikkelingen en speelt het op buitenlands politiek terrein een terughoudende rol. De MIVD
heeft zich met name gericht op de Jordaanse positie jegens de ontwikkelingen in Irak. De stabili-
teit van het Jordaanse regime heeft ook de aandacht van de MIVD in 2005. 
Golfstaten
De zes landen van de Gulf Co-operation Council, te weten Saoedi-Arabië, Koeweit,
Qatar, Bahrein, de Verenigde Arabische Emiraten en Oman, nemen door hun aanzienlijke
oliereserves een belangrijke strategische positie in. In het bijzonder is door de MIVD aan-
dacht besteed aan de houding van de Golfstaten jegens de situatie in Irak en aan de stabiliteit
van Saoedi-Arabië. Ofschoon de veiligheidssituatie als gevolg van aanslagen in 2003 en 2004 is
verslechterd, is van een vergaande destabilisering van het Saoedische regime vooralsnog geen
sprake. Het optreden van het veiligheidsapparaat is niet altijd effectief, maar dit apparaat is
vooralsnog loyaal gebleken aan de regering. 
Naast de algehele instabiliteit in deze regio vormden voor de MIVD de strijd tegen het internatio-
nale terrorisme en de ondersteuning van in de Golfregio opererende Nederlandse (marine)eenhe-
den aanleiding tot rapportages. De MIVD zal de ontwikkelingen in de veiligheidssituatie en stabi-
liteit in de Golfstaten blijven volgen. De terrorismedreiging wordt daarbij mede in beschouwing
genomen. In dat kader wordt - waar mogelijk - ook bezien in hoeverre buurlanden terroristische
groeperingen, waar onder al-Qa'ida-cellen, in de regio faciliteren.
Militaire Inlichtingen- en 
41
V eiligheidsdienst

Hoewel Poetin in zijn regering een groot aantal wijzigingen aanbracht ligt een fundamentele ver-
andering van de politieke koers de eerstkomende jaren niet voor de hand. Sinds de gijzelingsactie
in Beslan, die aanleiding was voor een nadere herstructurering van de Russische militaire top, is
duidelijk geworden dat de Russische president een meer centralistische politiek volgt. Hierbij
wordt tevens de greep op de Russische deelrepublieken versterkt. Poetin tracht op economisch
terrein meer vat te krijgen op het Russische bedrijfsleven, onder meer door het verhogen van de
meerderheidsaandelen van de staat in diverse grote Russische bedrijven. Ten aanzien van de
voormalige Sovjet-deelrepublieken vormt het instandhouden van conflicten en het belemmeren
van hervormingen nog steeds een wezenlijk element van zijn buitenlandse politiek.
Het voortslepende conflict in Tsjetsjenië vormt momenteel geen directe bedreiging voor de positie
van de Russische president. De strijd van de Tsjetsjeense separatisten tegen de Russische invloed
in de Kaukasus wordt gesteund door islamitische fundamentalisten die door Rusland worden
geassocieerd met al-Qa’ida. De bestrijding van dit
allochtone en autochtone terrorisme is een speerpunt
van Poetins veiligheidsbeleid geworden. Het succes
van dit beleid, of het uitblijven daarvan, kan zijn
positie beïnvloeden. Poetins buitenlandse beleid en
zijn eigen machtspositie zullen voor de MIVD aan-
dachtspunten blijven. 
Door verdere bezuinigingen nam het conventionele
militaire potentieel van Rusland verder af. Door mid-
del van herstructurering, professionalisering en reor-
ganisatie wordt echter gestreefd naar een kleinere,
effectievere krijgsmacht. In het oefenprogramma van
de strijdkrachten werden ontwikkelingen waargeno-
men die tot doel hebben de mobiliteit en flexibiliteit
van de krijgsmacht te verbeteren. De Russische
Federatie blijft de tweede nucleaire mogendheid van
de wereld en dit potentieel wordt als essentieel
beschouwd om de positie van het land op het
wereldtoneel te verzekeren. De plannen om het stra-
tegische materieel te moderniseren moeten in dit licht
worden bezien. In algemene zin laat de economische
situatie een substantiële modernisering van de krijgs-
macht echter niet toe. De Russische defensie-indus-
trie zit nog steeds dringend verlegen om orders. Dit
vormt een voedingsbodem voor de proliferatie van
wapens naar internationale spanningsgebieden. Deze
aspecten zullen ook in 2005 de belangstelling van de
MIVD krijgen. 
Militaire Inlichtingen- en 
43
V eiligheidsdienst

Wit-Rusland
Wit-Rusland vormt door zijn geostrategische positie een belangrijke verbinding tussen
de Russische Federatie en Centraal-Europa en is sinds 2004 buurland van de Europese
Unie. Het land is binnen het Gemenebest van Onafhankelijke Staten de belangrijkste bond-
genoot van Rusland. De autocratische president Loekashenko wordt gesteund door Moskou
dat op die wijze zijn politiek-economische en militaire invloed in het land consolideert.
Loekashenko verzekerde zich het afgelopen jaar door middel van een referendum van een nieuwe
ambtstermijn als president. Er is echter sprake van toenemende binnenlandse oppositie en toe-
nemende aandacht van de Europese Unie voor de binnenlandse ontwikkelingen in Wit-Rusland. 
Op defensieterrein werd door Wit-Rusland nauw samengewerkt met het Russische ministerie van
Defensie. Hierbij stonden het uitbouwen van een gezamenlijk defensiesysteem en het verbeteren
van de paraatheid voorop. Overigens dient dit te worden bezien tegen de achtergrond van het
doorvoeren van verdere reducties en herstructureringen van de strijdkrachten van Wit-Rusland. 
In de militair-strategische oriëntatie van Wit-Rusland zullen naar het zich laat aanzien op de
kortere termijn geen wijzigingen voordoen. Ontwikkelingen op het gebied van de algemeen
politieke situatie en defensie zullen een aandachtspunt van de MIVD blijven.
Oekraïne
De ontwikkelingen in Oekraïne waren het afgelopen jaar door de aanloop, het verloop
en de gevolgen van de omstreden presidentsverkiezingen in november als zeer turbulent
te kenschetsen. Voor de verkiezingen werd al duidelijk dat de beide kandidaten, de pro-
westerse en hervormingsgezinde Joesjtsjenko namens de oppositie en de Russisch georiënteer-
de premier Janoekovitsj, een verbeten strijd zouden voeren. Het belangrijkste verkiezingsthema
betrof de positionering
van het land ten opzichte
van het Oosten en het
Westen, een thema dat
sinds de onafhankelijk-
heid van het land in 1991
op de voorgrond staat.
Tijdens de beslissende
verkiezingsronde werd
door de internationale
waarnemers op grote
schaal fraude onderkend
wat een zeer grote onrust
in het land tot gevolg
had. De latente tegen-
stellingen tussen het
Oekraïense deel van de
bevolking in het westen
Militaire Inlichtingen- en 
45
V eiligheidsdienst

Kirgizië
Van september tot november 2004 werden Nederlandse F-16 gevechtsvliegtuigen inge-
zet voor de ondersteuning van de veiligheidsoperaties tijdens de Afghaanse presidents-
verkiezingen. De inzet vond plaats vanaf het vliegveld Manas in Kirgizië. In 2004 werd de
dreiging vanuit islamitische bewegingen als de Islamic Movement of Uzbekistan en de Hizb-
ut-Tahrir tegen de militaire aanwezigheid gevolgd. Vanwege het vertrek van de Nederlandse
militairen uit Kirgizië zal de MIVD de ontwikkelingen daar met verminderde prioriteit volgen.
Militaire Inlichtingen- en 
47
V eiligheidsdienst

Door de strategische ligging speelt het Caraïbisch gebied een belangrijke rol bij de doorvoer van
drugs vanuit Zuid-Amerika naar de Verenigde Staten en Europa. Aan de doorvoer van drugs zijn
andere daarmee verband houdende criminele activiteiten verbonden. Hierbij kan gedacht worden
aan mensensmokkel, witwassen van geld en illegale wapentransporten. Een cumulatie van boven-
staande verschijnselen kan resulteren in het ontstaan van een voedingsbodem voor terrorisme en
internationale criminaliteit.
In het Caraïbisch gebied doen zich nauwelijks gewapende conflicten of de noodzaak van externe
militaire interventie voor. Wel is in 2004 in Haïti een door Brazilië geleide VN-missie ingezet om in
het land orde op zaken te stellen. 
Venezuela
In 2004 heeft president Chávez zijn positie weten te versterken door overwinningen in
het door de oppositie geïnstigeerde terugroepingsreferendum en de regionale verkiezin-
gen. Onder invloed hiervan is Venezuela politiek tot rust gekomen. Chávez heeft zijn
‘Bolivariaanse’ sociale revolutie nieuwe impulsen gegeven. De Venezolaanse economie ver-
toont dankzij de hoge olieprijzen enig herstel, maar het economische beleid van Chávez biedt
geen garantie dat dit herstel zal doorzetten. Op middellange tot lange termijn kan dit opnieuw
aanleiding geven tot massale politieke onrust. Dit kan gepaard gaan met nieuwe stakingen in de
voor het land, maar ook voor bijvoorbeeld Curaçao, cruciale oliesector. De opstelling van
Venezuela ten opzichte van de Colombiaanse guerrilla’s, en de wapensmokkel en drugsactiviteiten
Militaire Inlichtingen- en 
49
V eiligheidsdienst

Suriname
Door onvoldoende vertrouwen in de huidige regering is de uitkomst van de algemene
verkiezingen die in mei 2005 zullen plaatsvinden onzeker. De criminaliteit die vaak gerela-
teerd is aan drugs, vormt een bedreiging voor de rechtsstaat. De doorvoerhandel van drugs
uit Zuid-Amerika via Suriname naar Europa blijft zorgelijk. Radicaal fundamentalisme of op
islamitisch gedachtegoed geïnspireerd terrorisme speelt in Suriname geen rol, ondanks een grote
islamitische bevolkingsgroep. Suriname blijft in het Nederlandse beleid een belangrijke rol spelen
vanwege de historische band tussen Suriname en Nederland en de omvangrijke Surinaamse
gemeenschap in Nederland. Daarnaast werkt Nederland op militair gebied samen met Suriname.
De MIVD blijft de binnenlandse veiligheidssituatie in Suriname ook in 2005 volgen. 
Militaire Inlichtingen- en 
51
V eiligheidsdienst

Mede als gevolg van deze factoren valt vanuit Noord-Afrika een toename van illegale migratie
naar Europese landen waar te nemen. Deze migratie heeft georganiseerde netwerken van drugs-,
wapen- en mensensmokkelaars in Europa doen ontstaan. Deze ontwikkeling vormt een potentiële
bedreiging voor de interne veiligheid van Europese landen. Vooral omdat de netwerken kunnen
worden gebruikt door terroristische organisaties en radicaal-islamitische groeperingen.
Afrika bezuiden de Sahara (Sub-Sahara Afrika) blijft onveranderd een roerige regio. Hoewel er
enkele verbeteringen zijn, lijkt het continent er niet in te slagen te breken met diverse vormen
van wanbestuur. In economische zin blijft de ontwikkeling van Afrika weinig positief. Het resul-
taat is dat zeer veel Afrikanen feitelijk armer zijn dan ten tijde van de dekolonisatiegolf in de jaren
zestig van de vorige eeuw. Bevolkingsdruk, ecologische degradatie en de aids-problematiek zijn
hierbij verzwarende factoren.
Vooral in Afrika wordt vaak het begrip ‘falende staten’ gehanteerd. Er zijn aanzienlijke gebieden
waar een functionerend staatsgezag grotendeels ontbreekt. In enkele gevallen geldt dit voor
gehele landen. Ook worden landstreken beheerst door bewapende bendes die onder een dun
vernis van politieke ideologie de bevolking terroriseren en natuurlijke hulpbronnen uitbuiten.
De internationale betrokkenheid bij de
problematiek in Sub-Sahara Afrika uit
zich op verschillende manieren. Voor het
Nederlandse beleid zijn vooral de initia-
tieven van de Verenigde Naties van
belang. In de regio is een zestal 
VN-vredesmissies actief. Dit zijn de
United Nations Mission in Sierra Leone
(UNAMSIL), United Nations Mission in
Liberia (UNMIL), United Nations
Operation in Côte d'Ivoire (UNOCI),
Mission de l'Organisation des Nations
Unies en République Démocratique du Congo (MONUC), l’Opération des Nations Unies au
Burundi (ONUB) en United Nations Advance Mission in Sudan (UNAMIS).
Het Nederlandse beleid heeft in de nota “Sterke mensen – zwakke staten” van het ministerie van
Ontwikkelingssamenwerking onderkend hoe complex de Afrikaanse problematiek is. De nota stelt
dat een Nederlandse inspanning zich niet alleen op lopende conflicten zou moeten richten, maar
ook op de zogenoemde pre- en post-conflictfasen. Bijzondere aandacht dient hierbij uit te gaan
naar de regio van de Grote Meren (Centraal-Afrika) en naar de Hoorn van Afrika. Het Afrika-
beleid gaat ervan uit dat gezamenlijke inspanning op diplomatiek, ontwikkelingssamenwerkings-
en militair terrein bij de uitvoering van dit beleid nodig is. Er is een structureel Afrika-overleg
gestart waarbinnen de mogelijkheden hiertoe worden overwogen. Vanuit zijn specifieke expertise
zal ook de MIVD een bijdrage aan dit overleg leveren.
Militaire Inlichtingen- en 
53
V eiligheidsdienst

De impasse in het vredesproces duurt voort. Tijdens de strijd om de Westelijke Sahara heeft
Algerije de verzetsbeweging Polisario gesteund. Volgens Algerije verleent Marokko steun aan
Algerijnse islamitische extremisten. 
Libië
Ondanks corruptie, falend regeringsbeleid en een stagnerende economie is de Libische
binnenlandse veiligheidssituatie relatief stabiel. Intern wordt het regime geconfronteerd
met aanhoudende sociale onvrede en gewelddadigheden door radicaal-islamitische krachten.
Indien noodzakelijk worden de openbare orde en veiligheid snel en hardhandig hersteld. Hier-
door zijn radicaal-islamitische activiteiten van weinig invloed op de algehele stabiliteit van het
regime. Op termijn valt niet uit te sluiten dat radicaal-islamitische activiteiten in de buurlanden
gelijksoortige groeperingen in Libië stimuleren tot - of steunen bij - verhoogde en verdergaande
activiteiten. Dit vormt een onzekere factor in de veiligheidssituatie van Libië.
De internationale positie van Libië is substantieel verbeterd. Dit is het gevolg van het feit dat
het land vanaf eind 2003 onverwacht is begonnen met de openlijke ontmanteling van zijn (pro-
gramma van) massavernietigingswapens en de verdere ontwikkeling daarvan heeft afgezworen.
Deze ontwikkelingen hebben de normalisatie van de Libische betrekkingen met het Westen in een
stroomversnelling gebracht. Het aanvankelijk eigenzinnige en onvoorspelbare binnen- en buiten-
landse beleid van de Libische leider Khadaffi lijkt te zijn omgebogen naar het bereiken van
buitenlandse beleidsdoelen door middel van meer pragmatische initiatieven. De afgelopen jaren
heeft Libië zich opgeworpen als een leidende kracht bij het tot stand komen van de Afrikaanse
Unie en heeft het land bijgedragen aan de verbetering van de stabiliteit in enkele Afrikaanse lan-
den. Het is moeilijk in te schatten of het Libische 'rehabilitatieproces' zich in de nabije toekomst
zal bestendigen. De MIVD blijft de ontwikkelingen in Libië ook in 2005 volgen. 
Militaire Inlichtingen- en 
55
V eiligheidsdienst

Zuidelijk Afrika 
In zuidelijk Afrika blijven de ont-
wikkelingen in Zimbabwe zorgen
baren. Het eigenzinnige wanbeleid
van president Mugabe doet het land
nog altijd verder afglijden. Voor het land
zelf vormt dit een kiem voor ernstige
onrust. Binnen de regio wordt de
Zimbabwaanse crisis reeds gevoeld in de
zin van een aanhoudende stroom econo-
mische vluchtelingen naar met name 
Zuid-Afrika.
Hoorn van Afrika 
In de Hoorn van Afrika heeft
met name de problematiek in
Soedan aanzienlijke aandacht van de
MIVD gehad. Dit betrof vooral de crisis
in de regio Darfur. Verder is ook het
noord-zuid-vredesproces gevolgd. Deze
onderhandelingen zijn met de onderteke-
ning van het Comprehensive Peace Agreement op 9 januari 2005 succesvol afgesloten. In Soedan
zal nu een VN-waarnemingsmissie worden opgezet. 
Het voormalige Somalië vergt in het kader van Operation Enduring Freedom aandacht vanwege
de mogelijkheid dat het als toevluchtsoord kan dienen voor terroristische groeperingen. In 2004
werd een Transitional Federal Government gekozen na een twee jaar durende Reconciliatie-
conferentie. Daarmee groeit de hoop dat in Somalië de stabiliteit en veiligheid toeneemt, 
hetgeen bijdraagt aan de regionale stabiliteit in de gehele Hoorn van Afrika. 
Militaire Inlichtingen- en 
57
V eiligheidsdienst

als eerste concreet resultaat van de hervorming van de veiligheidssector. Daarnaast werd het aan-
tal geautoriseerde troepen van de VN-missie in de DRC met 5.900 militairen uitgebreid tot een
totaal van 16.700. Herstel van het staatsgezag in het oosten van de DRC zal de rebellen van hun
bewegingsvrijheid beroven en de aanvoer van wapens bemoeilijken. De betrokkenheid van indivi-
duen en bedrijven uit Rwanda en Oeganda bij de illegale exploitatie van grondstoffen in de DRC
zal alsdan afnemen. Voor herstel van het overheidsgezag in het oosten van het land  is vooral de
ontwapening en repatriëring van de van origine uit Rwanda afkomstige milities noodzakelijk. 
Internationale druk, vooral van landen in
de regio, om te komen tot een omvat-
tend vredesakkoord in Burundi en de
DRC blijft noodzakelijk. Om dit te
bewerkstelligen is een robuuster man-
daat, een betere bewapening, en een
betere aansturing en een betere informa-
tievoorziening voor de VN-missie Mission
de l'Organisation des Nations Unies en
République Démocratique du Congo in
de DRC voorzien.
Militaire Inlichtingen- en 
59
V eiligheidsdienst

Terrorisme 
Gefaciliteerd door mondiale communicatie zal een opleving van de islamitische identiteit
voor een kader zorgen waarbinnen een radicaal islamitische ideologie wordt verspreid. De
verspreiding doet zich zowel binnen als buiten het Midden-Oosten voor, met inbegrip van
Zuidoost-Azië, Centraal-Azië en West-Europa. Landsgrenzen spelen daarbij geen rol. De ople-
ving gaat gepaard met een versterkte solidariteit met moslims die verwikkeld zijn in een nationa-
le of regionale separatistische strijd, zoals in Palestina, Tsjetsjenië, Irak en Kashmir. Daarnaast zal
ook het meer traditionele terrorisme, gericht op het bewerkstelligen van regionale autonomie dan
wel het bestrijden van belangen van specifieke staten, niet verdwijnen.
Het wordt in het internationale ter-
rorisme-onderzoek zeer waarschijn-
lijk geacht dat rond 2020 al-Qa'ida
zal zijn vervangen door vergelijkba-
re radicaal islamitische groepen.
Aannemelijk is dat islamitische
bewegingen die lijken op al-Qa'ida
op termijn zullen versmelten met
lokale separatistische organisaties.
Informatietechnologie zorgt er daar-
bij voor dat terrorisme steeds verder
decentraliseert, waardoor een verza-
meling van groepen, cellen en indi-
viduen zal ontstaan.  
In veel gevallen zullen conventione-
le middelen voor terroristische aan-
slagen worden gebruikt. Een zorg-
punt is dat terroristen de hand zullen proberen te leggen op massavernietigingswapens.
Bioterrorisme lijkt vooral een optie voor kleinere en beter geïnformeerde organisaties. Een tweede
punt van zorg is de mogelijkheid van cyberaanvallen met het oogmerk belangrijke informatienet-
werken te ontwrichten of uit te schakelen. Ondanks geavanceerde technieken om terroristen op
te sporen, zal de aanvaller het daarbij gemakkelijker hebben dan de verdediger. De verdediger zal
zich moeten voorbereiden op een groot scala aan aanvalsmogelijkheden. 
Proliferatie
Het afgelopen decennium heeft de proliferatie van massavernietigingswapens en hun
overbrengingsmiddelen een belangrijke transformatie ondergaan. Voorheen konden 
multilaterale exportcontrole regimes tezamen met de mondiale Oost-West politiek redelijk
effectief de proliferatie van kennis en technologie beperken. De afgelopen tien jaar blijkt een
groeiend aantal landen de beschikking te krijgen over kennis en technologie van massa-
vernietigingswapens. De mondiale industrialisering versterkt de mogelijkheid voor landen om
Militaire Inlichtingen- en 
61
V eiligheidsdienst

regimes lijken bereid de technologie te verkopen aan een ieder die ervoor wil betalen. Dit ver-
sterkt de zorg over het proliferatievraagstuk vanwege het risico dat massavernietigingswapens in
handen kunnen komen van terroristische groeperingen. 
Dergelijke trends zijn zorgwekkend omdat het bezit van massavernietigingswapens de machts-
balans in een regio verstoort. Hierdoor neemt het risico van onjuiste politieke en strategische
inschattingen toe. Het risico bestaat dat conflicten ontaarden in de inzet van massavernietigings-
wapens. Landen met dubieuze politieke ambities kunnen het gevoel hebben dat zij zich kunnen
verschuilen achter een niet-conventionele afschrikking. Kortom, de omgevingsfactoren die het
veiligheidsbeeld en het veiligheidsdenken bepalen, worden complexer en de escalatiepotentie
neemt toe.
Tegen deze achtergrond
heeft de MIVD de activi-
teiten op het gebied van
proliferatie in 2004 ver-
sterkt. Delen van het
Navo-grondgebied liggen
inmiddels binnen het
bereik van de overbren-
gingsmiddelen voor mas-
savernietigingswapens.
Tevens is de Nederlandse
krijgsmacht ontplooid in
regio’s waar landen
beschikken over massa-
vernietigingswapens.
Daarnaast kunnen toe-
komstige ontwikkelingen op het gebied van massavernietigingswapens  consequenties hebben
voor de veiligheid van de Navo, de Europese Unie en daarmee Nederland. 
De MIVD heeft in 2004 de programma's op het gebied van massavernietigingswapens van een
aantal risicolanden gevolgd. Verder is in het kader van de proliferatie van kennis en technologie
aandacht besteed aan enkele risicolanden. Daarnaast heeft de MIVD aandacht besteed aan de
consequenties van de activiteiten van het Pakistaanse Khan-netwerk en de mogelijkheid dat lan-
den kennis en technologie hebben verworven via dit netwerk.
Prolifererende landen
De Russische Federatie exporteert, ook
naar risicolanden, kennis en materiaal dat kan
worden gebruikt voor de productie van massa-
vernietigingswapens. Zelfs ten aanzien van een
controversieel land als Iran wijkt de Russische
Federatie niet voor druk de leveranties te staken. Het
Russische exportcontrole regime is weliswaar verbe-
terd maar blijft onbetrouwbaar. Russische bedrijven
kunnen relatief ongestoord goederen uitvoeren. 
Militaire Inlichtingen- en 
63
V eiligheidsdienst

chemische wapens daadwerkelijk. De verwachting is dat Syrië er naar streeft de kennis op dit
gebied te vergroten en daarmee het vervaardigen van chemische wapens te vergemakkelijken.
Ook in 2005 zal de MIVD aandacht blijven schenken aan het chemische wapenprogramma van
Syrië. 
Noord-Korea is een proliferator van ballistische raketten en rakettechnologie en heeft zich niet
bereid getoond de export van raketten en rakettechnologie te beëindigen. Eerder werd door de
MIVD niet uitgesloten dat Noord-Korea de beschikking heeft over
enkele nucleaire ladingen. Met het opnieuw opstarten van de pluto-
nium-capacitaire Yongbyon-reactor heeft Noord-Korea wellicht aan het
eind van dit decennium de beschikking over kernwapens. Noord-Korea
heeft inmiddels zelf geclaimd reeds te beschikken over kernwapens.
Voornoemde ontwikkelingen alsmede de recente claim hebben de aan-
dacht van de MIVD. Voorts wordt aangenomen dat Noord-Korea in
staat is op kleine schaal biologische wapens te produceren. Ook deze
ontwikkelingen zullen door de MIVD gevolgd worden. 
Pakistan ontwikkelt raketten die kunnen worden voorzien van een
nucleaire lading. In maart 2004 werd een proeflancering uitgevoerd met
een nieuw type ballistische raket, de Shaheen. De reikwijdte van deze
raket zou meer dan 2500 kilometer bedragen. Daarnaast is Pakistan
bezig om een raket te ontwikkelen waarvan de reikwijdte meer dan
4000 kilometer zal gaan bedragen. De ontwikkelingen van het raketten-
programma en de verspreiding van kennis, materiaal en technologie aan
risicolanden blijft in 2005 een aandachtspunt van de MIVD. 
Georganiseerde criminaliteit
In de jaren negentig nam de staatssponsoring van terrorisme drastisch af en moesten
terroristische organisaties op zoek naar alternatieve financiële bronnen. Met name organi-
saties als Hezbollah en al-Qa’ida slaagden erin om financiën te genereren uit criminele acti-
viteiten. Een duidelijk waarneembare trend is dat internationale criminele netwerken in toene-
mende mate gebruik maken van elkaars expertise. Zo gebruiken criminele organisaties terroristi-
sche methodes om hun doelen te bereiken en zijn terroristische organisaties actief in de drugs-
smokkel, het vervalsen van identiteitspapieren en het wiswassen van opbrengsten uit criminele
activiteiten. De meest direct aantoonbare en duurzame relatie tussen terroristische organisaties en
criminele organisaties ligt op het terrein van de narcotica. Hier is de samenwerking het meest
intensief en bestrijkt zij het gehele spectrum van transport tot straathandel. Een duurzaam samen-
gaan van beide soorten organisaties tot een nieuwe hybride misdaad- en terreurorganisatie valt
niet te verwachten ten gevolge van het geringe wederzijdse vertrouwen en onoverbrugbare
verschillen in prioriteiten en strategieën. 
Information Operations
Information Operations zijn, in de benadering van de Navo, activiteiten gericht op het
beïnvloeden van de besluitvorming van opponenten. Dit gebeurt door de informatie en de
informatiesystemen van een opponent aan te grijpen. Gelijktijdig worden hierbij de eigen
informatie en informatiesystemen maximaal benut en beschermd. De MIVD heeft zich op een
beperkt aantal aspecten van Information Operations gericht. Zo is een inschatting gemaakt van
Militaire Inlichtingen- en 
65
V eiligheidsdienst

Technologische ontwikkelingen
De MIVD volgt de ontwikkelingen van militaire of militair toepasbare civiele technolo-
gie. De sinds jaren bestaande trend van de ontwikkeling van kleinere wapensystemen met
grote technische mogelijkheden en grotere nauwkeurigheid zet onveranderd door. De rol
van geavanceerde computertechnologie, satellietafhankelijke plaatsbepalings- en communica-
tie-apparatuur wordt daarbij steeds belangrijker. Wapensystemen worden steeds meer een geïn-
tegreerd element in grotere net-
werken, waarvan ook commando-
voering en analysecapaciteit deel
uitmaken. Motorische kracht en
geruisloosheid nemen toe, terwijl
de waarneembaarheid van syste-
men zoals vliegtuigen en schepen
afneemt. Zogeheten energiewa-
pens maken eveneens een sterke
ontwikkeling door, waarbij met
name aandacht bestaat voor
hoogvermogende laserwapens. 
De toepasbaarheid van deze laser-
wapens is nog beperkt. 
Voor de nabije toekomst zijn tech-
nologische ontwikkelingen voorzien die zullen leiden tot onbemande en mogelijk autonoom func-
tionerende wapen- en sensorsystemen. De verwachting is dat het gebruik van onbemande syste-
men voor communicatie, verkenningstaken en offensieve taken zal toenemen. Aangenomen mag
worden dat de rol van satellieten, zowel op het gebied van command and control als bij de com-
municatie met uiteenlopende typen wapensystemen, een snelle ontwikkeling zal doormaken. De
MIVD volgt de genoemde technologische ontwikkelingen op de voet. 
Daarnaast volgt de MIVD de nieuwste ontwikkelingen op het gebied van fundamentele en
toegepaste fysica en technologie, voor zover die van (mogelijke) invloed zijn op militaire
wapensystemen en de uitvoering van militaire operaties.
Militaire Inlichtingen- en 
67
V eiligheidsdienst

Contra-Inlichtingen en Veiligheidstaak
IV
De contra-inlichtingentaak van de MIVD richt zich met name op de dreiging
tegen defensiebelangen van spionage, terroristische groeperingen en links- en
rechts-extreme groeperingen en personen. Deze dreiging kan zowel van
buitenaf als van binnenuit Defensie komen. De veiligheidstaak bestaat uit het
uitvoeren van veiligheidsonderzoeken en  onderzoek naar de beveiliging van
personeel, materieel en gegevens. 
Contra-inlichtingen en veiligheid
De contra-inlichtingentaak richt zich op personen en organisaties die zich bezighouden
met tegen de krijgsmacht gerichte spionage, sabotage, subversie en terrorisme. In samen-
werking met (inter)nationale partnerdiensten wordt de dreiging op deze terreinen voort-
durend gevolgd. De aandacht richt zich op het onderkennen van een mogelijke dreiging 
tegen defensiebelangen in Nederland en in de Koninkrijksgebieden en in gebieden waar de
Nederlandse krijgsmacht actief is, zoals in Afghanistan, Irak en de Balkan.
Ter bescherming van uitgezonden militairen brengen contra-inlichtingen- en veiligheidsteams van
de MIVD in de inzetgebieden de activiteiten van (regionale en andere) inlichtingendiensten en
van terroristische en criminele groeperingen in kaart. Op basis van onderzoek worden aanbevelin-
gen aan commandanten gedaan voor het treffen van beschermende maatregelen. Uit te zenden
personeel wordt voorafgaand
aan de uitzending geïnstru-
eerd over de risico's in het
uitzendgebied. Na afloop van
de uitzending wordt men
gedebriefd door de MIVD.
De MIVD verricht binnen
Defensie onderzoek naar
veiligheidsincidenten en voor-
vallen die Defensie kunnen
schaden. Dit betreft ook voor-
vallen met een extremistisch
karakter of een terroristische
achtergrond. Ook draagt de MIVD bij aan de beveiliging van grote evenementen zoals 'Open
Dagen' en wordt steun verleend bij militaire oefeningen. De bijdragen van de MIVD bestaan uit
dreigingsanalyses over de aandachtsgebieden die belangrijk zijn voor de krijgsmacht en zonodig
uit fysieke ondersteuning. Periodiek  brengt de MIVD op grond van het opgebouwde dreigings-
beeld advies uit aan de defensieleiding over de beveiliging van personeel, materieel en gegevens.  
Militaire Inlichtingen- en 
69
V eiligheidsdienst

Nederlandse militairen. Het team heeft gerichte veiligheidsadviezen gegeven met betrekking tot
fysieke beveiliging en documenten- en ICT-beveiliging. Ook zijn diverse malen operationele
beveiligingsadviezen gegeven. In 2004 hebben zich ook met betrekking tot Nederlandse militairen
in Irak enkele ernstige veiligheidsincidenten voorgedaan. Bij deze incidenten werden twee
Nederlandse militairen gedood. Op de avond van 10 mei 2004 werd een aanslag gepleegd op
een Nederlandse patrouille die was belast met het bewaken van een brug over de Eufraat in
Samawah. De aanslag werd uitgevoerd met handgranaten. Hierbij raakten twee Nederlandse
militairen gewond; waarvan er later één overleed. In de nacht  van 14 op 15 augustus reed een
patrouille van drie voertuigen in een hinderlaag in de plaats Ar Rhumaytah. De patrouille werd
aangevallen met raketwerpers en klein kaliber wapens.  Hierbij kwam een wachtmeester van de
Koninklijke Marechaussee om het leven en raakten enkele militairen gewond.  
In Bosnië-Herzegovina zijn Nederlandse militairen ingezet als deel van de Stablization Force
(SFOR) en in de vredesmacht van de Europese Unie (EUFOR). Er zijn aanwijzingen dat Bosnië-
Herzegovina nog steeds als een safe haven fungeert voor vermeende terroristen. Ook wordt ver-
ondersteld dat zich aldaar aan al-Qa’ida gelieerde sleeper cells bevinden. Overigens zijn er geen
aanwijzingen dat terroristische operaties vanuit Bosnië-Herzegovina worden geleid. Wel is komen
vast te staan dat Bosnië-Herzegovina voor veel criminele aangelegenheden wordt gebruikt als
doorvoerland naar West-Europa. Hoewel SFOR en EUFOR een minder waarschijnlijk doelwit voor
al-Qa'ida acties worden geacht, is nog steeds sprake van observatie van SFOR- en EUFOR-loca-
ties door verdachte elementen. Het valt niet volledig uit te sluiten dat (gecoloceerd) Nederlands
personeel tevens slachtoffer zou kunnen worden van terroristische acties.
Contra-spionage
In 2004 is vastgesteld dat buitenlandse inlichtingendiensten een blijvend risico vormen
voor de Nederlandse defensiebelangen. Buitenlandse inlichtingendiensten zijn in
Nederland actief en verzamelen informatie over de krijgsmacht en bedrijven die defensie-
orders uitvoeren. De diensten maken gebruik van heimelijke methodieken. Het gaat om het
verzamelen van economische, militaire en technologische informatie. De belangstelling van 
buitenlandse diensten betreft niet alleen rechtstreekse defensie-
belangen. Ook onderdelen van defensiegerelateerde bedrijven
vormen een doelwit voor het verkrijgen van hoogwaardige
technologie, dan wel informatie over lopende projecten en
ontwikkelingen. De MIVD voert in samenwerking met de
AIVD onderzoek uit naar spionage-activiteiten van buiten-
landse diensten in Nederland. 
De activiteiten in Nederland van buitenlandse inlichtingen-
diensten zijn in 2004 niet afgenomen. De inspanningen
richten zich op het verwerven van informatie over geavan-
ceerde technieken en systemen. Vitale onderdelen van het
bedrijfsleven en de industrie vormen hierbij het doelwit.
Met name bedrijven die een relatie hebben met de ont-
wikkeling van de Joint Strike Fighter lopen in dit kader
een risico. De MIVD heeft in samenwerking met de
AIVD voor het bedrijfsleven de brochure “Spionage en
veiligheidsrisico's” ontwikkeld. Daarnaast worden door
Militaire Inlichtingen- en 
71
V eiligheidsdienst

die een bijdrage leveren aan crisisbeheersingsoperaties worden bedreigd met aanslagen. In veel
gevallen worden in de dreigingen ultimata gesteld waarbij de overheid en de bevolking van troe-
penleverende landen onder druk worden gezet om op korte termijn hun troepen terug te trekken.
In 2004 is een klimaat  ontstaan dat onder andere rekrutering onder islamitische jongeren voor
uiteenlopende doeleinden wordt vergemakkelijkt en de kans op aanslagen in Nederland  en dus
ook op defensie-gerelateerde objecten en personen toeneemt.  
De MIVD onderzoekt dreigingsmeldin-
gen gericht tegen defensiebelangen. De
onderzoeken naar de meldingen vinden
plaats in Nederland en in de gebieden
waar Nederlandse troepen deelnemen
aan crisisbeheersingsoperaties. De
onderzoeken die de MIVD in 2004 in
Nederland heeft uitgevoerd zijn in veel
gevallen in samenwerking met de AIVD
en andere nationale autoriteiten uitge-
voerd. Ook is in 2004 een onderzoek in
Nederland uitgevoerd waarin werd
samengewerkt met een buitenlandse
dienst. De inzet van bijzondere bevoegdheden zoals vastgelegd in de Wiv2002 maakt vrijwel
altijd deel uit van het onderzoeksproces. 
In Afghanistan hebben de Opposing Militant Forces (OMF) een negatieve invloed op de ontwik-
kelingen in het land. Op 27 en 28 januari werden in Kabul zelfmoordaanslagen gepleegd op
ISAF-militairen. De aanslag van 27 januari was gericht tegen een Canadese patrouille. Hierbij
kwam één militair om het leven en raakten drie gewond. De zelfmoordaanslag op 28 januari was
gericht tegen een Brits militair voertuig. Op 23 mei werd een aanslag gepleegd op een Noorse
patrouille. Eén Noorse militair kwam om het leven, terwijl twee andere licht gewond raakten. Op
29 augustus werd een aanslag gepleegd op de vestiging van het Amerikaanse beveiligingsbedrijf
DynCorp in Kabul. Bij de aanslag kwamen 12 personen om het leven. In de aanloop naar de
presidentsverkiezingen in oktober werden veel waarschuwingen afgegeven voor aanslagen met
raketten. De dreiging zou gericht zijn tegen stembureaus en locaties waar ISAF-militairen verblij-
ven. Op 5 oktober vond een explosie plaats in een school in de stad Baghlan. De school zou op 
9 oktober worden gebruikt als stembureau. Ook werd de school gebruikt door het Joint Election
Management Board om lokaal personeel voor de presidentsverkiezingen te trainen. 
Militaire Inlichtingen- en 
73
V eiligheidsdienst

troepen, vonden er ook
aanslagen plaats op
Nederlanders, Spanjaarden,
Italianen, Japanners en Zuid-
Koreanen. Daarbij was sprake
van een trend waarbij steeds
meer als doelwit werd geko-
zen voor niet goed verdedig-
de en makkelijk te bereiken
locaties. De politie-organisatie
in Muthanna vormde in 2004
regelmatig het doelwit van
aanslagen. Daarnaast waren
ook de coalitietroepen in
Muthanna (Nederlandse en
Japanse eenheden) het doel-
wit. De middelen waarmee de aanslagen werden gepleegd veranderden niet wezenlijk ten opzich-
te van voorgaande jaren en bestaan onder meer uit klein-kaliber wapens, raketten en mortieren. 
Ondanks de verslechtering van de veiligheidssituatie in de steden in Irak, lijkt een verhoging van
de terroristische dreiging in Muthanna vooralsnog gering. Als er al terroristische aanslagen in
Muthanna zullen plaatsvinden, zullen die waarschijnlijk plaatsvinden in grotere steden zoals
Samawah.
Radicaal islamisme en de krijgsmacht
Radicaal-islamitische personen en groepen hebben de aandacht van de MIVD. Dit geldt
vooral voor groeperingen in crisisgebieden die een bedreiging kunnen vormen voor de
veiligheid van aldaar ingezet Nederlands defensiepersoneel. De dreiging tegen het defensie-
personeel komt vooral van buitenaf. Daarnaast wordt aandacht besteed aan radicaal-islamiti-
sche bedreigingen die zich in en vanuit de krijgsmacht zélf kunnen voordoen. 
De ontwikkelingen op het gebied van islamitisch terrorisme, de
potentiële vatbaarheid van de in Nederland opgroeiende moslim-
jongeren voor radicaal-islamitische opvattingen, vereisen dat de
MIVD alert is op de eventuele aanwezigheid van radicaal islamis-
me in de krijgsmacht. Beïnvloeding vanuit radicaal-islamitische
groepen kan een negatieve invloed hebben op het gedrag van de
betreffende militairen, maar ook op de betrouwbaarheid van de
krijgsmacht als geheel. Dit geldt uiteraard zeker als een militaire
bijdrage moet worden geleverd aan de bestrijding van radicaal-
islamitisch terrorisme.
Onderzoek naar radicaal islamisme door de MIVD richt zich primair op het onderkennen van per-
sonen in dienst van Defensie, die een radicaal-islamitisch gedachtegoed aanhangen en uitdragen.
Onder radicaal-islamitisch gedachtegoed wordt verstaan een politiek-religieus streven om,
desnoods met uiterste middelen, een samenleving tot stand te brengen die een zo zuiver mogelij-
ke afspiegeling is van hetgeen men meent dat gesteld wordt in de oorspronkelijke bronnen van
Militaire Inlichtingen- en 
75
V eiligheidsdienst

Rechts extremisme
De MIVD verricht onderzoek naar rechts-extremistische groeperingen en personen. Voor
de MIVD staat daarbij de vraag centraal of de veiligheid en paraatheid van de krijgsmacht
door deze groeperingen en personen in gevaar wordt gebracht. Verschijningsvormen van
rechts extremisme binnen Defensie hebben zich in 2004 in beperkte mate voorgedaan. Een
deel hiervan had betrekking op het bekladden van defensie-objecten met runentekens, nazi-sym-
bolen, discriminerende teksten en leuzen. Een ander deel had betrekking op personen die zich
schuldig zouden hebben gemaakt aan (vermeend) rechts-extremistische uitlatingen en gedragin-
gen. Hierbij dient te worden aangetekend dat niet alle gedragingen die onder de noemer rechts
extremisme worden gemeld als zodanig in politieke of ideologische zin dienen te worden aange-
merkt. Soms is er sprake van ongewenst gedrag, zoals misplaatste humor, ruwe opleidingsmetho-
den, machogedrag of ander soortgelijk
wangedrag. Als door de MIVD onderken-
de ongewenste gedragingen strafbare
feiten opleveren wordt de Koninklijke
Marechaussee of het Openbaar
Ministerie geïnformeerd.
In het afgelopen jaar lijken de maat-
schappelijke tegenstellingen in Nederland
te zijn verhard. Als gevolg hiervan is in
de media uitgebreid aandacht besteed
aan de kennelijke opkomst van zoge-
noemde ‘Lonsdale'-jeugd: groepen autochtone hangjongeren die bij voorkeur kleding dragen van
het merk ‘Lonsdale’. Een deel van deze jongeren legt het dragen van die kleding uit als een uiting
van rechts-extreem of racistisch gedachtegoed. De werving van grote aantallen jonge mensen
brengt met zich mee dat onder nieuw personeel van Defensie zich ook ‘Lonsdale’-jongeren
kunnen bevinden. De MIVD doet onderzoek naar defensiepersoneel dat door het dragen van
genoemde kleding het rechts-extreem gedachtegoed naar buiten brengt. Vermoede betrokken-
heid van defensiepersoneel bij (vermeend) rechts extremisme wordt in alle gevallen door de
MIVD onderzocht. Zonodig wordt negatief geadviseerd over de aanstelling tot militair of wordt
de Verklaring van Geen Bezwaar voor het vervullen van een vertrouwensfunctie ingetrokken. 
Stelsel bewaken en beveiligen
De functie van Nationaal Coördinator Bewaking en Beveiliging werd in 2003 opgericht
als reactie op het rapport van de Commissie van den Haak naar aanleiding van de moord
op de heer Fortuyn. Onder leiding van de Nationaal Coördinator wordt inhoud gegeven aan
het bewaken en beveiligen van personen en objecten die van nationaal belang zijn en onder
het Rijksdomein vallen. 
De Nationaal Coördinator wordt ondersteund door het Afstemmingsoverleg Bewaking en
Beveiliging. Dit Afstemmingsoverleg geeft adviezen over de dreiging in het zogeheten Rijks-
domein. Aan het Afstemmingsoverleg nemen onder meer de Nationaal Coördinator Bewaking en
Beveiliging, de AIVD, de MIVD en de KLPD deel. De MIVD draagt eigen informatie aan ten
behoeve van dit forum en diverse andere nationale fora op het gebied van terrorismebestrijding.
De adviezen omtrent maatregelen tegen dreigingen gaan vervolgens naar de Evaluatie Driehoek.
De Evaluatie Driehoek stelt het niveau van de dreiging vast. De uitvoering van de beveiligings-
maatregelen wordt vervolgens behandeld in het zogenoemde Uitvoeringsoverleg.
Militaire Inlichtingen- en 
77
V eiligheidsdienst

ten wordt door de toenemende complexiteit van de gebruikte technologie en de beveiliging daar-
van echter steeds groter. De eenvoudige verkrijgbaarheid van audio/video ontvangst- en zend-
apparatuur, netwerkanalyzers en aanverwante software vergroot de dreiging tegen de defensie-
infrastructuur. Het onderzoek naar de toestand van beveiliging en incidentonderzoek wordt
daardoor complexer. Er valt een toename in de complexiteit van de toegepaste technologie en
een toename in de grootschaligheid van de onderzoeken te constateren. De inbedding van de
beveiliging in het algemene bedrijfsproces binnen Defensie is een continue punt van aandacht.
Met name op het gebied van organisatorische en procedurele maatregelen is in het kader van de
elektronische veiligheid nog meer winst te boeken. De beveiligingsadviezen van de MIVD
strekken tot verbetering van de situatie. 
Bij de in 2004 uitgevoerde elektronische veiligheidsonderzoeken is in Nederland geen afluister-
apparatuur gevonden. Wel was in voorkomend geval sprake van misconfiguratie van bestaande
telecom-infrastructuur en van gebreken in de organisatorische en fysieke beveiligingsmaatregelen.
Industrieveiligheid
Industrieveiligheid omvat de beveiliging van
personeel, materieel en gegevens (informatie)
bij civiele bedrijven die zijn belast met de uitvoe-
ring van gerubriceerde of risicogevoelige defensie-
opdrachten. Het werkterrein strekt zich uit tot de
gehele defensie-organisatie en tot de bedrijven die voor Defensie gerubriceerde dan wel gevoe-
lige opdrachten uitvoeren.
De MIVD ontwikkelt beleid ten behoeve van de beveiliging van gerubriceerde en risico-gevoelige
informatie die in het kader van defensie-opdrachten en bondgenootschappelijke samenwerking
aan het bedrijfsleven en onderzoeksinstituten beschikbaar wordt gesteld of daar wordt gegene-
reerd. Aan deze bedrijven worden adviezen verstrekt met betrekking tot de implementatie van de
opgelegde beveiligingseisen. Ook wordt controle uitgeoefend op de naleving van de beveiligings-
maatregelen. In 2004 werden 562 bedrijfsbezoeken afgelegd ten behoeve van advies en controle
op de beveiliging van gerubriceerde informatie en de naleving van het beleid. In algemene zin
zijn geen ernstige veiligheidsincidenten vastgesteld. In een aantal gevallen werd een inbreuk op
de veiligheid geconstateerd. In overleg met de MIVD zijn de tekortkomingen gecorrigeerd. De
MIVD werkt aan een programma om het veiligheidsbewustzijn van het personeel van defensie-
orderbedrijven te vergroten. Het aantal voor gerubriceerde defensie-opdrachten ingeschakelde
bedrijven bedraagt 600.
Luchtfotografie
In het Koninklijk Besluit (KB) Luchtfotografie is vastgelegd dat het verboden is vanuit
luchtvaartuigen opnames te maken boven Nederlands grondgebied zonder voorafgaande
toestemming van de minister van Defensie. De MIVD voert de regie over de ontheffing van
dit verbod.  De prioriteit van de MIVD ligt bij het administratief verwerken van aanvragen
voor luchtopnamevergunning, bij controle van aangeboden luchtopnamen en bij het manen van
vergunninghouders bij het niet nakomen van hun verplichtingen.
Fysieke controle vindt plaats op vliegvelden en bij de vergunninghouders zelf. In 2004 hebben
circa 300 permanente vergunninghouders hun luchtopnamevergunning verlengd en zijn er 86
tijdelijke vergunningen (voor de duur van een bepaalde periode) uitgeschreven. Tevens werden
circa 50 werkbezoeken afgelegd ter controle op de naleving van het KB Luchtfotografie. Hierbij
Militaire Inlichtingen- en 
79
V eiligheidsdienst

OVERZICHT AANVRAGEN REQUESTS FOR VISIT & CLEARANCES
Jaar 2001 2002 2003 2004
Aantal aanvragen RfV&Clearances 7.497 8.952 7.845 3.671
Aantal naslagen functionarissen 14.026 19.782 13.813 13.448
De verlaging van het aantal aanvragen RfV&Clearances vloeit voort uit een streven naar  vermin-
dering van de administratieve werklast. Procedures zijn aangepast waardoor niet in alle gevallen
meer een dergelijke clearance behoeft te worden verstrekt.  
OVERZICHT WEIGERING AFGIFTE / INTREKKINGEN VERKLARING VAN GEEN
BEZWAAR (VGB)
Categorie 2000 2001 2002 2003 2004
Voornemen weigering afgifte / intrekking 134 167 213 88 112
Definitieve weigering 73 136 143 61 61
Ondanks het grotere aantal veiligheidsonderzoeken in 2004 blijft het aantal voornemens tot
weigering en het aantal definitieve weigeringen van het afgeven van de Verklaring van Geen
Bezwaar binnen dezelfde orde van grootte. In de meeste gevallen wordt tot weigering of intrek-
king van de Verklaring van Geen Bezwaar overgegaan op basis van justitiële antecedenten. De
MIVD heeft vastgesteld dat commandanten niet in alle gevallen veroordelingen van hun perso-
neel aan de MIVD hebben gemeld. Voor de justitiële autoriteiten bestaat geen meldingsplicht aan
de MIVD in het geval defensiemedewerkers strafrechtelijk zijn veroordeeld. De aan defensieperso-
neel opgelegde straffen kunnen alleen aan de MIVD bekend worden, wanneer daartoe door de
MIVD bij Justitie een verzoek wordt ingediend. Dit brengt voor de krijgsmacht onnodige risico’s
met zich mee. Daarenboven wordt een vertrouwensfunctionaris eerst geconfronteerd met de door
de rechter opgelegde straf en soms jaren later met het als gevolg hiervan intrekken van de
Verklaring van Geen Bezwaar, wat in de meeste gevallen tot ontslag leidt. De MIVD heeft initia-
tieven ontplooid in de richting van de justitiële autoriteiten om deze problematiek op te lossen.  
In samenwerking met de AIVD is gewerkt aan een wijziging van de Wet veiligheidsonderzoeken.
Eén van de voorstellen betreft het opnieuw ondertekenen van een Staat van Inlichtingen bij een
hernieuwd veiligheidsonderzoek. De voornaamste reden hiervoor is dat personeel vaak vele jaren
geleden heeft getekend voor toestemming tot het uitvoeren van het initiële veiligheidsonderzoek.
Bij het opnieuw invullen en ondertekenen van een Staat van Inlichtingen bevestigt het perso-
neelslid dat opnieuw toestemming wordt verleend tot het houden van een veiligheidsonderzoek.
Om het proces bij het verrichten van veiligheidsonderzoeken te verbeteren is een nieuwe Staat
van Inlichtingen ontwikkeld  die op termijn geheel digitaal zal worden verwerkt. De MIVD hoopt
daarmee op termijn het proces veiligheidsonderzoeken nog sneller te kunnen voltooien.
De uitzending van (delen van) de krijgsmacht naar crisisbeheersingsoperaties heeft tot gevolg dat
veelvuldig gebruik moet worden gemaakt van tolken. De onderzoeksinspanning naar de antece-
denten van deze categorie personeel is arbeidsintensief en duurt vaak lang. Indien noodzakelijk
zorgt de MIVD voor veiligheidsbegeleiding in het uitzendgebied door eigen personeel ter plaatse.
Militaire Inlichtingen- en 
81
V eiligheidsdienst

Bedrijfsvoering
V
De hoofdafdeling Bedrijfsvoering zorgt voor het optimaal functioneren van de
MIVD en ziet er op toe dat de daarvoor beschikbare middelen doelmatig wor-
den ingezet. De hoofdafdeling is verantwoordelijk voor personeel en organisa-
tie, planning en control, informatievoorziening en automatisering, documen-
taire informatievoorziening, veiligheid, interne ondersteuning en juridische
zaken. De hoofdafdeling streeft in haar functioneren steeds naar  kwaliteits-
verbetering en gebruikt daarvoor een verbeterplan. 
Verbeterplan bedrijfsvoering
Om de organisatie beter toe te snijden op de behoefte aan inlichtingen- en veiligheids-
producten is een reorganisatievoorstel voor de MIVD opgesteld. In dit voorstel is  ook de
verdere professionalisering van de bedrijfsvoering uitgewerkt. Klantgericht werken is één van
de centrale thema’s. Overige thema’s zijn het verbeteren van de onderlinge samenwerking en
het projectmanagement. Het rapport “AIVD in verandering” van de Commissie Bestuurlijke
Evaluatie Algemene Inlichtingen- en Veiligheidsdienst (Commissie Havermans) signaleert dat de
onderlinge samenwerking tussen de AIVD en MIVD op het gebied van de bedrijfsvoering voor
verbetering vatbaar is. In 2005 wordt met een programma van kennisuitwisseling begonnen om
deze samenwerking te stimuleren.
Personeel en organisatie
Naast de strategische inlichtingen- en veiligheidstaak richt de MIVD zich sinds enkele
jaren ook op het operationeel-tactisch niveau. Deze nieuwe taak bracht een extra werklast
met zich mee. De nieuwe taak kan binnen de bestaande formatie worden uitgevoerd door
middel van een herschikking van taken. 
De formatie van de  MIVD omvatte in 2004 circa 770 functies (380 militair en 390 burger). Als
gevolg van in het verleden gemaakte afspraken over reductie van de formatie-omvang moet het
functiebestand eind 2005 met 35 functies zijn verminderd. De vullingsgraad geeft de vulling van
het aantal formatieplaatsen aan. De vullingsgraad voor burgerpersoneel bedroeg eind 2004 108
%. De vullingsgraad voor militair personeel was 73 %. De totale vullingsgraad van de MIVD
bedroeg 90 %. In gevallen van niet tijdig vullen van militaire functies wordt als alternatief regel-
matig een militaire functie uiteindelijk door een burger vervuld. In 2005 wordt een studie verricht
naar het beschikbare militaire inlichtingen- en veiligheidspersoneel bij de krijgsmachtdelen en naar
de wijze waarop hun loopbaanpatronen kunnen worden ontwikkeld. Met de krijgsmachtdelen
zullen nadere afspraken worden gemaakt over het tijdig vullen van vacatures.
Als gevolg van de ontwikkelingen op het gebied van terrorismebestrijding krijgt de MIVD er in
2005 en 2006 in totaal circa 20 functies bij. Het betreft functies ten behoeve van deelname in de
Militaire Inlichtingen- en 
83
V eiligheidsdienst

De onderstaande tabel geeft de begroting van de MIVD in 2004 weer.
Personele uitgaven € M 38,0
Materiële uitgaven € M 13,8
Investeringen € M 3,3
Geheime uitgaven € M 1,0
Totaal € M 56,1
De activiteiten op het gebied van inlichtingen en veiligheid zijn een mix van arbeidsintensieve
handelingen in de analysesfeer en toepassing van hoogwaardige technologie bij het verkrijgen en
verwerken van informatie. Dit leidt tot een begroting met een personeelsbudget dat 68% van het
totale budget beslaat. Daarnaast is een relatief hoog budget nodig voor de materiële exploitatie
van de verwervingsmiddelen en ICT-ondersteuning (24%). Er resteert een budget voor investerin-
gen ter grootte van 6% van het totale budget. De meerjaren begroting laat eenzelfde procen-
tuele verdeling zien. 
De MIVD heeft gedurende 2004 maatregelen genomen om de beheersing van materieelprojecten
te verbeteren. De projectleiders zullen in 2005 maandelijks rapporteren over de voortgang van
het project en de besteding van tijd en geld. Om de doorlooptijden van verwervingsdossiers te
versnellen huurt de MIVD extra capaciteit in.
Informatievoorziening en automatisering
In voorgaande jaren heeft de MIVD minder aandacht besteed aan structurele aanpassin-
gen in de informatievoorziening en vervanging van de ICT-middelen. De reden hiervoor
was dat de MIVD zich zo veel mogelijk diende te houden aan het zich ontwikkelende 
defensiebeleid. De informatievoorziening en de bijbehorende ICT-ondersteuning voldoen niet
meer aan de eisen die een inlichtingen- en veiligheidsdienst aan haar informatievoorziening en
Militaire Inlichtingen- en 
85
V eiligheidsdienst

Een zogenoemd Basis
Selectie Document
(BSD) regelt welke
archiefbescheiden van
de MIVD moeten wor-
den bewaard en welke
archiefbescheiden
mogen worden vernie-
tigd. De bespreking van
het BSD met de minis-
teries van Defensie,
Binnenlandse Zaken en
Koninkrijksrelaties en
Onderwijs, Cultuur en
Wetenschappen is
gestart, maar nog niet
voltooid.  
In 2005 start een project met als doel het beschrijven van de toekomstige activiteiten en de orga-
nisatie van de documentaire informatievoorziening. Hiervan maakt tevens de vervanging van het
huidige postsysteem deel uit.
Integrale veiligheid 
Eind 2003 is besloten om de interne veiligheidsfunctie te versterken. Het takenpakket
en de capaciteit van de veiligheidsfunctie is in 2004 aanzienlijk uitgebreid. Hierbij is aan-
dacht besteed aan de relaties die op het gebied van veiligheid bestaan tussen personeel,
materieel, informatie en communicatie.
Het ontbreken van nationaal goedgekeurde cryptomiddelen voor de vercijfering van informatie
op de communicatiemiddelen voor inlichtingen vormt in toenemende mate een knelpunt. 
De ontoereikende capaciteit van de nationale crypto-industrie staat een onafhankelijke opstelling
ten opzichte van onze
partners in de weg.
Naar verwachting zal
hierin pas eind 2005
enige verlichting
komen door de
beschikbaarheid van
nieuwe producten op
dit gebied. 
De bedrijfshulpverle-
ningsorganisatie is
verder geprofessionali-
seerd en heeft een
aantal succesvolle
oefeningen gehouden.
Militaire Inlichtingen- en 
87
V eiligheidsdienst

De 58 verzoeken die eind 2003 nog in behandeling waren, zijn in 2004 allemaal afgehandeld.
Tegen de ontvangen afwijzingen op de verzoeken om kennisneming is in twee gevallen een
bezwaarschrift ingediend. Na het niet ontvankelijk verklaren van deze bezwaarschriften is door de
indieners geen beroep ingesteld. Vastgesteld kan worden dat het aantal verzoeken om kennis-
neming in 2004 gedaald is ten opzichte van 2003. Wel wordt geconstateerd dat de omvang en
complexiteit van de individuele verzoeken toe lijken te nemen. Dit wordt met name veroorzaakt
door een toename van verzoeken om kennisneming van gegevens over een bestuurlijke aangele-
genheid.
Een ieder heeft op grond van de Wiv2002 het recht bij de Nationale Ombudsman een klacht in te
dienen over het vermeende optreden van de MIVD bij de uitvoering van de Wiv2002 of de Wet
veiligheidsonderzoeken. Alvorens een klacht in te dienen bij de Nationale Ombudsman moet een
klager de minister van Defensie in kennis stellen van de klacht en deze in de gelegenheid stellen
zijn zienswijze hierop te geven. De minister wint, voordat hij zijn zienswijze geeft, het advies in
van de Commissie van Toezicht. In 2004 zijn er geen klachten ingediend met betrekking tot (ver-
meend) onrechtmatig of onbehoorlijk handelen door de MIVD.
Medezeggenschap
De directeur MIVD voert als hoofd van de diensteenheid overleg met de Medezeggen-
schapscommissie (MC) van de MIVD. De MC is samengesteld uit burgerambtenaren en
militairen en vormt een afspiegeling van de organisatie. Het overleg in 2004 stond vooral in
het teken van de reorganisatie van de MIVD. De hoofddoelstelling van de reorganisatie is het
versterken van de analysefunctie in kwantitatieve en kwalitatieve zin. Voorts werd overlegd over
de personele en organisatorische consequenties van de oprichting van de Nationale Signals
Intelligence  Organisatie (NSO). De MC is in een vroeg stadium betrokken bij zowel de reorgani-
satie van de MIVD als de oprichting van de NSO en heeft aan de diverse deelprojecten deelgeno-
men. Ook werd overlegd over het personeelsbeleid, de arbeidsomstandigheden en de huisvesting
van de MIVD. Naast het formele overleg met de directeur is er een informeel maandelijks overleg
ingesteld, waardoor aan actuele zaken direct aandacht kan worden besteed. Zowel het formele
als informele overleg wordt door beide partijen als positief en constructief ervaren.   
Militaire Inlichtingen- en 
89
V eiligheidsdienst

Sturing en Controle 
VI
De minister van Defensie is politiek verantwoordelijk voor het functioneren
van de Militaire Inlichtingen- en Veiligheidsdienst (MIVD). De minister stelt
het jaarplan van de MIVD, de Inlichtingen- en Veiligheidsbehoefte Defensie,
vast. De directeur van de MIVD legt verantwoording af aan de minister en de
secretaris-generaal over de wijze waarop de MIVD zijn taken uitvoert. 
Minister-President 
De Minister-President is voorzitter van de Raad voor de Nationale Veiligheid en is belast
met het beleid en de coördinatie ten aanzien van inlichtingen- en veiligheidsdiensten. De
Minister-President wijst jaarlijks onderwerpen van onderzoek aan betreffende andere landen.
De onderzoeken worden door de MIVD en de AIVD uitgevoerd. De diensten stemmen de
taakverdeling over de onderzoeksonderwerpen af. De aanwijzing tot het uitvoeren van onder-
zoek wordt omschreven in een openbaar aanwijzingsbesluit. Het besluit wordt gepubliceerd in de
Staatscourant. De gedetailleerde invulling van de taakopdracht is opgenomen in een geheime
bijlage bij het besluit. 
De MIVD legt verantwoording af aan de minister van Defensie over de wijze waarop de opgedra-
gen onderzoeken worden uitgevoerd. De minister van Defensie rapporteert periodiek aan de
Minister-President over de wijze waarop de onderzoeken worden uitgevoerd door de MIVD en
over de vorderingen van de onderzoeksdossiers. Periodiek rapporteren de MIVD en de AIVD al
dan niet in samenwerking met het ministerie van Buitenlandse Zaken over de resultaten van de
onderzoeken aan de Minister-President.     
Raad voor de Inlichtingen- en Veiligheidsdiensten 
In de Raad voor de Inlichtingen- en Veiligheidsdiensten (RIV) werd op ministerieel
niveau overlegd  over inlichtingen- en veiligheidszaken van de AIVD en MIVD. De RIV
heeft in 2004 aandacht besteed aan de aanslagen in Madrid en de gevolgen ervan voor de
veiligheidssituatie in Nederland. In dat verband werd tevens gesproken over het beleid ten
aanzien van de aanpak van terrorismebestrijding in Nederland. De proliferatie van massavernieti-
gingswapens en hun overbrengingsmiddelen en de dreiging dat terroristen de beschikking kunnen
krijgen over dergelijke wapens, waren onderwerp van overleg. De verlenging van de militaire mis-
sie in Irak is ook in de RIV aan de orde geweest. De directeur van de MIVD heeft in dat verband
een presentatie aan de RIV gegeven over de inlichtingen- en veiligheidsaspecten (dreigingsanaly-
se) met betrekking tot Irak. De MIVD heeft de RIV  eveneens geïnformeerd over de inlichtingen-
en veiligheidsaspecten van de  crisisbeheersingsoperaties in Afghanistan en op de Balkan.  
De RIV werd halverwege 2004 opgeheven. 
Militaire Inlichtingen- en 
91
V eiligheidsdienst

dienst aangewende geheime bronnen en het actuele kennisniveau van de dienst. De commissie
heeft in 2004 een drietal (diepte)onderzoeken verricht naar onderzoeken die door de MIVD zijn
uitgevoerd. Het betrof een contra-terrorisme onderzoek, een contra-inlichtingen onderzoek en een
onderzoek met betrekking tot de proliferatie van massavernietigingswapens. De minister van
Defensie zendt het openbare gedeelte van een toezichtrapport, inclusief zijn reactie erop, aan de
beide Kamers der Staten-Generaal. Het niet-openbare gedeelte wordt vertrouwelijk aangeboden
aan de Commissie voor de Inlichtingen- en Veiligheidsdiensten van de Tweede Kamer. Daarnaast
heeft de Commissie van Toezicht in 2004 een aantal steekproeven uitgevoerd, alsmede een aantal
juridische adviezen over de uitvoering van de Wiv2002 en de Wet veiligheidsonderzoeken uitge-
bracht. De commissie wordt door de MIVD regelmatig inhoudelijk geïnformeerd over de achter-
gronden van de onderwerpen van de steekproeven en (diepte)onderzoeken.
De commissie heeft in 2004 een werkbezoek gebracht aan een verbindingsinlichtingenlocatie 
van de MIVD.  De commissie is tijdens het bezoek geïnformeerd over de werkzaamheden van de
afdeling Verbindingsinlichtingen van de MIVD.   
Vaste commissies voor Defensie en Buitenlandse Zaken
De Vaste commissies voor Defensie en Buitenlandse Zaken van de Tweede Kamer werden,
voor voltooiing van het besluitvormingsproces in het parlement over deelname aan de crisis-
beheersingsoperatie in Irak, vertrouwelijk geïnformeerd. De minister, terzijde gestaan door de
Chef Defensiestaf en de directeur MIVD, heeft de commissies ingelicht over de inhoudelijke
aspecten van het toetsingskader en de veiligheidsrisico's in Irak. De Vaste commissie van Defensie
heeft in een Algemeen Overleg met de minister van Defensie, die daarbij terzijde werd gestaan
door de directeur MIVD, het openbare jaarverslag van de MIVD over het jaar 2003 besproken. 
De directeur MIVD heeft voorafgaande aan het Algemeen Overleg een presentatie gegeven voor
de Vaste commissie voor Defensie over de taak, de organisatie en werkwijze van de MIVD.        
Jaarverslag 
Jaarlijks stuurt de minister van Defensie het openbare jaarverslag van de MIVD vóór 
1 mei aan het parlement en de Commissie van Toezicht. Het jaarverslag is er op gericht
verantwoording af te leggen over de activiteiten en werkzaamheden van het afgelopen jaar
en voor zover mogelijk reeds een vooruitblik te geven op de onderwerpen waarop de MIVD
zich het komende jaar zal gaan richten.  
De MIVD stelt ook een gerubriceerd jaarverslag op. Dit verslag wordt aangeboden aan de aan de
Minister-President en de Commissie voor de Inlichtingen- en Veiligheidsdiensten (CIVD) van de
Tweede Kamer. Het gerubriceerde jaarverslag wordt besproken in een mondeling overleg tussen 
de CIVD en de minister van Defensie. Het gerubriceerde jaarverslag wordt ook aan de Commissie
van Toezicht aangeboden.
Militaire Inlichtingen- en 
93
V eiligheidsdienst

