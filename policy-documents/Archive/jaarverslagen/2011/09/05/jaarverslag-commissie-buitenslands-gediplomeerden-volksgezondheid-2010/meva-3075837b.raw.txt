Jaarverslag CBGV 2010

Inhoudsopgave
Voorwoord  3
1 Taak en samenstelling CBGV 5
 1.1 Wettelijke basis 5
 1.2 Samenstelling CBGV 5
 1.3 Nieuwe commissies per 1 december 2009 6
2 Herkomst diploma’s 7
 2.1 Diploma’s van buiten de EER 7
 2.2 Diploma’s van binnen de EER 9
3 Adviezen in 2010 11
 3.1  Diploma’s van binnen de EER 13
 3.2  Diploma’s van buiten de EER 14
 3.3 Duur aanpassingsstage en aanvullende opleiding 16
 3.4. Niet deelnemen aan AKV-toets 17
4 Beleidsmatige activiteiten in 2010 19
  4.1 Herziening aanvraagformulieren/portfolio 19
 4.2 Verplichte AKV-toets voor alle beroepen 19
 4.3 Diplomafraude   19
 4.4 Toetsen bij houders derdelanddiploma 20
 4.5 Verkorte procedure afgeschaft 20
 4.6 Administratieve ondersteuning 20
 4.7 Onbevoegde beroepsuitoefening 20
5 Overige werkzaamheden in 2010 21
 5.1 Voorlichting 21
 5.2 Externe contacten 21
6 Beroepsinhoudelijke toetsing sinds de invoering   23
 6.1 Ontwikkeling beroepsinhoudelijke toetsen 23
 6.2 Resultaten beroepsinhoudelijke toetsing artsen 25
 6.3 Resultaten beroepsinhoudelijke toetsing tandartsen 28
 6.4 Resultaten beroepsinhoudelijke toetsing verpleegkundigen 30
 6.5 Is deelname de moeite waard voor buitenlandse diplomahouders? 32
 6.6 Bespreking 34
Overzicht beroepen in de Wet BIG 37
Samenstelling commissies 38

Voorwoord
Dit is het eerste jaarverslag van de Commissie Buitenslands Gediplomeerden Volksgezondheid 
(CBGV) sinds 2005. De Minister van Volksgezondheid, Welzijn en Sport (VWS) heeft mij verzocht 
vanaf 2010 weer jaarverslagen te publiceren. Ik voldoe graag aan dit verzoek.
Dit jaarverslag brengt niet alleen verslag uit over de activiteiten van de commissie in 2010, maar 
ook over de resultaten van de algemene kennis- en vaardighedentoets en de beroepsinhoudelijke 
toetsen (samen ook wel het ‘ assessment’ genoemd) sinds de invoering daarvan. Deze toetsen 
worden afgelegd door artsen, tandartsen en verpleegkundigen die toegang willen krijgen tot de 
gezondheidszorg in Nederland. 
Er is in 2010 veel werk verricht door de deelcommissies die samen de CBGV vormen en door  
het secretariaat. De commissieleden hebben hun inhoudelijke deskundigheid ingebracht om 
beroepsbeoefenaren uit andere landen op verantwoorde wijze te kunnen laten toetreden tot de 
Nederlandse gezondheidszorg. Ik ben allen daarvoor zeer erkentelijk. 
Twee personen wil ik in het bijzonder bedanken voor de grote inspanning die zij zich in de 
afgelopen jaren hebben getroost voor de commissie: mijn voorganger, Th.M.G. (Theo) van 
Berkestijn, die de commissie van 2001 tot 2009 met niet aflatende inzet heeft geleid en de 
plaatsvervangend voorzitter, mevrouw W.I.M (Helma) Hoebink, die haar grote deskundigheid op 
het gebied van hbo-en mbo-beroepen heeft ingezet om de beoordelingsprocedure te verbeteren.
Het uitgangspunt van de CBGV ligt vast in de Wet BIG en betreft het belang van het publiek.  
De vakbekwaamheid van buitenlandse beroepsbeoefenaren moet op het eindniveau van de 
Nederlandse opleiding liggen om de veiligheid van patiënten en potentiële patiënten te kunnen 
waarborgen. Dit brengt bij buitenlandse beroepsbeoefenaren die bescherming genieten van  
het Europese recht, waarbij niet de patiëntveiligheid maar het vrije verkeer het uitgangspunt is, 
soms lastige afwegingen met zich mee. 
Er zijn in 2010 in totaal 292 adviezen uitgebracht aan de Minister van VWS. Naast het uitbrengen 
van individuele adviezen heeft de commissie ook beleidsmatige activiteiten ontplooid.  
De belangrijkste daarvan is de invoering per 1 oktober 2010 van een algemene kennis- en 
vaardighedentoets (AKV-toets), gericht op het beoordelen van de Nederlandse taal- en 
communicatievaardigheden en de kennis van de Nederlandse gezondheidszorg, voor alle 
beroepsbeoefenaren van buiten de EER. Dit is van groot belang omdat het vermogen goed met 
patiënten en collega’s te kunnen communiceren een essentiële voorwaarde is voor goede 
zorgverlening. 
Dr. Lourens R. Kooij, voorzitter
Jaarverslag CBGV 2010  |  3 

1 T aak en samenstelling 
CBGV
1.1 Wettelijke basis
 
De CBGV is een onafhankelijk adviesorgaan. In artikel 41 lid 5 van de Wet op de beroepen in de 
individuele gezondheidszorg (Wet BIG) is bepaald dat de Minister van VWS voor elk daarvoor in 
aanmerking komend beroep een commissie van deskundigen instelt, die tot taak heeft hem op 
zijn verzoek of uit eigen beweging van advies te dienen inzake de toepassing van dit artikel en ten 
aanzien van het verlenen van een erkenning van beroepskwalificaties als bedoeld in de Algemene 
wet erkenning EG-beroepskwalificaties. 
De commissie geeft de Minister van VWS dus gevraagd en ongevraagd advies over aanvragen van 
buitenlandse beroepsbeoefenaren die in de Nederlandse gezondheidszorg willen werken en 
daarnaast over het beleid en de uitvoering van het beleid op het terrein van de erkenning van 
buitenlandse diploma’s. 
Het uitgangspunt van de commissie is het in de Wet BIG verankerde belang van het publiek en de 
kwaliteit van zorg. De aanvraag van de beroepsbeoefenaar met een buitenlands diploma kan pas 
worden gehonoreerd nadat de commissie heeft vastgesteld dat de vakbekwaamheid op het 
eindniveau van de Nederlandse opleiding is. 
De commissie brengt advies uit aan de Minister van VWS, die een besluit neemt op de aanvraag van 
de buitenlandse beroepsbeoefenaar. De Minister is op grond van jurisprudentie van de Afdeling 
bestuursrechtspraak van de Raad van State gehouden het advies over te nemen.
1.2 Samenstelling CBGV
Samenstelling, taak en werkwijze van de commissie zijn geregeld in het Besluit buitenslands 
gediplomeerden van 12 mei 1995. De leden en plaatsvervangende leden worden voor een periode 
van vier jaar benoemd door de Minister van VWS. De voorzitter wordt in functie benoemd, 
eveneens voor vier jaar. Voor elk van de in artikel 3 en in artikel 34 van de Wet BIG genoemde 
beroepen fungeert een commissie, bestaand uit de voorzitter, tevens lid, en twee tot vier leden.  
De leden zijn deskundigen op het terrein van het betreffende beroep. Zij worden benoemd op 
voordracht van beroepsorganisaties en onderwijsinstellingen. Een van de leden van de commissies 
wordt tot plaatsvervangend voorzitter benoemd. Er zijn acht commissies voor de in artikel 3 van de 
wet genoemde beroepen. Voor de 16 beroepen die onder artikel 34 vallen zijn 14 commissies 
ingesteld, omdat voor enkele beroepen de commissies zijn samengevoegd. De CBGV bestaat dus 
uit 22 commissies voor de 24 in de wet geregelde beroepen. Bijlage 1 bevat een overzicht van de 
betreffende beroepen. 
Jaarverslag CBGV 2010  |  5 

2 Herkomst diploma’s
De commissies beoordelen aanvragen van houders van een buitenlands diploma voor de beroepen 
die in de wet zijn genoemd. De beoordeling is vaak moeilijk en arbeidsintensief. Dit wordt in 
belangrijke mate veroorzaakt door de complexe wet- en regelgeving. In het bijzonder de Europese 
regelgeving is erg ingewikkeld. Daarom wordt in dit hoofdstuk aandacht geschonken aan het 
onderscheid tussen diploma’s die zijn afgegeven door EER-landen aan onderdanen van die landen 
en diploma’s die zijn afgegeven door landen buiten de EER, de zogenaamde derde landen. Onder 
de Europese Economische Ruimte (EER) vallen alle lidstaten van de Europese Unie plus 
Noorwegen, IJsland en Liechtenstein. Vanaf 1 juni 2002 bestaat ook een verdrag met Zwitserland. 
Al deze landen vallen onder de werkingssfeer van de Europese regelgeving. 
2.1 Diploma’s van buiten de EER
 
Houders van diploma’s die door een land buiten de EER zijn afgegeven doen een aanvraag voor een 
verklaring van vakbekwaamheid. Bij de erkenning van derdelanddiploma’s is de Nederlandse 
regelgeving van toepassing, dus de Wet BIG en daarop gebaseerde regelingen. 
2.1.1 Algemene kennis- en vaardighedentoets
Alle houders van derdelanddiploma’s moeten een algemene kennis- en vaardighedentoets 
(AKV-toets) afleggen. Deze is gericht op beheersing van de Nederlandse taal, communicatie-
vaardigheden en kennis van de Nederlandse gezondheidszorg. De AKV-toets is op initiatief van de 
commissie ontwikkeld als instrument om de beheersing van de Nederlandse taal, specifiek gericht 
op communicatie met patiënten, collega’s en andere werkers in de gezondheidszorg, te toetsen.
Er is een AKV-toets voor academische beroepen en een voor hbo- en mbo- beroepen. De AKV-toets 
voor de academische beroepen is ontwikkeld door het James Boswell Instituut van de Universiteit 
Utrecht uit de bestaande AKV-toetsen voor artsen en tandartsen. De nieuwe AKV-toets voor 
academische beroepen bestaat uit vier onderdelen: Nederlandse taal en communicatie, 
leesvaardigheid Engels, ICT-vaardigheden en kennis van de Nederlandse gezondheidszorg.
De AKV-toets voor hbo- en mbo-beroepen is op verzoek van de commissie door Cito ontwikkeld 
uit de bestaande AKV-toets voor verpleegkundigen. Onderdelen zijn: Nederlandse taal, 
leesvaardigheid Engels, ICT-vaardigheden en beroepsinhoudelijke uitdrukkingen. De vragen 
komen uit de landelijke examens van het voortgezet onderwijs en komen daarmee overeen met 
het gewenste taalniveau van de in Nederlands opgeleide beroepsbeoefenaren.
Nadat de buitenlandse diplomahouder is geslaagd voor de AKV-toets volgt beroepsinhoudelijke 
toetsing (artsen, tandartsen en verpleegkundigen) of inhoudelijke beoordeling door de commissie 
(overige beroepen), waarbij de commissie de gevolgde opleiding vergelijkt met (het eindniveau 
van) de opleiding in Nederland. 
Jaarverslag CBGV 2010  |  7 

2.2 Diploma’s van binnen de EER
Bij de erkenning van diploma’s die door EER-landen zijn afgegeven aan onderdanen is de Europese 
regelgeving (Richtlijn 2005/36/EG) van toepassing. In ons land is deze richtlijn verankerd in de 
Algemene wet erkenning EG-beroepskwalificaties. 
Beroepsbeoefenaren met diploma’s die door EER-landen zijn afgegeven doen een aanvraag om 
erkenning van hun beroepskwalificatie (diploma). Voor de beroepen arts, tandarts, verpleeg-
kundige, verloskundige en apotheker bestaat op grond van Europese regelgeving automatische 
erkenning van diploma’s. De houders van diploma’s van deze beroepen kunnen direct worden 
ingeschreven in het BIG-register. 
Houders van diploma’s zonder automatische erkenning worden beoordeeld aan de hand van de 
regels van het zogenaamde ‘algemeen stelsel’. Dit betekent dat het buitenlandse diploma moet 
worden erkend, tenzij er sprake is van wezenlijke verschillen. Wezenlijke verschillen hebben 
betrekking op de duur en/of de inhoud van de gevolgde opleiding in vergelijking met het 
eindniveau van dezelfde opleiding in Nederland. Beroepservaring en latere scholing kunnen 
wezenlijke verschillen tussen de gevolgde opleiding en wat in Nederland wordt vereist 
overbruggen. Als de commissie wezenlijke verschillen vaststelt die niet of niet geheel zijn 
overbrugd kan er een compenserende maatregel worden opgelegd. De buitenlandse 
diplomahouder heeft daarbij de keuze tussen een aanpassingsstage of een proeve van bekwaam-
heid. Een aanpassingsstage kan maximaal drie jaar duren en bestaat uit werkzaamheden onder 
supervisie, waarbij ook onderwijs kan worden gevolgd.
Diploma binnen EER en ingezetene EER Diploma buiten EER
Geen	AKV-toets Alle	aanvragers:	AKV-toets
Uitgangspunt:	in	beginsel	erkennen	beroepskwalificatie	 Slagen	voor	AKV-toets	is	voorwaarde	om	verder	te	gaan	
(interne	markt	EU	met	vrij	verkeer) in	procedure
•	 Toetsen	niet	toegestaan,	ook	geen	taaltoets •	 	Artsen,	tandartsen	en	verpleegkundigen:	 
beroepsinhoudelijke	toets
•	 Alle	beroepen:	dossierbeoordeling •	 Overige	beroepen:	dossierbeoordeling
•	 Bewijslast	CBGV •	 Bewijslast	bij	aanvrager	
•	 Wezenlijke	verschillen	opleiding	aantonen •	 Vakbekwaamheid	voldoende?
•	 	Verschillen	overbrugd	door	scholing/beroeps-	of	
praktijkervaring?
•	 	Zo	nee,		aanpassingsstage	of	proeve	van	 •	 Zo	nee,	aanvullende	opleiding	of	hele	opleiding	doen
bekwaamheid
•	 Aanpassingsstage:	
	 -	 	Nadruk	op	beroepsuitoefening	onder	supervisie,	
eventueel deels onderwijs
	 -	 maximaal	3	jaar
Jaarverslag CBGV 2010  |  9 

3 Adviezen in 2010
Dit hoofdstuk bevat een overzicht van de (aantallen) adviezen die de CBGV in 2010 heeft 
uitgebracht aan de Minister van VWS. 
Voorafgaand aan de adviesprocedure moet het dossier van de aanvrager worden gecompleteerd 
door de medewerkers van het CIBG die dit namens de Minister van VWS doen. Dit vergt vaak 
geruime tijd, omdat veel aanvragen niet volledig zijn.  Vervolgens wordt de aanvraag voor 
advisering doorgeleid naar de commissie. De doorlooptijd bij de commissie wordt in een aantal 
gevallen negatief beïnvloed door de wachttijd voor toetsen, die slechts enkele malen per jaar 
worden afgenomen. 
Uitgangspunt is dat de adviezen tijdens commissievergaderingen worden vastgesteld.   
De voorzitter van de commissie kan besluiten een schriftelijke ronde te houden wanneer er 
minder dan drie aanvragen zijn of wanneer de commissie met spoed advies moet uitbrengen. 
In 2010 heeft de commissie 292 adviezen uitgebracht. Hiervan zijn 90 adviezen voortgekomen uit 
schriftelijke rondes. Een deel daarvan is later tijdens een commissievergadering nader besproken.
De deelcommissies die samen de CBGV vormen zijn in totaal 45 maal bijeen geweest. 
Naast 284 gewone adviezen zijn 8 aanvullende adviezen uitgebracht. Een aanvullend advies wordt 
gevraagd als een buitenlandse diplomahouder informatie overhandigt aan de minister nadat de 
commissie advies heeft uitgebracht of in het kader van een bezwaar- of beroepsprocedure.
Bij de verslaglegging over de advisering in 2010 is onderscheid gemaakt tussen de aanvragen van 
houders van diploma’s die zijn afgegeven door EER-landen aan onderdanen van die landen 
enerzijds en de aanvragen van houders van derdelanddiploma’s anderzijds.
Type advies en consequenties (diploma’s van binnen de EER)
Binnen de  EER
Conclusie Advies Inschrijving BIG- Consequentie Resultaat
commissie register/ erkenning 
opleidingstitel
Geen	wezenlijke	 Erkenning	beroeps- Ja
verschillen kwalificatie
Wezenlijke	 Geen	erkenning	 Nee Aanpassingsstage	 Bij	positief	resultaat	
verschillen beroepskwalificatie of	proeve	van	 inschrijving  
bekwaamheid BIG-register	of	
erkenning	beroeps- 
kwalificatie
Jaarverslag CBGV 2010  |  11 

3.1  Diploma’s van binnen de EER
De artikel 3 en artikel 34 beroepen worden apart besproken. De tabellen hebben betrekking op de 
gewone adviezen.
3.1.1 Artikel 3 beroepen
De resultaten van de advisering over de beroepskwalificatie van aanvragers die onder artikel 3 van 
de Wet BIG vallen staan in tabel 1. 
Tabel 1: Adviezen over aanvragen artikel 3 beroepen van binnen de EER, inhoudelijke 
beoordeling 2010
Beroep Erkenning  Wezenlijke  Aantal   
beroepskwalificatie verschillen adviezen
Arts
Tandarts 1 1
Apotheker 1 1
Gezondheidszorgpsycholoog 4 10 14
Psychotherapeut 2 2 4
Fysiotherapeut 3 28 31
Verloskundige 1 1
Verpleegkundige 5 5
Totaal 9 48 57
Het aantal adviezen dat is uitgebracht over buitenlandse artsen, tandartsen, apothekers, 
verpleegkundigen en verloskundigen is klein omdat deze diploma’s (vrijwel altijd) automatisch 
worden erkend volgens de Europese regelgeving (Richtlijn 2005/36/EG).
Van degenen die erkenning vragen als gezondheidszorgpsycholoog komt de helft uit België, waar 
geen opleiding tot gezondheidszorgpsycholoog bestaat. Het is voor hen vaak moeilijk in te zien 
dat de Nederlandse postmaster opleiding tot gezondheidszorgpsycholoog iets anders is dan een 
afstudeerrichting tijdens de universitaire studie psychologie. De op de advisering van de 
commissie gebaseerde besluiten van de Minister van VWS worden in toenemende mate in bezwaar 
en beroep aangevochten. 
De aanvragen om erkenning als fysiotherapeut zijn voor ongeveer een derde afkomstig van 
beroepbeoefenaren uit Duitsland en Polen.
3.1.2 Artikel 34 beroepen
Tabel 2 geeft de resultaten van de beoordeling van de houders van EER-diploma’s voor de beroepen 
die in Nederland onder artikel 34 van de Wet BIG vallen. Zoals is te zien is de immigratie van 
beroepsbeoefenaren beperkt tot enkele beroepen. De uit andere EER-landen afkomstige diëtisten 
zijn allen afkomstig uit België. Voor logopedisten is dat tweederde. Verzorgenden IG komen 
(vrijwel) allemaal uit Duitsland en Polen. 
Jaarverslag CBGV 2010  |  13 

De aantallen in de kolom niet gelijkwaardig zijn inclusief de adviezen over degenen die wel zijn 
begonnen met de toetsprocedure maar zijn gezakt voor de AKV-toets of die om een andere reden 
hebben afgezien van deelname aan de beroepsinhoudelijke toets (in totaal 11 personen: 6 artsen, 3 
tandartsen en 2 verpleegkundigen).
Opvallend is het lage aantal verpleegkundigen dat de  toetsen heeft afgelegd. Een reden hiervoor is 
dat de commissie verpleegkundigen afkomstig uit Suriname of de Nederlandse Antillen in 2010 
niet kon verplichten de toetsen af te leggen. In hoofdstuk 4 wordt hier nader op ingegaan 
(paragraaf 4.4).
De resultaten van de beroepsinhoudelijke toetsen sinds de introductie worden gepresenteerd in 
hoofdstuk 6.
Inhoudelijke beoordeling
Tabel 4 bevat informatie over de inhoudelijke beoordeling van aanvragen van beroepsbeoefenaren 
van buiten de EER die onder artikel 3 van de Wet BIG vallen. In deze tabel staan ook artsen, 
tandartsen en verpleegkundigen, die normaliter toetsen zouden moeten afleggen. Dit heeft twee 
redenen. De eerste is dat in 2010 niet bij alle beroepsbeoefenaren met een diploma van buiten de 
EER de beroepsinhoudelijke toets kon worden afgenomen (zie verder de paragraaf 4.4). De tweede 
is dat de commissie in een aantal gevallen de vakbekwaamheid beoordeelde als niet gelijkwaardig 
omdat de betrokken beroepsbeoefenaar bij nader inzien afzag van deelname aan de AKV-toets. 
Ook in deze situatie moet de commissie advies uitbrengen. Het gaat hierbij om ongeveer de helft 
van het aantal aanvragers onder ‘niet gelijkwaardig’.
Tabel 4: Adviezen over aanvragen artikel 3 beroepen van buiten de EER, inhoudelijke 
beoordeling 2010
Beroep Gelijkwaardig Nagenoeg  Niet Totaal  
gelijkwaardig gelijkwaardig adviezen
Arts 3 20 23
Tandarts 16 16
Apotheker 11 11
Gezondheidszorgpsycholoog 1 1 2
Psychotherapeut 1 1
Fysiotherapeut 4 4 4 12
Verloskundige 1 5 6
Verpleegkundige	 2 3 27 32
Totaal 10 8 85 103
Jaarverslag CBGV 2010  |  15 

De meeste beroepen zitten tussen de uitersten in, met een gemiddelde duur van één tot anderhalf 
jaar. Ook dat valt goed te verklaren. Het Nederlandse onderwijs is gericht op het ontwikkelen van 
competenties en vaardigheden, terwijl in veel, ook aangrenzende landen, kennisontwikkeling nog 
steeds op de voorgrond staat. 
3.4 Niet deelnemen aan AKV-toets
Nadat de dossiers aan de commissie zijn overgedragen worden de betreffende artsen, tandartsen 
en verpleegkundigen door de commissie uitgenodigd deel te nemen aan de AKV-toets.  Een aantal 
kandidaten ziet echter af van deelname. 
In 2010 is advies uitgebracht over 91 buitenlandse artsen, tandartsen en verpleegkundigen die in 
een eerder stadium zijn uitgenodigd voor de AKV-toets (38 artsen, 33 tandartsen en 20 
verpleegkundigen). Slechts 48 aanvragers hebben de AKV-toets afgelegd (24 artsen, 21 tandartsen 
en 3 verpleegkundigen). Dat is 53%. De overige 47% heeft afgezien van deelname. Bij de artsen en 
tandartsen valt circa een derde af, bij verpleegkundigen is het percentage afvallers veel hoger.  
Van de beroepsbeoefenaren die door de commissie zijn uitgenodigd voor de AKV-toets ziet dus 
ongeveer de helft daarvan af.
De reden voor het niet deelnemen aan de AKV-toets wordt niet gedocumenteerd. Zonodig wordt 
door het secretariaat van de commissie (minimaal) tweemaal gerappelleerd. Het al dan niet 
deelnemen is echter de verantwoordelijkheid van de betreffende diplomahouders. Een extra 
complicatie is dat het vaak zeer lastig is in contact te komen met betrokkenen; post wordt niet 
opgehaald, telefonisch of mailcontact lukt niet. Uit contacten met betrokkenen kunnen enkele 
belangrijke redenen gedestilleerd worden:
•	De aanvrager woont niet in Nederland. Dit geldt voor bijvoorbeeld verpleegkundigen uit 
Suriname of van de Nederlandse Antillen. 
•	De aanvrager is van oordeel dat hij of zij niet of nog niet voldoet aan de eisen die de Wet BIG stelt 
aan het verantwoord kunnen werken in de Nederlandse gezondheidszorg.
•	De aanvrager vindt bij nader inzien de kosten te hoog, vooral van de beroepsinhoudelijke 
toets(en), en ziet om die reden af van deelname aan de AKV-toets. 
•	De aanvrager is uit Nederland vertrokken. 
Jaarverslag CBGV 2010  |  17 

4  Beleidsmatige activiteiten 
in 2010
In 2010 hebben voorzitter en secretaris relatief veel tijd besteed aan activiteiten met een 
beleidsmatig karakter. De belangrijkste worden kort beschreven.  
4.1 Herziening aanvraagformulieren/portfolio
In 2010 is het project ‘portfolio- en beoordelingsformulieren’ onder leiding van de 
plaatsvervangend voorzitter afgerond. Hierbij zijn de portfolio- en beoordelingsformulieren voor 
houders van een buitenlands diploma met een hbo- of mbo-beroep in overeenstemming gebracht 
met de nieuwe competentiegerichte opleidingen in ons land. De competenties die men aan het 
einde van de betreffende Nederlandse opleiding dient te beheersen zijn beschreven en verwerkt in 
het bijhorende portfolio- en beoordelingsformulier. Deze zijn vastgesteld nadat ze in de 
betreffende commissie zijn besproken. Naar verwachting zal de vernieuwde benadering leiden tot 
een betere toegeleiding van buitenlandse diplomahouders naar de Nederlandse gezondheidszorg. 
In vervolg hierop zijn, om te kunnen blijven voldoen aan de eisen van de Nederlandse en Europese 
wet- en regelgeving, het aanvraagformulier en het portfolio samengevoegd. Het nieuwe 
aanvraagformulier zal in 2011 in gebruik worden genomen.
4.2 Verplichte AKV-toets voor alle beroepen
Per 1 oktober 2010 is voor alle beroepen de AKV-toets ingevoerd, met uitzondering van de 
verzorgenden individuele gezondheidszorg. Deze toets is gericht op het toetsen van Nederlandse 
taal- en communicatievaardigheden, leesvaardigheid, ICT-vaardigheden en kennis van de 
Nederlandse gezondheidszorg (academische beroepen) en beroepsinhoudelijke uitdrukkingen 
(hbo- en mbo-beroepen). Dit is een belangrijke stap voorwaarts. Het goed kunnen communiceren 
met patiënten en andere beroepsbeoefenaren is een basisvoorwaarde voor kwalitatief goede zorg. 
Beheersing van het Nederlands en elementaire kennis van de Nederlandse gezondheidszorg is 
daarbij essentieel. Houders van diploma’s die onder de Europese regelgeving vallen mogen niet op 
hun taalvaardigheid worden getoetst. Dit is strijdig met het beginsel van vrij verkeer binnen de 
Europese Unie. De commissie acht dit niet in het belang van de patiëntveiligheid.
4.3 Diplomafraude  
De commissie heeft geconstateerd dat diplomafraude een toenemend probleem is. Dat bleek 
tijdens internationale bijeenkomsten waaraan de commissie deel nam (zie daarvoor hoofdstuk 5).
Met de Nederlandse organisatie voor internationale samenwerking in het hoger onderwijs (Nuffic) 
is daarom overleg gevoerd over de wijze van het beoordelen van diploma’s. Bij de commissie 
bestaat de wens om alle diploma’s te onderwerpen aan een proces van verificatie, met 
uitzondering van EER-diploma’s waarbij dat op grond van de Europese regelgeving niet is 
toegestaan. De commissie is van mening dat het noodzakelijk is de echtheid van diploma’s bij de 
bron, dus de betreffende onderwijsinstelling, te verifiëren. 
Jaarverslag CBGV 2010  |  19 

5  Overige werkzaamheden 
in 2010
5.1 Voorlichting
De commissie verzorgt jaarlijks tweemaal een voorlichtingsbijeenkomst voor aanvragers van 
academische beroepen. Tot 2010 was deze bijeenkomst vooral bedoeld voor van buiten de EER 
afkomstige artsen en tandartsen, maar met de invoering van de AKV-toets voor alle academische 
beroepen is de doelgroep uitgebreid tot alle academische beroepen. De 
voorlichtingsbijeenkomsten vinden plaats bij het James Boswell Instituut van de Universiteit 
Utrecht, die de nieuwe AKV-toets heeft ontwikkeld en afneemt.
5.2 Externe contacten
Om haar werkzaamheden goed te kunnen verrichten onderhoudt de commissie contacten met 
(vertegenwoordigers van) verschillende organisaties. 
De voorzitter en secretaris nemen deel aan het periodiek overleg van het CIBG met de afdeling 
Macro-economische betrekkingen en arbeidsverhoudingen (MEVA) van het Ministerie van VWS. 
Met de Inspectie voor de Gezondheidszorg (IGZ) wordt ten minste eenmaal per jaar overleg 
gevoerd.
De commissie neemt deel aan het tweemaandelijks overleg van de Werkgroep Uitvoerend 
Internationaal, waar het ministerie van VWS, het CIBG en de commissie informeel van gedachten 
wisselen met vertegenwoordigers van de bevoegde autoriteiten op het terrein van specialismen bij 
de in artikel 3 genoemde basisberoepen (KNMG, NMT, KNMP, V&VN en FGzP).
De voorzitter heeft tijdens het verslagjaar overleg gevoerd met de Onderwijs Commissie 
Geneeskunde (OCG) van de Universitaire Medische Centra (UMC’s) over de voorbereiding door 
buitenlandse artsen op de AKV-toets.
De secretaris heeft in juni een bijeenkomt in Londen bijgewoond die door de General Medical 
Council werd georganiseerd in het kader van de evaluatie van de Europese richtlijn 2005/36/EG. 
Tijdens deze bijeenkomst bleek dat er ook binnen Europa sprake is van diplomafraude. Voorts 
werd door een aantal landen als knelpunt genoemd het feit dat de richtlijn lidstaten verbiedt om 
systematisch de taal- communicatievaardigheden te toetsen. In het verdere traject van de evaluatie 
en een eventuele bijstelling zullen deze onderwerpen nader worden uitgewerkt. 
In september 2010 hebben de voorzitter en secretaris deelgenomen aan de conferentie van de 
International Association of Medical Regulatory Organizations. IAMRA is een wereldomspannende 
netwerkorganisatie van bevoegde autoriteiten die zijn belast met de erkenning van diploma’s van 
buitenlandse artsen. Op de ditmaal in Philadelphia gehouden conferentie heeft de voorzitter van 
de commissie een presentatie gegeven over de resultaten van de beroepsinhoudelijke toetsen van 
artsen in Nederland. Naast de conferentie werd een werkbezoek gebracht aan de Educational 
Commission for Foreign Medical Graduates (ECFMG), die de beroepsinhoudelijke toetsing van 
Jaarverslag CBGV 2010  |  21 

6  Beroepsinhoudelijke 
toetsing sinds de invoering  
Tot nu toe heeft de commissie geen overzicht van de uitkomsten van het ‘assessment’ (de 
combinatie van AKV-toets en beroepsinhoudelijke toetsen) gepresenteerd.  Dat gebeurt in dit 
hoofdstuk. Het is ook nuttig om dat over een langere periode te doen omdat het aantal aanvragen 
niet zo groot is en jaarlijks wisselt. Alvorens in te gaan op de uitkomsten gaan we eerst in op de 
ontwikkeling van de toetsen.
6.1 Ontwikkeling beroepsinhoudelijke toetsen
6.1.1 Artsen
Voor de invoering van de beroepsinhoudelijke toetsing bracht de commissie advies uit over de 
aanvragen van artsen met een buiten de EER behaald diploma op grond van beoordeling van het 
dossier. De gemiddelde duur van de aanvullende opleiding waartoe werd geadviseerd bedroeg in 
de periode van 1997 tot 2005 drie jaar. De leden van de commissie waren van mening dat met deze 
procedure niet alleen onvoldoende recht werd gedaan aan het belang van het publiek, maar ook 
aan het belang van de buitenlandse artsen. Buitenlandse artsen vonden de procedure 
onvoldoende objectief. Ook de medische faculteiten, waar buitenlandse artsen met het advies van 
de commissie naar werden verwezen voor een aanvullende opleiding, waren niet tevreden: de 
taalvaardigheid van de buitenlandse artsen was onvoldoende en tijdens de opleiding bleek vaak 
dat de lacunes in medische kennis en vaardigheden groter waren dan gedacht en dat de 
aanvullende opleiding daarom diende te worden verlengd. Door een projectgroep zijn 
beroepsinhoudelijke toetsen, ook wel assessment genoemd, ontwikkeld naar het voorbeeld van 
de in de Verenigde Staten gebruikte United States Medical Licensing Examination (USMLE). De 
eerste stap van het assessment is de AKV-toets, gericht op taal- en communicatievaardigheden, 
ICT-vaardigheid en kennis van de gezondheidszorg in Nederland. Deze toets is ontwikkeld door 
het Universitair Medisch Centrum Groningen en wordt afgenomen door het James Boswell 
Instituut van de Universiteit Utrecht. Na slagen voor de AKV-toets worden de buitenlandse artsen 
toegelaten tot beroepsinhoudelijke toetsen: een deeltoets medisch basiskennis en een deeltoets 
klinische kennis, beide ontwikkeld door de Universiteit Maastricht, en een deeltoets klinische 
vaardigheden, ontwikkeld door het Universitair Medisch Centrum St Radboud in Nijmegen.  
Deze toetsen worden afgenomen door het UMC van Maastricht en van Nijmegen. 
De toetsen zijn verplicht gesteld voor buitenlandse artsen die na 1 december 2005 een aanvraag 
voor een verklaring van vakbekwaamheid hebben ingediend.
De eerste AKV-toetsen en (verplichte)  beroepsinhoudelijke toetsen zijn in 2006 afgenomen.
6.1.2 Tandartsen
In aansluiting op het tot stand komen van de assessmentprocedure voor artsen met een buiten de 
EER behaald diploma is een assessmentprocedure voor tandartsen van buiten de EER ontwikkeld.
In samenwerking met de projectgroep tandartsen is het assessment buitenslands gediplomeerde 
tandartsen ontwikkeld door de drie faculteiten tandheelkunde, die in Amsterdam, Groningen en 
Nijmegen. Zij werden daarbij gefaciliteerd door de Nederlandse Maatschappij tot Bevordering der 
Tandheelkunde.
Jaarverslag CBGV 2010  |  23 

6.1.4 Toetsing als kwalitatieve methode
Met de invoering van beroepsinhoudelijke toetsing van buitenlandse artsen, tandartsen en 
verpleegkundigen heeft de commissie een instrument ter beschikking voor de kwalitatieve 
beoordeling van de buitenlandse beroepsbeoefenaren. Het gaat niet om zakken of slagen, maar 
om het opsporen van lacunes in kennis en vaardigheden, die vervolgens door middel van een 
gerichte aanvullende opleiding kunnen worden gedicht. Dat is niet alleen in het belang van het 
publiek, maar ook van de beroepsbeoefenaren met een buitenlands diploma die in de 
Nederlandse gezondheidszorg willen werken.
6.1.5 Toetsing andere beroepen
Op dit moment zijn geen beroepsinhoudelijke toetsen voor andere beroepen in ontwikkeling. 
Voor de meeste beroepen is het aantal buitenlandse beroepsbeoefenaren te gering om de kostbare 
ontwikkeling van beroepsinhoudelijke toetsen te rechtvaardigen. Wellicht kan in de toekomst 
worden aangesloten bij de ontwikkeling van toetsen door onderwijsinstellingen. 
6.2 Resultaten beroepsinhoudelijke toetsing artsen 
In deze paragraaf beschrijven we eerst de resultaten van de AKV-toets sinds de introductie. Daarna 
komen de beroepsinhoudelijke toetsen aan de orde.
6.2.1 AKV-toets artsen
In tabel 6 staan de resultaten van de AKV-toets sinds de eerste afname in september 2006.  
Tabel 6: Resultaten AKV-toets artsen sinds 01-12-2005
Uitkomst toets Aantal %
Geslaagd 64 68
Gezakt 30 32
AKV-toets	afgelegd 94
100
Van de 94 aanvragers met een buitenlands artsdiploma die aan de AKV-toets hebben deelgenomen 
zijn er tot nu tot 64 (68%) geslaagd. Zij zijn toegelaten tot de beroepsinhoudelijke toetsen. Van 
degenen die gezakt zijn zal waarschijnlijk, zo blijkt uit contacten met betrokkenen, de helft 
binnen twee jaar een herkansing doen. Het uiteindelijke percentage geslaagden zal dus hoger 
uitvallen. Als iets meer dan de helft van de herkansers slaagt, komt het definitieve percentage 
geslaagden op circa 75%.
Van de geslaagden heeft de helft de toets in één keer gehaald. Tot begin 2010 werd de AKV-toets 
enkele malen per jaar georganiseerd. Sindsdien is dat vrijwel maandelijks. Men kan onbeperkt 
herkansen (binnen twee jaar).
Jaarverslag CBGV 2010  |  25 

6.2.3 Herkomst buitenlandse artsen
Tabel 8 geeft weer uit welke delen van de wereld de artsen komen die hebben deelgenomen aan de 
beroepsinhoudelijke toetsen. Het gaat om de regio waar het diploma is behaald. 
Tabel 8: Regio waar buitenlandse artsen hun diploma hebben behaald en de duur van de 
aanvullende opleiding   
Herkomst diploma Duur aanvullende opleiding (maanden)
0 6 12 24 36 72 totaal
Oost-Europa 6 4 6 1 17
Midden-Oosten 1 4 4 4 1 2 16
Afrika 1 2 3 6
Azië 3 1 4
Noord-Amerika 1 1
Centraal	Amerika/Caribisch	gebied 1 5 6
Zuid-Amerika 3 5 4 1 12
Totaal (29 landen) 5 15 16 22 1 3 62
 
6.2.4 Resultaten aanvullende opleiding 
In totaal 54 buitenlandse artsen hebben een aanvullende opleiding moeten volgen of moeten dat 
nog doen. Via de leden van de commissie artsen is nagegaan wat de stand van zaken is met 
betrekking tot de aanvullende opleiding.
In totaal 15 buitenlandse artsen hebben de aanvullende opleiding met succes afgerond. Zij hebben 
het artsdiploma gekregen. Momenteel zijn 21 buitenlandse artsen bezig met coschappen. Van vijf 
buitenlandse artsen is bekend dat ze gestopt zijn met de aanvullende opleiding of daarvan af 
hebben gezien. Redenen zijn onvoldoende resultaten, vertrek naar het land van herkomst en 
privé-omstandigheden.
De resterende groep van 13 betreft recent beoordeelde aanvragen. 
Van degenen die de aanvullende opleiding met een artsdiploma hebben afgerond komt de duur 
overeen met de door de commissie geadviseerde duur. 
Jaarverslag CBGV 2010  |  27 

•	De vastgestelde tekortkomingen zijn zodanig, dat aanvullende opleiding niet mogelijk is.  
De commissie adviseert de aanvraag af te wijzen; de aanvrager dient de gehele tandartsopleiding 
te volgen. 
In tabel 10 worden de resultaten weergegeven van de beroepsinhoudelijke toetsen vanaf de eerste 
afname in mei 2008.
Tabel 10: Resultaten beroepsinhoudelijke toetsen tandartsen sinds 01-01-2007
Advies commissie Aantal %
Geslaagd voor toets 22 61
Aanvullende	opleiding	nodig ½ jaar 1 3
1 jaar 9 25
2 jaar 0 0
Aanvullende	opleiding	niet	mogelijk,	hele	studie	doen 4 11
Totaal 36
100
De gemiddelde duur van de geadviseerde aanvullende opleiding bedraagt 11 maanden.
6.3.3 Herkomst buitenlandse tandartsen
Onderstaande tabel geeft weer uit welke delen van de wereld de tandartsen komen die hebben 
deelgenomen aan de beroepsinhoudelijke toets. Het gaat om de regio waar het diploma is 
behaald. 
Tabel 11: Regio waar buitenlandse tandartsen hun diploma hebben behaald en de duur van 
de aanvullende opleiding   
Herkomst diploma Duur aanvullende opleiding (maanden)
  0 6 12 24 72 totaal
Oost-Europa 6 1 9
2
Midden-Oosten 10 2 2 14
Afrika 1 1
Azië 2 2
Noord-Amerika
Centraal	Amerika/Caribisch	gebied 1 1 1 3
Zuid-Amerika 2 4 1 7
Totaal	(20	landen) 22 1 9 0 4 36
6.3.4 Resultaten aanvullende opleiding 
In totaal 10 buitenlandse tandartsen hebben een aanvullende opleiding moeten volgen of moeten 
dat nog doen. De stand van zaken is als volgt. 
Tot nu toe heeft 1 buitenlandse tandarts de aanvullende opleiding met succes afgerond. 
Momenteel zijn 6 buitenlandse tandartsen bezig met de aanvullende opleiding. 
De overige 3 betreffen recent beoordeelde aanvragen. 
Jaarverslag CBGV 2010  |  29 

De commissie komt op grond van de uitslagen van de toets en van de informatie die de aanvragers 
hebben gegeven over hun competenties tot een advies, dat in een persoonlijk gesprek met de 
buitenlandse verpleegkundigen wordt besproken. Er zijn drie mogelijkheden:
•	De score is voldoende. De minister wordt geadviseerd een verklaring van vakbekwaamheid af te 
geven waarmee de aanvrager zich geclausuleerd in het BIG-register kan laten inschrijven.  
1
Er moet nog gedurende zes maanden onder supervisie worden gewerkt.
•	De score is niet op alle (onderdelen van de) toets voldoende, maar de vastgestelde 
tekortkomingen kunnen met een aanvullend opleidingsprogramma worden opgeheven.  
De commissie adviseert tot een aanvullende opleiding waarbij inhoud en duur wordt 
aangegeven.
•	De vastgestelde tekortkomingen zijn zodanig, dat aanvullende opleiding niet mogelijk is.  
De commissie adviseert de aanvraag af te wijzen; de aanvrager dient de gehele opleiding tot 
verpleegkundige te volgen. 
Tevens wordt in geval van een niet gelijkwaardige vakbekwaamheid door de commissie gekeken of 
de aanvrager in aanmerking zou komen voor een verklaring van vakbekwaamheid als verzorgende  
individuele gezondheidszorg (‘VIG-relevantie’). In dat geval wordt het dossier, als betrokkene 
daarmee instemt, voorgelegd aan de commissie verzorgenden individuele gezondheidszorg.
In tabel 13 wordt aangegeven welke adviezen de commissie heeft uitgebracht. 
Tabel 13: Resultaten beroepsinhoudelijke toetsen verpleegkundigen sinds 01-01-2007
Advies commissie Aantal % VIG-relevantie Geen VIG-relevantie
aanwezig
Vakbekwaamheid	gelijkwaardig 1 1
3
Nagenoeg	gelijkwaardig	 12 32 11 1
Niet	gelijkwaardig	 23 62 16 7
Nog	geen	eindoordeel	commissie 1 3
Totaal 37 100 27 9
De verpleegkundigen met een vakbekwaamheid die niet gelijkwaardig is hebben doorgaans een 
inpassingsadvies gekregen waarbij het aan de betreffende opleidingsinstelling is na te gaan hoe 
het programma van de aanvullende opleiding er uit dient te zien. 
Voor zover de commissie een duur heeft geadviseerd, bedraagt deze gemiddeld 8 maanden.
1
	 	Zes	maanden	omdat	kennis	van	het	Nederlandse	zorgstelsel	geen	onderdeel	vormt	van	de	AKV-toets	die	
verpleegkundigen	afleggen
Jaarverslag CBGV 2010  |  31 

Vandaar dat als eindpunt is genomen het krijgen van een advies van de commissie om aanvullende 
opleiding te doen of om de vakbekwaamheid direct te erkennen op grond van de toetsuitslagen.
In tabel 15 staan de uitkomsten. Per stap is nagegaan wat het slagingspercentage is en welk deel 
van de oorspronkelijke groep aanvragers overblijft. 
Het percentage afvallers van 37% respectievelijk 36% is gebaseerd op gegevens uit 2010  
(zie paragraaf 3.4)
De slaagkans van 75% en 80% is gebaseerd op de resultaten tot nu toe en een schatting over de 
herkansingen (zie paragrafen 6.2.1. en 6.3.1).
Het percentage afvallers voor de BI-toets is gebaseerd op bij de commissie beschikbare informatie 
over individuele aanvragers.
Het percentage afwijzen na BI-toets (dat wil zeggen dat de hele studie moet worden gedaan) van 
5% en 11% is beschreven bij de toetsresultaten (zie paragrafen 6.2.2 en 6.3.2).
Zoals hiervoor vermeld zijn enkele percentages schattingen op basis van resultaten tot nu toe. 
In enkele gevallen heeft het percentage betrekking op geringe aantallen. 
Op grond van de nu beschikbare informatie kan worden aangenomen dat van de artsen en 
tandartsen van wie de aanvraag voor een verklaring van vakbekwaamheid aan de commissie is 
voorgelegd, uiteindelijk bijna de helft een aanvullende opleiding mag doen of zich direct in het 
BIG-register kan laten inschrijven.     
Tabel 15 Verloop procedure toetsing van artsen en tandartsen (percentages)  
Artsen Tandartsen
Percentage  Percentage dat Percentage per Percentage dat 
per stap doorgaat met stap doorgaat met 
procedure procedure
Aanvragen	bij	commissie 100% 100%
Afvallers 37% 36%
Doet	AKV-toets 63% 64%
Slaagkans 75% 80%
Kan	door	naar	BI-toets 47% 51%
Afvallers	 5% 5%
Doet	BI-toets 45% 49%
Afwijzen	na	BI-toets 5% 11%
Toegelaten	tot	aanvullende	 43% 44%
opleiding	of	direct	in	BIG-
register
Jaarverslag CBGV 2010  |  33 

Een anderhalf jaar kortere aanvullende opleiding, als gevolg van het toetsen van de 
vakbekwaamheid, houdt dus een besparing in van ongeveer € 57.000 per arts.
De kosten van de toetsen bedroegen voor het Ministerie van VWS in 2010 bijna € 8000 per arts. 
Voor de Rijksoverheid betekent de introductie van de AKV-toets en de beroepsinhoudelijke toeten 
voor artsen dus een besparing van bijna € 50.000 per buitenlandse arts.  
Vergeleken bij de totale kosten van de medische studie (€ 190.000) zijn de kosten van de anderhalf 
jaar durende aanvullende opleiding (€ 57.000) zeer gering. Voor relatief weinig geld krijgt de 
gezondheidszorg er een – bescheiden – aantal artsen bij die voldoen aan de Nederlandse eisen van 
vakbekwaamheid. Dit geldt ook voor tandartsen en verpleegkundigen.
Jaarverslag CBGV 2010  |  35 

Overzicht beroepen in de Wet BIG
De acht artikel 3-beroepen:
arts    psychotherapeut
tandarts    fysiotherapeut
apotheker   verloskundige
gezondheidszorgpsycholoog verpleegkundige
De zestien artikel 34-beroepen:
apothekersassistent  oefentherapeut Mensendieck
diëtist    optometrist 
ergotherapeut    orthoptist 
huidtherapeut   podotherapeut 
klinisch fysicus    radiodiagnostisch laborant 
logopedist    radiotherapeutisch laborant 
mondhygiënist    tandprotheticus
oefentherapeut Cesar   verzorgende individuele gezondheidszorg
Jaarverslag CBGV 2010  |  37 

Commissies voor de onder artikel 34 van de Wet BIG vallende beroepen
Commissie apothekersassistenten Commissie mondhygiënisten
Dhr. drs. W. Brittijn Mw.  B.A. Dallinga
Mw. W.P. Dans Mw. P. Koole-Kisman
Mw. W.I.M. Hoebink
Mw. Th.F.M. Quant
Mw.  H.J.M. Leenders Mw. T. Rozendal
Mw. M.M.S. van Engelen (plv) Mw. E.J. van Schaik-Simons (plv)
Mw. Hinkema-Beck (plv)
Commissie oefentherapeuten Cesar en Mensendieck
Commissie diëtisten Mw. M.M.E. Biesta
Mw.  M.J. van Kuijeren Mw. M.A. Debets
Dhr. L.D.A. Steenwinkel Mw. M.J.H. van Dijk (plv)
Mw. A.C. Tump Mw. A.J. Peters (plv.lid)
Mw. B.J.M. van Wezel Mw. A. Ringnalda (plv)
Mw J.J. van der Kruk (plv)
Mw.T.A. Remijnse (plv) Commissie optometristen
Mw. H. Smit (plv) Dhr. M. Fortuin
Dhr. P. van Rossum 
Commissie ergotherapeuten Mw. M.M.A. van Tilborg MSc
Mw. E.M. Bol Dhr. W.S. Verboon 
Mw. J.D.M. van Druten Mw. E.E.W. Belgraver (plv)
Mw. drs. R.M. Zinkstok Mw. N. Brand (plv)
Mw. T.I. Barthel (plv) Mw. A. Coops (plv)
Mw. B. Piškur (plv) Mw. J.M. Sonneveld (plv)
Mw. S. Saenger (plv)
Commissie orthoptisten
Commissie huidtherapeuten Mw. J.S.M. Krijnen
Mw. C. Feenstra Mw. C.F. Merckel-Timmer
Mw. M.I.E. Frenzel Mw. J.C. van Petegem
Mw. J. van ’t Klooster Mw. I.J. van Wijnen-Segeren MSc
Mw. C.M. Joachimsthal-Dekker (plv) Mw. E. Aygun (plv)
Mw. E. Verkaik (plv) Mw. L.C.J.W. van Drunen (plv)
Mw. R.C. van Waalwijk van Doorn-van der Graaf (plv)
Commissie podotherapeuten
Commissie klinisch fysici Mw. H.E. Fuit-van Dalen
Mw. dr. M. Essers Dhr. F.A.B. Klein Overmeen
Dhr. dr.ir. A. van Lingen Mw. M.A. van Putten
Mw. ir. P.J.A. de Jager
Mw. M.T.C. Sek-Hamers
Dhr. ir. G.A.M. Zonneveld Dhr. L. Fuit (plv)
Dhr. ir. A.H.J. Renders (plv) Mw. M.J.T. Mol (plv)
Dhr. prof.dr. P. van Dijk (plv) Mw. W.M. Schoenmaker (plv)
Dhr. P.B. van Wieringen (plv)
Commissie logopedisten
Dhr. P. Helderop
Mw. W.G.A. van den Heuvel
Mw. M. de Muinck Keizer-Hattink
Mw. L.C. Oonk BA
Dhr. B. Leijenaar (plv)
Mw. C.F. Lindenberg (plv)
Mw. T. Zuidgeest (plv)
Jaarverslag CBGV 2010  |  39 

 
CBGV
De Commissie Buitenslands Gediplomeerden Volksgezondheid is een 
onafhankelijke adviescommissie die de Minister van Volksgezondheid, 
Welzijn en Sport adviseert over erkenning van diploma’s van 
buitenlandse beroepsbeoefenaren in de gezondheidszorg. 

