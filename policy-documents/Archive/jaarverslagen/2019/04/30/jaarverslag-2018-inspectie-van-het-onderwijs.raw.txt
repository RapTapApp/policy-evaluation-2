Jaarverslag 2018

INSPECTIE VAN HET ONDERWIJS | JAARVERSLAG 2018
Inhoudsopgave
Voorwoord  2
1. Ontwikkelingen 
Vernieuwd toezicht 5
Stelseltoezicht 5
Examencrisis 6
Druk op de organisatie 6
2. Dialoog
Waardering van bezoeken 9
Digitale communicatie en persoonlijk contact 9
Bereikbaarheid voor vragen en signalen  10
Inzet juridische expertise 10
Draagvlak voor verandering 11
Samenwerking met rijksinspecties 12
Internationale samenwerking 12
Academische samenwerking 13
Raad van Advies 13
3. Activiteiten 
Toezicht op het primair onderwijs 15
Toezicht het op voortgezet onderwijs 16
Niet-bekostigd onderwijs (primair en voortgezet onderwijs) 17
Nederlands onderwijs in het buitenland  
(primair en voortgezet onderwijs) 17
Toezicht op het (voortgezet) speciaal onderwijs 18
Toezicht op het middelbaar beroepsonderwijs 19
Toezicht op het hoger onderwijs 19
Financieel toezicht 20
Toezicht op het onderwijs in Caribisch Nederland 21
Peil.onderwijs 21
Themaonderzoek 22
Ingrijpen bij niet-naleving 23
Aangrenzende terreinen van toezicht 24
Overige toezichtactiviteiten 25
4. Organisatie
Leiding en management 28
Sturingsmodel 28
Personeelsbeleid 29
Personeelsgegevens 29
Veiligheid en integriteit van ons personeel 30
Certificering ISO 9001 norm 30
Informatiebeleid 31
Begroting en realisatie 31
3

INSPECTIE VAN HET ONDERWIJS | JAARVERSLAG 2018
Vernieuwd toezicht
Vanaf augustus 2017 zijn we met nieuwe onderzoekskaders aan het werk gegaan. Het vernieuwde 
toezicht voeren we uit in het funderend onderwijs en het middelbaar beroepsonderwijs. Ons toezicht 
begint en eindigt bij de besturen van scholen en instellingen; die zijn immers verantwoordelijk voor de 
onderwijskwaliteit. 
We maken in ons toezicht onderscheid tussen basiskwaliteit en de eigen ambities van besturen en 
scholen. We zien erop toe dat de scholen voldoen aan de wettelijke eisen; daarmee is de basiskwaliteit op 
orde. Daarnaast stimuleren we besturen en scholen om verdere verbetering van het onderwijs te 
realiseren boven de basiskwaliteit. We sluiten daarbij zoveel mogelijk aan bij de ambities die de besturen, 
scholen en opleidingen zelf hebben. 
Het vernieuwde toezicht begint dus bij de besturen. Bij elk bestuur komen we eenmaal per vier jaar.  
We noemen dat het vierjaarlijks onderzoek besturen en scholen/opleidingen. In zo’n onderzoek is de 
hoofdvraag of de sturing op de kwaliteit op orde is en of er sprake is van deugdelijk financieel beheer. Op 
een aantal scholen/opleidingen die onder een bestuur vallen, doen we verificatieonderzoek. En uiteraard 
doen we ook onderzoek bij scholen en opleidingen waar we risico’s zien. Besturen of scholen kunnen ons 
vragen te onderzoeken of een school de waardering Goed verdient. Die waardering Goed is in het 
funderend onderwijs voorwaarde voor deelname aan het traject dat kan leiden tot het predicaat 
Excellente School. Het verschil tussen de oordelen Zeer zwak, Onvoldoende en Voldoende en de 
waardering Goed brengt in beeld waar het beter moet, waar het beter kan en waar ambitieus onderwijs 
tot mooie voorbeelden leidt. 
Natuurlijk doen we ook tussentijds onderzoek bij scholen en opleidingen waar we risico’s zien. Met onze 
jaarlijkse prestatieanalyse monitoren we alle besturen en scholen. Op basis daarvan kunnen we besluiten 
niet te wachten met risico­ onderzoek tot het betreffende bestuur aan de beurt is voor het vierjaarlijkse 
onderzoek bestuur en scholen/opleidingen. Verder is het zo dat we elke school in het funderend onder­
wijs minimaal eenmaal in de vier jaar bezoeken. 
De eerste cyclus van vierjaarlijkse onderzoeken bij besturen en scholen loopt tot de zomer van 2021. 
Jaarlijks actualiseren we onze onderzoekskaders naar aanleiding van gewijzigde wetgeving. In 2018 
hebben we daarnaast enkele verduidelijkingen in de tekst aangebracht. Bij de jaarlijkse actualisering 
betrekken we het onderwijsveld via de zogeheten Ringen. In 2019 starten we een inhoudelijke evaluatie 
van het vernieuwde toezicht. Ook doet de Radboud Universiteit onderzoek naar de effecten van het 
vernieuwde toezicht. De resultaten van deze onderzoeken zullen eind 2020 beschikbaar zijn. 
Stelseltoezicht
Met ons stelseltoezicht rapporteren we over de kwaliteit van het onderwijs in bredere zin. Dat doen we 
deels op basis van informatie die wij bij het toezicht op de instellingen verzamelen en deels op basis van 
separaat thematisch onderzoek. We willen de onderwijskwaliteit niet alleen in kaart brengen, maar 
vooral ook bevorderen door te laten zien wat werkt en wat niet werkt.
In ons stelseltoezicht werken we met meerjarige onderzoekslijnen. We monitoren het stelsel op een 
aantal onderwerpen die cruciaal zijn voor de kwaliteit en continuïteit van het onderwijs, zoals kansenge­
lijkheid en aansluitende leer­ en schoolloopbanen, en brengen trends in beeld. Op basis van die informa­
tie maken we voor ons stelseltoezicht keuzes voor de meerjarige lijnen en de thematiek daarbinnen. De 
trendinformatie is ook relevant voor ons instellingstoezicht, met name voor de gesprekken die onze 
inspecteurs met schoolbesturen voeren.
5

INSPECTIE VAN HET ONDERWIJS | JAARVERSLAG 2018
In onze toezichtpraktijk merken we dat daardoor onderzoeken vaak intensiever worden en dat met  
name het benutten van signalen in het toezicht, het uitvoeren van herstelonderzoek en de zorgvuldige 
afwikkeling van rapportages steeds meer van ons vraagt. Daarmee staat ons werk onder druk, in die zin 
dat we alle zeilen moeten bijzetten om met de beschikbare capaciteit de afspraak om ten minste 
eenmaal per vier jaar elke school in het funderend onderwijs te bezoeken waar te kunnen maken.  
Ook kunnen we met de huidige capaciteit de gewenste extra inzet op signalen niet voldoende vorm­
geven. Dit vraagt om reflectie op de beschikbare capaciteit, op onze taken en de invulling daarvan.  
Hierover zijn we in overleg met het ministerie van OCW.
7

INSPECTIE VAN HET ONDERWIJS | JAARVERSLAG 2018
7.700 26.000 
E-mails beantwoord LinkedIn connecties
26.000 
10.500 
Twitteraccount volgers
Telefoongesprekken
Waardering van bezoeken
De inspectie werkt inmiddels anderhalf jaar met het vernieuwde toezicht. In ons toezicht hebben we 
inzichten verwerkt die gebaseerd zijn op de feedback die we krijgen van besturen, instellingen, scholen 
en samenwerkingsverbanden. We verzamelen deze feedback al jaren systematisch door een vragenlijst te 
sturen naar de besturen, scholen, instellingen en samenwerkingsverbanden die we onderzoeken. Vanaf 
het schooljaar 2017/2018 werken we met een vernieuwde vragenlijst die aansluit bij het vernieuwde 
toezicht. 
In juni 2018 hebben we het tevredenheidsonderzoek over het schooljaar 2016/2017 gepubliceerd.  
Het vernieuwde toezicht was toen nog niet ingevoerd. In het schooljaar 2016/2017 hebben we onderzoek 
uitgevoerd met zowel het ‘oude’ (op dat moment nog geldende) als met het nieuwe onderzoekskader.  
In de onderzoeken met het oude onderzoekskader hebben we wel vernieuwende elementen toegepast.  
Zo hebben we bij een deel ervan een leraar of intern begeleider mee laten lopen bij de lesobservaties. 
De resultaten van het tevredenheidsonderzoek 2016/2017 komen grotendeels overeen met die van het 
schooljaar ervoor. Scholen en instellingen zijn in het algemeen (zeer) tevreden over het inspectieonder­
zoek. Net zoals andere jaren geven scholen en instellingen de onderzoeken een hoog rapportcijfer, 
gemiddeld een 8,0. Scholen en besturen die zijn bezocht in het kader van het vernieuwde toezicht zijn 
wat kritischer. Zij geven de onderzoeken gemiddeld een 7,6. Dit kan grotendeels verklaard worden door 
het feit dat het om een nieuw soort onderzoek gaat; nieuw voor besturen en scholen en ook nieuw voor 
onze inspecteurs. Wel vindt het grootste gedeelte van de besturen en scholen (84 procent) de nieuwe 
werkwijze van de inspectie een verbetering.
In juni 2019 zullen we rapporteren over het eerste volledige jaar waarin we hebben gewerkt met het 
vernieuwde toezicht. Op basis van deze rapportage zullen we via de minister de Staten­ Generaal en het 
onderwijsveld informeren over de ervaringen van de besturen en scholen met het vernieuwde toezicht. 
Digitale communicatie en persoonlijk contact
We vinden het belangrijk om ons behalve op scholen ook op de maatschappij en op de burgers te richten.  
Dat doen we met onze rapporten en ook op andere manieren, bijvoorbeeld via de social media. We willen 
graag laagdrempelig zijn in onze contacten met de burger. Zo willen we bekendheid geven aan ons werk 
en aan de dagelijkse praktijk van het toezicht. 
De belangstelling voor onze uitingen via de social media wordt met het jaar groter. Het aantal volgers van 
ons Twitteraccount @onderwijsinsp groeide in 2018 door naar ruim 26.000 volgers, een groei van 
ongeveer 5 procent ten opzichte van 2017. Het aantal LinkedIn­ connecties is in 2018 gegroeid naar  
ruim 26.000, meer dan een verdubbeling ten opzichte van 2017. 
9

INSPECTIE VAN HET ONDERWIJS | JAARVERSLAG 2018
Figuur 2.1 Ontvangen wob-verzoeken, AVG-verzoeken & klachten in 2015, 2016, 2017 en 2018
Ontvangen wob-verzoeken, AVG-verzoeken & klachten 
60
50
13
40
30
14
20
5
3
2
4
5
22
10
13
9 11
0
2015 2016 2017 2018
WBP/AVG-verzoeken Klachten Wob-verzoeken
In 2018 hebben we 14 schriftelijke klachten ontvangen over ons handelen. Dat is fors meer dan in 
voor gaande jaren. Van deze klachten gingen er 7 over een oordeel of de uitvoering van een onderzoek,  
5 over het handelen van de inspectie na het ontvangen van signalen. 2 klachten zijn ontstaan tijdens de 
behandeling van een klacht. We proberen klachten altijd eerst in een persoonlijk gesprek naar tevreden­
heid op te lossen. In 2018 is dit in 5 van de 14 gevallen gelukt. In 3 gevallen behoorde eind 2018 een 
informele oplossing nog tot de mogelijkheden. In 6 gevallen is een klacht voor advies voorgelegd aan de 
onafhankelijke Klachtadviescommissie die vervolgens advies heeft uitgebracht. Mede op basis van deze 
adviezen heeft de inspecteur ­ generaal 1 klacht gegrond verklaard, 1 klacht deels gegrond en 4 klachten 
ongegrond. 
We hebben in 2018 in totaal 22 verzoeken om informatie op basis van de Wob ontvangen. Dat is een 
flinke stijging ten opzichte van 2017, toen we 13 Wob­ verzoeken ontvingen. De omvang van de verzoeken 
die we in voorgaande jaren zagen toenemen, bleef in 2018 ongeveer gelijk.
In 2018 hebben we 13 verzoeken om inzage in persoonsgegevens ontvangen. Vanaf 25 mei 2018 waren 
deze verzoeken gebaseerd op de AVG die in de plaats kwam van de Wet bescherming persoonsgegevens. 
Sinds de inwerkingtreding van de AVG is er een lichte stijging te zien in het aantal inzageverzoeken. 
 
Draagvlak voor verandering
We voerden in 2018 driemaal overleg met de zogeheten Ringen; dit is het overleg met vertegen­
woordigers van organisaties uit het onderwijsveld. Het Ringenoverleg gaat met name over wijzigingen  
in het toezicht en bepaalt mede het draagvlak daarvoor.
In 2018 hebben we met de Ringen gesproken over de technische bijstelling van de onderzoekskaders 
(naar aanleiding van gewijzigde wet­ en regelgeving) en ook over onder meer het verslag over de Staat 
van het Onderwijs, het Jaarwerkplan 2019, het nieuwe onderwijsresultatenmodel primair onderwijs en 
meer in het algemeen over de beoordeling van de resultaten in po, vo en mbo. Ook is gesproken over de 
lessen die voortvloeien uit specifieke casuïstiek.
11
Totaal aantal

INSPECTIE VAN HET ONDERWIJS | JAARVERSLAG 2018
Op managementniveau is er in 2018 een uitwisseling geweest met de leiding van de Vlaamse onderwijs­
inspectie. Hierbij stond de implementatie van de vernieuwing van het toezicht in Nederland en 
Vlaanderen centraal.
Met drie andere onderwijsinspecties werken we samen in een project over de effectiviteit van feedback­
gesprekken met scholen en besturen na een inspectie. 
In de loop van 2018 hebben we presentaties verzorgd aan delegaties van verschillende landen over de 
vernieuwing van het toezicht in Nederland. 
Academische samenwerking
De inspectie participeert in wetenschappelijk onderzoek via zogeheten Academische Werkplaatsen.  
In deze werkplaatsen doen inspecteurs, leraren/schoolleiders en wetenschappers samen onderzoek naar 
specifieke onderwerpen. Samenwerking is er met de Universiteit Maastricht en de Vrije Universiteit over 
onderwijskwaliteit, met de Universiteit Twente over leskwaliteit (onder andere lesobservatie­ instrumen­
ten), en met de Universiteit van Amsterdam over sociale kwaliteit (onder andere de schoolkenmerken 
van goed burgerschapsonderwijs) en over segregatie in het onderwijs. Bij het laatste onderwerp is ook de 
gemeente Amsterdam betrokken. De inspectie gebruikt de onderzoeksresultaten voor het jaarlijkse 
verslag over de staat van het onderwijs, de vernieuwing en verbetering van het toezicht en voor  
thematische toezichtactiviteiten.
Raad van Advies
De Raad van Advies ondersteunt de inspectie door te adviseren bij de ontwikkelingen van het toezicht.  
De Raad heeft de wettelijke taak om de inspectie bij te staan in de waarborging van een zorgvuldige en 
professionele uitoefening van het toezicht (Wet op het onderwijstoezicht). 
Bij de samenstelling van de Raad van Advies wordt rekening gehouden met deskundigheid op het terrein 
van onderwijs, kwaliteitszorg en toezicht. De Raad van Advies bestond in 2018 uit: 
• mevrouw N. Azough (vanaf 1 april 2018);
• mevrouw J. Kriens (tot 1 april 2018);
• mevrouw drs. Y. van Sark;
• de heer C. Cornielje;
• de heer prof. dr. P.A.H. van Lieshout;
• de heer R.H.M. Peeters (vanaf 1 april 2018).
De Raad van Advies heeft in 2018 viermaal vergaderd met de inspectieleiding. In dit overleg kwamen 
behalve de actualiteit (waarbij het meestal over casuïstiek ging) ook de Staat van het Onderwijs, de 
Financiële Staat van het Onderwijs, het Jaarwerkplan 2019, de voortgang van het vernieuwde toezicht en 
de organisatieontwikkeling aan de orde.
13

INSPECTIE VAN HET ONDERWIJS | JAARVERSLAG 2018
ca.3.500 19 
Onderzoeken en Themarapporten 
bezoeken gepubliceerd
2.074 
313 
Meldingen bij 
Jaarverslagen onderzocht 
vertrouwensinspecteurs
op continuïteitsrisico’s
354
Jaarrekeningen 
geanalyseerd
Toezicht op het primair onderwijs
In 2018 hebben we in het primair onderwijs 1.774 onderzoeken uitgevoerd. 
Tabel 3.1 Typen onderzoek en aantallen, primair onderwijs 2018
Type onderzoek Aantal
Vierjaarlijks onderzoek van een bestuur 193
Verificatieonderzoek op een school 432
Onderzoek naar waardering Goed van een school 26
Risico­ onderzoek op een school 132
Herstelonderzoek op een school 104
Onderzoek in kader stelsel­ en themaonderzoek op een school
(Staat van het Onderwijs) 780
Vve­ gemeenten 18
Vve­ locaties 89
Totaal 1.774
15

INSPECTIE VAN HET ONDERWIJS | JAARVERSLAG 2018
Eind 2018 was er in het voortgezet onderwijs sprake van 58 oordelen Onvoldoende (1,75 procent) en  
16 Zeer zwak (0,48 procent).
Tabel 3.4 Oordelen / waarderingen (goed) voortgezet onderwijs per 1 januari 2019.
Oordeel / Waardering (Goed) Aantal Percentage
Goed 105 3,17%
4
Voldoende of geen beoordeling 3.134 94,60%
Onvoldoende 58 1,75%
Zeer zwak 16 0,48%
Totaal 3.313 100%
Het voortgezet onderwijs is in 2018 in een aantal sectoroverstijgende themaonderzoeken betrokken.  
Deze onderzoeken zijn opgenomen in het Overzicht themaonderzoek op pagina 22/23.
Niet-bekostigd onderwijs (primair en voortgezet onderwijs)
In het particulier onderwijs deden we in 2018 53 onderzoeken en 3 kennismakingsbezoeken bij nieuwe 
scholen. We gaven 10 adviezen aan leerplichtambtenaren. In onderstaande tabel zijn deze aantallen 
gesplitst naar sector en naar type activiteit.
Tabel 3.5 Activiteiten in niet-bekostigd onderwijs (primair en voortgezet onderwijs)
Type activiteit Primair onderwijs Voortgezet onderwijs
Kennismaking 3 ­
Advies aan B&W gemeente 9 1
Kwaliteitsonderzoek 29 14
Herstelonderzoek 2 1
Overige bezoeken 4 3
Totaal 47 19
Nederlands onderwijs in het buitenland  
(primair en voortgezet onderwijs)
De inspectie houdt toezicht op de Nederlandse scholen in het buitenland die in aanmerking komen  
voor ondersteuning door de overheid via de Stichting Nederlands Onderwijs in het Buitenland (NOB).  
Het gaat om ruim 150 leslocaties voor Nederlandse Taal en Cultuur (NTC­ scholen), circa 19 dagscholen  
en 7 instellingen die afstandsonderwijs verzorgen. In totaal gaat het om ruim 12.000 leerlingen. 
In 2018 hebben we in totaal 44 NTC­ scholen (30 primair onderwijs en 14 voortgezet onderwijs),  
9 dag scholen (7 primair onderwijs en 2 voortgezet onderwijs) en 3 instellingen voor afstandsonderwijs 
(waarvan 2 zowel primair onderwijs als voortgezet onderwijs) onderzocht. Eén NTC­ school (voortgezet 
onderwijs) heeft een aangepast arrangement gekregen, 4 scholen (primair onderwijs) hebben een 
basisarrangement met herstelopdrachten gekregen. Indien deze scholen niet binnen een jaar aan de 
herstelopdrachten voldoen, volgt weer een inspectiebezoek.
4 
Scholen die niet het oordeel Zeer zwak of Onvoldoende krijgen, krijgen in beginsel geen oordeel, tenzij de school eerst 
Onvoldoende was of een onderzoek naar waardering Goed niet de waardering Goed oplevert.
17

INSPECTIE VAN HET ONDERWIJS | JAARVERSLAG 2018
Toezicht op het middelbaar beroepsonderwijs
In 2018 hebben we in het middelbaar beroepsonderwijs (mbo) 595 onderzoeken uitgevoerd. 
Tabel 3.9 Typen onderzoek bij mbo-instellingen
Type onderzoek bij mbo-instellingen Aantal
Vierjaarlijks onderzoek bij bestuur en opleidingen 42
Jaarlijkse prestatieanalyse 160
Stelselonderzoeken voor De Staat van het Onderwijs 78
Herstelonderzoek op instellingsniveau 14
Herstelonderzoek op opleidingsniveau 251
Onderzoek naar aanleiding van een signaal 50
Totaal 595
In 2018 hebben we bij 42 mbo­ instellingen het vierjaarlijks onderzoek bij bestuur en opleidingen 
uitgevoerd. Het ging daarbij om 20 bekostigde instellingen, 21 niet­ bekostigde instellingen en 1 examen­
instelling. Voor het verslag over de staat van het onderwijs onderzochten we bij 20 bekostigde instellin­
gen 50 opleidingen. In dit kader onderzochten we ook 28 opleidingen bij 21 niet­ bekostigde opleidingen.  
Deze onderzoeken vielen samen met vierjaarlijkse onderzoeken. 
In 2018 hebben we 251 onderzoeken uitgevoerd naar het herstel van de kwaliteit van opleidingen, als 
vervolg op het oordeel Onvoldoende in voorgaande jaren. Bij 14 instellingen voerden we vervolgtoezicht 
uit naar de kwaliteitsborging op instellingsniveau. Verder voerden we 50 kleinere en grotere onderzoeken 
uit naar aanleiding van signalen. Op 31 december 2018 waren er 5 zeer zwakke mbo­ opleidingen. 
Daarnaast waren er 92 mbo­ opleidingen waarvan de examinering onder de maat was. 
In 2018 hebben we in het mbo specifiek aandacht besteed aan de naleving van de wet ­ en regelgeving  
op het gebied van schoolkosten, de registratie en melding van ongeoorloofd verzuim en de meldcode 
huiselijk geweld en kindermishandeling. Ook keken we naar de mate waarin instellingen zicht hebben  
op veiligheidsbeleving en vorm geven aan de ontwikkeling van burgerschapscompetenties.
In 2018 hebben we twee themarapporten uitgebracht die betrekking hebben op het mbo, te weten over 
de kwaliteit van entreeopleidingen (thema kansengelijkheid en toegankelijkheid) en over verkorte 
opleidingen (thema diplomering en flexibilisering). 
Een thema dat in 2018 extra aandacht heeft gekregen is de kwaliteit van de examinering en diplomering.  
We onderzochten dit op stelselniveau. Verder hebben we de ontwikkeling van de kwaliteitssturing 
geanalyseerd tijdens onze vierjaarlijkse onderzoeken. Dit gebeurde inspectiebreed. Over zowel de 
kwaliteit van de examinering en diplomering als de ontwikkeling van kwaliteitszorg rapporteren we in 
het jaarlijks verslag over de staat van het onderwijs in 2019.
Het mbo is daarnaast in enkele sectoroverstijgende themaonderzoeken meegenomen. Deze onderzoe­
ken zijn opgenomen in het Overzicht themaonderzoek op pagina 22/23.
Toezicht op het hoger onderwijs
De inspectie doet in het hoger onderwijs onderzoek naar de naleving van wet­ en regelgeving door de 
instellingen voor hoger onderwijs en kan bij ernstige signalen of incidenten een onderzoek instellen.  
We doen geen onderzoek naar de kwaliteit van het onderwijs op instellingsniveau. Dit is de taak van de 
Nederlands Vlaamse Accreditatieorganisatie (NVAO) waar we nauw mee samenwerken. In 2018 hebben 
we naar aanleiding van ontvangen signalen 26 keer een verkennende actie uitgevoerd; dit kan variëren 
19

INSPECTIE VAN HET ONDERWIJS | JAARVERSLAG 2018
In 2018 zijn er 14 nieuwe meldingen binnengekomen in het kader van de Wet normering topinkomens 
(WNT). Daarnaast waren er 21 signalen die voortkwamen uit onder andere afwikkeling van de jaarreke­
ning en de review. In de loop van dit jaar hebben we 12 zaken afgehandeld; in al deze gevallen hebben we 
de betrokken instelling gesommeerd om voor herstel te zorgen. Eind 2018 bedroeg het aantal nog niet 
afgeronde WNT­ dossiers 21. Dit heeft er vooral mee te maken dat we het herstel pas kunnen vaststellen 
op basis van de jaarverslagen over 2018. 
We hebben 79 reviews uitgevoerd naar de controles van instellingsaccountants op de rechtmatigheid van 
de bekostiging en besteding van rijksmiddelen en de getrouwheid van de jaarrekening. 8 dossiers (vorig 
jaar ging het nog om 4 dossiers) kregen het oordeel ‘niet­ toereikend’. In deze gevallen zien we uiteenlo­
pende onvolkomenheden in de controle op onder meer de jaarverslaggeving, de WNT, de bekostiging en 
de dossiervorming in het algemeen. Het gaat hier om kleine kantoren met een beperkt aantal opdrachten 
in het onderwijsveld, in de meeste gevallen 3 of minder. We houden hier rekening mee bij onze review­
selectie voor 2019. Met ingang van 2016 publiceren wij de oordelen ‘toereikend’ en ‘niet­ toereikend’ met 
naam en toenaam in de Financiële Staat van het Onderwijs.
We hebben 313 jaarverslagen 2017 van instellingen in het funderend onderwijs onderzocht op mogelijke 
continuïteitsrisico’s. Bij 28 van deze instellingen is aanvullend onderzoek gedaan. 
In het mbo en het hoger onderwijs zagen we bij 20 instellingen (13 in het mbo en 7 in het hoger onder­
wijs) aanleiding om de financiële positie nader te onderzoeken. In een aantal gevallen heeft dat tot een 
gesprek met het bestuur geleid. 
In 2018 hebben we vanuit het financieel toezicht 5 rapporten opgeleverd: 
• Financiële positie groen onderwijs in het middelbaar beroepsonderwijs;
• Financiële positie groen onderwijs hoger onderwijs;
• Functionele scheiding bestuur en toezicht in het funderend onderwijs;
• Besteding middelen passend onderwijs;
• Financiële Staat van het Onderwijs 2017.
Toezicht op het onderwijs in Caribisch Nederland
Het toezicht van de inspectie richt zich ook op de scholen in Caribisch Nederland (Bonaire, Sint Eustatius 
en Saba). In 2018 hebben we in totaal 28 rapporten vastgesteld naar aanleiding van onderzoeken in 
Caribisch Nederland in primair onderwijs, voortgezet onderwijs en middelbaar beroepsonderwijs. Het 
ging om 21 kwaliteitsonderzoeken, 10 voortgangsgesprekken en 1 kennismakingsgesprek. Bij onze 
onderzoeken hebben we 2 varianten gehanteerd. De scholen die al basiskwaliteit hadden, kregen een 
tweejaarlijks onderzoek bestuur en scholen aan de hand van het onderzoekskader 2017. De scholen die 
nog geen basiskwaliteit hadden, hebben we onderzocht aan de hand van de documenten basiskwaliteit 
die we in 2011 hebben vastgesteld voor de scholen in Caribische Nederland. In de toezichtcyclus die we 
voor het onderwijs in Caribisch Nederland hanteren, is er één toezichtcontact per jaar: het ene jaar een 
tweejaarlijks onderzoek bestuur en scholen, het andere jaar een voortgangsgesprek. Na de zomer hebben 
we met de besturen die we voor de zomer niet hebben bezocht op afstand voortgangsgesprekken 
gevoerd. Ook hebben we op afstand een kennismakingsgesprek gevoerd met een net opgerichte 
instelling voor niet­ bekostigd onderwijs. Of deze gesprekken op afstand volstaan, heeft onze aandacht.
Peil.onderwijs
Onder de naam Peil.onderwijs voert de inspectie de regie over periodieke peilingsonderzoeken in het 
primair onderwijs. 
Tegelijkertijd met de Staat van het Onderwijs publiceerden we in 2018 de jaarlijkse rapportage over de 
beheersing van de referentieniveaus taal en rekenen aan het einde van het basisonderwijs op basis van 
21

INSPECTIE VAN HET ONDERWIJS | JAARVERSLAG 2018
Maand Rapport Sector
Oktober 2018 Studeren met een functiebeperking in het hoger onderwijs ho
Oktober 2018 Financiële positie en ontwikkeling van het agrarisch hoger onderwijs ho
November 2018 Verkorte opleidingen in het niet­ bekostigd mbo onderwijs mbo
November 2018 Herhaalde Handhavingsadviezen ko
November 2018 Landelijk Rapport gemeentelijk toezicht kinderopvang 2017 ko
December 2018 Zicht op de besteding van de middelen voor passend onderwijs po, vo
December 2018 Nederlands of niet: gedragscodes en taalbeleid in het hoger onderwijs ho
Er is ook een aantal thematische onderzoeken dat (grotendeels) in 2018 is gedaan en dat in 2019 leidt tot 
een publicatie en/of andere vormen van aandacht. Deze onderzoeken staan in onderstaand overzicht.
Tabel 3.11 Overzicht themarapporten 2019
Onderzoek Sector(en)
Experiment flexibilisering onderwijstijden po
Kwaliteitszorg, de motor voor de verbetering van de onderwijskwaliteit.  po, vo. so, mbo
Stand van zaken 2017­ 2018
Schakelprogramma’s ho ho
De basis op orde ­ rekenen/wiskunde po
Peilingsonderzoek Mondelinge taalvaardigheid einde basisonderwijs po
Plaatsing en toelating in het voortgezet onderwijs vo
Uitdagend onderwijs / Motivatie om te leren vo
Op naar het vo po
Dyslexie po
Ingrijpen bij niet-naleving
Toezicht start vanuit vertrouwen. Besturen en scholen krijgen conform de bestaande wet­ en regelgeving 
ook altijd de mogelijkheid om tekortkomingen te herstellen. Dit betekent niet dat de inspectie nooit 
ingrijpt, integendeel. Voor dat ingrijpen heeft de inspectie op dit moment verschillende mogelijkheden. 
De inspectie doet onderzoeken bij besturen en scholen. Als het onderwijs van onvoldoende kwaliteit is, 
dan beoordeelt de inspectie de school als Onvoldoende of Zeer zwak. Als voldoende herstel uitblijft en 
een school langer dan een jaar zeer zwak is, meldt de inspectie de school bij de minister. Dit kan uiteindelijk 
tot intrekking van de bekostiging leiden. In het primair onderwijs waren er op 1 januari 2019 84 onvol­
doende en 41 zeer zwakke scholen, in het voortgezet onderwijs waren er 58 onvoldoende en 16 zeer 
zwakke afdelingen. Wat het aantal zeer zwakke scholen betreft, is er sprake van een duidelijke groei.  
In het mbo kan de minister de opleidingslicentie of de examenlicentie van een opleiding intrekken.  
In 2018 heeft de inspectie 24 waarschuwingsbesluiten genomen (deze hadden betrekking op 57 crebo ­
opleidingen) voor intrekking van licenties in het kader van de Wet educatie beroepsonderwijs. Bij 4 
crebo­ opleidingen heeft de minister uiteindelijk een definitief besluit genomen om de examenlicentie in 
te trekken. Crebo­ opleidingen zijn door het ministerie erkende mbo­ opleidingen.
De inspectie had in 2018 40 sanctiebesluiten ten aanzien van verschillende besturen in behandeling voor 
een bedrag van in totaal circa 10 miljoen euro. 
De inspectie voert jaarlijks ongeveer 5 onderzoeken uit naar bestuurlijk handelen. Deze onderzoeken dragen 
er in de regel toe bij dat de samenstelling van de betrokken besturen en/of raden van toezicht wijzigt.
Ten slotte is de inspectie jaarlijks betrokken bij een toenemend aantal juridische procedures c.q. 
rechtszaken. In 2018 ging het om 24 zaken.
23

INSPECTIE VAN HET ONDERWIJS | JAARVERSLAG 2018
In 2018 zijn we begonnen met de voorbereidingen van de meting van de kwaliteit van de vve. In 2019 
voeren we onderzoeken op de locaties uit. In het voorjaar van 2020 zullen we rapporteren over deze 
meting. 
In april 2018 hebben we een vragenlijst uitgezet onder alle gemeenten die een budget hebben voor het 
onderwijsachterstandenbeleid (OAB). Alle gemeenten hebben deze vragenlijst ingevuld. 
In 2018 zijn we gestart met het onder het kopje Kinderopvang al genoemde project Herijken toezicht vve en 
ko. In de 16 pilotgemeenten hebben we gesprekken gevoerd met de gemeenteambtenaren, houders 
kinderopvang, schoolbesturen en GGD’en. Ook hebben we vve­ locaties onderzocht. De locaties en 
gemeenten hebben van ons een rapportage ontvangen. In 2019 volgt het eindrapport van dit onderzoek.
Overige toezichtactiviteiten
Predicaat Excellente School
Vanaf 2015 valt het predicaat Excellente School onder verantwoordelijkheid van de inspectie. De inspectie 
verzorgt de inhoudelijke en logistieke ondersteuning van de jury die de excellentie beoordeelt.  
Een voorwaarde voor excellentie is dat een school goed onderwijs biedt. Voorafgaand aan de beoorde­
ling door de jury onderzoekt de inspectie daarom de algemene onderwijskwaliteit. 
In 2018 hebben 135 scholen/schoolsoorten zich aangemeld voor het predicaat Excellente School. 
Uiteindelijk hebben wij 79 predicaten Excellente School 2018 toegekend, op basis van de adviezen van de 
Jury Excellente Scholen. Het gaat om: 
• 22 scholen voor primair onderwijs (regulier basisonderwijs en speciaal basisonderwijs);
• 45 scholen voor voortgezet onderwijs inclusief praktijkonderwijs;
• 12 scholen voor speciaal onderwijs (so & vso).
De waardering Goed is vanaf 2017 voorwaarde voor deelname aan het traject Excellente School.  
Hiermee sluit het traject aan bij het vernieuwde toezicht dat vanaf 1 augustus 2017 van kracht is.  
Dit vernieuwde toezicht biedt besturen de mogelijkheid de waardering Goed voor een school aan te 
vragen. Voor Excellente Scholen 2019 kan een school zich alleen aanmelden als zij de waardering Goed 
reeds heeft of als de aanvraag voor Goed loopt.
Vertrouwensinspecteurs 
De vertrouwensinspecteurs behandelen meldingen over seksuele intimidatie, seksueel misbruik, 
psychisch en fysiek geweld, discriminatie en radicalisering binnen de context van het onderwijs en de 
kinderopvang. In het schooljaar 2017/2018 registreerden onze vertrouwensinspecteurs 1.937 meldingen in 
een van de genoemde categorieën over het onderwijs en 137 over de kinderopvang.
Tabel 3.12 Meldingen Onderwijs per schooljaar
2015/2016 2016/2017 2017/2018
Seksueel misbruik 102 106 134
Seksuele intimidatie 235 247 203
Psychisch geweld 979 1.044 898
Fysiek geweld 569 554 555
Discriminatie en radicalisering 33 45 61
Overig 44 78 86
Totaal 1.962 2.074 1.937
25

INSPECTIE VAN HET ONDERWIJS | JAARVERSLAG 2018
4. Organisatie
In de afgelopen jaren hebben we belangrijke stappen gezet om de verantwoor­
delijkheden lager in de organisatie te leggen en de professionele ruimte van  
de medewerkers te vergroten. In 2018 hebben we met name ingezet op doel­
gericht werken in multidisciplinaire teams en teamgericht werken, met  
benutting van ieders competenties en expertise. Het ziekteverzuim is in 2018 
gedaald. Net als in 2018 zullen we ook in 2019 weer inzetten op versterking van 
de veerkracht van onze medewerkers en preventie van ziekteverzuim.
27

INSPECTIE VAN HET ONDERWIJS | JAARVERSLAG 2018
Personeelsbeleid
De inspectie beweegt mee met de maatschappelijke en technologische ontwikkelingen. In 2018 hebben 
we ingezet op doelgericht werken in multidisciplinaire teams en teamgericht werken. Het gaat daarbij 
onder andere om het optimaal benutten van ieders competenties en expertise. 
In 2018 hebben we de inventarisatie van de talenten en de opleidings­ en mobiliteitswensen en behoef­
ten van onze medewerkers geactualiseerd. De Gesprekscyclus Rijk is daarvoor een belangrijk instrument, 
net als de digitale personeelsschouw. Ook hebben we het Koersplan Mobiliteit vastgesteld, waaruit een 
activiteitenplan voortvloeit. In 2019 zullen we een nieuw Strategisch personeelsplan vaststellen. 
We vinden het belangrijk dat onze medewerkers hun werk op een gezonde en prettige manier kunnen 
doen. Daarom werken we actief aan de duurzame inzetbaarheid van onze mensen. Zo konden onze 
medewerkers op kantoor sessies cognitieve fitness volgen, was er een in-company mindfulness cursus en is 
er een vitaliteitscoach ingezet. Daarnaast hebben we op verschillende manieren voorlichting gegeven 
over werkdruk en de preventie daarvan, bijvoorbeeld in workshops.
Personeelsgegevens
Het personeelsbestand is in 2018 gegroeid ten opzichte van 2017. Op 1 januari 2018 waren er 551 mede­
werkers in dienst (504 fte’s), op 31 december waren dat er 574 (528 fte’s). Deze groei heeft te maken met 
taakuitbreiding en ­ intensivering, vooral met de uitloop van de werving die in 2017 heeft plaatsgevonden 
vanwege de verplichting om alle scholen in het funderend onderwijs minimaal eenmaal per vier jaar te 
bezoeken. Ook is geanticipeerd op de pensionering van een aantal medewerkers. De gemiddelde leeftijd 
van het personeel van de inspectie was eind 2018 49,4 jaar, het gemiddeld aantal (rijks)dienstjaren 
bedroeg 11,9.
Het percentage ziekteverzuim is gedaald van 5,6% (in 2017) naar 4,3%. We hebben in 2018 verschillende 
interventies gedaan om het ziekteverzuim te verlagen. Zo zijn leidinggevenden getraind in het omgaan 
met (preventie van) ziekteverzuim. Ook in 2019 zullen we inzetten op versterking van de veerkracht van 
onze medewerkers en preventie van ziekteverzuim. 
Tabel 4.1 Personeelsgegevens 2014, 2015, 2016, 2017 en 2018
2014 2015 2016 2017 2018
Bezetting in personen 595 583 544 551 574
Bezetting in fte 552 537 499 504 528
Gemiddelde leeftijd 48,9 49,4 50,4 50,2 49,4
Ziekteverzuim (%) 4,7 4,4 4,0 5,6 4,3
Vrouwelijke werknemers (%) 62 62 62 63 65
Gemiddelde (rijks)dienstjaren 11,9 12,5 13,2 12,9 11,9
29

INSPECTIE VAN HET ONDERWIJS | JAARVERSLAG 2018
Informatiebeleid
In 2018 hebben we hard gewerkt aan de verbetering van ons informatievoorzieningslandschap. Dit 
hebben we gedaan aan de hand van de daartoe opgestelde Roadmap. Daarbij zoeken we aansluiting bij 
het ministerie van OCW, andere inspecties en rijksbrede informatievoorzieningen. 
We zijn in 2018 met SCRUM­ teams gaan werken. We hebben stappen gezet in de voorbereiding van de 
vernieuwing van onze website. De nieuwe digitale werkplek voor de medewerkers is uitgedacht en DUO 
heeft deze grotendeels gerealiseerd. We hebben voorbereidingen getroffen om ons documentmanage ­
mentsysteem te vervangen door het OCW­ brede systeem. Verder hebben we ervaring opgedaan met het 
ondersteunen van processen door een nieuw zaaksysteem (Proza). In 2019 moeten de resultaten van 
deze ontwikkelingen zichtbaar worden.
Begroting en realisatie
Voor 2018 hebben we aanvankelijk een begroting vastgesteld van € 61.8 miljoen. Door mutaties in het 
boekjaar bedroeg het beschikbare budget voor 2018 uiteindelijk € 65,3 miljoen. De grootste mutaties in 
2018 betroffen de loon ­ , prijs­ en CAO­ bijstellingen. Daarnaast waren er kasschuiven in verband met 
vertraging van een aantal ICT­ en huisvestingsprojecten. We hebben het jaar afgesloten met een 
onder­ uitputting van € 0,7 miljoen. 
Tabel 4.3 Besteding inspectiebudget in 2018
8
Kostensoort Realisatie 2018 % van totaal
Personeel 49,5 77%
Huur, huisvestingskosten, bijdrage SSO 4,1 6%
Automatisering 7,6 12%
Overig materieel 3,4 5%
Totaal 64,6
8 
In miljoenen euro’s
31

