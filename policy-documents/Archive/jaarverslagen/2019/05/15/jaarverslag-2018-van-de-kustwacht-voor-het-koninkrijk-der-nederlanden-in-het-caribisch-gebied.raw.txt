 
KUSTWACHT VOOR HET KONINKRIJK DER 
NEDERLANDEN IN HET CARIBISCH GEBIED 
 
 
 
 
 
 
 
 
 
JAARVERSLAG 2018 
  

Kustwacht van het Koninkrijk der Nederlanden in het Caribisch Gebied  Jaarverslag 2018 
Inhoudsopgave  
  
 
Inleiding ................................................................................................................................................... 4 
1. Algemene (beleids)kaders en prioriteiten .......................................................................................... 5 
1.1.  Inleiding ................................................................................................................................... 5 
1.2.  Missie, visie en strategie  ........................................................................................................ 5 
1.3.  Prioriteitstelling  ....................................................................................................................... 5 
2. Operationeel ....................................................................................................................................... 7 
2.1. Inleiding ................................................................................................................................... 7 
2.2.  Intelligence Gestuurd Politieoptreden...................................................................................... 7 
2.3.  Opsporingscapaciteit ............................................................................................................... 8 
2.4. Samenwerking met ketenpartners ........................................................................................... 8 
2.5.  Algemene inzet ...................................................................................................................... 10 
2.6.  Het activiteitenplan Kustwacht (APK) .................................................................................... 10 
2.7.  Operationele capaciteiten ...................................................................................................... 11 
2.8.  Coördinatie ............................................................................................................................ 13 
2.9.  Kritische Prestatie-Indicatoren ( K PI’s ) ................................................................................... 13 
3. Personeel ........................................................................................................................................ 16 
3.1. Inleiding ................................................................................................................................. 16 
3.2.  Instroom ................................................................................................................................. 16 
3.3.  Doorstroom ............................................................................................................................ 17 
3.4.  Uitstroom ............................................................................................................................... 18 
3.5.  Prestatie-indicatoren .............................................................................................................. 19 
4. Materieel ......................................................................................................................................... 20 
4.1.  Inleiding ................................................................................................................................. 20 
4.2.  Varend materieel ................................................................................................................... 20 
4.3.  Vliegend materieel  ................................................................................................................ 22 
4.4.  Vastgoed ................................................................................................................................ 22 
4.5.  Walradar en VHF  .................................................................................................................. 22 
5. Begroting ........................................................................................................................................ 23 
5.1.  Inleiding ................................................................................................................................. 23 
5.2.  Realisatie begroting 2018 ...................................................................................................... 23 
5.3.  Financiering door de Landen ................................................................................................. 25 
5.4. Meerjarige financiële doorkijk ................................................................................................ 28 
6. Voorlichting  .................................................................................................................................... 29 
Bijlage: Overzicht gebruikte afkortingen ................................................................................................ 30 
 
  
Pagina 3 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
1. Algemene (beleids)kaders en prioriteiten 
1.1.  Inleiding 
 
De missie, visie en strategie vormen de grondslag voor de bedrijfsvoering binnen de Kustwacht en zijn 
bepalend voor de focus. In het jaar 2018 hebben geen grote koersveranderingen plaatsgevonden, maar 
wel een bijstelling op basis van het geldende omgevingsbeeld en actueel toekomstbeeld. In dit 
hoofdstuk wordt hierop ingegaan. In paragraaf 1.2. worden eerst de missie, visie en strategie 
beschreven om vervolgens dieper in te gaan op de taken en de prioriteitstelling van de Kustwacht op 
basis van het Justitieel Beleidsplan 2018-2021 en het jaarplan 2018. 
1.2.  Missie, visie en strategie  
 
De missie, visie en strategie van de Kustwacht vormen de basis en zijn bepalend voor de focus van de 
Kustwacht. De visie is hierbij de focus voor de middellangere termijn tot 2020 en de strategie de focus 
voor 2018. 
 
Missie 
“Het leveren van maritieme veiligheid (safety & security) in het Caribisch gebied door opsporing, 
toezicht/handhaving en di e ns tv erlen ing . ” 
  
Visie 
“Vanaf 2020 geeft de Kustwacht op basis van een actueel omgevingsbeeld invulling aan haar missie 
door middel van Intelligence Gestuurd Politieoptreden ( IG P) . ”  
  
Strategie 
Onder deze visie liggen vier pijlers die de komende jaren verder worden uitgewerkt. Deze zijn:  
1. het versterken van IGP door samenwerking en uitwisseling van informatie met alle 
rechtshandhavingspartners; 
2. het starten met het versterken van de samenwerking met ketenpartners op het gebied van   
maritieme opsporing; 
3. het inrichten van een moderne informatiehuishouding voor het realiseren van een actueel 
omgevingsbeeld; 
4. het verder bouwen aan een operationeel en financieel duurzame Kustwacht. 
1.3.  Prioriteitstelling  
 
Het zwaartepunt van de inzet van de Kustwacht ligt bij de justitiële opsporingstaken, onder gezag en 
aansturing van de Openbaar Ministeries van de Landen. Zij bepalen dan ook binnen dit kader de 
prioriteitstelling voor de Kustwacht. Conform artikel 14 van de Rijkswet Kustwacht wordt het justitieel 
beleid vastgesteld door de Ministers van Justitie van Nederland, de Nederlandse Antillen (thans het land 
Curaçao, het land Sint Maarten, en de BES-eilanden) en Aruba, op voorstel van de Procureur-generaal 
van Aruba, de Procureur-generaal van Curaçao, Sint Maarten, Bonaire, Sint Eustatius en Saba alsmede 
een lid van het college van Procureurs-generaal in Nederland. Dit beleid en de prioriteitstelling wordt 
vastgelegd in het Justitieel Beleidsplan. Het Justitieel Beleidsplan is op 17 juli 2018 op het Justitieel 
Vierpartijenoverleg (JVO) door de ministers van Justitie van de Landen aangenomen. 
 
De Kustwacht is vanuit haar taakstelling betrokken bij het verstevigen van grip op de maritieme grenzen. 
Het Justitieel Beleidsplan speelt hierop in. In het Justitieel Beleidsplan 2018-2021 zijn vier 
beleidsspeerpunten benoemd als basis voor de taakstellingen van de Kustwacht. Deze vier 
beleidsspeerpunten zijn een uitvloeisel van het Poortwachtproject oftewel ‘ grip op gren zen ’, waarbij de 
betrokken diensten, zowel op regionaal als internationaal gebied, samenwerken om de 
Koninkrijksgrenzen te versterken. 
 
Pagina 5 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
2. Operationeel 
2.1. Inleiding 
 
Dit hoofdstuk behandelt dezelfde paragrafen als hoofdstuk 2 uit het jaarplan 2018. Dit zijn 
achtereenvolgens de vorderingen op het gebied van Intelligence Gestuurd Politieoptreden (IGP), 
opsporingscapaciteit, samenwerking met ketenpartners, operationele capaciteiten en internationale 
samenwerking. Het hoofdstuk sluit af met de resultaten van de Kritische Prestatie-Indicatoren ( KPI ’s ) 
en de operationele resultaten. 
 
Omgevingsomstandigheden 
De humanitaire situatie in Venezuela bleef in 2018 verslechteren. De interne spanningen namen toe als 
gevolg van de slechte mensenrechtensituatie, de uitholling van de rechtsstaat, de financieel-
economische crisis en ondermijning van de democratie in het land. De groeiende migratiestromen die 
dat tot gevolg had, baarden grote zorgen, in de regio, maar zeker ook in de Caribische landen van het 
Koninkrijk.  
2.2.  Intelligence Gestuurd Politieoptreden 
 
Het optreden van de Kustwacht is in 2018 in structureel overleg met het Openbaar Ministerie (OM) 
gericht geweest op uitvoering van de vier beleidsspeerpunten die door de verschillende landen zijn 
vastgesteld in het Justitieel Beleidsplan 2018-2021. Een doorlopend thema in 2018 was illegale 
transporten over water, omdat dit thema alle beleidsspeerpunten van het Justitieel Beleidsplan beslaat. 
In 2018 is inzet op basis van IGP voortgezet en verder ontwikkeld.  
 
De informatiehuishouding bij de Kustwacht heeft zich in 2018 verbeterd, maar heeft het maximaal 
haalbare binnen de huidige formatie en middelen bereikt. Daarom heeft de Kustwacht een strategie 
ontwikkeld om nog beter invulling te geven aan het IGP-concept. Een kritische succesfactor daarbij is 
de verdere doorontwikkeling van het maritiem informatieknooppunt (MIK) met voldoende capaciteit. 
Gedurende 2018 is de formatieve doorontwikkeling van het MIK gestagneerd. Zo is het in 2018 niet 
gelukt de formatie van het MIK te formaliseren. De bonden op Curaçao hebben nog niet ingestemd met 
de formatiewijzigingen van de kustwachtorganisatie ten opzichte van de Formatiebrief 2005. Hierdoor 
wordt de verdere professionalisering van de informatiehuishouding van de Kustwacht gehinderd. Het 
meest nijpende knelpunt binnen het MIK is het gebrek aan analysecapaciteit.  
 
Ter verdere versterking van IGP heeft de Kustwacht in 2018 een roadshow IGP opgezet. Het doel van 
deze roadshow is het creëren van bewustwording bij het personeel van de Kustwacht over het belang 
van IGP voor het vergroten van de effectiviteit van de taakuitvoering en de prominente rol van elk 
individu daarin. Hiertoe hebben twee c ol leg a’s van de Koninklijke Marechaussee uit Nederland drie 
medewerkers van de Kustwacht begeleid en getraind om zelf als instructeur de roadshow uit te kunnen 
dragen binnen de Kustwacht. Alle steunpunten hebben in 2018 de roadshow ontvangen en zonder 
uitzondering positief beoordeeld. De Kustwacht is zich bewust van het belang van dit soort initiatieven 
voor de verdere versterking van het IGP-concept en zal ook de komende jaren hiermee doorgaan. 
Vanuit het Korps Politie Curaçao (KPC) is interesse getoond voor dit initiatief van de Kustwacht. Waar 
mogelijk zal de Kustwacht hierin samenwerking zoeken met het KPC. 
 
De deelname aan de diverse informatie-uitwisselingfora zoals het Fusion Center Aruba (FCA) en het 
Informatie Centrum Curaçao (ICC) zijn gecontinueerd en zelfs geïntensiveerd. Zo is de deelname aan 
ICC in tijd verdubbeld van één naar twee ochtenden per week. Daarnaast zijn in 2018 initiatieven 
ontplooid om ook op Sint Maarten, Bonaire, Saba en Sint Eustatius soortgelijke informatie-
uitwisselingsfora in te richten door de oprichting van het Informatie Centrum BES. Het succes van dit 
soort fora is grotendeels afhankelijk van de bereidheid tot delen van informatie. Hiertoe dient een basis 
van vertrouwen te bestaan. Deelnemende diensten werken aan het leggen en versterken van de 
vertrouwensbasis door in een regelmatige setting bijeen te zitten met dezelfde personen. De lokale 
Pagina 7 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
In de eerste helft van 2018 hebben steeds twee agenten van het KPC deelgenomen in de 
patrouilleteams van het steunpunt Curaçao en is met de Douane samengewerkt door gemengde 
patrouilles uit te voeren op zowel het land (kuststrook) als op zee en in de havens. Deze patrouilles 
waren hoofdzakelijk gericht op het thema vuurwapens. Ze zijn in de tweede helft van 2018 niet 
voortgezet als gevolg van prioriteitstelling door de ketenpartners bij de inzet van hun schaarse 
capaciteit. 
 
In samenwerking met het Korps Politie Aruba (KPA) heeft het steunpunt Aruba vanaf medio 2016 t/m 
eind 2017 met vier ploegen 24/7 kunnen opereren. Door personeelstekort kon de KPA in 2018 echter 
niet meer structureel mensen leveren om deze samenwerking op hetzelfde niveau voort te zetten en is 
het steunpunt Aruba weer overgegaan naar de standaard drie ploegendienst. Daardoor vielen gaten in 
het operationele rooster. Of daardoor aanlandingen zijn gemist, is niet aan te geven. 
 
In 2018 is met beschikbare mensen en middelen een goed product neergezet. Voor het  MIK blijven er 
verbeterpunten waarneembaar in de (versterking van de) samenwerking met ketenpartners, 
bijvoorbeeld door het plaatsen van een liaisonofficier in het MIK door elke ketenpartner. In voorkomende 
gevallen werd in 2018 duidelijk dat ondanks de uitdrukkelijke wens tot versterking van samenwerking te 
komen, de factor mens bepalend is. Onder druk van tekort aan personeel en de groeiende vraag naar 
gekwalificeerde opsporingsambtenaren waren ketenpartners in voorkomende gevallen gedwongen hun 
capaciteit terug te trekken. Dit is een uitdaging voor de Kustwacht die bijvoorbeeld kan worden 
aangegaan door de eigen organisatie kwantitatief met voldoende en kwalitatief goed personeel te vullen 
en door nog meer uit informatie-uitwisselingsfora te halen.  
De oprichting van het Actiecentrum Ondermijnende Criminaliteit te Curaçao (ACOC) in januari 2018 is 
een kans om de domeinen informatie, bestuur, opsporing en handhaving beter op elkaar af te stemmen 
en daardoor een efficiëntieslag te maken. In dit ACOC pakken de ketenpartners structureel en 
multidisciplinair de ondermijnende criminaliteit op Curaçao aan. Het ACOC treedt op als centrale 
stuurgroep en coördinator van integrale acties tegen alle vormen van ondermijnende criminaliteit. Het 
ICC is de centrale informatie en intelligence verstrekker voor het ACOC. In Nederland is reeds bewezen 
dat deze vorm van multidisciplinaire aanpak werkt. De uitdaging is meer initiatieven als het ACOC 
koninkrijksbreed in te stellen en het bestaande initiatief tot volwaardig actiecentrum uit te laten groeien. 
 
De vier ministers van Justitie hebben in het Justitieel Vierpartijenoverleg (JVO) de opdracht gegeven 
aan de Procureurs-Generaal van Curaçao, Sint Maarten en de BES-eilanden en van Aruba om een 
baseline te ontwikkelen die de minimale norm duidt van de weerbaarheid van de maritieme en 
luchtgrenzen van het Koninkrijk der Nederlanden in het Caribisch gebied. De Kustwacht heeft in 2018 
2
samen met de ketenpartners intensief deelgenomen aan dit project bij het beschrijven van de 
processen ter versterking van de maritieme grenzen. 
De uitdaging van de grensbeveiliging en controle van de maritieme grens ten opzichte van de luchtgrens 
zit in de diversiteit van aanlandingsplekken. Voor de luchtgrens is sprake van een centrale locatie, 
namelijk de luchthaven. Voor de maritieme grens is dat niet het geval. Er zijn meerdere havens per 
eiland en een veelvoud aan aanlandingslocaties buiten die havens. Dit maakt het beheersen van de 
maritieme grens tot een grotere uitdaging die door integrale benadering door de betrokken diensten op 
basis van een gezamenlijk actueel beeld beter kan worden volbracht. 
 
De hoofdprocessen om grip te krijgen op de maritieme grenzen hebben een cyclisch karakter. De cyclus 
start met het vergaren van informatie voor het opbouwen van een zogenaamde Situational Awareness. 
Dat is een geïntegreerd actueel omgevingsbeeld. Hierna volgt de analyse van informatie om verbanden 
te kunnen leggen en te kunnen komen tot Situational Understanding. Dat is de duiding van informatie 
voor de grensveiligheid. Uit de geanalyseerde informatie kan op basis van gevalideerde inlichtingen, 
proactief besluitvorming voor de inzet en acties volgen.  
 
                                                      
2
 Grip op Grenzen 
Pagina 9 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
De geplande vaardagen van het stationsschip en de vlieguren van de boordhelikopter zijn behaald. 
Echter, het afgesproken aantal vlieguren conform het convenant met de beheerder Commando 
6
Zeestrijdkrachten (CZSK) zijn niet gehaald. Dit komt door de onvoorziene niet-beschikbaarheid van het 
stationsschip in de West. Het stationsschip was in het voorjaar voor een periode van zes weken niet 
beschikbaar, in het najaar was dat twee weken. 
 
In het APK stonden ook internationale oefeningen en operaties opgenomen, welke deels zijn uitgevoerd.  
 
Voor het eerst is met een cutter met Jamaicaanse en Amerikaanse eenheden deelgenomen aan de 
operatie Riptide in de wateren nabij Jamaica. Deze operatie vond plaats in maart 2018 en had als doel 
met elkaar de afspraken in de praktijk te beoefenen zoals vastgelegd in de Memorandum of 
Understanding met Jamaica. Tijdens het opereren bleek de samenwerking een succes en werd eens te 
meer het belemmerende effect zichtbaar van het uitblijven van ratificatie van het Verdrag van San Jose 
door Jamaica.  
 
De frequentie van operatie Lockdown is verhoogd naar ten minste één maal per maand per eiland. Deze 
operatie omvat tijdelijk en plaatselijk 100% controles van maritiem verkeer. In de tweede helft van 2018 
is bij elke operatie Lockdown te Curaçao bijstand aangevraagd bij Defensie, onder gezag van het OM. 
Hierdoor werd het mogelijk statische observatiecapaciteit op tactische locaties in te zetten als aanvulling 
op de sensoren van de Kustwacht. 
 
Operatie Clockwork is een samenwerking met de United States Coast Guard (USCG) sector San Juan 
(Puerto Rico) met als doel gerichte controle en gezamenlijk optreden tegen illegaal maritiem transport 
in de Anegada Passage tussen Sint Maarten en de United States Virgin Islands. Deze operatie stond in 
2018 tweemaal gepland. In het voorjaar is de operatie conform planning uitgevoerd. In het najaar heeft 
de operatie op het laatste moment geen doorgang kunnen vinden. Ten eerste door herbestemming van 
de betrokken eenheden van de USCG en ten tweede omdat de cutter Poema door een technisch 
mankement een gedeelte van de periode niet inzetbaar was. 
 
De Kustwacht van Venezuela heeft de jaarlijkse oefening Open Eyes in 2018 afgezegd omdat er geen 
Venezolaanse capaciteit beschikbaar was.  
 
De deelname van de cutter Panter aan de internationale oefening Tradewinds is niet doorgegaan in 
verband met de verhoogde dreiging van aanlandingen vanuit Venezuela.. 
 
In overleg met de Colombiaanse Kustwacht is de Operatie Vista del Condor verschoven naar 2019.  
 
2.7.  Operationele capaciteiten 
 
Lichte vaartuigen 
In toenemende mate is de persoonlijke uitrusting voor met name de nachtelijke intercepties op zee nog 
niet volledig toereikend. Om r is ic o’s tijdens de nachtelijke intercepties zo veel mogelijk te beperken heeft 
de Kustwacht in 2018 nieuwe helmen geleverd gekregen. Daarnaast is de Kustwacht aangesloten bij 
het project ‘Def ens i ebr e de vervanging van nac ht zic ht appar atuur ’. Dit project zal de behoefte van de 
Kustwacht aan nachtzichtapparatuur borgen. Ter overbrugging wordt vanaf medio 2018 
nachtzichtapparatuur van Defensie gebruikt. 
De bestaande scherfwerende vesten waarmee het personeel van de Kustwacht optreedt, voldoen voor 
een groot gedeelte van het optreden. Echter, tijdens nachtelijke intercepties wordt niet uitgesloten dat 
de dreiging bestaat uit zwaarder kaliber wapens. Smokkelaars hebben die wapens nog niet tegen de 
Kustwacht gebruikt, maar de dreiging is reëel. Daarom zijn nieuwe kogelwerende vesten besteld die 
                                                      
6
 De niet-beschikbaarheid was ontstaan door de watermist-problematiek, zie ook Kamerstuk 35 000 X, nr 16 van 29 oktober 2018. 
Pagina 11 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
Door de situatie in Venezuela en de navenante verhoogde kans op aanlandingen op de ABC-eilanden 
heeft de Kustwacht ervoor gekozen het stationsschip in 2018 meer bij de Benedenwindse eilanden te 
laten patrouilleren. Desalniettemin is gedurende 2018 het stationsschip regelmatig in de Caribische Zee 
en in het SSS-gebied (Sint Maarten, Saba en Sint Eustatius) op patrouille geweest.    
    
Capaciteit Defensie 
De Kustwacht en Defensie werkten in 2018 nauw samen bij het beter grip krijgen op aanlandingen. 
Deze samenwerking betrof het inlenen van Fast Raiding Interception Special Forces Craft (FRISC) om 
niet-beschikbaarheid van super-RHIBs op te vangen, het delen van informatie, alsook het onder formeel 
bijstandsverzoek inzetten van statische observatieteams en duikteams. De 
bijstandsaanvraagprocedure voor onder andere statische observatie is aanzienlijk vereenvoudigd 
waardoor de Kustwacht met instemming van het OM steeds vaker de statische observatieteams in de 
handhavingsketen vraagt bij Defensie. In 2018 zijn drie verzoeken om bijstand ingediend en 
gehonoreerd waarbij Defensie bijstand heeft verleend aan het land Curaçao in de vorm van militaire 
statische observatieteams ter ondersteuning van Kustwacht operaties. 
 
De Kustwacht is in 2018 gestart met het opstellen van een barrièremodel met als doel het aantal 
aanlandingen te minimaliseren. Dit model moet inzicht verschaffen in de integrale samenhang van 
activiteiten die leiden tot verstoren van illegale aanlandingen. Het inrichten van het model gaat in nauwe 
samenwerking met Defensie, omdat zij over de specifiek benodigde kennis beschikt of omdat zij 
bepaalde capaciteit die benodigd is om barrières op te werpen, kan leveren of aanvragen. De Kustwacht 
werkt nu met het barrièremiddel en doet ervaringen op. De uitkomsten van het model worden gedeeld 
met de ketenpartners, zodat de grip op illegale aanlandingen integraal wordt versterkt.  
 
Operationele r is ic o’s – continuïteit huidige capaciteiten 
In het Lange Termijn Plan 2019-2028 (LTP) van de Kustwacht worden capaciteiten benoemd waarmee 
de Kustwacht vanaf 2019 tot en met 2028 de taken en opdrachten op het huidige niveau kan 
bestendigen en daarnaast capaciteit op de Bovenwinden wordt uitgebreid met een walradarketen. Twee 
vervangingsprojecten zijn in 2018 van start gegaan. Dit zijn de vervanging van de walradarketen 
Benedenwinden en de vervanging van de LVC.  
2.8.  Coördinatie 
 
Bij het uitvoeren van de kustwachttaken zijn telkens meerdere eenheden betrokken. Om veilig, efficiënt 
en maximaal effectief te kunnen blijven optreden is gezamenlijk situationeel bewustzijn onder de 
eenheden van de Kustwacht en de ketenpartners essentieel. De ontwikkeling van innovatieve common 
datalink-systemen die dit bewustzijn borgen, gaat snel. De systemen worden steeds eenvoudiger te 
integreren als de digitale infrastructuur en communicatiemiddelen dit toestaan. De Kustwacht dient haar 
digitale infrastructuur en communicatiemiddelen hierop voor te bereiden, zoals opgenomen in het 
jaarplan 2019. 
2.9.  Kritische Prestatie-Indicatoren (K PI’s) 
 
De volgende tabellen tonen de te behalen normen ( KPI ’s ) op jaarbasis en de resultaten van 2018. 
Norm Norm Resultaten Resultaten 
Organieke Kustwachteenheden 
patrouilles them a’ s patrouilles them a’ s 
Kustwachtcutter Panter (vaardagen) 120  121 
Kustwachtcutter Jaguar (vaardagen) 120  103 
Kustwachtcutter Poema (vaardagen) 120  125 
Interceptors Steunpunt Aruba (vaaruren) 1225  1225  1118 870 
Interceptors Steunpunt Curaçao (vaaruren) 1150  1150  730 0 
Pagina 13 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
Taakgebied Resultaat 2018 
Totaal Steunpunt Steunpunt Steunpunt Stations
AUA CUR SXM schip 
Doorvoer drugs 1678 kg cocaine 225,6 953,5 0 499,1 
2 kg heroine 2,2 0 0 0 
282 kg marihuana 274,2 7,95 0 0 
Milieudelichten 3 keer proces verbaal opgemaakt 2 1 0 0 
Visserij 42 keer proces verbaal opgemaakt 12 14 16 0 
SAR 119 keer in actie gekomen, waarbij 95 personen zijn gered 
 
Tabel 4 Operationele resultaten 2018 per land 
 
De onderrealisatie van interceptorvaaruren door steunpunt Curaçao is te wijten aan een samenspel van 
drie factoren. Ten eerste zijn er vacatures bij het steunpunt Curaçao waardoor de operationele output 
onder druk staat en vaak gekozen is voor planmatige beschikbaarheidsdiensten in geval van informatie 
of indicatie van smokkelactiviteiten. Ten tweede was de beschikbaarheid van de super-RHIBs in het 
eerste kwartaal van 2018 zeer laag in de aanloop naar de levering van de Metal Sharks en ten derde 
heeft de introductie van de Metal Shark gedurende de opleidingen en trainingen een lagere operationele 
output ten gevolg gehad. 
 
De Justice 20 vaartuigen worden niet op alle steunpunten in gelijke mate gebruikt. Dit heeft te maken 
met de grootte van de Justice en de maritieme omgeving waarin de Justice wordt gebruikt. Die is 
namelijk voor ieder steunpunt anders. Voor Aruba is hiermee op voorhand rekening gehouden met een 
aangepaste KPI, maar voor Sint Maarten niet. In de praktijk blijkt ook de bijgestelde KPI niet haalbaar 
op Aruba, omdat de Justice in de wateren van Aruba niet voldoet. In de maritieme omgeving van Sint 
7
Maarten blijkt in de praktijk dat noodzakelijkerwijs eerder een interceptor wordt gebruikt dan een 
Justice, omdat gedurende een patrouille zowel de lagoon als het buitenwater wordt aangedaan en voor 
8
het buitenwater de Justice minder geschikt is. Dit heeft als gevolg dat ook de Justice KPI op Sint 
Maarten niet wordt gehaald. Alleen op Curaçao wordt de KPI gehaald. Dat is enkel omdat de Justice bij 
Bonaire wordt gebruikt door de gedetacheerde bemanning van het steunpunt Curaçao. In het 
Operationeel Overleg wordt de behoefte aan Justice vaartuigen beschouwd en heroverwogen. In 2018 
is daarom besloten een van de twee Justice vaartuigen van Sint Maarten naar Bonaire te verschepen 
om daar redundantie te creëren. 
  
                                                      
7
 Als interceptors dienen super-RHIBs of Metal Sharks. 
8
 De Justice is minder geschikt op buitenwater door de grootte en de ontbrekende redundantie met slechts één motor. 
Pagina 15 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
aanwezigheid op de beurzen naar tevredenheid verlopen. De Kustwacht was verder aanwezig op 
beroepenmarkten op Aruba, Bonaire, Curaçao en Sint Maarten.  
3.3.  Doorstroom 
 
Algemeen 
De gesprekkencyclus van functionerings- en beoordelingsgesprekken is de tweede helft van 2018 
uitgevoerd. Alle medewerkers van de Kustwacht hebben over systematiek en toepassing voorlichting 
ontvangen. Alle leidinggevenden hebben een verdiepingstraining gekregen, waarbij is ingegaan op de 
vaardigheden en de kernpunten van de methodiek. Verder is door middel van zogenaamde 
kalibratiesessies consensus bereikt over te hanteren normen bij het beoordelen van medewerkers.  
 
In 2018 zijn naast de training voor de toepassing van de gesprekkencyclus ook trainingen aangeboden 
aan individuele medewerkers. Voorbeelden hiervan zijn het opwerktraject van het beoogd 
plaatsvervangend hoofd steunpunt Sint Maarten, de commandant van de cutter Panter en de diverse 
opleidingen voor professionalisering op de verschillende cutters.  
 
Opleiding en Training 
In 2018 zijn tal van individuele opleidingen aangeboden. Deze opleidingen waren vaak gericht op 
persoonlijke effectiviteit, zoals leiderschapstrainingen, timemanagement en training als 
preventiemedewerker. De Kustwacht heeft in 2018 ook trainingen verzorgd aan medewerkers die 
vertrouwenspersoon, EHBO en medezeggenschapsraad als neventaak hebben.  
 
De Kustwacht heeft verder geïnvesteerd in trainingen voor het personeel op de cutters. In 2018 zijn 
twee medewerkers naar de cursus voor Koopvaardij Officier Kleine Schepen–Stuurman gegaan, een 
medewerker naar de opleiding Koopvaardij Officier Kleine Schepen-Werktuigbouw en twee 
medewerkers zijn naar de initiële zeevarenden cursus van Schipper Machinist met Beperkt Werkgebied 
gegaan. Deze kandidaten volgen hun afrondende stage op één van de drie cutters. Van de vier 
kandidaten die in 2017 deze opleidingen hebben gevolgd hebben drie in 2018 hun stage afgerond en 
hun diploma behaald. Van de twee kandidaten die in het eerste kwartaal van 2018 hun opleiding hebben 
gevolgd, hebben beiden hun stage afgerond. De drie kandidaten die in het laatste kwartaal van 2018 
hun opleiding hebben gevolgd, zullen in 2019 hun stage afronden. 
 
De executieve medewerkers van steunpunt Curaçao zijn in 2018 getraind in het varen met de Metal 
Shark. Het technisch personeel is getraind in het onderhouden van deze interceptors. De opleidingen 
voor de overige eilanden staan begin 2019 gepland. 
 
De Kustwacht heeft de eerder benoemde OCPK 2018-2020 gevuld met twee aspiranten voor Sint 
Maarten, vier aspiranten voor Aruba en vijf aspiranten voor Curaçao. In 2018 heeft de Kustwacht 
gesprekken gevoerd met de Politie Academie Nederland en het KPCN over de ervaringen en voortgang 
van de OCPK. Als resultaat van dit overleg is overeengekomen dat de aspiranten van de OCPK 2018-
2020 het tweede jaar van hun opleiding op Bonaire in plaats van op Curaçao zullen volgen. Het 
convenant voor deze opleiding is nog niet vastgesteld en staat op de planning voor 2019. 
 
Het belastbaarheidsonderzoek voor de bemanningen van de super-RHIBs heeft in 2018 geen vervolg 
gekregen. Met de komst van de Metal Sharks heeft de Kustwacht besloten het 
belastbaarheidsonderzoek voor de super-RHIBs geen vervolg te geven en zich te richten op een 
preventief medisch onderzoek Metal Shark. De Kustwacht heeft echter niet voldoende capaciteit het 
onderzoek in eigen beheer uit te voeren. Daarom is in 2018 een behoefte opgesteld voor de inhuur van 
capaciteit.  
 
Er is in 2018 een inzetbaarheid onderzoek geweest onder de kustwachters die op een Interceptor 
geplaatst zijn. Uit het onderzoek zijn enkele verbeterpunten naar voren gekomen waar de Kustwacht 
aan gaat werken. Deze verbeterpunten zijn voornamelijk gericht op doorstroom, zoals het aanbieden 
Pagina 17 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
3.5.  Prestatie-indicatoren 
 
De resultaatgemiddelden over 2018 zijn opgenomen in de volgende tabel. Dit zijn afgeronde gemiddelde 
percentages voor de Kustwacht als geheel. De percentages per steunpunt kunnen hiervan afwijken 
maar blijven, met uitzondering van de functionerings- en beoordelingsgesprekken, binnen de norm. De 
functionerings- en beoordelingsgesprekken zijn na de zomer 2018 gehouden. Een groot aantal 
medewerkers krijgt in januari 2019 zijn of haar beoordeling.  
 
 
Personele prestatie-indicatoren 
Norm jaarplan Gerealiseerd 2017 Gerealiseerd 2018 
 
Verzuim personeel 5% 4,2% 4,6% 
Opleidingsrendement 90% 90% 90% 
Personele gereedheid 80% 89% 90% 
Personele bezettingsgraad 80% 86% 89% 
Functionerings-
    80%     20%     70% 
/beoordelingsgesprekken 
Afgehandelde versus ingediende, 
90% 24% 80% 
rechtspositionele verzoeken 
 
Tabel 5: Personele prestatie-indicatoren 
  
Pagina 19 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
externe dokking in Suriname, gecombineerd met een Lloyds Special Survey. Tijdens deze Survey is 
opgevallen dat de staat van het casco van de cutters hard achteruitgaat. De verwachting is dat cutter 
Panter niet langer dan tot de volgende Special Survey (2023) voor de Kustwacht inzetbaar kan zijn. De 
andere twee cutters zullen vanwege dezelfde reden tot maximaal 2024 in de vaart kunnen blijven.  
In 2018 zijn 21 operationele defecten opgetreden op de cutters (ten opzichte van 17 in 2017). Deze 
defecten resulteerden in het tijdelijk beperkt of niet volledig kunnen benutten van een systeem. De 
cutters hebben gezamenlijk 47 dagen niet kunnen varen als gevolg van deze operationele defecten.  
Op het gebied van modificaties zijn alle cutters inmiddels voorzien van nieuwe GPS-apparatuur. Ook 
zijn twee cutters uitgerust met een vernieuwd communicatiesysteem voor communicatie met vliegende 
eenheden. Ook is de modificatie op de koelkasten op alle cutters uitgevoerd. Hierdoor wordt voldaan 
aan regelgeving op het gebied van voedselveiligheid. 
 
Bijboten cutters 
2017 was het eerste jaar waarin de kinderziektes van de bijboot echt waren afgenomen. In 2018 is de 
beschikbaarheid verder gestegen naar 79%. Dit geeft aan dat de bijboten inmiddels een betrouwbaar 
systeem zijn.  
Een belangrijke uitdaging voor 2018 was het verbeteren van de betrouwbaarheid van het trimpaneel 
van de bijboten. Hiervoor was in 2017 een vervangingsmodificatie ingediend. Inmiddels blijken de eerste 
kleine aanpassingen aan het systeem dermate robuust, dat de modificatie is komen te vervallen.  
 
Interceptor capaciteit 
In 2018 heeft de Kustwacht de beschikking gehad over minder super-RHIB Interceptors. In januari 
resteerden nog zeven van de 12 oorspronkelijke super-RHIBs. Gedurende het jaar zijn drie super-
RHIBs onherstelbaar beschadigd of defect geraakt. Eind 2018 waren nog vier super-RHIBs inzetbaar.  
 
Vanaf week 19 zijn de eerste vier Metal Shark Defiant 38” interceptors toegevoegd aan de sterkte. 
Hierdoor is de interceptor beschikbaarheid over heel 2018 gemiddeld 53% geweest. Als alleen naar de 
beschikbaarheid van de Metal Sharks gekeken wordt, ligt die sinds week 19 rond de norm van 75%. De 
Kustwacht verwacht dat met de invoer van de laatste acht Metal Shark Interceptors begin 2019 de 
beschikbaarheid van interceptors in 2019 de norm wel wordt behaald. 
 
Het feit dat de Metal Sharks voor Aruba en Sint Maarten later dan of niet als gepland in 2018 geleverd 
zijn, heeft te maken met de geconstateerde kinderziektes. Om de fabrikant de gelegenheid te geven de 
geconstateerde gebreken van de levering op Curaçao te verhelpen, is besloten de levering uit te stellen. 
10
De boten voor Aruba zijn daarom op 13 december 2018 geleverd .  
 
Voor de inrichting van de instandhouding van de Metal Sharks is in samenwerking met materiële 
instandhouding CARIB (MICAR) en het projectteam van DMO een Preventief Onderhoudsplan opgezet. 
Het onderhoudsregime van de Metal Shark komt neer op maandelijks, driemaandelijks, halfjaarlijks en 
jaarlijks onderhoud op de steunpunten. Voor het jaarlijkse onderhoud zijn specialisten van MICAR 
beschikbaar. Ook worden op afroep leveranciers ingeschakeld voor specifieke technische storingen.  
 
Justice 20 
In 2018 heeft de Justice op Curaçao zijn eerste 300-uurs onderhoud gehad. Door de onbekendheid 
met de uit te voeren taken binnen dat onderhoud en het ontbreken van reserveonderdelen heeft deze 
boot 27 weken stilgelegen. Voornamelijk hierdoor is de gemiddelde beschikbaarheid 9% onder de 
norm. Omdat de Justice op Bonaire meer wordt ingezet dan op Sint Maarten, is in het najaar van 2018 
één van de twee Justice vaartuigen van Sint Maarten naar Bonaire verplaatst. 
 
 
 
 
                                                      
10
 De Metal Sharks van Sint Maarten zijn sinds 12 maart 2019 operationeel. 
Pagina 21 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
5. Begroting 
5.1.  Inleiding 
Per 1 januari 2018 is het budget van de Kustwacht overgedragen van het ministerie van Binnenlandse 
zaken en Koninkrijkrelaties (BZK, Hoofdstuk IV Rijksbegroting) naar het ministerie van Defensie 
(Hoofdstuk X Rijksbegroting). De overdracht van het budget is besloten in het Nederlandse 
regeerakkoord van 2017-2021. Door deze overdracht is het financiële jaar van de Kustwacht 
gewijzigd. Dit omvatte voorheen de periode van 1 december tot en met 30 november. Vanaf 2018 
omvat het financiële jaar van de Kustwacht de periode 1 januari tot en met 31 december. Met de 
overdracht van het budget van BZK naar Defensie is de noodzaak van een goedkeurende 
controleverklaring bij het verrekenstuk, waarmee de uitgaven van de Kustwacht met BZK werden 
verrekend, komen te vervallen. De uitgaven van de Kustwacht vallen vanaf 2018 onder de controle 
van het jaarverslag van Defensie. 
In het Regeerakkoord 2017 heeft Nederland vanaf het uitvoeringsjaar 2018 voor het Lange Termijn 
Plan 2019-2028 (LTP 2019-2028) een bedrag van € 110 miljoen beschikbaar gesteld. Na 
prijscorrecties vanaf 2018 is dat per jaar structureel € 10,2 miljoen. De besluitvorming over de bijdrage 
van de Caribische landen moet nog plaatsvinden. De tot nu toe beschikbare middelen voor het LTP 
2019-2028  zijn voor de Kustwacht gereserveerd in het investeringsprogramma van Defensie. In het 
uitvoeringsjaar 2018 zijn deze middelen niet aangesproken en daarom in dit jaarverslag buiten 
beschouwing gelaten.   
5.2.  Realisatie begroting 2018  
De uitgaven over 2018 worden toegelicht aan de hand van de volgende uitgavenposten. 
 Lokaal personeel. Ten laste van dit onderdeel komen de salarissen, de sociale lasten, het 
werkgeversdeel van de pensioenbijdrage en ziektekosten, overwerk en de verschillende toelagen 
voor het lokaal Kustwachtpersoneel in dienst bij de Caribische landen van het Koninkrijk. 
 Defensiepersoneel. Ten laste van dit onderdeel komen de salarissen, sociale lasten, overwerk 
en toelagen voor onregelmatige dienst van Defensiepersoneel. 
 Overige personele exploitatie. Ten laste van dit onderdeel komen personele uitgaven anders dan 
salarissen van zowel lokaal personeel als Defensiepersoneel. Deze uitgaven zijn in sterke mate 
afhankelijk van de personeelssterkte en de planning van activiteiten. Het gaat hierbij onder meer 
over kosten voor opleidingen en dienstreizen. 
 Materiële exploitatie. Bij dit artikelonderdeel zijn alle materiële uitgaven ondergebracht. 
 Luchtverkenning. Onder deze uitgavenpost vallen alle uitgaven die gerelateerd zijn aan de inzet 
van Luchtverkenningscapaciteit en de exploitatie van het Steunpunt Hato (exclusief salarissen 
van het personeel geplaatst op HATO). 
 Investeringen. Onder deze uitgavenpost vallen projecten voor de nieuwbouw van infrastructuur 
en aanschaf dan wel vervanging van groot materieel. 
 Bijdrage Defensie Luchtverkenning. Tot het uitvoeringsjaar 2017 werd onder deze uitgavenpost 
de uitgaven van het vliegende personeel van de helikoptercapaciteit inzichtelijk gemaakt. Mede 
vanwege het beleggen van het formatiebudget van het militair personeel bij de Directie Personeel 
en Bedrijfsvoering van CZSK, is vanaf dit jaar niet de daadwerkelijke uitgaven, maar de volledige 
bijdrage van Defensie onder Luchtverkenning opgenomen.  
 
Budget en realisatie 2018 
Onderstaande tabel geeft de initiële toewijzing, de suppleties en interne correcties, de realisatie en het 
overschot van het budget van de Kustwacht weer. Na de tabel wordt het overschot (onderrealisatie) per 
uitgavenposten toegelicht. De effecten van valutaschommelingen en loon- en prijsontwikkelingen 
worden daarna toegelicht. De bedragen zijn in € * 1.000, tenzij specifiek anders benoemd. 
  
Pagina 23 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
van de overrealisatie is gerelateerd aan koersverschillen in de materiële exploitatie van circa € 120. 
Voor wat betreft onderhoud aan de walradars heeft de leverancier voor circa € 300 aan facturen niet 
in 2018 voor betaling kunnen aanbieden. Dit geldt ook voor de onderhoudskosten aan de Jaguar 
waarvan het onderhoud pas eind december is afgerond. Hierdoor is een factuur van circa € 500 niet 
ontvangen. De betaling van uitgevoerd werk in 2018 dat nog niet gefactureerd is, vindt plaats in 2019. 
De Kustwacht heeft een contract met Provincial Aerospace Limited (PAL) waarin de inzet van 
maritieme patrouillevliegtuigen is geregeld. Dit contract voorziet de Kustwacht in vlieguren en biedt 
ruimte overcapaciteit efficiënt te benutten. Begin 2018 is een overeenkomst getekend met Joint 
Interagency Task Force South (JIATF-S) waarin de overcapaciteit tegen betaling van de integrale 
kostprijs is overeengekomen. Betreffende overeenkomst heeft geleid tot het ‘ te r ugver die nen ’ van 
circa € 0,55 miljoen van de uitgaven aan PAL.  
 
Luchtverkenning  
Binnen dit artikelonderdeel verwachtte de Kustwacht overrealisatie. Echter, in het samenwerkings-
verband met JIATF is ca. € 550 ‘t erug verd ien d’. De onderrealisatie van € 450 is dan ook voor een 
aanzienlijk deel te relateren aan de ontvangsten via JIATF en aan de toewijzing van 100 vlieguren 
ten behoeve van “ Int ens i ve r ing grenstoezicht Sint Maa r ten” die niet zijn gerealiseerd. Daarnaast is 
een deel te relateren aan koersverschillen van circa € 300.  
 
Investeringen 
 Vervanging super-RHIBs. Er is € 1,868 miljoen van het gereserveerde budget van € 4,625 
miljoen vooruitbetaald. Voor het resterende deel wordt een beroep gedaan op de ongelimiteerde 
eindejaarsmarge van het investeringsartikel van Defensie. 
 Onderhoud walradarketen Benedenwinden. Voor het onderhoud van de walradarketen was een 
bedrag van € 1,8 miljoen gereserveerd. Hiervan is circa € 0,94 miljoen verplicht in 2018. Voor € 
0,595 miljoen van deze verplichting is eind december 2018 een factuur ontvangen, die in 2019 
tot betaling komt. Voor het resterende deel wordt een beroep gedaan op de ongelimiteerde 
eindejaarsmarge van het investeringsartikel van Defensie. 
 Versterking grenstoezicht. In het kader van “ Vers terk ing van het grenstoezicht op Sint Ma arten” 
is gedurende het uitvoeringsjaar het budget van investeringen verhoogd met € 2 miljoen. Dit 
bedrag was bestemd voor de aankoop van mobiele walradars. In 2018 lukte het niet het 
verwervingstraject af te ronden, omdat de inkoopcapaciteit onder andere door onvoorziene 
overplaatsingen afnam. Voor het resterende deel wordt een beroep gedaan op de 
ongelimiteerde eindejaarsmarge van het investeringsartikel van Defensie. 
 Prijscorrectie investeringen. In 2018 is k€ 198 toegevoegd aan het budget voor investeringen. 
Ook dit bedrag is niet gerealiseerd. Voor het resterende deel wordt een beroep gedaan op de 
ongelimiteerde eindejaarsmarge van het investeringsartikel van Defensie. 
 
Valuta 
Bij het opstellen van de begroting voor 2018 in zomer 2017 was sprake van een hogere koers van de 
US-dollar en de Antilliaanse en Arubaanse gulden ten opzichte van de begrotingskoers. In het 
uitvoeringsjaar is de valutakoers ten opzichte van de begrotingskoers over het hele jaar genomen licht 
positief ontwikkeld. Hierdoor is in het uitvoeringsjaar circa € 0,515 miljoen minder uitgegeven dan 
verwacht. 
 
Loon- en prijsontwikkeling 
De Kustwacht is gecompenseerd voor loon- en prijsontwikkeling. Voor loonontwikkeling is € 0,55 
miljoen en voor prijsontwikkeling circa € 1,4 miljoen aan het budget toegevoegd.  
5.3.  Financiering door de Landen 
De Kustwacht is een gezamenlijke verantwoordelijkheid van de Landen op grond van de Rijkswet. 
De landen financieren dan ook gezamenlijk de uitgaven aan de Kustwacht. 
Pagina 25 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
Sint Maarten €      825  €      825 2,0% 
Totaal € 20.636 € 21.201 € 41.837 100% 
 
Tabel 90: Procentuele verhoudingen van de bijdragen van de landen. Bedragen in € x 1000 
 
Bijdragen van de Landen 
Zowel Aruba als Sint Maarten hebben hun bijdrage aan de uitgaven van de Kustwacht, zoals berekend 
in het jaarverslag 2017, voldaan. In 2018 was de bijdrage van Curaçao voor het uitvoeringsjaar 2017 
13
nog niet ontvangen . De bijdragen van de landen voor het uitvoeringsjaar 2018 (tabel 10) zijn in maart 
2019 gefactureerd. 
  
                                                      
13
 In maart 2019 heeft Curaçao opdracht gegeven tot betaling van de bijdrage voor het uitvoeringsjaar 2017 en 2018. 
Pagina 27 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
6. Voorlichting  
 
In 2018 heeft de Kustwacht een nieuwe website gelanceerd. De website biedt de mogelijkheid om f oto’s 
en v ide o’s te uploaden en is ook te gebruiken op smartphones. Daarnaast bestaat nu een directe link 
met de Facebookpagina van de Kustwacht, Twitter en Instagram. De site wordt goed bezocht. Tevens 
bestaat veel aandacht voor de Facebookpagina waarop veel van de persberichten, resultaten van 
opsporingsacties, SAR-acties en samenwerking met ketenpartners worden geplaatst. 
 
De Kustwacht heeft een actief voorlichtingsbeleid gevoerd met gebruik van social media en het 
bezoeken van scholen en voorlichtingsmarkten. De Kustwacht heeft deelgenomen aan de World 
Maritime Week van de Maritieme Autoriteit van Curaçao, de Study Fair op Bonaire en de Preventiemarkt 
Curaçao 2018. 
 
De komst van de nieuwe interceptors van de Kustwacht, de Metal Sharks, op Curaçao heeft veel media-
aandacht gekregen.  
 
Daarnaast is de Kustwacht actief geweest tijdens Velas Latino América Curaçao (VLAC) 2018. Diverse 
eenheden van de Kustwacht hebben hieraan deelgenomen. Aan het evenement zelf namen deel zowel 
de cutter Jaguar als personeel dat voorlichting verzorgde. De DASH en AW-139 gaven demonstraties 
en super-RHIBs en Metal Sharks borgden de maritieme veiligheid. 
 
Door het vertrek van de voorlichter in juli en de komst van een nieuwe voorlichter in november is het 
plan in 2018 een nieuwe voorlichtingsfilm te maken nog niet gerealiseerd. Dit staat nu opgenomen in 
de plannen voor 2019. 
 
  
Pagina 29 van 31 

Kustwacht van het Koninkrijk der Nederlanden in het Caribisch Gebied  Jaarverslag 2018 
SSS Saba, Sint Eustatius, Sint Maarten 
TCI Team Criminele Inlichtingen 
US United States 
USCG United States Coast Guard 
VLAC Velas Latino America Curaçao 
 
 
 
Pagina 31 van 31 

