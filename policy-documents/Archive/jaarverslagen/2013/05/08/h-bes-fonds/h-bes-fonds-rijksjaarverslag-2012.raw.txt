Rijksjaarverslag 2012
h  BES-fonds 

Tweede Kamer, vergaderjaar 2012–2013, 33 605 H, nr. 1 2

Algemeen
A. ALGEMEEN 
A.1 AANBIEDING EN DECHARGEVERLENING 
AAN de voorzitters van de Eerste en de Tweede Kamer van de Staten-
Generaal.
Hierbij bied ik het jaarverslag met betrekking tot de begroting van het 
BES-fonds (H) over het jaar 2012 aan.
Onder verwijzing naar de artikelen 63 en 64 van de Comptabiliteitswet 
2001 verzoek ik de beide Kamers van de Staten-Generaal de Minister van 
Binnenlandse Zaken en Koninkrijksrelaties decharge te verlenen over het 
in het jaar 2012 gevoerde financiële beheer.
Ten behoeve van de oordeelsvorming van de Staten-Generaal over dit 
verzoek tot déchargeverlening is door de Algemene Rekenkamer als 
externe controleur op grond van artikel 82 van de Comptabiliteitswet 2001 
een rapport opgesteld. Dit rapport wordt separaat door de Algemene 
Rekenkamer aan de Staten-Generaal aangeboden. Het rapport bevat de 
bevindingen en het oordeel van de Rekenkamer met betrekking tot:
a. het gevoerde financieel en materieelbeheer;
b. de ten behoeve van dat beheer bijgehouden administraties;
c. de financiële informatie in het jaarverslag;
d. de betrokken saldibalans;
e. de totstandkoming van de informatie over het gevoerde beleid en de 
bedrijfsvoering;
f. de in het jaarverslag opgenomen informatie over het gevoerde beleid 
en de bedrijfsvoering;
Bij het besluit tot déchargeverlening dienen verder de volgende, wettelijk 
voorgeschreven, stukken te worden betrokken:
a. het Financieel jaarverslag van het Rijk over 2012;
b. het voorstel van de slotwet over het jaar 2012 die met het onderha-
vige jaarverslag samenhangt;
c. het rapport van de Algemene Rekenkamer over het jaar 2012 met 
betrekking tot het onderzoek van de centrale administratie van ’s Rijks 
schatkist en van het Financieel jaarverslag van het Rijk;
d. de verklaring van goedkeuring van de Algemene Rekenkamer met 
betrekking tot de in het Financieel jaarverslag van het Rijk over 2012 
opgenomen rekening van uitgaven en ontvangsten van het Rijk over 
2012, alsmede met betrekking tot de Saldibalans van het Rijk over 
2012 (de verklaring van goedkeuring, bedoeld in artikel 83, derde lid, 
van de Comptabiliteitswet 2001);
Het besluit tot déchargeverlening kan niet worden genomen, voordat de 
betrokken slotwet is aangenomen en voordat de verklaring van 
goedkeuring van de Algemene Rekenkamer is ontvangen.
De Minister van Binnenlandse Zaken en Koninkrijksrelaties, 
R.H.A. Plasterk 
Tweede Kamer, vergaderjaar 2012–2013, 33 605 H, nr. 1 4

Leeswijzer
A.2 LEESWIJZER 
Het jaarverslag van het BES-fonds maakt onderdeel uit van de financiële 
verantwoording van het Rijk maar heeft daarbinnen een eigen bijzonder 
karakter. Het jaarverslag van het BES-fonds kent in tegenstelling tot een 
departementaal jaarverslag slechts één beleidsartikel: het BES-fonds. Het 
beleid dat wordt gevoerd ter realisatie van de algemene beleidsdoel-
stelling is direct verbonden met dit ene beleidsartikel. De 
apparaatsuitgaven/ontvangsten voor de uitvoering van het BES-fonds zijn 
opgenomen bij het moederdepartement.
Dit jaarverslag zal de eerdere, op 2012 betrekking hebbende, begrotingen 
van het BES-fonds (de oorspronkelijk vastgestelde begroting 2012 en de 
e 
1ste en 2 suppletoire begrotingen 2012) als uitgangspunt nemen. 
Terugkijkend op de beleidsprioriteiten zal hierbij de ontwerpbegroting 
2012 van het BES-fonds van belang zijn.
Het jaarverslag is verdeeld in twee onderdelen: het beleidsverslag en de 
jaarrekening.
Beleidsverslag
Het beleidsverslag is een terugblik op het gevoerde beleid in 2012. Hierin 
komt de realisatie van de beleidsprioriteiten aan bod, worden de 
budgettaire gevolgen van het gevoerde beleid in beeld gebracht en 
worden er beleidsmatige conclusies ten aanzien van de beleidsprioriteiten 
getrokken. Bovendien wordt in de paragraaf beleidsartikelen stilgestaan 
bij de prestatiegegevens die betrekking hebben op de beleidsdoelstel-
lingen van het BES-fonds. Hier wordt ook de toelichting gegeven op het 
verschil tussen de oorspronkelijke vastgestelde begroting en realisatie.
Groeiparagraaf
Dit jaarverslag is het tweede jaarverslag voor het BES-fonds. Aan de 
koppeling van de meetbare gegevens (prestatie-indicatoren) en doelstel-
lingen, is in dit jaarverslag nog geen invulling gegeven.
Jaarrekening
De jaarrekening geeft het financiële beeld van het begrotingsjaar 2012 wat 
betreft het BES-fonds. In dit onderdeel wordt de verantwoordingsstaat en 
de saldibalans gepresenteerd.
Bijlagen
Ten slotte volgen er nog twee bijlagen (een lijst met afkortingen en een 
lijst met een trefwoordenregister).
Tweede Kamer, vergaderjaar 2012–2013, 33 605 H, nr. 1 6

Beleidsartikelen
B.2 BELEIDSARTIKEL 
1 Algemene doelstelling 
Via het BES-fonds wordt bewerkstelligd dat de openbare lichamen 
middelen krijgen toebedeeld om hun taken uit te voeren. Met Bonaire, 
Sint Eustatius en Saba zijn bestuurlijke afspraken gemaakt over de 
taakverdeling tussen de eilandelijke overheid en de Rijksoverheid. Op 
basis van het vastgestelde eilandelijke takenpakket is een bedrag aan vrije 
uitkering overeengekomen dat de eilanden jaarlijks ontvangen. In het 
bestuurlijk overleg financiële verhoudingen BES vindt besluitvorming 
plaats over de hoogte van de vrije uitkering voor het jaar daaropvolgend. 
In 2012 heeft aanpassing van de vrije uitkering plaatsgevonden naar 
aanleiding van de resultaten van het referentiekader onderzoek.
Verantwoordelijkheid minister
De Minister van Binnenlandse Zaken en Koninkrijksrelaties is verantwoor-
delijk voor het BES-fonds. Als fondsbeheerder draagt hij zorg voor een 
adequate omvang van het fonds in relatie tot de overeengekomen 
taakverdeling tussen Nederland en de openbare lichamen. De fondsbe-
heerder is echter niet verantwoordelijk voor de resultaten die openbare 
lichamen met hun bijdrage uit dit fonds realiseren: openbare lichamen 
zijn, met inachtneming van de wet- en regelgeving, autonoom in het 
voeren van hun beleid bekostigd uit het BES-fonds. Niet alleen de 
bestedingsrichting, ook de effectiviteit van de inzet van de middelen is 
primair een eilandelijke verantwoordelijkheid, waarin het bestuurscollege 
wordt gecontroleerd door de eilandsraad.
Succesfactoren van beleid
De Minister van Binnenlandse Zaken en Koninkrijksrelaties is systeemver-
antwoordelijk voor de openbare lichamen. De openbare lichamen mogen 
zelf bepalen welke taken en activiteiten zij bekostigen uit de algemene 
middelen van de vrije uitkering. Dit uitgangspunt laat onverlet dat de 
openbare lichamen bepaalde wettelijke taken en activiteiten dienen uit te 
voeren door de bekostiging waarvan zij op de algemene middelen zijn 
aangewezen.
De Wet Financiën BES biedt – indien nodig – instrumenten voor de 
Minister van Binnenlandse Zaken en Koninkrijksrelaties en het College 
financieel toezicht (Cft) om in te grijpen. Het openbaar lichaam kan in 
principe alleen uitgaven doen die zijn opgenomen in een door de Minister 
van Binnenlandse Zaken en Koninkrijksrelaties goedgekeurde begroting 
van dit openbaar lichaam.
In december 2011 heeft de Minister van Binnenlandse Zaken en Konink-
rijksrelaties op advies van het Cft het openbaar lichaam Sint Eustatius 
onder voorafgaand toezicht gesteld voor de begrotingen 2011 en 2012. De 
overwegingen hierbij hadden betrekking op dreigende overschrijding van 
de begroting, de stand van zaken rond het financieel beheer en de 
onrechtmatigheid van uitgaven die plaatsgevonden hebben. Inmiddels is 
de situatie bij Sint Eustatius flink verbeterd. Zo is op 1 juni een hoofd 
Financiën aangesteld, is er een sluitende begroting over 2012 èn over 
2013 ingediend en is tijdig de jaarrekening over 2011 ingediend. 
Daarnaast heeft het openbaar lichaam een plan van aanpak voor het 
verbeteren van het financieel beheer in 2013 opgesteld. Dit waren de 
voorwaarden voor het College financieel toezicht om de Minister van 
Binnenlandse Zaken en Koninkrijksrelaties te adviseren het Voorafgaand 
Tweede Kamer, vergaderjaar 2012–2013, 33 605 H, nr. 1 8

Beleidsartikelen
In 2011 en 2012 is onderzoek gedaan naar de hoogte van de vrije uitkering 
in relatie tot de eilandelijke taken, het zogenaamde referentiekader 
onderzoek. Dit onderzoek is door het onderzoeksbureau Ideeversa op 
20 februari 2012 opgeleverd. Op basis van dit onderzoek is de vrije 
uitkering over 2012 aangepast tot de zogenaamde ondergrens van het 
referentiekader onderzoek. Het hieruit voortvloeiende kabinetsstandpunt 
referentiekader is op 8 juni 2012 naar de Tweede Kamer gestuurd.
Inclusief de in het bestuurlijk overleg financiële verhoudingen BES 
afgesproken verhogingen bedraagt de hoogte van de vrije uitkering van 
de drie openbare lichamen gezamenlijk USD 44,4 mln. (€ 34,7 mln). Dit 
bedrag is door tussenkomst van het Cft in regelmatige termijnen aan de 
openbare lichamen overgemaakt.
Om te borgen dat de vrije uitkering meegroeit met het stijgende prijspeil 
van Caribisch Nederland zijn aanvullende afspraken gemaakt over de 
indexering van het BES-fonds. Deze afspraken hebben geleid tot een 
verhoging van de vrije uitkering in 2012 ten opzichte van 2011 en zullen 
ook in 2013 weer tot aanpassing van het bedrag van de vrije uitkering 
kunnen leiden.
Tweede Kamer, vergaderjaar 2012–2013, 33 605 H, nr. 1 10

Jaarrekening
  
Tweede Kamer, vergaderjaar 2012–2013, 33 605 H, nr. 1 12
C. JAARREKENING 
C.1 DE VERANTWOORDINGSSTAAT 2012 VAN HET BES-FONDS 
(bedragen x € 1000)
-1- -2- =(2–1) 
Art. Omschrijving Oorspronkelijk vastgestelde begroting Realisatie Verschil realisatie en oorspronkelijke 
vastgestelde begroting 
(+ = tekortschietend t.o.v. geraamd 
bedrag) 
Ver- Ver- Ver- 
plichtingen Uitgaven Ontvangsten plichtingen Uitgaven Ontvangsten plichtingen Uitgaven Ontvangsten 
Beleidsartikelen 
1 BES-fonds 24.903 24.903 24.903 35.519 38.545 38.545 10.616 13.642 13.642

Jaarrekening
Verplichtingen per 1 januari 2012 3.025 
Aangegane verplichtingen in 2012 35.519 
38.544 
Tot betaling gekomen in 2012 0 38.544 
Negatieve bijstellingen verplichtingen uit eerdere begrotingsjaren 0 
0 –/– 
Totaal openstaande verplichtingen per 31 december 2012 0 
Tweede Kamer, vergaderjaar 2012–2013, 33 605 H, nr. 1 14

Trefwoordenregister
D.2 TREFWOORDENREGISTER 
BES 1, 3, 4, 6, 7, 8, 9, 10, 11, 12, 13, 15
CFT 15
CW 11, 15
FINBES 15
FOG 15
Fvw 15
GF 15
OWB 15
POR 15
Tweede Kamer, vergaderjaar 2012–2013, 33 605 H, nr. 1 16

