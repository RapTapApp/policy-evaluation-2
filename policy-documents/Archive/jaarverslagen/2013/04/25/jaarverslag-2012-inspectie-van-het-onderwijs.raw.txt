 
 
 
 
 
 
 
 
 
JAARVERSLAG 2012 
 
 
 
 
 
 
INSPECTIE VAN HET ONDERWIJS 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Utrecht, maart 2013 

 
 
 
Inhoud 
 
1 Over de inspectie 4 
1.1 Effectief toezicht voor goed onderwijs 4 
1.2 Inspectieleiding 5 
1.3 Relatie met het ministerie van OCW 5 
2 Toezicht, handhaving en beleid 6 
2.1 Toezicht 6 
2.2 Handhaving 7 
2.3 Toezicht op het stelsel 8 
2.4 Vertrouwensinspecteurs (VI) 8 
2.5 Samenwerking met andere inspecties 9 
2.6 Samenwerking internationaal 9 
3 Bedrijfsvoering 10 
3.1 Begroting en realisatie in 2012 10 
3.2 Resultaat 10 
3.3 Personeel 11 
3.4 Milieu, veiligheid, klachten en kwaliteitszorg 12 
4 Raad van Advies 14 
4.1 Samenstelling 14 
4.2 Onderwerpen 14 
 
Bijlage(n) 
 
I Organogram per 31 december 2012 16 
 
 

 
 
 
c. het beoordelen en bevorderen van de kwaliteit van het stelsel voor hoger 
onderwijs, met inbegrip van het stelsel van accreditatie; 
d. het beoordelen en bevorderen van de financiële rechtmatigheid; 
e. het beoordelen en bevorderen van de rechtmatigheid en de doeltreffendheid 
van de uitoefening van de taken door de gemeenten op het terrein van de 
kinderopvang en de peuterspeelzalen; 
f. het rapporteren over de ontwikkeling van het onderwijs en over de 
uitoefening van de taken door de instellingen, de regionale expertisecentra 
en de kenniscentra beroepsonderwijs bedrijfsleven, in het bijzonder over de 
kwaliteit daarvan; 
g. het verrichten van andere bij of krachtens de wet aan de inspectie 
opgedragen taken. 
1.2 Inspectieleiding 
 
De inspectieleiding in 2012: 
 
Mevrouw drs. A.S. Roeters  
Inspecteur-generaal  
  
Dr. L.S.J.M. Henkens  
Hoofdinspecteur primair onderwijs en expertisecentra (tot 1 mei 2012) 
 
Dr. A. Jonk  
Hoofdinspecteur primair onderwijs en expertisecentra (vanaf 1 mei 2012) 
 
Drs. H.G.J. Steur  
Hoofdinspecteur voortgezet onderwijs, beroepsonderwijs en volwasseneneducatie en 
hoger onderwijs 
1.3 Relatie met het ministerie van OCW 
 
De Inspectie van het Onderwijs valt onder de verantwoordelijkheid van de minister 
van Onderwijs, Cultuur en Wetenschap (OCW). Het tweedelijns toezicht op de 
kinderopvang valt onder verantwoordelijkheid van de minister van Sociale Zaken en 
Werkgelegenheid. De minister legt verantwoording af aan de Tweede Kamer over de 
inspectie. In het toezicht is de inspectie onafhankelijk, zowel in haar oordeel als in 
haar oordeelsvorming. De samenwerking tussen het ministerie van OCW en de 
inspectie is beschreven in de ‘Regeling Inspectie van het Onderwijs 2006’. In lijn 
hiermee heeft de inspectie in 2012 het jaarlijkse verslag over de staat van het 
onderwijs vastgesteld. De minister heeft dit Onderwijsverslag naar de Staten-
Generaal gestuurd. Het Jaarwerkplan 2013 is na goedkeuring door de minister naar 
Tweede Kamer gezonden.  
Pagina 5 van 17
 
 

 
 
 
De inspectie hoger onderwijs houdt toezicht op de kwaliteit van het stelsel voor 
hoger onderwijs. In 2012 is in dat verband over vijf themaonderzoeken 
gepubliceerd, namelijk over evc, verkorte trajecten, monitoring van de harde knip 
tussen bachelor en master, zij-instroom in het beroep en sociale veiligheid en 
integriteit. Daarnaast hebben activiteiten plaatsgevonden rond de verkenning van de 
waarborg van promotietrajecten.  
 
Als onderdeel van het stelseltoezicht houdt de inspectie toezicht op het 
accreditatiestelsel. In 2012 is gestart met een onderzoek naar het accreditatiestelsel 
dat in 2013 verder wordt uitgewerkt. 
 
Verder heeft inspectie hoger onderwijs in 2012 drie toetredingsverzoeken 
beoordeeld en zeven handhaafbaarheidstoeten op concept wetsvoorstellen 
uitgevoerd. In 2011 leidden inspectierapporten over alternatieve afstudeertrajecten 
mede tot discussies over de kwaliteit van het hoger onderwijs. Daarbij werd 
geconcludeerd dat zowel de interne als de externe kwaliteitsborging versterking 
behoeven. 
2.2 Handhaving 
 
De inspectie bevordert de naleving van wettelijke voorschriften. Dit doet zij door 
voorlichting te geven, maar ook door te interveniëren. De zwaarte van de 
interventies wordt logisch opgebouwd, van een lichte interventie door een 
inspecteur die leidt tot onmiddellijk herstel tot een zware interventie als het 
opleggen van een sanctie in de sfeer van de bekostiging. Het eerste doel van 
handhavingsbeleid is om gedragsverandering te bewerkstelligen. 
 
De wijziging van de Wet op het onderwijstoezicht (WOT) per 1 juli 2012 houdt in dat 
de inspectie in bepaalde situaties, daartoe gemandateerd door de minister, sancties 
kan opleggen. De inspectie kon dit reeds vanaf 1 januari 2012 op basis van een 
speciaal daartoe door de minister genomen mandaatbesluit, vooruitlopend op de 
inwerkingtreding van de wijziging van de WOT.   
 
Het mandaat van de inspectie om sancties op te leggen is dus per 1 juli 2012 
geregeld in de WOT. De beleidsregel financiële sancties voor bekostigde 
onderwijsinstellingen bevat het sanctiebeleid, als sluitstuk van het 
handhavingsbeleid. De beleidsregel is bedoeld om helderheid te bieden over de wijze 
waarop de minister van de bevoegdheid om sancties op te leggen gebruik maakt. Dit 
bevordert de rechtszekerheid voor scholen en instellingen. 
 
De inspectie hanteert het uitgangspunt van programmatisch handhaven. Jaarlijks 
kiest de inspectie een aantal onderdelen van wet- en regelgeving die gericht 
aandacht krijgen. Daarbij weegt de inspectie af welke wettelijke voorschriften het 
meest van belang zijn voor de onderwijskwaliteit en de rechtmatige aanwending van 
publieke middelen. 
 
In de sector primair onderwijs werd gehandhaafd, deels zijn dit lopende trajecten, 
naar aanleiding van de constatering dat er sprake was van een zogenaamde 
“dubbele brin-situatie” (zes trajecten) (brin = registratienummer instellingen), naar 
aanleiding van de constatering dat ten onrechte groeibekostiging was aangevraagd 
(vijf trajecten) en naar aanleiding van onrechtmatige bestedingen (vier maal), met 
name voor het leerlingenvervoer. Eenmaal werd een traject afgerond, naar 
aanleiding van onrechtmatige verkrijging door het opgeven van te veel leerlingen. 
In de sector speciaal onderwijs werd gehandhaafd daar leerlingen bleken 
ingeschreven en bekostigd voor onderwijs dat zij niet volgden (zes maal). Dit waren 
Pagina 7 van 17
 
 

 
 
 
klachten’ te gaan, personen zijn doorverwezen naar het algemene telefoonnummer 
van de Inspectie van het Onderwijs. 
 
Ten opzichte van 2011 zijn er in 2012 meer meldingen gekomen op het gebied van 
psychisch geweld, van 933 in 2011 naar 1.034 in 2012. Ook de meldingen op gebied 
van fysiek geweld zijn toegenomen van 429 naar 461 meldingen. Het aantal 
meldingen op het gebied van seksueel misbruik is afgenomen van 121 naar 96 
meldingen, evenals seksuele intimidatie van 320 naar 272 meldingen. De ernst van 
de meldingen was echter hoger, 2012 was een jaar met grote zaken op het gebied 
van seksueel misbruik van soms zeer kwetsbare leerlingen. 
 
Op verzoek van het ministerie Sociale Zaken en Werkgelegenheid zijn in 2012 
voorbereidingen getroffen om het meldpunt uit te breiden met kinderopvang, 
peuterspeelzalen en buitenschoolse opvang. 
2.5 Samenwerking met andere inspecties 
 
De Inspectie van het Onderwijs werkt veel samen met andere inspecties, met name 
binnen de Inspectieraad. In 2012 vonden verschillende projecten en ontwikkelingen 
plaats, waaronder: 
 lidmaatschap van de IGO van het Dagelijks Bestuur van de Inspectieraad; 
 deelname aan de tweede ronde van de Kwetsbaarheidsanalyse Spionage 
(KWAS); 
 deelname aan de ontwikkeling van een gedeeld begrippenkader; 
 deelname aan de ontwikkeling van Kaderstellende Visie op Toezicht en 
Beleid (KVOT-B); 
 deelname aan het traject Strategische Communicatie; 
 verdere ontwikkeling van Handhavingscommunicatie; 
 verdere deelname aan het project Effecten van toezicht; 
 deelname aan Bewijzen van goede diensten (in aanvulling op ISO 9001). 
2.6 Samenwerking internationaal 
 
De inspectie werkt samen met onderwijsinspecties in het buitenland. Dit doet ze om 
de professionaliteit van de inspecteurs, van de organisatie en van het toezicht te 
versterken. Door het uitwisselen van kennis, ervaring en deelname aan 
internationale projecten wordt hieraan bilateraal, multilateraal en in SICI-verband 
gewerkt (SICI is de vereniging van Europese onderwijsinspecties - www.sici-
inspectorates.eu). Leidend bij deelname aan buitenlandse programma’s zijn de 
relevantie voor het onderwijstoezicht en de thema’s van de inspectie. De inspectie 
heeft deelgenomen aan ruim zestig internationale activiteiten met diverse thema’s 
zoals: 
 How is the progress of schools supported by external and internal 
evaluation?; 
 Innovations in approaches to Inspection; 
 Monitoring of schools; 
 The evaluation of teachers. 
Het Nederlandse inspectiesysteem staat al jaren hoog aangeschreven in Europa. De 
inspectie investeert op verschillende manieren in kennisdelen en kennis opdoen. Zo 
ontvangt ze regelmatig buitenlandse delegaties die geïnformeerd willen worden over 
het Nederlands onderwijssysteem, het onderwijstoezichtsysteem en de inspectie-
organisatie. In het afgelopen jaar heeft de inspectie buitenlandse delegaties 
ontvangen uit Duitsland, Frankrijk, Noorwegen, Schotland, Zweden en Zuid-Korea. 
Pagina 9 van 17
 
 

 
 
 
nieuwe aanbestedingen) op een aantal posten (onder andere beveiliging, catering, 
schoonmaak en energie) hoger uitgevallen dan verwacht. 
3.2.3 Informatievoorziening en automatisering  
De betreffende onderuitputting is een saldo van een vervroegde aanschaf van 
nieuwe notebooks in combinatie met het niet op tijd leveren van enkele diensten 
door derden.  
3.2.4 Overige materiële uitgaven 
De overschrijding op deze post is een saldo op de onderdelen inhuur personeel, 
uitbesteed werk en overige. Door terughoudend om te gaan met inhuur van 
personeel en de inhuur van product auditoren bij bve is ten opzichte van de 
begroting sprake van een onderuitputting. Qua omvang is op de post uitbesteed 
werk sprake van een overschrijding voor ongeveer hetzelfde bedrag. Dit heeft 
betrekking op extra capaciteit voor het financieel toezicht, uitgaven voor het doen 
van onderzoek in opdracht van OCW (onder andere financiële positie mbo 
instellingen) en uitgaven voor uitbesteed werk met betrekking tot de verbetering 
van de ICT. 
3.3 Personeel 
 
Tabel 3.3 Kengetallen personeel (peildatum 31 december 2012) 
 2008 2009 2010 2011 2012 
Bezetting in personen 540 524 524 529 524 
Bezetting in fte 473 474 480 487 481,6 
Gemiddelde leeftijd  48 48,4 49,2 49,3 49,6 
Ziekteverzuim (%, inclusief langdurig zieken) 5,9 4,9 4,3 4,2 4,3 
Vrouwelijke werknemers (% van totaal)  61 61 60 62 63 
Gemiddelde (rijks)dienstjaren  10,8 11,6 12,3 12,3 12,3 
 
De formatie voor 2012 bedroeg 481,5 fte. De bezetting per 31/12 bedraagt 481,6 
fte. 
3.3.1 Ziekteverzuim 
Het ziekteverzuim bedraagt 4,3 procent en is daarmee 0,1 procent hoger dan vorig 
jaar. De daling die de laatste jaren is ingezet, is gestagneerd.  De 
meldingsfrequentie lag gemiddeld op 0,9 procent. Dat ligt onder de norm van 1,5 
procent. Ook het aantal re-integratie trajecten nam af. In het kader van 
gezondheidsmanagement zijn er diverse activiteiten bij de inspectie geweest zoals 
fitness, werkplekonderzoeken en de griepprik.  
3.3.2 Opleidingsbeleid 
Binnen de verschillende directies, sectoren en teams van de inspectie lopen de 
jaarlijkse  scholings- en professionaliseringsprogramma’s goed. Daarnaast vindt 
individuele scholing plaats. Het ‘management development programma’ voor de 
teamleiders in het toezicht loopt door tot 2013. 
3.3.3 Arbeidsomstandigheden 
Het algemene Arbo beleid van de Inspectie van het Onderwijs is op orde en past 
binnen het beleidsplan Arbo en Gezondheid van OCW. Op OCW niveau wordt 
intensief samengewerkt tussen de Arbocoördinatoren die samen de Expertgroep 
Arbo vormen. In 2012 is de risico-inventarisatie en –evaluatie (RI&E) door de 
Arboexpertgroep uitgevoerd, deze is geaccordeerd door een kerndeskundige en 
daarmee vastgesteld. Algemeen beeld van de inspectie is positief.  
Pagina 11 van 17
 
 

 
 
 
Het kwaliteitssysteem vervult voor de inspectie drie functies: het signaleren van 
risico’s, het ontwikkelen en borgen, en het verantwoorden van de kwaliteit van het 
toezicht. De ISO 9001 norm bleek in al deze functies te voorzien.  
 
De inspectie heeft het kwaliteitssysteem op basis van ISO 9001 consequent 
opgebouwd vanuit de vraag wat haar “raison d’être” is en welke activiteiten 
essentieel zijn bij het ondersteunen van die bestaansgrond. De missie van de 
inspectie is 'Effectief toezicht voor goed onderwijs'. Daarvan uitgaande behandelt 
het kwaliteitssysteem die elementen die voorwaardelijk zijn om de doelen te 
bereiken en te werken aan continue verbetering. Analoog aan de wijze waarop zij 
scholen beoordeelt met toezichtkaders, heeft de inspectie de ISO-norm uitgewerkt 
in een kwaliteitskader dat is toegespitst op de eigen organisatie en werkwijze. Dit 
kader vormt de basis voor interne en externe beoordeling van de inspectie. 
 
De implementatie van het nieuwe kwaliteitssysteem is succesvol verlopen. In de 
maand november is de inspectie beoordeeld door een onafhankelijke certificerende 
instantie. De uitkomsten van deze beoordeling waren positief. De externe 
beoordelaar heeft geconcludeerd dat de inspectie beschikt over een gedegen en 
adequaat kwaliteitssysteem. Het positieve oordeel heeft ertoe geleid dat de inspectie 
op 17 december 2012 is gecertificeerd tegen de ISO 9001 norm. Deze status is 
geldig tot 17 december 2015. In de tussenliggende periode onderzoekt de 
certificerende instantie jaarlijks of de inspectie blijvend kan voldoen aan de ISO-
norm. 
Pagina 13 van 17
 
 

 
 
 
4.2.2 Jaarwerkplan 2013 
De Raad van Advies vroeg aandacht voor het beoordelen van het onderwijsaanbod 
in de breedte, bijvoorbeeld volgens een meerjarenplanning. Ook onderstreepte de 
Raad van Advies de behoefte aan een meer gedifferentieerde beoordeling, dat wil 
zeggen de beoordeling op een vier- of vijfpuntsschaal  met behalve ‘zwak en ‘zeer 
zwak’ ook ‘voldoende’, ‘goed’ en ‘excellent’. Voorts vroeg de Raad van advies 
aandacht voor invoering van ‘Passend Onderwijs’; een ingrijpende herziening met 
mogelijke risico’s voor de kwaliteit van het onderwijs aan zorgleerlingen. De Raad 
van Advies suggereerde verder om meer expliciet te maken welk effect de inspectie 
sorteert los van haar rapporten. 
4.2.3 De ontwikkeling van het financiële toezicht 
Wat het financiële toezicht betreft, benadrukte de Raad van Advies het belang van 
het management van de verwachtingen, gelet op de gegevens die beschikbaar zijn 
en de verantwoordelijkheden die bij de besturen van de onderwijsinstellingen en ook 
besturenorganisaties liggen; het kan uiteraard niet zo zijn dat de inspectie op de 
stoel van de bestuurder gaat zitten. Tegelijkertijd ziet de Raad van Advies als 
evident dat de inspectie een oordeel moet gaan vormen over zaken als overhead en 
doelmatigheid. Het zou de Raad van Advies niet onlogisch voorkomen als er in 
extreme situaties meer interventiemogelijkheden zouden zijn.  
4.2.4 De ontwikkeling van het toezicht in het voortgezet onderwijs 
Bij de bespreking van de ontwikkeling van het toezicht in het voortgezet onderwijs 
vroeg de Raad van Advies aandacht voor het preventieve aspect van het toezicht 
(het voorkomen van afglijden) en voor het in het toezicht inspecteren van ‘groepen 
van scholen’; scholen in de context van omliggende scholen en in-, door- en 
uitstroom.  
4.2.5 De ontwikkeling van het toezicht in het hoger onderwijs 
De Raad van Advies gaf onder meer aan dat bij meer inspectietoezicht in het hoger 
onderwijs het van belang is dat het veld – met name het hbo-veld – het toezicht in 
zekere mate als hulp of versterking ervaart, als bijdrage aan de legitimatie van het 
hoger onderwijs. Daarbij merkte de Raad van Advies op dat het vooral de hbo-
opleidingen met een aantal specifieke kenmerken (bijvoorbeeld snelle groei, geen 
consistent curriculum) zijn die gevaar lopen. 
4.2.6 Differentiatie in het toezicht 
Aan het eind van het jaar kwam in het overleg met de Raad van Advies de 
differentiatie in de beoordeling van scholen nogmaals aan de orde. Bij de Raad van 
Advies leefde dit onderwerp al langer; van de zijde van de Raad van Advies zijn de 
afgelopen jaren meermalen kanttekeningen geplaatst bij de beperktheid van het 
risicogerichte toezicht en het ontbreken van de informerende en wellicht 
stimulerende werking daarvan bij de overgrote meerderheid van scholen en 
opleidingen die een voldoende scoort. In 2012 kwam met name een aantal 
uitwerkingsaspecten van de differentiatie aan de orde: categorieën, percentages, 
beoordelingscriteria, vergelijkingsgroepen. De Raad van Advies vroeg om een 
nadere explicitering van het begrip ‘kwaliteit’ en (gewenste) ‘opbrengsten’; waar 
kies je voor en waarom? De Raad van Advies suggereerde daarbij een brede blik te 
hanteren, met aandacht voor mogelijke samenhangen. Ook vroeg de Raad van 
Advies aandacht - met name ook in de sfeer van de ontwikkeling van doelen en 
criteria - voor de niet-cognitieve aspecten: de sociale vaardigheden en 
burgerschapsontwikkeling.  
 
 
 
Pagina 15 van 17
 
 

 
 
 
Colofon 
Inspectie van het Onderwijs 
Postbus 2730 | 3500 GS Utrecht 
www.onderwijsinspectie.nl 
 
2013-04| gratis 
ISBN: 978-90-8503-308-0 
 
Deze publicatie is te downloaden via de website van de Inspectie van het Onderwijs: 
www.onderwijsinspectie.nl.  
 
© Inspectie van het Onderwijs | maart 2013 
 
Pagina 17 van 17
 
 

