Tweede Kamer der Staten-Generaal
2
Vergaderjaar 2023–2024
36 560 I Jaarverslag en Slotwet van de Koning 2023
Nr. 1 JAARVERSLAG VAN DE KONING
Ontvangen 15 mei 2024
Tweede Kamer, vergaderjaar 2023–2024, 36 560 I, nr. 1 1

GEREALISEERDE UITGAVEN EN ONTVANGSTEN
Figuur 1 Gerealiseerde uitgaven verdeeld over beleidsartikelen en niet-
beleidsartikelen (x €1 mln.). Totaal € 56,2
1. Grondwettelijke
uitkering aan leden 111,41,4
van het Koninklijk Huis
2. Functionele uitgaven
36,736,7
van de Koning
3. Doorbelaste
8,28,2
uitgaven van andere
begrotingen
0 10 20 30 40
Figuur 2 Gerealiseerde ontvangsten verdeeld over beleidsartikelen en niet-
beleidsartikelen (x €1 mln.). Totaal € 1,8
1. Grondwettelijke
uitkering aan leden 1,81,8
van het Koninklijk Huis
2. Functionele uitgaven
0,00,0
van de Koning
3. Doorbelaste
0,00,0
uitgaven van andere
begrotingen
0 0,5 1 1,5 2
Tweede Kamer, vergaderjaar 2023–2024, 36 560 I, nr. 1 3

Het besluit tot dechargeverlening kan niet worden genomen, voordat 
de betrokken slotwet is aangenomen en voordat de verklaring van 
goedkeuring van de Algemene Rekenkamer is ontvangen.
De Minister-President, Minister van Algemene Zaken,
M. Rutte
Tweede Kamer, vergaderjaar 2023–2024, 36 560 I, nr. 1 5

2. Leeswĳzer
De begroting van de Koning geeft door middel van drie artikelen inzicht in 
de geraamde uitgaven ten behoeve van de uitoefening van het koningschap. 
Artikel 1 bevat de grondwettelĳke uitkeringen aan de leden van het 
Koninklĳk Huis, zoals vastgelegd in de Wet financieel statuut van het 
Koninklĳk Huis (WFSKH). Artikel 2 geeft inzicht in de functionele uitgaven 
die gepaard gaan met de uitoefening van het koningschap, die op decla­
ratiebasis door de Dienst van het Koninklĳk Huis namens de Koning bĳ 
de Minister-President worden ingediend en ten laste van deze begroting 
worden betaald. Artikel 3 geeft de doorbelaste uitgaven van andere 
begrotingen weer. Deze uitgaven hangen wel functioneel samen met het 
koningschap, maar lopen niet via de Dienst van het Koninklĳk Huis.
Het jaarverslag van de Koning geeft de daadwerkelĳke uitgaven op 
bovenstaande artikelen weer. In onderdeel B van dit jaarverslag zal per 
artikel worden ingegaan op de realisaties in 2023. Alle verschillen tussen 
budgettaire raming en realisatie zĳn op artikelniveau toegelicht. In de 
toelichtende tabellen kan door afronding het totaal afwĳken van de som 
der onderdelen.
Uitputting van de begroting vindt plaats via de verstrekking van 
voorschotten aan de Dienst van het Koninklĳk Huis en aan het Ministerie 
van Defensie. Voor artikel 1 geschiedt de afrekening in het lopende begro­
tingsjaar. Voor de artikelen 2 en 3 vindt de afrekening van de voorschotten 
aan de Dienst van het Koninklĳk Huis respectievelĳk het Ministerie van 
Defensie in het volgende begrotingsjaar plaats, omdat na afloop van het 
begrotingsjaar de eindverantwoordingen worden ingediend. Uitgangspunt 
is dat de kas- verplichtingengegevens, zoals die uit de begrotingsregi­
stratie blĳken, bepalend zĳn voor dit jaarverslag. Om inzicht te geven in 
de daadwerkelĳk door de Dienst van het Koninklĳk Huis gedeclareerde 
functionele kosten en de feitelĳke uitgaven van het Militaire Huis wordt in 
de toelichting bĳ de begrotingsartikelen 2 en 3 gebruik gemaakt van de 
eindverantwoording van de Dienst van het Koninklĳk Huis respectievelĳk 
het Ministerie van Defensie. Om die reden wordt in de toelichting het 
verschil tussen de betaalde voorschotten (het geautoriseerde budget) en 
de eindverantwoording gepresenteerd. De ontvangsten bĳ de artikelen in 
dit jaarverslag hebben betrekking op ontvangsten uit hoofde van lagere 
ingediende declaraties ten opzichte van de verstrekte voorschotten van 
het voorgaande jaar. In de toelichting van artikel 2 wordt op totaalniveau 
ingegaan op de ontwikkeling van de bestemmingsreserves in 2023.
Begroting I valt onder de niet-departementale begrotingen. Vanwege een 
afwĳkend regime hoeft geen apart centraal apparaatsartikel te worden 
opgenomen in de verantwoording. De begrotingsartikelen die worden 
opgenomen in deze verantwoording hebben het karakter van een niet 
beleidsartikel. Dit is conform de Rĳksbegrotingsvoorschriften.
Onderdeel C van dit jaarverslag bevat de jaarrekening met daarin de verant­
woordingsstaat en de saldibalans met toelichting.
Onderdeel D van dit jaarverslag bevat de extracomptabele bĳlagen met 
daarin de uitgaven bĳ andere ministeries die verband houden met het 
koningschap. Dit betreft de uitgaven met toelichting. Daarnaast is een 
bĳlage met moties en toezeggingen opgenomen. Deze bĳlage bevat de 
stand van zaken van alle nieuwe moties en toezeggingen sinds de peildatum 
van de gelĳknamige bĳlage bĳ de ontwerpbegroting.
Tweede Kamer, vergaderjaar 2023–2024, 36 560 I, nr. 1 7

B. BELEIDSVERSLAG
3. Niet-Beleidsartikelen
3.1 Artikel 1 Grondwettelĳke uitkering aan leden van het Koninklĳk Huis
A. Algemene doelstelling
Het verstrekken van de grondwettelĳke uitkeringen krachtens artikel 1 van 
de Wet financieel statuut van het Koninklĳk Huis (WFSKH).
B. Rol en verantwoordelĳkheid
De Minister van Algemene Zaken is verantwoordelĳk voor het beheer van de 
begroting van de Koning (artikel 4.3 lid 1, Comptabiliteitswet 2016).
C. Beleidsconclusies
Niet van toepassing.
D. Budgettaire gevolgen van beleid
Tabel 1 Budgettaire gevolgen artikel 1 Grondwettelĳke uitkering aan leden van het Koninklĳk Huis (bedragen x 
€ 1.000)
Vastgestelde 
1
Realisatie
begroting Verschil
2019 2020 2021 2022 2023 2023 2023
Verplichtingen 8.330 8.583 8.829 10.869 11.368 10.985 383
Uitgaven 8.330 8.583 8.829 10.869 11.368 10.985 383
Grondwettelĳke uitkering aan leden van het 
8.330 8.583 8.829 10.869 11.368 10.985 383
Koninklĳk Huis
Institutionele inrichting
8.330 8.583 8.829 10.869 11.368 10.985 383
Ontvangsten 0 0 0 1.818 1.789 1.727 62
1 Door afronding kan de som van de delen afwĳken van het totaal.
E. Toelichting op de instrumenten
Uitgaven
De grondwettelĳke uitkeringen zĳn opgebouwd uit twee componenten: een 
A-component, die het inkomensbestanddeel vormt, en een B-component 
die betrekking heeft op personele en materiële uitgaven. De Minister-
President heeft op 11 juni 2021 de Tweede Kamer geïnformeerd (Kamer­
stukken II 2020/21, 35570 I, nr. 15) over het besluit van de Prinses van Oranje 
dat zĳ vooralsnog haar grondwettelĳke uitkering zal terugstorten.
De personele uitgaven hebben met name betrekking op de hofhouding 
en een aantal andere personeelsleden die hun instructie rechtstreeks van 
de uitkeringsgerechtigde leden ontvangen. Tot de hofhouding behoren 
Tweede Kamer, vergaderjaar 2023–2024, 36 560 I, nr. 1 9

3.2 Artikel 2 Functionele uitgaven van de Koning
A. Algemene doelstelling
Het verrichten van uitgaven die functioneel met het koningschap 
samenhangen krachtens artikel 3 van de Wet financieel statuut van het 
Koninklĳk Huis (WFSKH).
B. Rol en verantwoordelĳkheid
De Minister van Algemene Zaken is verantwoordelĳk voor het beheer van de 
begroting van de Koning (artikel 4.3 lid 1, Comptabiliteitswet 2016).
C. Beleidsconclusies
Niet van toepassing.
D. Budgettaire gevolgen van beleid
Tabel 3 Budgettaire gevolgen van artikel 2 Functionele uitgaven van de Koning (bedragen x € 1.000)
Vastgestelde 
1
Realisatie
begroting Verschil
2019 2020 2021 2022 2023 2023 2023
Verplichtingen 29.635 30.470 31.167 32.188 36.668 32.188 4.480
Uitgaven 29.635 30.470 31.167 32.188 36.668 32.188 4.480
Functionele uitgaven van de Koning 29.635 30.470 31.167 32.188 36.668 32.188 4.480
Institutionele inrichting 29.635 30.470 31.167 32.188 36.668 32.188 4.480
Ontvangsten 0 0 0 0 0 0 0
1 Door afronding kan de som van de delen afwĳken van het totaal.
E. Toelichting op de instrumenten
Uitgaven
Begrotingsartikel 2 bevat de functionele uitgaven die te relateren zĳn aan de 
uitoefening van het koningschap en die op declaratiebasis door de Dienst 
van het Koninklĳk Huis (DKH) namens de Koning worden ingediend bĳ 
de Minister-President en die ten laste van deze begroting worden betaald. 
Het begrotingsartikel bestaat uit een personele component, een materiële 
component en de dotatie aan de bestemmingsreserves. De uitputting van 
dit begrotingsartikel vindt plaats via de verstrekking van voorschotten aan 
de Dienst van het Koninklĳk Huis. Ieder jaar vindt hierop controle plaats 
door een accountant met daarop een review door de Auditdienst Rĳk en de 
Algemene Rekenkamer.
Ten opzichte van de oorspronkelĳk vastgestelde begroting is er een verschil 
bĳ de uitgaven. De hogere realisatie is het gevolg van de rĳksbreed 
uitgekeerde loon- en prĳsbĳstelling van € 1,9 miljoen bĳ de eerste 
suppletoire begroting (Kamerstukken II 2022/23, 36350-I, nr. 1) en een 
structurele vehoging van het budget van € 2,5 miljoen voor ICT en infor­
matiebeveiliging bĳ de suppletoire begroting Prinsjesdag samenhangende 
Tweede Kamer, vergaderjaar 2023–2024, 36 560 I, nr. 1 11

Dotaties bestemmingsreserves
De Dienst van het Koninklĳk Huis heeft bestemmingsreserves voor lange 
termĳninvesteringen. Door te reserveren kan de Dienst van het Koninklĳk 
Huis een planmatig financieel beleid voeren en worden incidentele 
hoge uitgaven bĳ langetermĳninvesteringen voorkomen. Jaarlĳks vinden 
dotaties aan en onttrekkingen van de bestemmingsreserves plaats waaraan 
een investeringsplan ten grondslag ligt. De dotaties bedroegen in 2023 
€ 3 miljoen en zĳn onderdeel van de materiële en personele uitgaven.
 
Tabel 5 Dotaties en onttrekkingen bestemmingsreserves (bedragen x 
€ 1.000)
Stand 31-12-2022 2.933
Onttrekkingen ‒ 2.827
Dotaties 3.084
Stand 31-12-2023 3.190
Hieronder worden de diverse posten binnen de materiële uitgaven, 
waaronder de werkzaamheden van de hofdepartementen, nog 
nader toegelicht.
Departement Intendance
De Intendance verzorgt het dagelĳks beheer en het onderhoud van de aan 
het Staatshoofd ter beschikking gestelde Koninklĳke Paleizen. Ook het in de 
paleizen aanwezig meubilair en het onderhoud aan de tuinen en parken, 
vallen onder verantwoordelĳkheid van de Intendance. De Intendance werkt 
nauw samen met het Rĳksvastgoedbedrĳf. De bezetting van dit departement 
betreft circa 19 fte.
Departement Hofmaarschalk
Het departement van de Hofmaarschalk geeft vorm aan het Koninklĳk 
onthaal en de logistieke uitvoering bĳ alle evenementen en ontvangsten 
in binnen-en buitenland waar leden van het Koninklĳk Huis gastheer zĳn. 
Ook zorgt het departement voor de dagelĳkse operatie van de particuliere 
Koninklĳke huishouding. De bezetting van dit departement betreft circa 
121 fte.
Koninklĳk Staldepartement
Het Koninklĳk Staldepartement zorgt voor het vervoer van de leden van het 
Koninklĳk Huis en de hofhouding. Dit gebeurt deels in eigen beheer, terwĳl 
een ander deel wordt verzorgd in nauwe samenwerking met partners. De 
bezetting van dit departement betreft circa 39 fte. Binnen dit departement 
worden ook de kosten verantwoord die betrekking hebben op de uitgaven 
voor luchtvaartuigen. De uitkeringsgerechtigde leden van het Koninklĳk 
Huis mogen, zoals bepaald in het Besluit gebruik van het regeringsvliegtuig 
en luchtvaartuigen van de krĳgsmacht, gebruik maken van het regerings­
vliegtuig. De raming is gebaseerd op ervaringscĳfers van de afgelopen 
jaren. De realisatie kan door diverse omstandigheden gedurende het 
jaar afwĳken.
Tweede Kamer, vergaderjaar 2023–2024, 36 560 I, nr. 1 13

en is sindsdien niet aangepast. De uitgaven voor bezoeken aan het Caribisch 
deel van het Koninkrĳk zĳn in 2023 volledig benut voor de bezoeken die in 
2023 hebben plaatsgevonden.
In 2023 hebben er twee bezoeken plaats gevonden.
Zĳne Majesteit de Koning, Hare Majesteit Koningin Máxima en Hare 
Koninklĳke Hoogheid de Prinses van Oranje hebben van 27 januari tot 
en met 9 februari 2023 een bezoek aan het Caribisch deel van het Koninkrĳk 
gebracht. Het bezoek stond in het teken van de eerste officiële kennismaking 
van de Prinses van Oranje met het Caribisch deel van het Koninkrĳk.
Hare Koninklĳke Hoogheid Prinses Beatrix bezocht van 7 tot en met 
10 november Curaçao en Aruba. Als beschermvrouwe van de Dutch 
Caribbean Nature Alliance (DCNA) bezocht zĳ het congres over natuur­
vriendelĳke oplossingen voor herstel van ecosystemen op de Caribbean. 
Daarnaast bracht zĳ een bezoek aan sociaal-maatschappelĳke initiatieven op 
de eilanden.
Tweede Kamer, vergaderjaar 2023–2024, 36 560 I, nr. 1 15

De hiernavolgende tabel geeft inzicht in de verschillende onderdelen 
binnen dit begrotingsartikel, dat bestaat uit een personele en een materiële 
component. Om een volledig inzicht te geven in de uitputting worden deze 
gegevens afgezet tegen het geautoriseerde budget inclusief de suppletoire 
begrotingsmutaties in 2023.
Tabel 8 Doorbelaste uitgaven 2023 (bedragen x € 1.000)
Realisatie Geautori­ Verschil 
(1) seerde (1)-(2)
budget (2)
Doorbelaste personele uitgaven 6.320 6.183 137
Doorbelaste materiële uitgaven 1.590 1.547 43
Totaal 7.910 7.730 180
waarvan RVD 2.265 2.041 224
1
waarvan Militaire Huis 2.514 2.501 13
waarvan Kabinet van de Koning 3.131 3.188 ‒ 57
1 Geautoriseerd budget minus eindafrekening MH 2022 van €264 duizend
Voor het Militaire Huis betreft de realisatie de gegevens, zoals deze door 
het Ministerie van Defensie zĳn verantwoord in de eindafrekening over 
2023. De begroting is gebaseerd op realisatiecĳfers van het Ministerie van 
Defensie per rang van het voorgaande jaar. De afrekening is op basis van 
de daadwerkelĳke salarisbetaling per functionaris. Zoals in de leeswĳzer 
is gemeld, betreft dit niet de begrotingsbelasting van de begroting van de 
Koning in 2023. Per saldo is bĳ het Militaire Huis een overschrĳding van € 13 
duizend als gevolg van hogere personele uitgaven. De eindafrekening van 
deze hogere dan geraamde uitgaven van het Militaire Huis zal leiden tot een 
uitgave op artikel 3 van de begroting van de Koning in 2024, die bĳ de eerste 
suppletoire begroting zal worden verwerkt.
Rĳksvoorlichtingsdienst
De afdeling Communicatie Koninklĳk Huis (CKH) van de Rĳksvoorlichtings­
dienst (RVD) verzorgt de communicatie over de Koning en de andere leden 
van het Koninklĳk Huis. In 2023 betrof dit de volgende activiteiten:
1. Communicatievoorbereiding, -advisering en inhoudelĳke- en organisa­
torische mediabegeleiding van circa 300 optredens en activiteiten in 
binnen- en buitenland. Het betrof onder andere de communicatie bĳ 
werkbezoeken en evenementen door heel Nederland, een bezoek aan 
het Caribisch deel van het Koninkrĳk, uitgaande staatsbezoeken aan 
Slowakĳe, België en Zuid-Afrika en inkomende staatsbezoeken van 
Frankrĳk en Zuid-Korea; werkbezoeken van de Koning in het kader van 
waterstof aan Spanje en Duitsland en van Koningin Máxima aan Milaan 
en Parĳs en in het kader van haar VN-functie aan Marokko, Brazilië 
en Kenia;
2. Woordvoering en beantwoording van mediavragen en strategisch 
communicatieadvies op thema’s;
3. Behandeling van interviewverzoeken en begeleiding van mediapro­
ducties. Begeleiding bĳ mediaoptredens van de leden van het Koninklĳk 
Huis en in voorkomende gevallen medewerkers van de Dienst van het 
Koninklĳk Huis. Er was bĳzondere aandacht voor 10 jaar Koningschap 
door middel van onder meer de productie van een podcast en 
nieuwe (staatsie)foto’s;
4. Opstellen en uitgeven van 339 persberichten over activiteiten van het 
Koninklĳk Huis en publicatie van een digitaal jaaroverzicht Koninklĳk 
Huis 2023;
Tweede Kamer, vergaderjaar 2023–2024, 36 560 I, nr. 1 17

4. Bedrĳfsvoeringsparagraaf
Rechtmatigheid
Er zĳn geen onrechtmatigheden geconstateerd die de rapporteringstole- 
ranties overschrĳden.
Totstandkoming niet-financiële verantwoordingsinformatie
Er hebben zich geen bĳzonderheden voorgedaan.
Begrotingsbeheer, financieel beheer en de materiële bedrĳfsvoering
Er hebben zich geen bĳzonderheden voorgedaan.
Overige aspecten van de bedrĳfsvoering
Er hebben zich geen bĳzonderheden voorgedaan.
Rĳksbrede bedrĳfsvoeringsonderwerpen
Er hebben zich geen bĳzonderheden voorgedaan.
Belangrĳke ontwikkelingen en verbeteringen in de bedrĳfsvoering
Er hebben zich geen bĳzonderheden voorgedaan.
Tweede Kamer, vergaderjaar 2023–2024, 36 560 I, nr. 1 19

Toelichting bĳ de saldibalans per 31 december 2023 van de Koning (I) 
(bedragen x € 1.000)
1 en 2) Begrotingsuitgaven en begrotingsontvangsten
Verrekening van de begrotingsuitgaven en de begrotingsontvangsten 2023 
zal plaatsvinden nadat de Slotwet door de Staten-Generaal is vastgesteld.
4a) Rekening-courant RHB van de begroting van de Koning
Voor de begroting van De Koning is de Rekening-courant € 54,4 miljoen. 
Dit betreft de saldering van de uitgaven en de ontvangsten. Samen 
met de Rekening-courant van het Kabinet van de Koning (KvdK) en de 
Commissie van Toezicht op de Inlichtingen- en Veiligheidsdiensten (CTIVD) 
is de Rekening-courant RHB van de begroting van de Koning onder punt 
4 opgenomen in de saldibalans van het ministerie van Algemene Zaken 
voor € 57,1 miljoen.
12) Voorschotten
12a) Tegenrekening voorschotten
De betalingen die aan de Dienst van het Koninklĳk Huis (DKH) en aan het 
Militaire Huis (MH) zĳn gedaan, worden onder de voorschotten opgenomen 
voor zover het betalingen betreft waarover de controlerende instantie nog 
geen verklaring heeft kunnen afgeven. Afwikkeling van de voorschotten zal 
plaatsvinden in 2024. In 2023 zĳn de voorschotten over 2022 afgerekend. Het 
te verrekenen bedrag van de eindafrekening van het Militair Huis is in 2023 
verwerkt in de eerste suppletoire begroting van de Koning.
In 2023 is aan voorschotten verstrekt en afgerekend:
Tabel 11 Dienst van het Koninklĳk Huis (bedragen x € 1.000)
Verstrekt in Afgerekend in Stand 
Ontstaansjaar Stand 1-1-2023
2023 2023 31-12-2023
2022 32.188 0 ‒ 32.188 0
2023 0 36.668 0 36.668
Totaal 32.188 36.668 ‒ 32.188 36.668
Tabel 12 Militaire Huis (bedragen x € 1.000)
Verstrekt in Afgerekend in Stand 
Ontstaansjaar Stand 1-1-2023
2023 2023 31-12-2023
2022 2.110 0 ‒ 2.110 0
2023 0 2.501 0 2.501
Totaal 2.110 2.501 ‒ 2.110 2.501
Tweede Kamer, vergaderjaar 2023–2024, 36 560 I, nr. 1 21

Bĳlage 1: Gerealiseerde uitgaven die in verband met het koningschap 
kunnen worden beschouwd
De gerealiseerde uitgaven worden hieronder per begroting 
nader toegelicht.
Buitenlandse Zaken (begroting V, artikel 4), uitgaven ten behoeve 
van staatsbezoeken, officiële bezoeken en werkbezoeken van het 
Koninklĳk Huis
Tabel 13 Buitenlandse Zaken (begroting V, artikel 4) (bedragen x € 1.000)
Vastgestelde 
Realisatie begroting 
2023 2023
Buitenlandse Zaken 2.657 2.000
In 2023 heeft de Koning staatsbezoeken afgelegd aan Slowakĳe, Belgie 
en Zuid-Afrika en zĳn werkbezoeken gebracht aan Spanje en Duitsland. 
Daarnaast heeft de Koning twee inkomende Staatsbezoeken ontvangen 
van Frankrĳk en Zuid-Korea. De uiteindelĳke uitgaven waren hoger dan 
e
begroot. In de 2 suppletoire begroting 2023 is het budget eenmalig 
verhoogd met € 650 duizend.
Binnenlandse Zaken en Koninkrĳksrelaties (begroting VII, artikel 9), 
Bĳdrage voor huisvesting Koninklĳk Huis
Tabel 14 Binnenlandse Zaken en Koninkrĳksrelaties (begroting VII, artikel 
9) (bedragen x € 1.000)
Vastgestelde 
Realisatie begroting 
2023 2023
Binnenlandse Zaken en Koninkrĳksrelaties 14.800 16.400
De bĳdrage van het Ministerie van Binnenlandse Zaken en Koninkrĳksre­
laties (BZK) aan het RVB voor de huisvesting (Paleizen) van het Koninklĳk 
Huis bedroeg in 2023 € 14,8 miljoen. Dit bedrag is lager dan begroot, omdat 
een aantal activiteiten uitgesteld is.
Genoemd bedrag voor de paleizen bestaat uit een aantal componenten. In 
2023 heeft het RVB circa € 6,6 miljoen in rekening gebracht voor rente en 
afschrĳvingen en huur. De rente en afschrĳvingen zĳn voor investeringen 
die vanaf 2010 via de leenfaciliteit zĳn gefinancierd en zĳn geactiveerd 
op de balans van het RVB. Voor de vergoeding voor regulier dagelĳks en 
planmatig onderhoud is circa € 5,1 miljoen afgerekend en voor vergoeding 
voor kleinere investeringen, functionele verbeteringen en projecten op 
basis van wet- en regelgeving circa € 3,1 miljoen.
Huis ten Bosch
In 2023 zĳn er geen renovaties of verbouwingen uitgevoerd.
Paleis Noordeinde
In 2023 zĳn er geen renovaties of verbouwingen uitgevoerd.
Koninklĳk Paleis Amsterdam
In 2023 zĳn er geen renovaties of verbouwingen uitgevoerd. Wel is er gestart 
met het groot onderhoud aan het dak, het timpaan en de toren.
Tweede Kamer, vergaderjaar 2023–2024, 36 560 I, nr. 1 23

Bĳlage 2: Overige onderwerpen
Defensie (begroting X, artikel 2), uitgaven Groene Draeck (PM)
De Groene Draeck is in 1957 door de Nederlandse bevolking aan toenmalig 
kroonprinses Beatrix geschonken. De Staat gaf bĳ deze gelegenheid mede 
het onderhoud van de Groene Draeck als geschenk. De kosten voor het 
onderhoud aan de Groene Draeck worden begroot en verantwoord bĳ 
het Ministerie van Defensie zolang Prinses Beatrix gebruik maakt van de 
Groene Draeck. In de planperiode 2021 t/m 2025 is maximaal € 435.000 
beschikbaar voor onderhoud, waarbĳ de daadwerkelĳke uitgaven kunnen 
fluctueren over de jaren heen. Er is voor het benodigde meerjarige 
groot onderhoud inmiddels € 244.699 aan onderhoudskosten gemaakt. 
Dit meerjarig onderhoud wordt door tussenkomst van de Dienst van het 
Koninklĳk Huis (DKH) bĳ een specialistische werf uitgevoerd. De in 2023 
door Defensie gedragen kosten voor het in uitvoering zĳnde meerjarige 
onderhoud van de Groene Draeck zĳn € 120 duizend. Van het totaal 
beschikbare onderhoudsbudget tot en met 2025 resteert € 70,3 duizend. De 
meerkosten in de planperiode boven de € 435 duizend voor het onderhoud 
aan de Groene Draeck komen voor rekening van de eigenaresse.
 
Landbouw, Natuur en Voedselkwaliteit (begroting XIV, artikel 22) subsidie 
Kroondomein Het Loo
Het Loo is een landgoed van circa 10.400 hectare en bestaat uit twee deelge­
bieden: de Staatsdomeinen bĳ Het Loo en het eigenlĳke Kroondomein. Bĳ 
de Staatsdomeinen bĳ Het Loo zĳn de baten en lasten voor rekening van de 
Staat. Het eigenlĳke Kroondomein (6.700 hectare) wordt, zoals is vastgelegd 
in de Wet op het Kroondomein, geëxploiteerd door de Kroondrager, waarbĳ 
alle baten en lasten voor zĳn rekening komen. Het juridisch eigendom berust 
bĳ de Staat. Het Rĳk heeft in 2022 een meerjarige subsidie verstrekt aan de 
Kroondrager voor beheer- en inrichtingsmaatregelen van het Kroondomein. 
De uitgaven voor deze subsidie bedroegen € 0,867 miljoen in 2023.
Stichtingen
Op de website van het Koninklĳk Huis is een overzicht van stichtingen 
opgenomen, waarin vermogensbestanddelen zĳn ondergebracht die 
functioneel zĳn voor het uitoefenen van het koningschap.
Te denken valt aan de stichting Kroongoederen van het Huis Oranje-Nassau, 
waarin bĳvoorbeeld de Gouden Koets is ondergebracht, en de stichting 
Koninklĳke Geschenken, die de geschenken beheert die aan de Koning zĳn 
aangeboden bĳ bĳvoorbeeld staatsbezoeken. Voor meer informatie over 
de stichtingen wordt verwezen naar de rubriek ‘Financiën Koninklĳk Huis’ 
op www.koninklĳkhuis.nl. In deze rubriek is informatie beschikbaar over 
diverse aan het Koninklĳk Huis gerelateerde financiële onderwerpen, zoals 
de begroting van de Koning.
Tweede Kamer, vergaderjaar 2023–2024, 36 560 I, nr. 1 25

