 
 
KUSTWACHT VOOR HET KONINKRIJK DER 
NEDERLANDEN IN HET CARIBISCH GEBIED 
 
 
 
 
 
 
 
 
 
 
 
 
JAARVERSLAG 2013 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
Wat betreft de begroting heeft de Kustwacht in 2013 (beperkt) overgerealiseerd. Een belangrijke reden 
voor deze overrealisatie was de achterstallige betaling aan de provider van de helikoptercapaciteit.  
Door vertragingen in de operationele gereedheid van de nieuwe helikopter in oktober 2012, is de eerste 
contractbetaling pas in december 2012 uitgevoerd. Hierdoor is deze betaling ten laste gekomen van het 
budget voor 2013 en niet, zoals destijds begroot, ten laste van het budget voor 2012. 
pagina 2 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
1. Algemeen 
 
1.1. Inleiding 
Met dit Jaarverslag wordt op basis van de Rijkswet Kustwacht door de minister van Defensie mede 
namens de minister van Binnenlandse Zaken en Koninkrijksrelaties verantwoording afgelegd over het 
functioneren van de Kustwacht voor het Koninkrijk der Nederlanden in het Caribisch gebied (hierna: de 
Kustwacht). Hoofdstuk 1 zet de missie, taken en prioriteiten, alsmede de globale verdeling van de 
beschikbare capaciteiten van de Kustwacht uiteen. Ook de informatievoorziening van en voor de 
Kustwacht, (internationale) samenwerking en ontwikkelingen die de verslagperiode overstijgen, komen 
in dit hoofdstuk aan bod. 
In hoofdstuk 2 worden de resultaten van 2013 afgezet tegen de doelstellingen uit het Jaarplan 2013 in 
de domeinen Operaties, Personeel en Materieel. Hoofdstuk 3 bevat de financiële verantwoording voor 
2013. 
 
1.2. Missie, taken en prioriteiten 
 
1.2.1. Missie 
De algemene missie van de Kustwacht luidt: 
“Het leveren van een maritieme bijdrage aan het voorkomen, vaststellen van en optreden tegen 
ongewenst gedrag en bij noodsituaties, teneinde de gemeenschap, zowel nationaal als internationaal, 
en de leden der gemeenschap te beschermen tegen aantasting van de rechtsorde en tegen de daaruit 
voortvloeiende gevaren dan wel bedreigingen voor de veiligheid en de persoonlijke levenssfeer”. 
 
1.2.2. Taken 
De Kustwacht voert deze algemene missie uit door middel van algemene (preventieve) patrouilles en 
gerichte (repressieve) acties. Preventieve patrouilles zijn gericht op het stelselmatig observeren en 
controleren van vaargedrag en dragen bij aan de zichtbaarheid van de Kustwacht. Repressieve acties 
kenmerken zich door informatie gestuurd optreden, in samenspraak of in nauwe samenwerking met 
andere (internationale) diensten, gericht op daadwerkelijke overtredingen en/of misdrijven. In beide 
vormen is sprake van de elementen presentie, waarnemen, voorkomen, vaststellen en optreden bij 
noodsituaties en ongewenst gedrag. 
De inzet van de Kustwachtmiddelen (d.w.z. de organieke varende en vliegende eenheden, alsmede de 
door Defensie ter beschikking gestelde eenheden) is gericht op opsporing, toezicht en dienstverlening. 
De capaciteit van de Kustwacht wordt over de verschillende taakgebieden verdeeld, met inachtneming 
van: 
a. de justitiële prioriteiten in de uitvoering van de kustwachttaken, zoals vastgesteld door de Ministers 
van (Veiligheid en) Justitie van de landen in het Justitieel beleidsplan; 
b. de verantwoordelijkheid voor een 24-uurs dekking van het Search and Rescue (SAR) 
verantwoordelijkheidsgebied van de Kustwacht, dat een groot deel van de Caribische Zee beslaat; 
c. de beleidsaccenten van de bij de Kustwacht betrokken departementen van de 4 landen. 
 
1.2.3. Prioriteitstelling 
Op grond van het Justitieel Beleidsplan 2010-2013 lagen de (justitiële) prioriteiten in 2013 bij: 
a. de bestrijding van grensoverschrijdende drugstransporten van of naar  of in de nabijheid van de  
(ei)landen van het Koninkrijk in het Caribisch gebied; 
b. de opsporing van vuurwapens en illegale immigratie; 
c. de bestrijding van mensenhandel en mensensmokkel en daaraan gerelateerde criminele 
activiteiten. 
 
1.3. Beschikbare middelen Kustwacht 
De Kustwacht beschikt voor de uitvoering van haar taken over eigen middelen en een moderne 
infrastructuur. Voor de operationele inzet staan de varende en vliegende eenheden centraal. In 2013 
1
bestond de varende capaciteit uit drie Cutters, elk voorzien van een bijboot, twaalf Super RHIB’s en vijf 
Boston Whalers van de Justice klasse, alsmede 92 vaardagen van het stationsschip van de Koninklijke 
Marine. 
                                                           
1
 Sinds het laatste kwartaal van 2013 is dit aantal gereduceerd tot 10 ivm onherstelbare schade aan twee vaartuigen. Zie verder 
hoofdstuk 2. 
pagina 4 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
De Kustwacht heeft in 2013 (op afstand) meegedaan aan de door het Ministerie van Infrastructuur en 
Milieu (IenM) georganiseerde desk top training 'maritiem incident'.  Tevens heeft personeel van het 
RCC een training gekregen van Rijswaterstaat in het herkennen van olie op zee vanuit de lucht. 
 
1.5.2. Internationale samenwerking 
 
a) Bilaterale samenwerking met de VS 
In het kader van maritieme drugsbestrijding werkt de Kustwacht samen met de Joint Interagency Task 
Force South (JIATFS). Deze samenwerking had net als in de voorgaande jaren in 2013 betrekking op 
de uitvoering van operaties, informatie- en kennisuitwisseling en opleidingen.  
De uitwisseling van informatie en de operationele samenwerking vond primair plaats via CZMCARIB in 
zijn functie van Commander Task Group 4.4 (CTG 4.4). Ten behoeve van de SAR-taken bij de 
Bovenwinden vond samenwerking plaats met de Amerikaanse en de Franse kustwacht. Bij de 
Bovenwinden grenst het SAR-verantwoordelijkheidsgebied van het Koninkrijk aan het 
verantwoordelijkheidsgebied van de VS (Puerto Rico) en die van de Franse Caribische eilanden (JRCC 
Fort De France te Martinique).   
 
b) Het Regionaal Maritiem Verdrag (Verdrag van San José) 
Dit verdrag is in 2010 in werking getreden voor het Koninkrijk. Het verdrag bevordert de samenwerking 
tussen de Kustwacht en haar internationale partners op het gebied van internationale maritieme 
drugsbestrijding en verruimt het operatiegebied en de bevoegdheden van de Kustwacht. De Kustwacht 
heeft het afgelopen jaar geen direct gebruik gemaakt van de bepalingen uit dit verdrag tijdens een 
concrete operatie.  
 
c) Bilaterale samenwerking met Frankrijk 
De Kustwacht heeft in 2013 intensief samengewerkt met Frankrijk, vooral rondom de Bovenwindse 
eilanden. Deze samenwerking heeft zowel betrekking op de rechtshandhavingstaken als op maritieme 
dienstverlening. De inwerkingtreding van het Verdrag van San José heeft de bilaterale samenwerking 
met Franse partnerdiensten een impuls gegeven. Daarnaast zijn in 2013 SAR-acties uitgevoerd in het 
SAR-verantwoordelijkheidsgebied van Frankrijk op basis van nauw contact tussen het RCC van de 
Kustwacht te Curaçao en het Joint Rescue and Coördination Centre (JRCC) Fort de France te 
Martinique. In 2013 is een operationele samenwerkingsovereenkomst met Frankrijk ondertekend, 
waarbij een stap is gemaakt om op een meer eenvoudiger wijze varende en vliegende surveillance in 
en boven elkaars territoriale wateren nabij de Bovenwinden uit te voeren. 
 
d) Bilaterale samenwerking met Venezuela, Colombia en de Dominicaanse Republiek 
Met Venezuela bestaat sinds 1997 een bilaterale samenwerkingsovereenkomst op het gebied van 
SAR. In het kader van deze overeenkomst wordt jaarlijks een SAR-oefening gehouden. De voor 2013 
geplande oefening “Open Eyes” is uitgevoerd in de Curaçaose territoriale wateren (TTW) waarbij voor 
het eerst ook is geoefend op de samenwerking op het gebied van de bestrijding van smokkel van 
wapens en drugs en het tegengaan van illegale immigratie en mensensmokkel. De uitgevoerde 
oefeningen lijken een grote bijdrage te hebben geleverd aan de groeiende samenwerking en informatie 
uitwisseling tussen beide Kustwachten op het gebied van SAR. 
 
De Kustwacht maakt voor de uitvoering van haar taken met regelmaat gebruik van internationaal 
luchtruim binnen de Flight Information Region (FIR) van Maiquetia (Venezuela). In 2011 hebben het 
Koninkrijk en Venezuela vastgesteld dat er internationaalrechtelijk geen verplichting bestaat tot het 
vragen van toestemming voor het gebruik van de FIR. De Kustwacht stelt Venezuela vanuit 
internationale verplichtingen (veiligheidsgronden) wel vooraf in kennis van het gebruik van de FIR. In 
2013 is de toegang tot de FIR drie keer geweigerd. De reden van deze weigeringen is naar  alle 
waarschijnlijkheid miscommunicatie tussen de civiele en de militaire Air Traffic Control (ATC) in 
Venezuela. Dankzij rechtstreeks contact tussen het operatiecentrum van de Kustwacht en het 
luchtverdediging commando van Venezuela, kon in alle gevallen de vlucht binnen het Maiquetia FIR 
alsnog doorgang vinden. De DASH-8 heeft in 2013 totaal 80 maal in het Maiquetίa FIR geopereerd. 
De bilaterale samenwerking met Colombia had in 2013 zowel betrekking op maritieme wapen- en 
drugsbestrijding als op SAR-activiteiten. De samenwerking betrof vooral de uitwisseling van informatie. 
  
pagina 6 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
j. In 2013 is uitgebreid onderzoek gedaan naar de toekomstige vervanging van Super-RHIB’s en 
Cutters. Hierbij is vastgesteld dat de Cutters vanaf 2022 vervangen dienen te worden en de Super-
RHIB’s vanaf 2016. Gezien het gewenste tijdstip voor de vervanging van de Cutters is besloten dat 
dit een separaat project is waaraan vanaf 2016 meer concrete uitvoering zal worden gegeven. Voor 
de vervanging van de Super-RHIB’s is op basis van onder andere ervaringen met zowel verwerving 
als inzet van de huidige eenheden, maar ook een uitgebreide geactualiseerde omgevingsanalyse 
een concrete behoeftestelling opgesteld. Deze is tot stand gekomen binnen een werkgroep waarin 
zowel technische als operationele vertegenwoordigers van de verschillende Landen 
vertegenwoordigd waren. Tevens is uitgebreid aandacht besteed aan de financiering van deze 
behoefte. Eind 2013 is de uiteindelijke beslissing omtrent behoefte en financiering voorgelegd aan 
de Rijksministerraad die hieraan in januari van 2014 instemming heeft verleend. 
 
 
 
Opening van het gemoderniseerde RCC op Curaçao door Minister-president Asjes 
 
  
pagina 8 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
Toelichting 
a) Drugsbestrijdingsoperaties, vuurwapens en munitie 
In 2013 heeft de Kustwacht in totaal acht drugstransporten onderschept en daarbij 2185 kg verdovende 
middelen aangetroffen. (Ter vergelijking: In 2012 werd bij acht acties 813 kg drugs onderschept). 
Daarnaast heeft de Kustwacht geparticipeerd in een gezamenlijk optreden binnen de jaarlijkse 
internationale drugsbestrijdingsoperatie Martillo, waarbij in februari 2013 een drugstransport van 
ongeveer 500 kg verdovende middelen is onderschept. Tevens is tijdens een gezamenlijk optreden met 
het stationsschip Zr. Ms. Amsterdam binnen de drugsbestrijdingsoperatie Carib Venture in oktober 
2013 een drugstransport van 1.450 kg cocaïne onderschept en is in november 650 kg cocaïne in 
beslag genomen. Voor wat betreft de hoeveelheden in beslag genomen drugs is, laten de afgelopen 
jaren een wisselend beeld zien.  
In 2013 zijn bij controles twee illegale vuurwapens aangetroffen. In 2012 waren dat er vijf. In alle 
gevallen zijn de verdachten (en wapens) overgedragen aan de lokale autoriteiten. 
b) Grensbewaking en douanetoezicht/illegale immigratie 
De Kustwacht heeft in 2013 43 illegalen aangehouden. Hiermee is de verhoging van het aantal 
arrestaties, dat in 2012 werd ingezet, voortgezet en lijkt de verscherping van het toezicht en toename 
van het aantal gerealiseerde controles op de illegaliteit zijn vruchten af te werpen. De Kustwacht draagt 
aangehouden illegalen over aan de immigratiediensten van het betrokken land (Aruba, Curaçao, Sint 
Maarten of Nederland). Deze diensten stellen vervolgens o.a. onderzoek in of de illegale immigratie 
verband houdt met mensenhandel of -smokkel. 
c) Scheepvaarttoezicht 
In 2013 heeft de Kustwacht 271 processen-verbaal (PV) uitgeschreven voor overtredingen van 
scheepvaartvoorschriften. Dat is minder dan in 2012 (402 PV’s), maar komt meer overeen met 
voorgaande jaren (2011: 282, 2010: 237, 2009: 156, 2008: 127). 
Het grootste deel van de overtredingen betrof administratieve onvolkomenheden, zoals het niet kunnen 
tonen van de benodigde vaardocumenten en vergunningen. Daarnaast is opgetreden tegen 
overtredingen zoals het varen onder invloed, te snel of roekeloos varen en het hierbij in gevaar brengen 
van andere vaartuigen of watersporters. Dit vindt in hoofdzaak plaats nabij de drukbezochte 
toeristische plaatsen van de eilanden. 
d) Milieutoezicht 
De Kustwacht besteedt tijdens haar patrouilles ook nadrukkelijk aandacht aan vervuiling van zee, kust 
en stranden. In 2013 heeft de Kustwacht één geval van verontreiniging van het oppervlaktewater 
gesignaleerd en is proces verbaal opgemaakt.  
e) Visserijtoezicht 
De Kustwacht heeft in 2013 in totaal 26 overtreders van de visserijvoorschriften geverbaliseerd. Dat is 
een lichte daling van het aantal geverbaliseerde overtredingen ten opzichte van voorgaande jaren 
(2012: 37, 2011: 51, 2010: 51, 2009: 18, 2008: 20). Het merendeel van de overtredingen betrof illegale 
speervisserij. 
f) Search and Rescue, rampenbestrijding 
De Kustwacht heeft in 2013 in totaal 373 SAR-meldingen ontvangen. Dit is een lichte stijging ten 
opzichte van voorgaande jaren (2012: 357, 2011: 310, 2010: 242, 2009: 242 en 2008: 251). In 304 
gevallen is opvolging van de melding door het Redding en Coördinatie Centrum (RCC) van de 
Kustwacht noodzakelijk gebleken waarbij, veelal samen met partners, daadwerkelijk assistentie is 
verleend. Daarbij zijn in totaal 92 mensen gered (2012: 49, 2011: 77, 2010: 94, 2009: 86). 
De Kustwacht werkt op SAR gebied nauw samen met de civiele reddingsorganisaties Citizens Rescue 
Organisation Curaçao (CITRO), Search and Rescue Foundation Aruba (SARFA) en de Sea Rescue 
Foundation te Sint Maarten (SRF). 
 
2.2.2. Resultaten per steunpunt c.q. eenheid 
De totaalresultaten op de taakgebieden uit Tabel 1 (o.a. scheepvaart, visserij en milieu) in aantallen 
processen-verbaal worden hieronder uitgesplitst naar de resultaten per steunpunt met varende 
eenheden (Aruba, Curaçao en Sint Maarten) en het stationsschip (Tabel 2). 
 
 
pagina 10 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
Ook het boardingteam aan boord van het stationsschip heeft boven de norm gerealiseerd. Zie ook 
paragraaf 2.3.2. 
 
2.3.2. Vaardagen/-uren 
Deze paragraaf bevat de resultaten van en de toelichting op de inzet van de varende en vliegende 
eenheden van de Kustwacht (Tabel 4 t/m 6) en de inzet van Defensiemiddelen (Tabel 7 en 8). De 
resultaten zijn gekoppeld aan de normstelling in het Jaarplan 2013. Tabel 4 omvat het totaalresultaat 
voor de inzet van de Cutters en Tabel 5 betreft het resultaat voor de lichte vaartuigen (Super-RHIB’s 
en Justice vaartuigen). Tabel 6 heeft betrekking op de inzet van de DASH-8 patrouillevliegtuigen en 
de AW-139 helikopters. Tabel 7 en 8 geven respectievelijk inzicht in de inzet van het stationsschip en 
van de boordhelikopter. Voor de inzet van het walradarsysteem, dat de operaties van de varende en 
vliegende eenheden ondersteunt, is geen norm gesteld anders dan dat het systeem contractueel 
minstens 95% van de tijd beschikbaar is; hieraan is ook in 2013 voldaan. 
 
De resultaten voor de varende eenheden zijn opgenomen in de onderstaande tabellen (Tabel 4 en 5) 
Vaardagen cutters 2013 
Eenheid Norm Jaarplan Gerealiseerd %Resultaten/norm 
Kustwachtcutter Panter (Aruba) 120 102 85% 
Kustwachtcutter Jaguar (Curaçao) 120 109 91% 
Kustwachtcutter Poema (Sint-
120 114 95% 
Maarten) 
Totaal cutters 360 325 90% 
 
Vaaruren lichte vaartuigen 2013 
Eenheid Norm Jaarplan Gerealiseerd %Resultaten/norm 
Steunpunt Aruba 2500 3062 122% 
Steunpunt Curaçao 2500 2842 114% 
Steunpunt Sint-Maarten 2500 2732 109% 
Totaal lichte vaartuigen 7500 8636 115% 
Toelichting 
Het totaal aantal vaardagen voor de Cutters is voor 90% gerealiseerd. Dat is minder dan 2012 (99%). 
De onderrealisatie van de Panter is veroorzaakt door het onvoorzien uitlopen van gepland onderhoud. 
Tevens heeft een staking bij het steunpunt Curaçao in het voorjaar van 2013 een negatief effect 
gehad op het aantal gerealiseerde vaardagen voor de Jaguar; in de periode dat gestaakt werd, was 
een opleiding voor een aantal bemanningsleden gepland die door de staking op een later tijdstip 
moest worden ingehaald. Hierdoor is een aantal geplande vaardagen vervangen door 
opleidingsdagen.    
Met de lichte vaartuigen zijn in 2013 8636 vaaruren gemaakt. Het hogere aantal vaaruren is onder 
meer gerealiseerd door de Justice vaartuigen, binnen de beschikbare financiële, materiele en 
personele middelen, vaker in te zetten dan aanvankelijk gepland. 
 
2.3.2. Vliegende eenheden 
De resultaten voor de vliegende eenheden zijn opgenomen in de onderstaande tabel (Tabel 6) 
Vlieguren DASH-8 Luchtverkenningscapaciteit 2013 
Eenheid Norm Jaarplan Gerealiseerd %Resultaten/norm 
DASH-8 1900 1912 101% 
Vlieguren AW-139 helikopter 2013 
Norm Jaarplan Gerealiseerd %Resultaten/norm 
Eenheid 
AW-139 helikopter 1000 882 88% 
Toelichting 
De geplande vlieguren voor de DASH-8 patrouillevliegtuigen zijn net als in 2012 en 2011 volledig 
gerealiseerd. De DASH-8 vliegtuigen zijn gedurende het jaar probleemloos ingezet en zijn nog immer 
een zeer effectief middel voor de inzet op alle taakgebieden van de Kustwacht. 
pagina 12 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
De eind 2012 afgesproken Pilot in Aruba en St. Maarten, waarbij een aantal voorheen centraal belegde 
taken, verantwoordelijkheden en bevoegdheden decentraal zijn belegd bij de steunpunten, is 
tussentijds geëvalueerd. De resultaten van deze tussentijdse evaluatie zijn positief. Curaçao heeft 
ingestemd om de Pilot per februari 2014 te starten op het steunpunt Curaçao.  
 
De Pilot is verlengd en zal in de tweede helft van 2014 worden geëvalueerd.  
Het onderzoek naar de fysieke belasting aan boord van de Super-RHIB’s is in 2013 gestart. De tweede 
fase van het onderzoek zal begin 2014 op de verschillende eilanden starten. De onderzoeksresultaten 
worden in het tweede kwartaal van 2014 verwacht. 
In juli 2013 heeft de eerste lokaal opgeleide Cutter-commandant het commando van de Cutter Panter 
overgenomen. Daarmee is begonnen met het vervangen van  twee van de drie Cutter-commandanten 
van Defensie door lokaal personeel. Tevens zijn twee lokale Kustwachtmedewerkers begonnen met 
hun opleiding tot sensoroperator en zijn verschillende lokale kustwachters begonnen met opleidings- en 
stage trajecten die zullen leiden tot functies als instructeur bij de KVO en officier van de wacht bij het 
RCC. Ook deze functies worden tot nu toe door militairen vervuld.  
 
2.4.2. Scholing 
In juni 2013 zijn op Curaçao 18 cursisten van de Kustwacht Vak Opleiding (KVO) beëdigd tot 
Buitengewoon Agent van Politie (BAVPOL). Zij zijn in juli 2013 begonnen aan de praktijkstage die 12 
maanden zal duren. 
In voorbereiding op een gezamenlijke basisopleiding voor alle ketenpartners in de opsporingsketen, is 
nadrukkelijk de samenwerking gezocht met opleidingsinstituten van ketenpartners. Zo volgt de lichting 
KVO 2013-2015 de BAVPOL opleiding op de Politieschool van Aruba. 
In 2013 zijn de specifieke functieopleidingen voor het RCC en Cutter- en Super-RHIB bemanningen 
gecontinueerd. In 2013 is met het Ministerie van IenM en de Inspectie Leefomgeving en  Transport 
(ILT) bezien op welke wijze de Kustwacht kan voldoen aan de bevoegdheidseisen die aan het 
personeel op de Cutters wordt gesteld en die moeten leiden tot afgifte van een Nederlands 
vaarbevoegdheidsbewijs.  
 
2.4.3. Organisatorische betrokkenheid van het personeel 
Integriteit 
Gedurende het laatste kwartaal van 2013 heeft zich op Curaçao een aantal integriteitincidenten 
voorgedaan. De Koninklijke Marechaussee en het Korps Politie Curaçao (KPC) voeren strafrechtelijke 
onderzoeken uit naar de betreffende zaken. Voor alle vijf betrokkenen staat al wel vast dat er op zijn 
minst sprake is van onverantwoordelijk gedrag en/of schending van integriteit waardoor een 
vertrouwensbreuk is ontstaan met de Kustwacht. Op grond hiervan zijn betrokkenen geschorst en is 
beëindiging van de terbeschikkingstelling gevraagd bij de Minister van Justitie van Curaçao.  
 
Rechtspositionele ontwikkelingen 
Het wegwerken van achterstanden in de vaststelling van de aanstellingsbesluiten voor het 
Kustwachtpersoneel blijft een aandachtspunt voor de landen. De in 2012 geconstateerde verbetering 
heeft zich in 2013 over het algemeen voortgezet. Met de besluiten/beschikkingen wordt onder andere 
de aanstelling van de kustwachtambtenaar bekrachtigd. Het uitblijven van duidelijkheid hierover zorgt 
nog steeds voor onrust en onzekerheid bij het kustwachtpersoneel. 
In februari 2013 heeft een gedeelte van het lokale personeel werkzaam op de steunpunten Curaçao en 
Hato, na een oproep van de Nationale Algemene Politie Bond (NAPB), de werkzaamheden voor twee 
weken stilgelegd. Als reden voor de staking werd ontevredenheid over de rechtspositie als belangrijkste 
reden genoemd, waarbij met name de maximale leeftijd voor mensen met een contract voor bepaalde 
tijd van 30 jaar, als oneerlijk wordt gevonden. De Minister van Justitie van Curaçao is onder andere 
over dit onderwerp in overleg met de vakbonden. 
Medezeggenschap 
In 2013 zijn de Medezeggenschapverkiezingen geweest en zijn de nieuwe leden bekend gemaakt. 
 
2.4.4. Prestatie-indicatoren 
Op personeelsgebied zijn in het Jaarplan 2013 vier prestatie-indicatoren benoemd. De 
resultaatgemiddelden over 2013 zijn opgenomen in onderstaande tabel 9. Dit zijn gemiddelde 
percentages voor de Kustwacht als geheel; de percentages per steunpunt kunnen hiervan afwijken. 
pagina 14 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
2.5.3. Infrastructuur (vastgoed) 
Hangaar voor de nieuwe helikopters 
De nieuwe helikopterhangaar op Hato is in mei 2013  volledig operationeel opgeleverd. 
Modernisering RCC 
In 2013 is gestart met het project “Modernisering Reddings- en Coördinatie Centrum”. In september zijn 
de werkzaamheden afgerond en is Reddings- en Coördinatie Centrum formeel geopend door de 
Minister-president van Curaçao. 
Dependance Bonaire 
In 2013 is gebleken dat het plan om de dependance te huisvesten in het douanekantoor niet haalbaar 
was. De geschatte kosten voor het opknappen van dit gebouw werden door de Rijksgebouwendienst 
als te hoog bestempeld. Na overleg met vertegenwoordigers van de Koninklijke Marechaussee is 
overeengekomen dat de dependance nu gehuisvest zal worden in het voor de Marechaussee 
gereserveerde deel van het nieuwe politiebureau van Kralendijk. Dit is voorzien in de zomer van 2014. 
  
pagina 16 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
Algemeen 
De koersontwikkeling van de Antilliaanse/Arubaanse gulden ten opzichte van de Euro is een 
belangrijke factor bij de realisatie van het budget van 2013. De koers bedroeg gemiddeld € 0,42315 
tijdens het financiële boekjaar. De begroting voor 2013 is opgesteld met een de financiële plankoers 
van € 0,45 (de plankoers voor augustus 2012). De positieve koersontwikkeling betekende een 
financieel voordeel, daarnaast was er echter sprake van onvoorziene uitgaven die hieronder worden 
toegelicht  
Het financiële jaar van de KWCARIB omvat de periode van 1 december 2012 tot en met 30 november 
2013; dit in verband met de tijdige afronding van de controlewerkzaamheden door de Audit Functie 
Defensie (AFD) en de aanbieding van het verrekenstuk aan BZK voor het einde van het kalenderjaar.   
Realisatie Exploitatie 
a) Lokaal personeel: op peildatum 30 november 2013 zijn alle inningopdrachten van de landen 
betaald, inclusief de maand november 2012 van Curaçao, omdat deze niet tijdig was ontvangen in 
2012. De verwachtte onderrealisatie ten gevolge van o.m. de lager dan voorziene personele 
bezettingsgraad, is door het betalen van deze extra maand grotendeels opgesoupeerd en het budget 
is vrijwel volledig gerealiseerd. 
b) Defensiepersoneel: de salarismaanden december 2012 tot en met november 2013 zijn volledig 
verwerkt. De overrealisatie wordt veroorzaakt door de betaling van twee extra Defensiemedewerkers 
op St. Maarten die daar tijdelijk zijn geplaatst in verband met het niet kunnen vullen van twee 
belangrijke technische functies met gekwalificeerd lokaal personeel.   
c) Overige personele exploitatie: de overrealisatie op dit artikelonderdeel is veroorzaakt door 
uitgaven ten behoeve van het verstrekken van niet voorziene, noodzakelijke nieuwe uniformkleding en 
uitrusting, alsmede door extra uitgaven voor inhuur van personeel dat in afwachting is van 
goedkeuring van hun Landsbesluiten op Curaçao. 
d) Materiële exploitatie: de overrealisatie op dit artikelonderdeel wordt met name veroorzaakt door 
hogere uitgaven voor klein onderhoud aan infrastructuur en het onderhoud aan de Cutter Panter. 
e) Luchtverkenningscapaciteit: de realisatie op dit artikelonderdeel wordt grotendeels gekenmerkt 
door het inlopen van de eind 2012 opgelopen vertraging bij de betaling van de nieuwe 
helikoptercapaciteit. 
Realisatie Investeringen 
Op de investeringsbegroting voor 2013 is minder gerealiseerd dan gepland. De belangrijkste redenen 
hiervoor zijn de vertraging op de levering van de bijboten voor de Cutters (faillissement leverancier) en 
vertragingen in verschillende andere verwervingsprocessen, zoals de vervanging van het 
Bedrijfsprocessensysteem door ACTPOL, VHF en het project VIU. Deze projecten zijn echter alle in 
2013 gestart en zullen vanaf 2014 worden voltooid.  
Realisatie Defensiemiddelen 
Tabel 11 
 Uitgaven (in € x 1000) Begroting Realisatie Verschil % 
Inzet 4.101 2.833 -1.268 69,09 
Bij de inzet Defensiemiddelen zijn dertien vierwekelijkse periodes ten laste van het begrotingsjaar 
2013 gebracht. De realisatie van het aantal vaardagen is conform planning. Door de beperkte 
beschikbaarheid is de realisatie van vlieguren met de boordhelikopter van het stationsschip 
achtergebleven. Hierdoor is voor de inzet defensiemiddelen als geheel sprake is van een 
onderrealisatie.  
 
3.3. Financiering 
De instandhouding van de Kustwacht is een gezamenlijke verantwoordelijkheid van de landen. De 
begroting van de Kustwacht wordt gefinancierd door de deelnemende landen met inachtneming van 
een door zorg van het Ministerie van BZK vastgestelde verdeelsleutel. Op basis van afspraken uit het 
verleden zijn van de verdeelsleutel uitgezonderd de kosten die verband houden met 
luchtverkenningscapaciteit, de inzet Defensiemiddelen (die onderdeel uitmaken van de begroting van 
Defensie) en de nog niet afgeronde investeringen uit het vorige Lange Termijn Plan. Op basis van de 
daadwerkelijke realisatie over 2013 is in onderstaande tabel 12 het bedrag voor de verdeelsleutel 
berekend. Het ministerie van BZK draagt zorg voor verrekening.  
In tabel 13 is het aandeel per land via deze verdeelsleutel zichtbaar gemaakt in percentages en 
totaalbedragen.  
pagina 18 
 

 
Kustwacht voor het Koninkrijk der Nederlanden in het Caribisch Gebied Jaarverslag 2013 
 
 
 
Afkortingen 
 
 
 
 
ACTPOL ACTS (bedrijfsnaam) Politie-informatiesysteem 
 
AFD Audit Functie Defensie 
  
ATC Air Traffic Control 
 
BAVPOL Bijzonder Agent van Politie 
BPS Bedrijfsbeheerssysteem 
CITRO Citizens Rescue Organization Curaçao 
DMO Defensie Materieel Organisatie 
FIR Flight Information Region 
IGO Informatie Gestuurd Optreden 
IenM Ministerie van Infrastructuur en Milieu 
ILT Inspectie Leefomgeving en Transport  
JRCC Joint Rescue and Coordination Centre 
KPC Korps Politie Curaçao 
KVO Kustwacht Vakopleiding 
LVC Luchtverkenningscapaciteit 
LTP Lange Termijnplan 2009 – 2018 
MLA Militaire Luchtvaart Autoriteit 
MR Medezeggenschapsraad 
NAPB 
Nationale Algemene Politie Bond 
PAL Provincial Airlines Limited 
PI Prestatie-indicator 
PV Proces Verbaal 
RCC Rescue and Coordination Centre 
SDSM 
Suriname Drydock and Shipbuilding Company 
SAT Sea Acceptance trial 
SAR Search and Rescue 
SARFA Search and Rescue Foundation Aruba 
SRF Sea Rescue Foundation Saint Maarten 
VIU Verbeterde Uitwisseling van Informatie 
 
pagina 20 
 

