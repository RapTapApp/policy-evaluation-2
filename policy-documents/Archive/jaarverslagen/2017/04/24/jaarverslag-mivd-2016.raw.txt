


Artikel 2 - Taken 
Wij zijn de Militaire Inlichtingen- en Veiligheidsdienst 
 
De MIVD levert dreigingsanalyses en inlichtingenproducten aan de ministeries van Algemene 
Zaken, Buitenlandse Zaken, Veiligheid & Justitie en Defensie. Met deze ministeries maakt zij in de 
Geïntegreerde Aanwijzing Inlichtingen & Veiligheid (GA I&V) specifieke afspraken over 
aandachtsgebieden en diepgang van de onderzoeken. De GA I&V wordt jaarlijks vastgesteld door 
de minister-president en de ministers van Binnenlandse Zaken en Defensie, na overleg met de 
ministers van Buitenlandse Zaken en Veiligheid & Justitie. De MIVD voorziet ook bondgenoten, 
nationale en internationale organisaties van dreigingsanalyses en inlichtingenproducten. 
 
 
 
Bondgenoten, nationale en internationale organisaties 
worden van dreigingsanalyses en inlichtingenproducten 
voorzien 
 
De (contra-)inlichtingenproducten die de MIVD levert, moeten voorkomen dat de afnemers ervan 
voor verrassingen komen te staan. Dat brengt met zich mee dat bijzondere inlichtingenmiddelen en 
voldoende capaciteit moeten worden ingezet om klanten de gewenste informatie te verstrekken. 
Niet elke analyse kan met de gewenste diepgang worden geleverd. Zo kan tijd een beperkende factor 
zijn om tot een volledig beeld te komen. 
 
 
 
 
 
 
 
 
 
 
 
 
 
 
Pagina 3 van 50

 Artikel 2 – Werkwijze 
Oren en ogen van de krijgsmacht 
 
De MIVD maakt bij het opstellen van (contra-)inlichtingenproducten zoveel mogelijk gebruik van 
openbare bronnen. Meestal volstaan die niet om de gewenste inlichtingenpositie te bereiken. De 
MIVD beschikt daarom over de bevoegdheid bijzondere inlichtingenmiddelen in te zetten. 
 
 
 
De inzet van bijzondere inlichtingenmiddelen is in de wet geregeld. Voor het gebruik hiervan wordt 
altijd een afweging gemaakt of het in te zetten middel noodzakelijk en proportioneel is. Ook wordt er 
eerst gekeken of er op een andere, minder ingrijpende manier aan de benodigde informatie kan 
worden gekomen. Er is in- en extern toezicht op de inzet van bijzondere inlichtingenmiddelen. Deze 
inzet is bovendien met waarborgen omgeven. 
Voor bepaalde dossiers is het van belang om over een eigen en (grotendeels) onafhankelijke 
inlichtingenpositie te beschikken. De MIVD wil haar rapporten niet baseren op niet-
verifieerbare informatie van derden. 
 
 
Tijdens het lopende jaar kan de behoefte aan inlichtingen uiteraard bijgesteld worden 
naar aanleiding van gebeurtenissen in de wereld. In zulke gevallen kan het nodig zijn 
prioriteiten te stellen: wat moet de MIVD niet meer doen om in de nieuwe behoefte te 
kunnen voorzien. Na overleg met de afnemers kunnen de inspanningen op een 
bepaalde regio of dossier worden teruggebracht of zelfs gestopt. Met de vrijgekomen 
capaciteit wordt de nieuwe behoefte ingevuld. 
 
De MIVD beweegt mee met de steeds veranderende 
prioriteiten 
  
 
 
Pagina 5 van 50

Artikel 4 – (Contra-)Inlichtingen producten 
Russische Federatie 
 
 
De toename van Russische militaire en hybride middelen en de inzet ervan zijn voor de MIVD 
aanleiding de ontwikkelingen in de Russische Federatie te volgen.  
 
Algemeen  
De ontwikkelingen in het afgelopen jaar hebben wederom aangetoond dat in de ogen van het 
Russisch leiderschap westerse en Russische veiligheidsbelangen onverenigbaar en strijdig zijn. Het 
Russische veiligheidsparadigma is uiterst traditioneel en gaat uit van zero sum denken: een 
toenemende veiligheid van de één gaat automatisch en direct ten koste van de ander. De Russische 
dreigingsperceptie is er één van strategische omsingeling, waarbij het Westen (VS, NAVO en EU) in 
de Russische visie voorbijgaat aan voor Rusland essentieel geachte veiligheidsbelangen. Belangrijk is 
dat het hierbij niet alleen gaat om de ontwikkeling en verdeling van machtsmiddelen, maar ook om 
botsende wereldbeelden en onderliggende waardesystemen. Het overgrote deel van de Russische 
bevolking deelt de opvatting van de Russische overheid. 
 
De Russische Federatie is gebaat bij een zekere mate van (controleerbare) instabiliteit aan zijn 
grenzen om op die wijze invloed te kunnen uitoefenen in de buurlanden. Verontrustend hierbij is de 
combinatie van toenemend militair vermogen gericht op het voeren van een grootschalig conflict, 
hybride oorlogvoering en tactieken gericht op het aantasten van westerse besluitvormingsprocessen. 
Daarnaast wordt getracht de interne cohesie van NAVO en EU te verstoren en is er sprake van een 
toegenomen antiwesterse retoriek. Moskou blijft streven naar een significant kleinere rol voor de 
NAVO in de veiligheidsstructuur van Europa. Daarnaast blijft erkenning als grootmacht op het 
geopolitieke toneel een belangrijke doelstelling. De Russische interventies in Oekraïne en Syrië, 
gekoppeld aan het militair optreden in de onmiddellijke omgeving van het NAVO-verdragsgebied, zijn 
uitingen van een verhardend en in toenemende mate agressief Russisch buitenland- en 
veiligheidsbeleid. Essentieel in dit Russische beleid is, naast het behoud van de nucleaire verhouding 
en de strategische balans met de VS, een aanhoudende invloed in de voormalige Sovjetrepublieken 
(het zogenoemde Nabije Buitenland) en aangrenzende zeeën. 
Pagina 7 van 50

Artikel 4 – (Contra-)Inlichtingen producten 
Digitale dreiging Russische Federatie 
Russische inlichtingendiensten ontwikkelen al jarenlang zeer aanzienlijke capaciteiten in het digitale 
domein. Naast een uitgebreid programma om digitale communicatie te onderscheppen, zijn er ook 
Russische hackers actief voor de Russische staat. Het defensie- , binnenland- en buitenlandbeleid van 
de Russische Federatie speelt een doorslaggevende rol bij de keuze van de doelwitten van de 
hackers. 
 
Rusland heeft ook toegang tot capaciteiten die geschikt zijn om conventionele militaire inzet te 
ondersteunen in het digitale domein, bijvoorbeeld door middel van digitale aanvallen op kritieke 
infrastructuur in andere landen. Een ander voorbeeld is een spionerende app op de mobiele 
telefoons van artillerieofficieren van het Oekraïense leger, waardoor onder meer 
troepenbewegingen konden worden gevolgd. 
 
Door de Amerikaanse inlichtingendiensten zijn digitale aanvallen tegen de Democratische partij 
onder meer aan de Russische militaire inlichtingendienst Glavnoje Razvedyvatelnoje Oepravlenije 
(GROe) toegeschreven. Diezelfde dienst voerde ook digitale aanvallen uit op civiele instellingen zoals 
het World Anti-Doping Agency (WADA), waarna medische dossiers van westerse atleten in 
aangepaste vorm publiek zijn gemaakt of verzonden aan verschillende media. In het digitale domein 
is de scheiding tussen civiel en militair minder helder dan in de werkelijke wereld. 
  
Pagina 9 van 50

Artikel 4 – (Contra-)Inlichtingen producten 
passagiersvliegtuigen op twee van deze ‘eilanden’ in januari, kunnen niet verhullen dat deze 
‘eilanden’ primair een militair doel dienen, en hierdoor een bron van zorg in de regio zijn. In reactie 
op de Chinese militaire activiteiten zijn inmiddels ook andere landen rond de Zuid-Chinese Zee 
begonnen met het uitbreiden van militaire capaciteiten op de door hen bezette eilanden, rotsen en 
riffen. 
 
Buiten Azië kenmerkt de Chinese militaire aanwezigheid zich vooral door de Chinese 
antipiraterijmissie in de Golf van Aden en de Chinese deelname aan de verschillende VN-missies in 
vooral Afrika. Om deze activiteiten te kunnen ondersteunen, is China begonnen met de bouw van zijn 
eerste buitenlandse militaire basis in Djibouti. Deze basis, die mogelijk al in 2017 gereed is, wordt 
door de Chinese regering steevast aangeduid als een 'logistiek steunpunt'. Deze aanduiding is 
waarschijnlijk het gevolg van het jarenlang door de Chinese regering gepropageerde standpunt dat 
China geen buitenlandse militaire bases nastreeft. Gelet op de rol die China met zijn krijgsmacht 
voorstaat bij het beschermen van zijn overzeese belangen, zal de Chinese militaire basis in Djibouti 
waarschijnlijk een bruggenhoofdfunctie vervullen voor verdere Chinese militaire activiteiten rond de 
Indische Oceaan, in Afrika en het Midden-Oosten. 
 
De opkomst van China als grote mogendheid op het wereldtoneel veroorzaakt een verandering in de 
mondiale machtsbalans. Hoewel China de bestaande internationale rechtsorde in het algemeen 
accepteert, pleegt het deze in toenemende mate te interpreteren op een wijze die overeenkomt met 
zijn eigen belangen. Dit kan ertoe leiden dat China’s woorden en daden van elkaar kunnen 
verschillen. 
 
Digitale spionage 
China’s digitale spionagecapaciteiten zijn uitgebreid. In verschillende openbare publicaties is China 
bekritiseerd voor het op grote schaal orkestreren van digitale spionage tegen doelwitten in het 
buitenland. China zet zijn capaciteiten in voor het verkrijgen van politieke, economische en militaire 
inlichtingen. Het land streeft een positie na als geopolitiek zwaargewicht. Snelle economische en 
militaire doorontwikkeling zijn daarvoor een noodzakelijke voorwaarde. De defensie-industrie blijft 
dan ook wereldwijd een belangrijk aandachtsgebied voor de Chinese staat. 
  
Pagina 11 van 50

Artikel 4 – (Contra-)Inlichtingen producten 
Afrika Indicatror & Warning 
 
 
 
Naast de geprioriteerde missiegebieden volgt de MIVD ook de ontwikkelingen in landen in Afrika, 
waar sprake is van conflicten en crises die van invloed kunnen zijn op Nederlandse belangen. In dat 
kader rapporteerde de MIVD in 2016 over militaire en veiligheidsrelevante ontwikkelingen (I&W) op 
het Afrikaanse continent in brede zin. 
 
In 2016 heeft de terroristische dreiging in Mali zich ook in een aantal andere landen in de regio 
gemanifesteerd. Dit kwam onder meer tot uiting bij aanslagen in Burkina Faso en Ivoorkust. Ook zijn 
in het grensgebied van Mali met zowel Burkina Faso als Niger veiligheidstroepen van de betreffende 
landen doelwit geweest van aanvallen van de al-Sahraoui strijdgroep die zich loyaal heeft verklaard 
aan ISIS. Verschillende landen, waaronder Niger, Mauritanië en Senegal, blijven kwetsbaar voor deze 
dreiging. Terroristische netwerken in Mali zijn tevens verantwoordelijk voor de ontvoering van 
westerlingen in de regio. Zowel in Mali als in Burkina Faso en Niger zijn dit jaar wederom 
westerlingen ontvoerd. 
 
In Nigeria heeft de in 2015 verkozen president Buhari de strijd tegen Boko Haram nieuw leven 
ingeblazen. Militaire operaties in het noorden en een nauwere internationale samenwerking binnen 
de Multinational Joint Task Force hebben er voor gezorgd dat Boko Haram veel van zijn territoriale 
controle is kwijtgeraakt. Hoewel grootschalige aanvallen door Boko Haram minder vaak voorkomen, 
is de regio nog steeds zeer kwetsbaar voor aanslagen. 
 
 In Ethiopië vonden in 2016 demonstraties plaats in de regio’s Oromia en Amhara. De protesten zijn 
onder meer ingegeven door ontevredenheid over het door de Tigrayelite gedomineerde politieke 
stelsel, de landonteigening voor economische projecten en de uitbreiding van Addis Abeba. Door 
onder meer een harde aanpak van de autoriteiten, is de regering er voorlopig in geslaagd een 
relatieve rust te bewerkstelligen. Daarnaast is een wijziging in het kabinet doorgevoerd en zijn enkele 
politieke maatregelen aangekondigd. Veel oorzaken van de onrust blijven echter onopgelost.  
Pagina 13 van 50

Artikel 4 – (Contra-)Inlichtingen producten 
Latijns-Amerika en de Caribische regio 
 
 
In een gezamenlijk team (TCG) vergaren AIVD en MIVD inlichtingen en achtergrondinformatie over 
de regio Latijns-Amerika en het Caribisch gebied. De eilanden Sint Eustatius, Saba en Bonaire zijn 
bijzondere Nederlandse gemeenten. Daarmee reiken de grenzen van Nederland, en dus de 
inlichtingen- en veiligheidstaken van de AIVD en de MIVD, tot in Latijns-Amerika. Bovendien zijn het 
buitenlandbeleid en de verdediging van de territoriale integriteit Koninkrijks aangelegenheden. De 
Nederlandse krijgsmacht is daarom permanent aanwezig in de Caribische delen van het Koninkrijk. 
Ontwikkelingen die van invloed kunnen zijn op deze presentie worden vanzelfsprekend door de 
diensten gevolgd. 
 
Venezuela is in toenemende mate ten prooi gevallen aan een combinatie van politieke, economische 
en sociale spanningen. Het land ondergaat een diepe economische crisis. De val van de 
wereldolieprijzen heeft de situatie verslechterd. Als gevolg van de economische problemen heeft de 
Venezolaanse bevolking te kampen met tekorten aan eerste levensbehoeften en een sterk 
verslechterde veiligheids- en gezondheidssituatie. 
 
Op politiek gebied blijft sprake van toegenomen polarisatie tussen de Venezolaanse regeringspartij 
en de verenigde oppositie. Daarbij wordt het gebrek aan respect voor politieke en humanitaire 
rechten steeds evidenter. 
 
De verwachting is dat de negatieve trends voor Venezuela ook in 2017 zullen aanhouden. De 
instabiele situatie in Venezuela heeft een negatief effect op de regionale veiligheidssituatie. Vanwege 
de potentiële uitstralingseffecten blijven de AIVD en MIVD de ontwikkelingen nauwlettend volgen 
om zo de Koninkrijksregering van handelingsperspectief te voorzien. 
  
Pagina 15 van 50

Artikel 4 – (Contra-)Inlichtingen producten 
Syrië en Irak 
 
 
Operatie Inherent Resolve (OIR) is gericht tegen Islamitische Staat in Irak en al-Sham (ISIS). 
Nederlandse F-16’s waren tot 1 juli 2016 bij deze strijd betrokken. Verder worden Iraakse en 
Koerdische militairen door onder meer Nederlandse militairen getraind. Militairen van de missie 
United Nations Truce Supervision Organization (UNTSO) observeren het grensgebied tussen Israël, 
Syrië en Libanon. Ook in het afgelopen jaar zijn Nederlandse militairen hierbij ingezet. De MIVD 
ondersteunt deze missies met inlichtingenproducten, zowel voor de besluitvorming als de 
taakuitvoering. 
 
Naast de strijd tegen ISIS woedde de burgeroorlog in Syrië onverminderd voort. In de loop van het 
jaar wist het Syrische bewind het initiatief naar zich toe te trekken, niet in de laatste plaats door de 
militaire (lucht)steun van de Russische Federatie. De strijd tussen het bewind en de Syrische 
gewapende oppositie speelt zich vooral af in West-Syrië, met de hoogste intensiteit in het 
noordwesten en bij Aleppo. ISIS heeft zich militair gezien in Syrië weten te handhaven, al moest zij 
terrein prijsgeven. Door het verlies van het Turks-Syrische grensgebied is het voor ISIS moeilijk 
geworden om buitenlandse strijders naar het ‘kalifaat’ te brengen. 
 
In Oost-Syrië slaagden Syrische Koerden er in om terrein op ISIS te heroveren. Toch bleef ISIS in dit 
deel van Syrië bewegingsvrijheid houden. Het optreden van de Syrische Koerden tegen ISIS is 
onderwerp van discussie met Turkije, omdat dat land de dominante Syrisch-Koerdische partij als een 
verlengstuk van de Turks-Koerdische PKK beschouwt. 
 
In Irak heeft ISIS veel terrein verloren, in zowel de Tigris als de Eufraat-vallei. ISIS heeft nog beperkte 
delen onder controle, met de stad Mosul als belangrijkste strategische bolwerk. Naast het 
verdedigen van dit territorium, richtte de groepering zich in toenemende mate op offensieve acties, 
zoals aanslagen, op veiligheidstroepen aan de fronten, maar ook tegen de bevolking elders in Irak. In 
oktober is het offensief van de coalitie gestart voor de herovering van Mosul. 
  
Pagina 17 van 50

Artikel 4 – (Contra-)Inlichtingen producten 
Afghanistan 
 
 
De missie Resolute Support (RS) in Afghanistan ondersteunt de verdere opbouw van een 
professioneel veiligheidsapparaat, waaronder leger en politie. Nederlandse militairen adviseren 
samen met bondgenoten het hogere kader van leger en politie. De MIVD voorziet het Nederlandse 
contingent van inlichtingenanalyses over de veiligheidssituatie en politieke ontwikkelingen. Dat 
gebeurt op zowel het nationale toneel als in het noorden van Afghanistan, omdat hier het 
zwaartepunt van de Nederlandse militaire bijdrage ligt. 
 
De politieke inlichtingenanalyses van de MIVD richtten zich voornamelijk op de toenemende 
verdeeldheid binnen de regering van nationale eenheid National Unity Government (NUG) en de 
onderliggende strijd om invloed tussen diverse op etniciteit gebaseerde politieke facties. De MIVD 
constateert dat de effectiviteit en het gezag van de centrale overheid het afgelopen jaar zijn 
afgenomen en dat de NUG nog steeds sterk afhankelijk is van buitenlandse financiële en militaire 
steun. Deze politieke ontwikkeling heeft in negatieve zin bijgedragen aan de verslechterende 
veiligheidssituatie in Afghanistan. 
 
Vanwege de veiligheidssituatie richtte de MIVD zich in 2016 wederom op de intenties, capaciteiten 
en activiteiten van de Taliban en het functioneren van de Afghaanse veiligheidstroepen (ANDSF). De 
MIVD constateert dat de ANDSF in 2016 vanwege interne verdeeldheid, personele problemen, 
corruptie en een sterker wordende Taliban nog meer onder druk zijn komen te staan. Zo wisten de 
Taliban enkele provinciale hoofdsteden ernstig te bedreigen en/of binnen te dringen, waaronder 
opnieuw Kunduz-stad en de hoofdstad van Uruzgan, Tarin Kowt. Hoewel de Afghaanse luchtmacht en 
special forces tijdelijk en plaatselijk successen boekten, bleef westerse steun essentieel voor de 
Afghaanse veiligheidstroepen in (Noord-)Afghanistan. 
  
Pagina 19 van 50

Artikel 4 – (Contra-)Inlichtingen producten 
Ook nam het LNA nagenoeg geweldloos de controle over de Oost-Libische oliehavens over van een 
lokale beveiligingseenheid die was gelieerd aan de regering van nationaal akkoord (GNA) in Tripoli. 
 
De GNA vestigde zich weliswaar eind maart in Tripoli, maar werd door veel Libiërs niet gezien als de 
legitieme regering van Libië. Voor de internationale gemeenschap werd de GNA de belangrijkste 
gesprekspartner, bijvoorbeeld in aanloop naar de kustwachttraining. Op 22 augustus stemde een 
meerderheid van de aanwezige parlementsleden tegen het kabinetsvoorstel van de GNA. Het 
leiderschap van de HoR bleef, net als het LNA, het gehele jaar negatief tegenover de GNA en het 
daaraan gekoppelde vredesproces staan. Het vredesakkoord uit december 2015 werd niet door het 
parlement geratificeerd. De tegenregering in het Oost-Libische al- Beida werd gehandhaafd door de 
HoR en het LNA. Hierdoor bleef het land grofweg verdeeld in twee politieke kampen met hun eigen 
diffuse militaire verbanden. 
 
De militaire steun voor de GNA bleef beperkt tot de medewerking van enkele militiecollectieven in 
Tripoli en Misrata. Het onvermogen van de GNA om de veiligheidssituatie in Tripoli en de 
leefomstandigheden van haar inwoners te verbeteren, vergrootte eind 2016 de ontevredenheid over 
de matige prestaties van de GNA. Het jaar werd dan ook afgesloten met een reeks noodmaatregelen 
van de GNA om haar populariteit onder de bevolking te vergroten. Tevens werd geprobeerd om het 
vredesproces, dat door de Verenigde Naties (VN) wordt begeleid, nieuw leven in te blazen. 
  
Pagina 21 van 50

Artikel 4 – (Contra-)Inlichtingen producten 
Zuid-Sudan 
 
 
United Nations Mission in South Sudan (UNMISS) ziet toe op de veiligheidssituatie in Zuid Soedan. De 
militairen van UNMISS, waaronder Nederlandse militairen, beschermen de bevolking en 
onderzoeken mensenrechtenschendingen. De MIVD ondersteunt de Nederlandse militairen met 
inlichtingenproducten. 
 
De MIVD heeft onder andere analyses geschreven over de voortgang van de implementatie van het 
in augustus 2015 getekende vredesakkoord en over de aanhoudende gevechten tussen 
regeringstroepen en rebellen. In april 2016 keerde oppositieleider Riek Machar terug naar de Zuid-
Soedanese hoofdstad Juba en werd een eenheidsregering gevormd. 
 
Na enkele weken van oplopende spanningen tussen beide groeperingen raakten op 8 juli 2016 
regeringstroepen en oppositiestrijders slaags nabij het presidentieel paleis. Daar waren op dat 
moment president Kiir en 1 vicepresident Machar aanwezig. De dagen erna verhevigde het geweld 
aanzienlijk, waarbij regeringstroepen grootschalige operaties uitvoerden tegen oppositiestrijders. 
Door de nabijheid van het kampement van de oppositie bij een VN-basis en VN-
vluchtelingenkampen, raakte UNMISS betrokken bij het conflict. Duizenden burgers vluchtten naar 
de VN-basis en aan UNMISS-zijde waren slachtoffers te betreuren. Het opgelaaide geweld was voor 
de Nederlandse ambassade in Juba aanleiding om over te gaan tot evacuatie van Nederlandse 
staatsburgers. Na een afgekondigd staakt-het vuren op de avond van 11 juli namen de 
gewelddadigheden snel af en sindsdien is het relatief rustig gebleven in de stad. Machar is het land 
ontvlucht en zijn functie als 1 vice-president is overgenomen door Taban Deng Gai. Het 
vredesakkoord is na de geweldsuitbarsting in Juba en de vlucht van Machar op sterven na dood. 
 
Niet alleen in Juba waren gewelddadigheden. Ook in andere delen van het land was er in 2016 sprake 
van een voorzetting van de gevechten. In tot voor kort relatief rustige gebieden, zoals de zuidelijke 
equatoriale staten, verslechterde na juli 2016 de veiligheidssituatie. Andere onrustige gebieden 
waren Western Bahr el-Ghazal, Unityen Upper Nile. 
Pagina 23 van 50

 Artikel 5 –Hybride oorlogvoering 
aard en kent een getrapte geweldsopbouw met wisselende zichtbaarheid en (fysieke) intensiteit. 
Hybride oorlogvoering kan zowel een doel als een middel zijn.  
 
Hybride oorlogvoering kent veel verschijningsvormen 
 
Als doel is deze methode in het algemeen gericht op het beïnvloeden van democratische 
besluitvormingsprocessen. Dat gebeurt door het bespelen van de publieke opinie, het diskwalificeren 
van onafhankelijke, meestal traditionele media en het zaaien van tweedracht in staten en 
internationale organisaties. De daarvoor geboden informatie hoeft niet consistent of waar te zijn en 
speelt in op de emoties van de ontvangers. Met een combinatie van halve waarheden, overtuigende 
leugens, desinformatie en alternatieve scenario’s (samenzweringstheorieën) worden er 
informatieoperaties uitgevoerd. Die operaties zijn erop gericht de geloofwaardigheid van de media 
en autoriteiten constant ter discussie te stellen en/of vooroordelen en partijdigheid te versterken. 
 
Hybride oorlogvoering als middel is een strategische shaping operatie om een zo gunstig mogelijke 
politieke, economische en militaire uitgangspositie te verwerven in de aanloop naar een conflict. 
Daarmee kunnen offensieve (gewelddadige) acties gerechtvaardigd worden naar de eigen bevolking. 
Het doel is om met een hoge mate van nauwkeurigheid cruciale knooppunten uit te schakelen. Dit 
gebeurt bijvoorbeeld door het ‘uitmanoeuvreren’ van vijandelijke leiders, het werken aan 
vermindering van internationale steun, het uitschakelen van militaire capaciteiten, het beïnvloeden 
van de politiek, de publieke opinie en de economie en daarmee het zaaien van binnenlandse onrust. 
 
 
Pagina 25 van 50

Artikel 6 - Veiligheidsonderzoeken 
 
Ook kan sprake zijn van niet-reguliere, hernieuwde onderzoeken, bijvoorbeeld vanwege een melding 
van een incident waarbij een defensiemedewerker is betrokken of vanwege gewijzigde persoonlijke 
omstandigheden.  
 
In 2016 is samen met de AIVD gewerkt aan de voorbereiding van de oprichting van de 
gemeenschappelijke Unit Veiligheidsonderzoeken (UVO). 
Veiligheidsmachtigingsniveaus 
 
Er zijn drie veiligheidsmachtigingsniveaus: A (het hoogste), B en C. Afhankelijk van het 
veiligheidsmachtigingsniveau dient het verleden van de (nieuwe) medewerker voor een periode 
van acht tot tien jaar inzichtelijk te zijn. Voor partners geldt een periode van vijf jaar. Een VGB 
wordt afgegeven als, over de te beoordelen periode, voldoende gegevens beschikbaar zijn en er 
voldoende waarborgen zijn dat betrokkene onder alle omstandigheden de uit de 
vertrouwensfunctie voortvloeiende plichten getrouwelijk zal vervullen. Als de medewerker en/of 
partner langer dan drie maanden in een land heeft verbleven waar geen naslag mogelijk is, is 
sprake van onvoldoende gegevens. 
 
Bij onvoldoende gegevens en onvoldoende waarborgen wordt de VGB geweigerd of ingetrokken. 
In 2015 is, naar aanleiding van een evaluatie van de beleidsregel veiligheidsonderzoeken 
Defensie, het beleid op een aantal punten gewijzigd. Een belangrijke aanpassing is de 
herintroductie van het veiligheidsmachtigingsniveau C voor militairen. Voor dit 
veiligheidsmachtigingsniveau is het niet noodzakelijk dat de justitiële gegevens van de partner of 
medebewoners (volledig) inzichtelijk zijn. 
 
Met het oog op de oprichting van de gemeenschappelijke Unit Veiligheidsonderzoeken (UVO) is 
gemeenschappelijk beleid door de MIVD en de AIVD ontwikkeld. Daarin wordt rekening 
gehouden met de aanbevelingen van de evaluatie en de Defensie-specifieke afwegingen. 
 
  
 
 
Pagina 27 van 50

Artikel 6 - Veiligheidsonderzoeken 
 
Cijfers & Feiten 
 
Cijfers en feiten verwerken in een infographic i.p.v. enkel diagrammen. 
 
Aantal veiligheidsonderzoeken  
2011: 14000 
2012: 15000 
2013: 17000 
2014: 18500 
2015: 19500 
2016: 18500 
 
Op 31 december 2016 was 69% van de in 2016 aangevraagde veiligheidsonderzoeken binnen de wettelijke 
termijn van acht weken afgerond. Voor de veiligheidsonderzoeken ten behoeve van de werving was dit 78%. 
Om de norm van minimaal 90% weer te halen, is een plan van aanpak opgesteld dat er in voorziet medio 2018 
weer structureel aan die norm te voldoen. 
 
Geweigerde VGB’s 2016 Ingetrokken VGB’s 2016 
Aantal: 21 Aantal: 18 
Reden weigering:  Reden intrekking 
1 x op grond van persoonlijke gedragingen en 12 x op grond van onvoldoende gegevens 
omstandigheden Uiteindelijk is in 6 gevallen alsnog een VGB afgegeven 
10 x op grond van onvoldoende gegevens op Veiligheidsmachtigingsniveau C  
10 x op grond van justitiële antecedenten 6 x op grond van justitiële antecedenten 
 
Afhandeling van bezwaar- en (hoger)beroepsprocedures naar aanleiding van besluiten 
veiligheidsonderzoeken 
Ingediend in 2016 Afgedaan in 2016 
- Bezwaar: 10 Bezwaar: 6  
- Beroep: 6 - gegrond: 0 
- Hoger beroep: 4 - ongegrond: 4 
- Voorlopige voorziening: 0 - niet-ontvankelijk: 0 
- ingetrokken: 2 
 Beroep:8 (waarvan 4 ingediend in 2015) 
- gegrond: 4 
- ongegrond: 3 
- niet-ontvankelijk: 0 
- ingetrokken: 1 
 Hoger beroep: 5 (waarvan 4 ingediend in 2015) 
- gegrond: 4 
- ongegrond: 0 
- niet-ontvankelijk: 0 
- ingetrokken: 1 
 
 
 
Pagina 29 van 50

Artikel 7 - Militaire technologie 
 
De basis voor militair-technologische ontwikkelingen in de Russische Federatie zijn echter nog steeds 
wapensystemen ontworpen en ontwikkeld ten tijde van het einde van de Sovjet-Unie. Het gaat 
hierbij veelal om wapensystemen die de ruggengraat vormen van de Russische strijdkrachten zoals 
tanks, pantservoertuigen en jachtvliegtuigen. Het overgrote deel van deze als “nieuw” 
aangekondigde Russische wapensystemen vindt zijn oorsprong in deze periode en zijn in feite 
doorontwikkelingen waarbij electro-technische componenten zoals sensor- en 
communicatiesystemen zijn verbeterd. 
 
Export wapensystemen 
Deze relatief moderne wapensystemen zijn in de afgelopen jaren in grote aantallen geëxporteerd 
naar het Midden-Oosten, Afrika en Latijns-Amerika. Er wordt ook hard gewerkt aan de ontwikkeling 
van nieuwe generaties wapensystemen door de Russische defensie–industrie. Maar door een 
combinatie van het ontbreken van een moderne hoog technologische infrastructuur en het huidige 
westerse sanctie beleid lopen deze programma’s aanzienlijke vertraging op. 
 
De Chinese defensie-industrie heeft zich in de afgelopen jaren verder ontwikkeld van een 
kopieerindustrie van vooral Sovjet-Russisch materieel tot een industrie die in staat is om zelfstandig 
wapensystemen te ontwikkelen en te produceren. In de sectoren waar nog onvoldoende technische 
kennis voorhanden is om bepaalde componenten te ontwikkelen, worden deze in andere landen 
(waaronder ook westerse) gekocht of in licentie in China gebouwd. Mede ook door de sterke 
industriële ontwikkeling en toenemende kennis om hoogwaardige, kwalitatief steeds betere 
technische componenten te ontwikkelen, kan China inmiddels wapensystemen produceren die een 
moderne uitstraling hebben en die tenminste gelijkwaardig, en waarschijnlijk ook goedkoper zijn, 
dan vergelijkbare Russische wapensystemen. China heeft zich in 2016 verder ontwikkeld tot een 
militaire grootheid die de technisch geavanceerde wapensystemen actief aanbiedt op de 
exportmarkt.  
 
China profileert zich daarnaast meer en meer als maritieme en expeditionaire macht en 
moderniseert zijn maritieme eenheden. Zo is in 2016 het eerste vliegkampschip, na een langdurig 
verbouwproces, operationeel ingezet en wordt er momenteel gewerkt aan de ontwikkeling en bouw 
van verschillende vliegkampschepen. 
 
 
Pagina 31 van 50

Artikel 8 - Beschermen wat ons dierbaar is 
Wanneer daarvoor aanleiding bestaat, kan een Contra Inlichtingen (CI)-onderzoek dan wel CI-
operatie (met inzet van bijzondere bevoegdheden) worden uitgevoerd. Afhankelijk van de 
uitkomsten hiervan kan bijvoorbeeld tot een verstoring van de digitale spionage worden overgegaan, 
een bestuurlijke rapportage worden opgemaakt of een ambtsbericht worden uitgebracht. Bij een 
gesignaleerde verandering van dreiging kan worden besloten tot maatregelen. 
 
De CI-analyses van dreigingen in (potentiële) missiegebieden worden uiteraard meegenomen in de 
inlichtingenproducten zoals die worden opgesteld voor de afnemers. Met het uitvoeren van deze 
taken levert de MIVD een belangrijke bijdrage aan de veiligheid van Defensie en de defensie-
industrie, zowel in Nederland als in de missiegebieden. 
 
Dreigingen in meldingen zijn te verdelen in vier hoofdstromen:  
 
Digitale spionage (Cyber) 
Meldingen over de dreiging van digitale spionage en sabotage tegen defensiebelangen, defensie-
industrie en bondgenootschappelijke netwerken. De MIVD verricht daarbij attributieonderzoek (‘wie 
zit erachter?’) en gaat actief dreigingen tegen.  
 
Naast digitale spionage is er steeds vaker sprake van hacks door buitenlandse inlichtingendiensten 
waarbij de inhoud van de gestolen data in een later stadium publiek wordt gemaakt. Doel is 
beïnvloeding van media en/of politiek door middel van informatie-operaties. Verder investeren 
steeds meer krijgsmachten in offensieve capaciteiten in het digitale domein, waarmee door middel 
van een hack informatie kan worden verkregen of schade kan worden aangericht aan vitale systemen 
en netwerken. In de regel zijn het de (militaire) inlichtingendiensten die de inzet van offensieve 
capaciteiten voorbereiden en uitvoeren.  
 
Extremisme  
Meldingen die (mogelijk) gerelateerd zijn aan sabotage, subversie (ontwrichting) en georganiseerde 
criminaliteit, dan wel rechts- en links-extremistische dreiging tegen defensiebelangen in Nederland, 
de krijgsmacht, de defensie-organisatie, de defensie-industrie en/of militaire bondgenoten.  
 
Spionage  
Meldingen die (mogelijk) gerelateerd zijn aan klassieke spionage en daardoor een dreiging kunnen 
vormen tegen de defensie-organisatie, het optreden van de krijgsmacht, de defensie-industrie en/of 
bondgenootschappelijke organisaties in Nederland en missiegebieden.  
 
Terrorisme  
Meldingen die (mogelijk) gerelateerd zijn aan radicalisering van personeel van Defensie of 
bijvoorbeeld dreigingen uit vooral radicaalislamitische hoek, gericht tegen defensiebelangen, de 
krijgsmacht, de defensie-organisatie, de defensie-industrie en/of militaire bondgenoten. In reactie op 
de aanslagen in Parijs heeft het kabinet besloten de veiligheidsketen, waaronder de MIVD, te 
versterken. De implementatie van deze versterking vindt vanaf 2016 gefaseerd plaats. 
 
Pagina 33 van 50

Artikel 8 - Beschermen wat ons dierbaar is 
Hackers, zeker wanneer ze in dienst zijn van een staat, schermen zich op het internet zeer 
professioneel af. Het doel is om anoniem te blijven of ten minste geloofwaardig te kunnen 
ontkennen dat bepaalde aanvallen door staten zijn uitgevoerd. Het is evenwel de taak van de MIVD 
(en de AIVD) om aanvallen die de nationale veiligheid raken, toe te schrijven aan landen of 
instellingen. Dergelijke onderzoeken leveren onder andere technische informatie op die kan worden 
gebruikt om de Nederlandse digitale infrastructuur beter te beveiligen. 
 
Met het Nationaal Cyber Security Centrum en de AIVD heeft de MIVD gewerkt aan het opzetten van 
een sensornetwerk bij overheidsinstellingen en bedrijven, het Nationaal Detectie Netwerk. De 
sensoren zijn onder meer voorzien van technische kenmerken afkomstig uit 
inlichtingenonderzoeken. In het afgelopen jaar zijn enkele honderden pogingen tot hacken 
onderkend van buitenlandse inlichtingendiensten.  
 
Spionage 
Wanneer sprake is van het ongeoorloofd vergaren van informatie of ongewenste beïnvloeding door 
statelijke dan wel niet-statelijke actoren is sprake van spionage. De MIVD voert onderzoek uit naar 
spionage wanneer deze een bedreiging kan vormen voor het optreden van de krijgsmacht, voor de 
Nederlandse defensie-industrie of voor bondgenootschappelijke organisaties, zoals de NAVO. Naast 
spionage kunnen staten zich ook voor andere doeleinden met heimelijke activiteiten bezighouden, 
bijvoorbeeld voor de beïnvloeding van de politieke besluitvorming of de manipulatie van de 
beeldvorming en de media.  
 
De dreiging van traditionele spionage tegen Defensie was in 2016 onveranderd actueel. De dreiging 
doet zich niet alleen voor in Nederland, maar ook in de Caribische delen van het Koninkrijk en in 
missiegebieden.  
 
De dreiging van traditionele spionage tegen Defensie was in 
2016 onveranderd actueel 
 
Rusland en China zijn de twee voornaamste actoren waarnaar onderzoek wordt gedaan. Russische 
inlichtingendiensten zijn heimelijk aanwezig en actief in Nederland, net als in andere westerse 
landen. De Chinese inlichtingendiensten vergaren actief militaire inlichtingen in Nederland. De 
dreiging die uitgaat van deze activiteiten tegen Nederlandse defensiebelangen wordt uiteraard ook 
onderzocht. 
 
Door de MIVD worden regelmatig briefings op het gebied van spionage verzorgd voor bijvoorbeeld 
personeel van Defensie of van ABDO-bedrijven. Hierdoor neemt het bewustzijn van specifieke 
spionagedreiging toe en wordt de meldingsbereidheid vergroot. Met enige regelmaat leiden deze 
meldingen tot nader onderzoek. 
 
Extremisme  
Acties tegen Defensie vanuit links-activistische en/of links-extremistische georiënteerde groepen en 
individuen waren in 2016 voornamelijk gericht op vier thema's: werving van personeel, de defensie-
industrie, de mogelijke opslag van nucleaire wapens en betrokkenheid van Defensie bij de uitvoering 
Pagina 35 van 50

Artikel 9 - Weerbaar en Alert 
Weerbaar en Alert 
 
 
Contra-Inlichtingen & Veiligheid heeft als belangrijkste taak het verkleinen van de risico’s van 
verschillende dreigingen tegen de slagkracht van Defensie en de defensie-orderbedrijven.  
 
Proliferatie 
 
 
Verspreiding van massavernietigingswapens en hun overbrengingsmiddelen wordt wereldwijd 
beschouwd als een reële bedreiging van de internationale veiligheid. De AIVD en de MIVD doen 
gezamenlijk onderzoek naar landen die ervan worden verdacht dat zij, in strijd met internationale 
verdragen, werken aan de productie en/of ontwikkeling van massavernietigingswapens. Dit 
contraproliferatieonderzoek wordt uitgevoerd door de gezamenlijke Unit Contraproliferatie (UCP). 
De UCP voorziet de regering van bijzondere inlichtingen over proliferatierelevante ontwikkelingen in 
de zogeheten ‘landen van zorg’. 
 
De UCP doet eveneens onderzoek naar pogingen om proliferatiegevoelige goederen in of via 
Nederland te verwerven en gaat deze waar mogelijk tegen. Daarbij wordt nauw samengewerkt met 
onder andere het ministerie van Buitenlandse Zaken, de Douane en met buitenlandse 
partnerdiensten. Een andere taak van de UCP is het vergroten van het bewustzijn bij bedrijven en 
instellingen als het gaat om proliferatierisico's. 
Pagina 37 van 50

Artikel 9 - Weerbaar en Alert 
levert, neemt nog steeds toe. De MIVD verstrekt adviezen over de implementatie van de 
voorgeschreven beveiligingseisen en controleert de naleving hiervan. De MIVD onderzoekt ook het 
netverkeer en de beveiliging van IT-systemen die in gebruik zijn bij bedrijven en waar gerubriceerde 
informatie van Defensie wordt verwerkt en opgeslagen. 
 
Alleen gecertificeerde ABDO-bedrijven mogen gerubriceerde 
opdrachten voor Defensie uitvoeren 
 
De Wet veiligheidsonderzoeken biedt een grondslag voor het doorberekenen van de aan 
veiligheidsonderzoeken verbonden kosten. De kosten van deze onderzoeken worden inmiddels bij de 
bedrijven in rekening gebracht.  
 
Cijfers ABDO-bedrijven 
Afgegeven ABDO-autorisaties: 395 Geweigerde ABDO-autorisaties: 2 
 
Cijfers Facility Security Clearance 
Op verzoek van het buitenland wordt in verband met de eventuele gunning van een buitenlandse 
defensie-order aan een Nederlands bedrijf gevraagd een Facility Security Clearance af te geven. 
Aangevraagde Facility Security Clearances: 37 Afgegeven Facility Security Clearances: 43 
 (enkele aanvragen uit 2015 zijn in 2016 
afgehandeld) 
 
Cijfers Country Over Private Entity – End User Assurance 
Een Country Over Private Entity – End User Assurance (COPA-EUA) is een verklaring van de 
Nederlandse overheid dat een bedrijf voldoet aan de beveiligingseisen om Amerikaanse goederen te 
ontvangen en daarmee te werken. Deze goederen vallen onder de International Traffic of Arms 
Regulation (ITAR) export controle. Het gaat vaak om Controlled Unclassified Items (CUI). De COPE 
wordt verstrekt aan de Amerikanen. 
Aantal afgegeven Country over Private Entity-End User Assurance: 4 
 
Cijfers Requests for Visit 
Aantal uitgaande Requests for Visit: 2281 Aantal inkomende Request for Visit: 442 
 
Pagina 39 van 50

Artikel 10 - Wet op de Inlichtingen- en Veiligheidsdiensten 
Wet op de inlichtingen- en veiligheidsdiensten  
 
 
De taken van de MIVD zijn vastgelegd in de Wet op de inlichtingen- en veiligheidsdiensten (Wiv) 
2002. 
 
Op 2 december 2013 heeft de Commissie Dessens haar rapport uitgebracht over de evaluatie van de 
Wet op de inlichtingen- en veiligheidsdiensten 2002 (Wiv 2002). Een belangrijke constatering van de 
commissie was dat de huidige Wiv 2002 techniekafhankelijk is opgesteld en inmiddels gedateerd is. 
De commissie kwam tot de conclusie dat het onderscheid tussen de ether en de kabel niet meer rijmt 
met de snel voortschrijdende technologische ontwikkelingen op het gebied van dataverkeer en 
communicatie. De potentiële gevolgen van medium- en techniek-afhankelijke beperkingen zijn te 
groot om te negeren.  
 
Naar aanleiding van de evaluatie, de kabinetsreactie en de discussie in de Kamer is in 2015 het 
wetsvoorstel in consultatie gegeven. Uit de internetconsultatie bleek dat er zorgen bestaan ten 
aanzien van de inbreuk op de privacy. Daarom zijn in de wet extra waarborgen opgenomen. Op 14 
februari 2017 heeft de Tweede Kamer ingestemd met het voorstel. Behandeling in de Eerste Kamer 
vindt mogelijk plaats in het voorjaar van 2017. 
 
 
 
Pagina 41 van 50

Artikel 11 - Schouder aan schouder 
 Contra Terrorisme (CT) Infobox 
De CT Infobox is een samenwerkingsverband van de MIVD, de AIVD, de Landelijke Eenheid van de Nationale 
Politie, de Immigratie- en Naturalisatiedienst (IND), de Fiscale Inlichtingen en Opsporingsdienst (FIOD), de 
Financial Intelligence Unit (FIU), het Ministerie van Sociale Zaken en Werkgelegenheid (SZW), de Koninklijke 
Marechaussee (KMar), het OM en de NCTV. De CT Infobox draagt bij aan de bestrijding van terrorisme en doet 
dat door informatie, over netwerken en personen die betrokken zijn bij terrorisme en daaraan te relateren 
radicalisering, op een centraal punt bij elkaar te brengen en te analyseren. De CT Infobox adviseert binnen het 
samenwerkingsverband of aan derden over de wenselijkheid van de verstrekking van gegevens en over de 
mogelijkheden om strafrechtelijke, vreemdelingrechtelijke, bestuurlijke of inlichtingenmatige maatregelen te 
nemen. De aard van de maatregelen kan zowel preventief als repressief zijn, of in de sfeer van verstoring 
liggen.  
 
 Defensie Inlichtingen en Veiligheidsnetwerk 
Een succesvolle militaire operatie is ondenkbaar wanneer de commandant van een eenheid niet over een 
goede inlichtingenpositie beschikt. Om die inlichtingenpositie te kunnen realiseren, is het belangrijk dat alle 
inlichtingen- en veiligheidsmedewerkers van Defensie nauw samenwerken. In het Defensie Inlichtingen en 
Veiligheidsnetwerk wordt die samenwerking ingevuld. 
 
 Defensie Computer Emergency Response Team (DefCERT) 
DefCERT werkt samen met de MIVD om de netwerken van Defensie veilig te houden. Zo wordt onder meer 
gezamenlijk onderzocht wie achter de digitale aanvallen op het defensienetwerk zitten. 
 
 Platform Interceptie Decryptie en Signaalsanalyse (PIDS) 
Dit is een interdepartementaal platform voor onderzoek en advies. PIDS is tevens intermediair tussen 
aanbieders van telecommunicatiediensten en - netwerken en de behoeftestellende autoriteiten zoals het OM, 
opsporingsdiensten, AIVD en MIVD. 
 
 Platform 13 
Platform 13 is een overlegorgaan tussen telecommunicatiediensten en overheidspartijen. De naam van het 
platform is een verwijzing naar artikel 13 van de telecommunicatiewet. Hier staan de voorwaarden beschreven 
waaraan de overheid en telecomaanbieders moeten voldoen bij het aftapbaar maken van openbare 
telecomnetwerken en -diensten. De MIVD dient een verzoek tot tappen van een telefoon in bij de AIVD. 
 
 Afstemmingsoverleg Cyber (AOC) 
Aan het afstemmingsoverleg Cyber nemen naast de MIVD en AIVD, het OM en de Landelijke Eenheid van de 
Nationale Politie deel. Het overleg staat onder leiding van de Landelijke Officier van Justitie. In het AOC worden 
operationele onderzoeken, waar nodig, afgestemd. 
Pagina 43 van 50

Artikel 11 - Schouder aan schouder 
 De MIVD doet mee aan  de Multinational Industrial Security Working Group (MISWG). Dit informele 
samenwerkingsverband heeft als doel procedures en werkwijzen van de deelnemende landen op het 
gebied van industrieveiligheid op elkaar af te stemmen. Er zijn ad hoc-werkgroepen ingesteld. Een 
daarvan buigt zich over de buitenlandse invloed op bedrijven (FOCI: Foreign Ownership, Control and 
Influence). Een andere werkgroep waakt over de cyber security in de defensie-industrie. 
 
Pagina 45 van 50

Artikel 12 - Overleggen en Verantwoording 
Vaste Commissie Defensie en Commissie voor de Inlichtingen- en Veiligheidsdiensten (CIVD) 
De minister legt verantwoording af in het parlement. Wanneer dat in de openbaarheid kan, gebeurt 
dat in de Vaste Commissie Defensie. Wanneer dat achter gesloten deuren moet, legt de minister 
verantwoording af aan de Commissie voor de Inlichtingen- en Veiligheidsdiensten (CIVD). In de CIVD 
hebben de fractievoorzitters van de Tweede Kamer zitting. De directeur MIVD is aanwezig bij de 
vergaderingen van de CIVD als adviseur van de minister van Defensie op I&V terrein. 
Commissie van Toezicht op de Inlichtingen en Veiligheidsdiensten (CTIVD) 
De CTIVD is een onafhankelijke commissie die beoordeelt of de MIVD en AIVD binnen de wet 
opereren. In 2016 heeft de CTIVD een viertal rapporten over de MIVD uitgebracht:  
o Afluisteren en SIGINT MIVD (nr. 47) 
o Samenwerkingscriteria AIVD en MIVD, (nr. 48) 
o Uitwisseling ongeëvalueerde gegevens AIVD en MIVD (nr. 49) 
o Targeting MIVD (nr. 50) 
Tevens is de CTIVD de onafhankelijke adviseur bij de behandeling en beoordeling van klachten over 
het optreden van de inlichtingendiensten. 
 
Auditdienst Rijk/Algemene Rekenkamer 
De Auditdienst Rijk controleert de uitgaven uit de open begroting. De president van de Algemene 
Rekenkamer controleert conform de Comptabiliteitswet de geheime uitgaven. De president heeft 
deze controle gedelegeerd aan de Auditdienst Rijk. 
 
  
 
 
Pagina 47 van 50

Artikel 12 - Overleggen en Verantwoording 
 de selectie van ongericht onderschepte niet-kabelgebonden communicatie (SIGINT);  
 het binnentreden in een woning zonder toestemming van de bewoner (art. 30 lid 1).  
 
De CTIVD heeft in 2016 onderzoek gedaan naar de uitvoering van de notificatieplicht door de AIVD 
en de MIVD. Het toezichtsrapport (nr. 51) is eind december 2016 vastgesteld en begin februari 2017 
naar beide kamers der Staten-Generaal gezonden. 
 
 
 
Klachten 
Met een klacht over (vermeend) optreden van de MIVD kan een persoon zich richten tot de minister 
van Defensie. Bij de behandeling van de klacht heeft de CTIVD een adviserende rol. Indien een 
klachtindiener zich niet kan vinden in de afhandeling van de klacht door de minister kan hij zich 
Aantal klachten 2016 5, waarvan 3 voor advies zijn doorgestuurd naar CTIVD 
Ongegrond 1 
(deels) Gegrond 1 
Nog in behandeling 1 
 Intern afgehandeld 2 
vervolgens wenden tot de Nationale ombudsman. 
 
Media 
Pers- en publieksvragen worden zo snel en volledig mogelijk beantwoord. Er zit een spanningsveld 
tussen publieke rapportage en het werk van een inlichtingen- en veiligheidsdienst. Tussen niets 
zeggen en alles prijsgeven zit een wereld van verschil. Het actuele kennisniveau, de bronnen en de 
werkwijze kunnen én mogen niet publiek worden gemaakt. Dat beperkt de mate van openbaarheid. 
Bescherming van defensiemedewerkers in het veld en zo ook de werkwijze en informatiepositie van 
de MIVD, dient een groter belang. De MIVD gaat dan ook nooit in op individuele rechtszaken die nog 
worden behandeld door een echter, personeelsvertrouwelijk zijn en/of de privacy van de betrokkene 
 
 
Pagina 49 van 50

