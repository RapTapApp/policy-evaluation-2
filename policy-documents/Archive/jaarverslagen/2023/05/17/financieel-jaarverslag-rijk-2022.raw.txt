Tweede Kamer der Staten-Generaal
2
Vergaderjaar 2022–2023
36 360 Financieel Jaarverslag van het Rijk 2022
Nr. 1 FINANCIEEL JAARVERSLAG VAN HET RIJK
Ontvangen 17 mei 2023
Tweede Kamer, vergaderjaar 2022–2023, 36 360, nr. 1 1

VOORWOORD
In 2022, het jaar waarop dit jaarverslag ziet, ging dit kabinet aan de slag met 
een ambitieuze investeringsagenda voor brede welvaart, om de grote 
uitdagingen op het gebied van onder meer klimaat, onderwijs en de 
woningmarkt het hoofd te bieden. Het was een uitzonderlijk jaar, waarin 
de coronamaatregelen zijn beëindigd, en de oorlog in Oekraïne begon.
Dit kabinet richt zich op concrete verbeteringen in de levens van mensen, 
dus toen dat vorig jaar nodig bleek, nam het een ongekend pakket aan 
maatregelen om mensen door de energiecrisis heen te helpen. Maar het is 
niet alleen hun portemonnee die bepaalt hoe mensen welvaart ervaren. 
Het welvaren van mensen wordt ook bepaald door hun gezondheid, het 
onderwijs dat ze hebben genoten, de kansen of achterstanden die ze 
hebben, de omgeving waarin ze leven, en nog veel meer.
Traditioneel kijken we in een Financieel Jaarverslag van het Rijk naar de 
financieel-economische ontwikkelingen van het voorgaande jaar. Dit jaar 
staan we voor het eerst ook uitgebreid stil bij de brede welvaart – nu, maar 
ook later en elders. We kijken niet alleen naar wat er vorig jaar de schatkist 
binnenkwam en wat er uitging, maar ook naar wat de gevolgen hiervan zijn 
voor mens en omgeving, op langere termijn.
Deze bredere blik op welvaart past bij de transitie waarin ons land verkeert. 
Als we gericht blijven op consumptie en groei, zal de planeet ons een halt 
toeroepen. Het is beter om regie te houden en zelf de transformatie van 
Nederland ter hand te nemen, nu dat nog kan.
Als we kijken naar de brede welvaart in ons land, dan zien we een gemengd 
beeld: over het algemeen is de brede welvaart in Nederland van een hoog 
niveau, al is er op sommige thema’s winst te behalen. Vooral indicatoren 
die gaan over de dimensie ‘later’, zoals de ontwikkeling van natuurlijk 
kapitaal, staan in het rood. Het is dus van groot belang dat we de ambitieuze 
doelen halen die we ons in 2021 met het coalitieakkoord op het gebied van 
klimaat en natuur hebben gesteld.
Net zo goed als de gevolgen van de besluiten die wij hier en nu nemen, 
straks en elders voelbaar zijn, hebben ontwikkelingen buiten Nederland 
consequenties voor ons. In 2022 gold dat bij uitstek voor de oorlog in 
Oekraïne. De Russische agressie trof in de eerste plaats de Oekraïners, maar 
laat ook ons zien dat vrijheid, veiligheid en welvaart in brede zin niet 
vanzelfsprekend zijn.
Of we nou naar de toekomst kijken, naar het heden of naar het verleden: 
overal zien we de noodzaak van solide financieel beleid. Alleen met een 
stevig fundament zijn we in staat om de transitie naar een groene economie 
te maken, en maatregelen te nemen die onze natuur en ons klimaat 
beschermen – nu en in de toekomst. En dat is hard nodig; onze kinderen – 
en die van hen - verdienen het.
De minister van Financiën,
 
Sigrid Kaag
Tweede Kamer, vergaderjaar 2022–2023, 36 360, nr. 1 3

Tweede Kamer, vergaderjaar 2022–2023, 36 360, nr. 1 5

Tweede Kamer, vergaderjaar 2022–2023, 36 360, nr. 1 7

1 HET ECONOMISCH EN BUDGETTAIR BEELD
1.1 De ontwikkeling van brede welvaart
In het voorjaar van 2022 zijn de laatste contactbeperkende coronamaatre­
gelen afgebouwd. De maatschappij toonde veerkracht en leefde op. De 
coronacrisis lag echter nog niet achter ons of de volgende crisis diende zich 
aan, toen Rusland Oekraïne aanviel in februari 2022. Deze oorlog heeft op 
de eerste plaats verschrikkelijke gevolgen voor de bevolking van Oekraïne. 
Tegelijkertijd vormt de oorlog ook breder een bedreiging voor de vrede en 
veiligheid in Europa en Nederland, en deze heeft impact op de burgers en 
bedrijven in ons land via onder andere de hogere energieprijzen.
Bij de terugblik op 2022 kijken we naar de ontwikkeling van de brede 
welvaart. Brede welvaart gaat over de kwaliteit van het leven in het hier en 
nu, en de mate waarin dit invloed heeft op de kwaliteit van leven van 
1
toekomstige generaties en mensen elders op de wereld. Dit is breder dan 
alleen de financieel-economische resultaten. Het kabinet zet stappen om 
2
brede welvaart te integreren in de begrotingscyclus. De planbureaus CPB, 
SCP en PBL werken gezamenlijk aan een denkkader op het gebied van brede 
welvaart. De planbureaus hebben in hun voortgangsrapportage op dit 
onderzoekstraject acht brede-welvaartthema’s voor dit denkkader gedefi-
3
nieerd. Na een verdere ontwikkeling kan dit denkkader op termijn in de 
begrotingscyclus worden geïntegreerd om voor de lange termijn brede 
welvaart op een consistente, politiek neutrale en wetenschappelijk 
onderbouwde manier toe te passen.
Daarnaast heeft het kabinet een visie op de invulling van het begrip brede 
welvaart binnen deze kabinetsperiode. Het kabinet streeft naar een 
duurzaam welvarend land voor huidige en toekomstige generaties, waarin 
alle inwoners naar vermogen mee kunnen doen. Met een fundament van 
bestaanszekerheid voor iedereen en het perspectief van vooruitgang in 
het (samen)leven. Ook heeft het kabinet zeven prioriteiten op het gebied van 
brede welvaart gesteld: voor de economie, de democratische rechtsorde, 
veiligheid, gezondheid, duurzaamheid, gelijke kansen, en internationale 
4
samenwerking. Het kabinet voert beleid om invulling te geven aan deze 
prioriteiten om de brede welvaart te versterken, zowel voor huidige als 
toekomstige generaties.
Tegelijk met het Financieel Jaarverslag van het Rijk verschijnt de zesde editie 
van de Monitor Brede Welvaart & de Sustainable Development Goals 
(SDG’s) (hierna: de Monitor) van het Centraal Bureau voor de Statistiek 
(CBS). De Monitor laat zien hoe de brede welvaart zich in Nederland 
ontwikkelt in de dimensies 'Hier & Nu’, ‘Later’ en ‘Elders’. Centraal daarbij 
staat de ontwikkeling op de middellange termijn; voor deze zesde Monitor 
is dat de periode 2015-2022. In de beschrijving van brede welvaart in dit 
Financieel Jaarverslag Rijk sluit het kabinet aan bij de Monitor. Per 
Kamerbrief heeft het kabinet gereageerd op de uitkomsten van de Monitor.
5
 Daarnaast bevat dit Financieel Jaarverslag van het Rijk de ontwikkeling 
1
 CBS.nl
2
 Kamerbrief ‘Brede welvaart in de begrotingssystematiek’, 23 mei 2022. 
3
 CPB/SCP/PBL (2022). Verankering van brede welvaart in de begrotingssystematiek, 30 juni 2022. 
4
 Miljoenennota 2023, p. 7.
5
 Kamerbrief 'Kabinetsreactie Monitor brede welvaart & SDG's', 17 mei 2023. 
Tweede Kamer, vergaderjaar 2022–2023, 36 360, nr. 1 9

Figuur 1.1.2 Subjectieve gezondheid en gezonde levensverwachting
Bron: CBS
Werk, vrije tijd en participatie
Veel mensen in Nederland zijn aan het werk: in 2022 is de nettoarbeidspar­
ticipatie verder gestegen naar 72,2 procent van de bevolking, ten opzichte 
van 70,4 procent in 2021. Dat betekent dat 72,2 procent van de bevolking 
van 15 t/m 74 jaar (beroepsbevolking en niet-beroepsbevolking) werk heeft. 
Men kan daarbij verwachten dat, als veel mensen aan het werk zijn, dit ten 
koste kan gaan van de tevredenheid met de hoeveelheid vrije tijd. Toch is 
dit cijfer ook hoog, al daalde het licht van 76,1 procent in 2021 naar 74,3 
procent in 2022.
Figuur 1.1.3 Arbeidsparticipatie en tevredenheid met vrije tijd
Bron: CBS
Uit de cijfers op het gebied van brede welvaart blijkt dat Nederlanders actief 
zijn, ook naast hun betaalde werk. Zowel het percentage mensen dat in 
georganiseerd verband vrijwilligerswerk doet, als het percentage dat actief 
deelneemt aan een vereniging, steeg in 2022 (iets), mogelijk mede door 
de afbouw van coronamaatregelen. Het aantal personen dat vrijwilli­
gerswerk doet, steeg van 38,9 procent in 2021 naar 41,2 procent in 2022. En 
het aantal personen dat deelneemt aan een vereniging, steeg van 41 procent 
Tweede Kamer, vergaderjaar 2022–2023, 36 360, nr. 1 11

Figuur 1.1.5 Vertrouwen in mensen en instituties
Bron: CBS
Het aantal slachtoffers van misdaad neemt al jaren trendmatig af, becijfert 
het CBS op basis van een trendanalyse van de jaren 2015-2022. In 2015 was 
26,9 procent van de bevolking van 15+ jaar of ouder slachtoffer van een 
misdaad. In 2021 was dit percentage 17,1 procent. Bezien specifiek vanuit 
een van de ergste vormen van misdaad, moord en doodslag, is deze trend 
nog niet waarneembaar. In 2015 was de sterfte door moord en doodslag 0,61 
per 100.000 inwoners, terwijl in 2021 dat aantal 0,65 was. Dit is wel een 
toename, maar de trendmatige ontwikkeling op basis van de cijfers 
2015-2022 is neutraal. Voor het jaar 2022 zijn deze cijfers overigens nog niet 
beschikbaar.
Figuur 1.1.6 Veiligheid: slachtoffers van misdaad; moord en doodslag
Bron: CBS *Voor de jaren 2018 en 2020 zijn de gegevens over 
slachtofferschap van misdaad niet beschikbaar
Er is nog forse ongelijkheid op basis van gender
Gendergelijkheid is een belangrijk thema voor het kabinet. Het kabinet zet 
zich in om gendergelijkheid te bevorderen, onder andere door maatregelen 
op de arbeidsmarkt, in het onderwijs en ten aanzien van de veiligheid van 
vrouwen. Ook brede welvaart raakt aan gendergelijkheid en het onderwerp 
heeft een prominente plek gekregen in de Monitor Brede Welvaart en 
Tweede Kamer, vergaderjaar 2022–2023, 36 360, nr. 1 13

6
gehaald. De maatregelen van het kabinet tellen op dit moment op tot naar 
schatting 50 procent CO -reductie in 2030 ten opzichte van 1990, terwijl het 
2
wettelijke doel 55 procent is en het streefdoel 60 procent. Daarom heeft 
het pakket een omvangrijk pakket aan aanvullende klimaatmaatregelen 
7
voorgesteld.
De data uit de Monitor van het CBS laten daarnaast zien dat het milieu op 
verschillende onderdelen onder druk staat. Het percentage van het opper­
vlaktewater in Nederland van goede chemische kwaliteit is gedaald van 10,4 
procent in 2015 naar 1,4 procent in 2022. Uit de data blijkt echter ook dat er 
werk wordt gemaakt van de energietransitie: de hoeveelheid opgesteld 
vermogen hernieuwbare energie is in de afgelopen jaren fors toegenomen.
Figuur 1.1.8 CO -uitstoot uitstoot, hernieuwbare energie en waterkwaliteit
2
Bron: CBS
De verdeling van brede welvaart
Verschillende aspecten van brede welvaart zijn ongelijk verdeeld. In een 
studie van het Sociaal en Cultureel Planbureau (SCP) blijkt bijvoorbeeld dat 
ongelijkheid niet alleen afhangt van opleiding, beroep, inkomen en 
financieel vermogen (economisch kapitaal), maar ook samenhangt met ‘wie 
je kent’ (sociaal kapitaal), ‘waar je past’ (cultureel kapitaal) en ‘wie je bent’ 
(persoonskapitaal: gezondheid en aantrekkelijkheid). Uit het onderzoek 
blijkt dat een op de zes Nederlanders (16,3 procent) een achterstand heeft 
8
op deze vier terreinen.
Tal van factoren dragen bij aan de uiteindelijke waardering die mensen aan 
hun leven geven. Bij de vraag aan mensen of zij tevreden zijn met het leven 
is ook forse ongelijkheid waarneembaar. In 2022 zijn vrouwen (83,8 procent) 
gemiddeld vaker tevreden met het leven dan mannen (82,9 procent). Ook is 
er aanzienlijke ongelijkheid in dit cijfer voor verschillende leeftijden. Het 
minst tevreden met het leven zijn de jongeren van de leeftijd 18 tot 25 jaar 
(75,5 procent), terwijl ouderen van 65 tot 75 jaar het meest tevreden met 
het leven zijn (89,7 procent). Daarnaast zijn mensen met een theoretische 
opleiding gemiddeld genomen vaker tevreden, en hetzelfde geldt voor 
mensen die in Nederland zijn geboren.
6
 PBL (2022). Klimaat- en Energieverkenning 2022, 1 november 2022.
7
 Voorjaarsnota 2023. 
8
 SCP (2023). Onderzoeksrapport eigentijdse ongelijkheid, 7 maart 2023.
Tweede Kamer, vergaderjaar 2022–2023, 36 360, nr. 1 15

consumentenvertrouwen. Ook de wereldhandel ontwikkelde zich over het 
algemeen positief in 2022 (toename van 6,9 procent), waarvan Nederland 
als handelsland profiteert. Minder dan in 2021 droegen investeringen en 
overheidsbestedingen – het geld dat de overheid zelf besteedt aan goederen 
en diensten – ook enigszins bij aan de groei.
Figuur 1.2.1 Bbp-groei en groeibijdragen (in procenten)
Bron: CBS en CPB
Het aantal werklozen in Nederland is de afgelopen jaren gedaald. In 2022 
lijkt deze trend enigszins te keren, maar blijft de werkloosheid in historisch 
perspectief zeer laag. In het eerste kwartaal van 2022 bedroeg het aantal 
werklozen 338 duizend personen; in het vierde kwartaal is dit aantal 
gestegen naar 359 duizend personen. Desalniettemin blijft de werkloosheid 
historisch laag: het aantal werklozen als percentage van de beroepsbe­
volking daalde van 3,6 procent in januari 2022 naar 3,5 procent in december 
2022. Dit is positief voor de inkomens van huishoudens en het geeft mensen 
met een afstand tot de arbeidsmarkt meer kans om toe te treden. Tegelij­
kertijd is het vanuit het perspectief van werkgevers nu moeilijker om 
mensen te werven en is het moeilijker overheidsbeleid uit te voeren op 
bijvoorbeeld kinderopvang, zorg of energietransitie. Met 359 duizend 
werkloze personen tegenover 442 duizend vacatures in het vierde kwartaal 
van 2022 blijft de arbeidsmarkt immers historisch krap.
Tweede Kamer, vergaderjaar 2022–2023, 36 360, nr. 1 17

Figuur 1.2.3 Inflatie en cao-loongroei (in procenten)
Bron: CBS
Ondanks verschillende uitdagingen voor bedrijven zoals de gestegen 
energie-importprijzen zijn de winsten gemiddeld genomen hoog in 2022. 
Ook binnenlandse producenten van energieproducten profiteren van de 
hogere prijzen, mede waardoor de winsten van Nederlandse bedrijven in 
2022 gemiddeld genomen hoog zijn. De totale brutowinst voor belasting 
van niet-financiële vennootschappen steeg van 288.047 miljoen euro in 
2021 naar 326.992 miljoen euro in 2022, een stijging van 13,5 procent. De 
winstquote van bedrijven blijft daarbij stabiel.
De winstquote geeft aan welk deel van de toegevoegde waarde in de 
economie toekomt aan kapitaaleigenaren, en daarmee toekomt aan 
werkenden of de overheid via belastingen. De winstquote was 40,9 procent 
in 2022.
Figuur 1.2.4 Winsten bij niet-financiële vennootschappen
Bron: CBS
Tweede Kamer, vergaderjaar 2022–2023, 36 360, nr. 1 19

Figuur 1.2.6 Rente op hypotheken en zakelijke leningen
Bron: CBS
Mede als gevolg van de hogere rente begonnen de huizenprijzen aan het 
eind van 2022 wat te dalen, na een jarenlange stijging. In januari 2022 was 
er nog een piek in de prijsstijgingen van woningen: de prijzen waren in die 
maand 21,1 procent hoger dan in dezelfde maand een jaar eerder. In 
december 2022 waren de huizenprijzen echter nog maar 2,7 procent hoger 
dan een jaar eerder. Wanneer onderliggend wordt gekeken naar de ontwik­
keling in de laatste maanden van 2022, is een daling te zien in de prijzen op 
maandbasis: in december 2022 daalden de prijzen met 2,3 procent ten 
opzichte van november 2022.
Vanwege de hoge prijsstijgingen van woningen in de afgelopen jaren heeft 
deze daling niet direct grote gevolgen op macro-economisch niveau. 
Wanneer de daling van huizenprijzen doorzet kan dit echter wel een risico 
voor de economie vormen, met name wanneer huishoudens bijvoorbeeld 
hun consumptie verminderen vanwege de ontwikkeling van de huizen­
prijzen. Uit een scenario-analyse van De Nederlandsche Bank blijkt dat bij 
een daling van de huizenprijzen met 20 procent, 8 procent van de 
10
huishoudens onder water komt te staan.
10
 DNB (2022). Overzicht Financiële Stabiliteit. 
Tweede Kamer, vergaderjaar 2022–2023, 36 360, nr. 1 21

Het bbp van de Nederlandse economie is sinds de situatie vóór de corona­
crisis relatief sterker gegroeid dan in omringende landen. De Nederlandse 
economie lag in het tweede kwartaal van 2021 alweer op precoronaniveau, 
terwijl dat voor andere landen later was, en groeide vervolgens gestaag 
door. In het vierde kwartaal van 2022 is de Nederlandse economie 6,4 
procent groter dan het vierde kwartaal van 2019 (pre-corona). In Frankrijk en 
België was de groei in deze periode respectievelijk 1,3 procent en 3,1 
procent. Voor het gemiddelde van de eurozone was de groei 2,4 procent ten 
opzichte van het vierde kwartaal van 2019. De economie van Duitsland 
ontwikkelt zich minder sterk en is in het vierde kwartaal zelfs 0,4 procent 
gekrompen ten opzichte van pre-corona, mede doordat de Duitse industrie 
hard is geraakt door coronagerelateerde knelpunten in aanbodketens en 
11
meer recent de hoge energieprijzen.
Figuur 1.2.9 Bbp-ontwikkeling in Nederland en buurlanden (index vierde 
kwartaal (k4) 2019 = 100)
Bron: CBS en Eurostat
Samenvattend is de macro-economische ontwikkeling sterk in termen van 
de groei (4,5 procent) en lage werkloosheid (3,6 procent), maar vormt de 
hoge inflatie (10,0 procent) een uitdaging. Het bbp in 2022 is ook fors hoger 
dan bij de Miljoenennota verwacht werd en de werkloosheid is lager. Meest 
opvallend daarentegen is de inflatie: er werd 1,8 procent verwacht bij 
Miljoenennota, maar uiteindelijk werd het dus 10,0 procent. De contract­
lonen zijn ook meer gestegen dan verwacht, maar in verhouding tot de 
inflatie zijn ze in 2022 achter gebleven.
Tabel 1.2.1 Verschil verwachtingen Miljoenennota (MN) 2022 en realisaties 
Financieel Jaarverslag van het Rijk (FJR) 2022
MN FJR
Bruto binnenlands product (in miljarden euro) 894,8 943,3
Economische groei 1,8 4,5
Inflatie (CPI) 1,8 10,0
Groei contractlonen marktsector 2,2 3,1
Werkloze beroepsbevolking (in duizenden) 360 349
11
 Shikh, M. & Stuut, K. (2022). Terwijl de Duitse industrie-export inzakt, groeit de Nederlandse. 
Tweede Kamer, vergaderjaar 2022–2023, 36 360, nr. 1 23

1.3.1 Maatregelen coronacrisis
In de eerste maand van 2022 bevond Nederland zich nog in een lockdown, 
om de verspreiding van het coronavirus tegen te gaan. Om de economische 
gevolgen hiervan te beperken, heeft het kabinet besloten om de eerder 
ingestelde nood- en steunmaatregelen gedeeltelijk te verlengen. In bijlage 
12 van dit Financieel Jaarverslag van het Rijk zijn deze maatregelen 
weergegeven. Daarnaast worden alle individuele maatregelen nader 
12
toegelicht in de coronamonitor op de Rijksfinanciën-website.
Sinds het begin van de coronacrisis in maart 2020 heeft het kabinet 
70 miljard euro uitgegeven aan nood- en steunpakketten, waarvan 
11,2 miljard euro in 2022. Gegeven deze uitzonderlijke situatie is besloten 
dat deze uitgaven niet onder het reguliere uitgavenplafond vallen. Op deze 
manier zijn deze uitgaven niet ten koste van andere uitgaven gegaan en 
waren er geen bezuinigingen of lastenverzwaringen nodig om de pandemie 
het hoofd te bieden. Wel zorgden deze uitgaven voor een verslechtering van 
het EMU-saldo en een verhoging van de EMU-schuld.
In 2022 waren er geen fiscale coronamaatregelen meer van kracht. Ook de 
mogelijkheid om belastinguitstel aan te vragen is in het begin van 2022 
beëindigd. Per oktober 2022 moeten bedrijven de uitgestelde belastingen 
verplicht terugbetalen gedurende een periode van vijf jaar. Op 1 oktober 
hadden 266 duizend ondernemers een openstaande coronabelasting­
schuld, met een totale waarde van 19,6 miljard euro.
1.3.2 Oekraïne
Ruim een jaar geleden begon de militaire invasie van Rusland in Oekraïne. 
De oorlog is een ongekende daad van agressie tegen een democratisch 
Europees land met vreselijke gevolgen voor alle Oekraïners. Het kabinet 
ondersteunt Oekraïne dan ook met overgave, in Oekraïne en in Nederland.
Dit doet het kabinet met additionele uitgaven bovenop regulier beleid. 
Hieronder vallen onder andere uitgaven aan militaire en humanitaire onder­
steuning in Oekraïne, de noodopvang van Oekraïense ontheemden en 
medisch noodzakelijke zorg voor deze mensen in Nederland.
In totaal is in 2022 voor bijna 2 miljard euro aan steun geleverd. De steun 
die in 2022 is toegezegd leidt ook in latere jaren tot extra uitgaven.
12
 https://www.rijksfinancien.nl/overheidsfinancien-coronatijd
Tweede Kamer, vergaderjaar 2022–2023, 36 360, nr. 1 25

Opvang ontheemden
In korte tijd slaagde Nederland erin om ongeveer 90.000 Oekraïners een 
veilige haven te bieden. Ze worden opgevangen, ondersteund en krijgen 
de mogelijkheid om te werken en naar school te gaan.
Huisvesting
Oekraïners die gevlucht zijn voor de oorlog zijn opgevangen in particuliere 
en collectieve opvanglocaties. Dit was een forse opgave die vroeg om extra 
inspanningen van alle ketenpartners. Eind 2022 waren 93.930 ontheemden 
geregistreerd in Nederland. Van deze groep verbleven eind 2022 64.126 
ontheemden in gemeentelijke noodopvanglocaties. Daarnaast konden 
Oekraïners rekenen op de gastvrijheid van de Nederlanders, waardoor 2.650 
Oekraïense vluchtelingen (tijdelijk) bij mensen thuis konden verblijven. De 
resterende groep van 27.154 ontheemden heeft eigen opvang geregeld, 
waaronder niet door de overheid gereguleerde particuliere opvang.
Zelfredzaamheid
Oekraïense vluchtelingen hebben gedwongen en in alle haast hun thuisland 
moeten verlaten. In Nederland wordt hun een veilig onderkomen geboden 
van waaruit zij voor zover mogelijk hun leven kunnen oppakken. Wetgeving 
is aangepast om ervoor te zorgen dat zij kunnen werken of gemeenten hen 
naar werk kunnen begeleiden. Hiermee wordt ondersteund dat Oekraïners 
snel een hoge mate van zelfredzaamheid bereiken. Met resultaat: er waren 
1 november 2022 ruim 30.000 Oekraïners aan het werk, wat neerkomt op 
46% van de 15- tot 65-jarige Oekraïense ontheemden.
Onderwijs
Om Oekraïense vluchtelingen onderwijs te kunnen bieden, is bijvoorbeeld 
de reguliere nieuwkomersbekostiging uitgebreid, zodat ook Oekraïense 
leerlingen hiervan gebruik kunnen maken. Via LOWAN (de ondersteunings­
organisatie voor het nieuwkomersonderwijs, gesubsidieerd door het 
Ministerie van Onderwijs, Cultuur en Wetenschap) worden scholen 
ondersteund, zodat zij kinderen uit Oekraïne zo snel mogelijk les kunnen 
geven. Ook is er budget beschikbaar gesteld aan gemeenten voor leerlin­
genvervoer en tijdelijke onderwijshuisvesting.
1.3.3 Koopkrachtmaatregelen
De oorlog in Oekraïne woedt nog altijd onverminderd. Ook in Nederland 
merken we de effecten, onder andere door de fors gestegen energieprijzen. 
Dit heeft gevolgen voor zowel huishoudens als bedrijven en organisaties. 
Zij maken zich zorgen of zij de eindjes nog wel aan elkaar kunnen knopen 
of operationeel kunnen blijven door de gestegen energiekosten. Om aan 
deze zorgen tegemoet te komen, heeft het kabinet een omvangrijk maatre­
gelenpakket aangekondigd om de effecten van de hoge inflatie voor grote 
groepen in de samenleving te dempen. Zo is de btw op energie per 1 juli 
2022 tijdelijk verlaagd van 21% naar 9%. De accijnzen op benzine, diesel en 
lpg zijn tijdelijk met 21% verlaagd per 1 april 2022. Ook hebben Nederlandse 
huishoudens in november en december een tijdelijke toelage van 190 euro 
per maand ontvangen. De uitgaven die gepaard gaan met de steunmaatre­
gelen zijn fors, maar het kabinet acht dit noodzakelijk en daarom 
verantwoord.
De overheid kan de gevolgen van de hoge inflatie niet helemaal 
wegnemen. Daarnaast blijft het belangrijk om de rekening niet bij 
toekomstige generaties neer te leggen. Het maatregelenpakket dat is aange­
kondigd in de Miljoenennota 2023 is grosso modo gedekt. Om de kosten 
Tweede Kamer, vergaderjaar 2022–2023, 36 360, nr. 1 27

Figuur 1.3.4 Ontwikkeling van het overheidssaldo (in procenten bbp)
Tabel 1.3.4 Verticale toelichting EMU-saldo
Miljoenen Procenten 
(in procenten bbp, + is saldoverbeterend)
euro bbp
EMU-saldo MN 2022 ‒ 21.276 ‒ 2,4%
Noemereffect 0,1%
Belasting en premie-inkomsten 16.354 1,7%
Coronamaatregelen (uitgaven op kasbasis) ‒ 11.198 ‒ 1,2%
Loon- en prijsbijstelling ‒ 1.677 ‒ 0,2%
Niet-beleidsmatige mutatie WW en bijstand 34 0,0%
Reguliere uitgaven onder het uitgavenplafond 2.088 0,2%
Dividend financiële staatsdeelnemingen ‒ 88 0,0%
Ontvangsten ETS 236 0,0%
Nationaal Groeifonds 2.218 0,2%
EMU-saldo lokale overheden 3.539 0,4%
Overige uitgaven niet-relevant voor het uitgavenplafond 1.659 0,2%
Kastransactieverschillen coronamaatregelen ‒ 4.067 ‒ 0,4%
Storting in begrotingsreserves en risicovoorzieningen 1.021 0,1%
KTV gasbaten 7.271 0,8%
Overig 3.975 0,4%
EMU-saldo Financieel Jaarverslag van het Rijk 2022 88 0,0%
1.3.5 Ontwikkeling van de overheidsschuld
De EMU-schuld in 2022 bedroeg 480,1 miljard euro, ofwel 51,0% van het 
bbp. De schuld viel hiermee lager uit dan verwacht bij de Miljoenennota 
2022 (57,7% van het bbp), maar hoger dan geraamd bij de Najaarsnota 2022 
(50,4% van het bbp). De schuld viel lager uit dan de afgelopen jaren (52,1% 
in 2021 en 54,5% in 2020). De daling van de schuld komt mede door de hoge 
inflatie, die zich doorvertaalt in een hoger nominaal bbp, en daarmee een 
lagere procentuele staatsschuld ten opzichte van dit hogere bbp (het 
noemereffect). Daarnaast heeft het CBS de schuld voor 2021 door technische 
correcties naar beneden bijgesteld; dit werkt ook door in de EMU-schuld 
2022. Een volledige toelichting van de ontwikkeling van de schuld wordt 
gegeven in tabel 1.3.5. Dat de schuld hoger is ten opzichte van de 
Najaarsnota komt deels doordat er op kasbasis meer geleend is ten opzichte 
van de stand in november. Het EMU-saldo wordt op transactiebasis 
berekend, terwijl het financieringssaldo op kasbasis direct doorwerkt in de 
schuld. In 2022 bleef de Nederlandse overheidsschuld onder de Europese 
Tweede Kamer, vergaderjaar 2022–2023, 36 360, nr. 1 29

2 DE ONTWIKKELING VAN DE UITGAVEN EN ONTVANGSTEN
Het kabinet beheerst de uitgaven van het Rijk door per kabinetsperiode 
een vast uitgavenplafond te hanteren. De kaders hiervoor zijn vastgelegd 
bij de Voorjaarsnota 2022. Dit uitgavenplafond is opgedeeld in vier deelpla­
fonds: Rijksbegroting, Sociale Zekerheid, Zorg en Investeringen. Deze 
plafonds geven het maximum aan van de uitgaven in een gegeven jaar en 
mogen niet overschreden worden. Wanneer er aan het einde van het jaar 
nog ruimte over blijft, is er sprake van onderuitputting. Het uitgavenplafond 
wordt jaarlijks aangepast voor niet-beleidsmatige ontwikkelingen, zoals 
uitgaven aan de Werkloosheidswet (WW) en de bijstand. Op deze manier 
hoeft het kabinet niet te bezuinigen wanneer deze uitgaven toenemen, 
bijvoorbeeld bij stijgende werkloosheid door economische tegenslag. Het 
kabinet heeft ervoor gekozen om de uitgaven gerelateerd aan corona en 
de oorlog in Oekraïne buiten het uitgavenplafond te plaatsen, zodat deze 
uitgaven niet ten koste gaan van andere uitgaven.
Tegenover de uitgaven staan de ontvangsten van het Rijk, in de vorm van 
belasting- en premie-inkomsten. Deze bewegen mee met de economische 
conjunctuur. In tijden van economische groei stijgen de belasting- en 
premie-inkomsten, waardoor het overheidssaldo verbetert. Bij 
economische tegenwind nemen de inkomsten af, bijvoorbeeld door dalende 
consumptie van huishoudens. Hierdoor verslechtert het overheidssaldo. 
Het meebewegen van de ontvangsten met de conjunctuur zorgt voor een 
automatische stabilisatie van de economische ontwikkeling.
2.1 De ontwikkeling van de uitgaven
In deze paragraaf worden de uitgaven van de Rijksbegroting in 2022 
besproken. De paragraaf start met een overzicht van de uitgaven binnen 
het reguliere uitgavenplafond. Daarnaast is er aandacht voor uitgaven die 
gedaan zijn buiten het reguliere uitgavenplafond, zoals de uitgaven 
gerelateerd aan de coronacrisis en aan de oorlog in Oekraïne. Ook wordt 
de totale onderuitputting in 2022 toegelicht.
Het kabinet voert beleid om de welvaart van zowel de huidige als 
toekomstige generaties te waarborgen. Naast de maatschappelijke 
uitdagingen van vandaag ligt er een grote investeringsopgave. In het coali­
tieakkoord heeft het kabinet zich gecommitteerd aan een ambitieuze inves­
teringsagenda. Op deze agenda staan onder andere stikstofreductie, 
onderwijs, woningbouw en verduurzaming.
Het blijft echter belangrijk om de maatregelen en uitgaven zorgvuldig af te 
wegen. De overheid werkt iedere dag aan het maken van (nieuw) beleid en 
het realiseren van de ambitieuze plannen. Het afgelopen jaar hebben we 
gemerkt dat er ook buiten de financiële kaders restricties zijn waar we 
rekening mee moeten houden. Zo zit de overheid wat betreft uitvoerings­
kracht aan haar grenzen. Dit zien we onder meer terug in de zeer hoge 
onderuitputting op de begroting. Daarnaast vormt de historisch krappe 
arbeidsmarkt een uitdaging. Door de krapte is het voor zowel bedrijven als 
de overheid moeilijker om gekwalificeerd personeel aan te trekken. 
Hierdoor kunnen er vertragingen optreden in de planning en uitvoering van 
beleid en investeringsprojecten.
Tweede Kamer, vergaderjaar 2022–2023, 36 360, nr. 1 31

Voorjaarsnota 2022 FJR 2022 Verschil
Over-/onderschrijding reguliere uitgaven 0,0 0,1 0,1
Totale uitgavenplafond
Uitgavenplafond regulier 342,4 349,6 7,2
Uitgavenniveau regulier 342,4 345,9 3,4
Uitgaven coronamaatregelen 22,8 11,2 ‒ 11,6
Over-/onderschrijding reguliere uitgaven 0,0 ‒ 3,7 ‒ 3,7
Het totale uitgavenplafond is sinds de Voorjaarsnota met 7,2 miljard euro 
verhoogd voor de reguliere uitgaven. Conform de reguliere systematiek is 
het uitgavenplafond aangepast voor de loon- en prijsontwikkeling en voor 
de WW en bijstand. De verhoging komt onder andere door Oekraïne-gerela­
teerde uitgaven, uitgaven gerelateerd aan het Norg-Akkoord, de mijnbouw­
heffing en de ontvangsten van Energie Beheer Nederland (EBN). De 
uitgaven en plafondaanpassingen onder de verschillende deelplafonds 
worden in figuur 2.1 weergegeven.
Figuur 2.1 Totale uitgaven per deelplafond (in miljarden euro)
400
111,21,2
31,131,1
113,83,8
2727,8,8
81,281,2
776,16,1
73,473,4
88,588,5
200
8787,8,8
85,985,9
1162,362,3
1152,052,0
1144,544,5
0
2020 2021 2022
Uitgaven plafond R Uitgaven plafond S Uitgaven plafond Z
Uitgaven plafond I Corona
2.1.1 Onderuitputting
Jaarlijks wordt een deel van de uitgaven in de begroting niet gerealiseerd; 
dit wordt onderuitputting genoemd. Het is gebruikelijk dat een deel van 
de uitgaven niet tot besteding komt in het jaar waarin de uitgaven begroot 
zijn. Om ondoelmatige besteding aan het eind van het jaar te voorkomen, 
mogen departementen een deel van deze onderuitputting meenemen naar 
het volgende jaar via de eindejaarsmarge.
Daarnaast worden gedurende het jaar ook kasritmes aangepast en 
kasschuiven verwerkt om uitgaven in een realistischer bestedingsritme te 
plaatsen. Bij het vaststellen van de uitgavenplafonds in de Voorjaarsnota 
zijn de uitgaven in 2022 met 5,2 miljard euro neerwaarts bijgesteld, 
bestaande uit een bijstelling van het kasritme voor 2,8 miljard euro en 
2,4 miljard euro aan kasschuiven naar latere jaren. Na het vaststellen van 
de uitgavenplafonds zijn de uitgaven met nog eens circa 1 miljard euro 
neerwaarts bijgesteld. Deze bijstellingen zijn geen onderdeel van de onder­
uitputting.
Tweede Kamer, vergaderjaar 2022–2023, 36 360, nr. 1 33

2.1.2 Plafondtoets Rijksbegroting
De uitgaven onder het deelplafond Rijksbegroting zijn hoger uitgekomen 
dan geraamd in de Voorjaarsnota 2022. Omdat het plafond Rijksbegroting 
sinds de Voorjaarsnota 2022 omhoog is bijgesteld, is echter wel 
onderschriiding opgetreden van 2,3 miljard euro. Tabel 2.1.3 toont een 
uitsplitsing van de ontwikkelingen onder het deelplafond Rijksbegroting.
Tabel 2.1.3 Ontwikkeling uitgavenplafond Rijksbegroting
in miljoenen euro (- is onderschrijding) 2022
1 Uitgavenplafond bij Voorjaarsnota 2022 156.361
Aanpassingen van het uitgavenplafond naar aanleiding van:
2 Overboekingen met Sociale Zekerheid, Zorg en Investeringen ‒ 63
3 Loon- en prijsontwikkeling 2
4 Oekraïne uitgaven 383
5 Norg Akkoord 3.639
6 Lagere ontvangsten Mijnbouwheffing 1.713
7 Lagere ontvangsten EBN 2.586
8 Overige plafondcorrecties ‒ 2
9 Uitgavenplafond bij Financieel Jaarverslag van het Rijk 2022 (= 1 t/m 8) 164.618
10 Reguliere uitgaven bij Voorjaarsnota 2022 156.361
Uitgavenmutaties met aanpassing van het uitgavenplafond:
11 Overboekingen met Sociale Zekerheid, Zorg en Investeringen ‒ 63
12 Loon- en prijsontwikkeling 2
13 Oekraïne-uitgaven 383
14 Norg Akkoord 3.639
15 Lagere ontvangsten Mijnbouwheffing 1.713
16 Lagere ontvangsten EBN 2.586
17 Overige plafondcorrecties ‒ 2
Uitgavenmutaties met beslag op budgettaire ruimte:
18 Koopkrachtpakket juli 247
19 Koopkrachtpakket augustus ‒ 407
20 Tussenvariant prijsplafond van 1 november tot 1 januari 3.124
21 Voorschot tijdelijk prijsplafond 371
22 Kasschuif energietoelage 500
23 Gasbaten ‒ 1.942
24 Asiel 383
25 Afpakken en boetes 345
26 Waterschade Limburg ‒ 176
27 Bni-bijstelling HGIS 28
28 EU-afdrachten ‒ 262
29 Dividenden staatsdeelnemingen ‒ 37
30 Rente-uitgaven 499
31 Accres Gemeentefonds, Provinciefonds en BCF ‒ 41
32 Studiefinanciering renteontvangsten 5
33 Kasschuiven ‒ 196
34 Taakstellende onderuitputting ‒ 2.100
35 Aanvullende taakstelling 2.100
36 Invullen in =uit-taakstelling 228
37 Onderuitputting ‒ 4.827
38 Toeslagen ‒ 62
39 Diversen ‒ 117
40 Reguliere uitgaven bij Financieel Jaarverslag van het Rijk 2022 (= 10 t/m 39) 162.281
Tweede Kamer, vergaderjaar 2022–2023, 36 360, nr. 1 35

19. Koopkrachtpakket augustus
Deze post betreft het uitgavendeel onder het plafond Rijksbegroting van 
het koopkrachtpakket waartoe het kabinet in augustus heeft besloten. Dit is 
verder toegelicht in paragraaf 2.2.1 van de Miljoenennota.
20. Tussenvariant prijsplafond energie van 1 november tot 1 januari
Op de tussenvariant van het prijsplafond is 30 miljoen euro minder gerea­
liseerd van de 3,1 miljard euro die begroot was voor de tegemoetkoming 
voor huishoudens in november en december 2022. Dit betekent dat er een 
realisatie is van 3,1 miljard euro.
21. Voorschot tijdelijk prijsplafond energie
Het tijdelijk prijsplafond kent een realisatiebijstelling van 1 miljard euro. 
De reden hiervoor is dat enkele grote energieleveranciers niet in 2022 maar 
in 2023 een subsidieaanvraag hebben ingediend. Dit betekent dat er 
371 miljoen euro is gerealiseerd.
22. Kasschuif energietoelage
In 2023 is net als in 2022 1,4 miljard euro beschikbaar om huishoudens met 
een laag inkomen ondersteuning te bieden voor de gestegen energiekosten. 
Gemeenten kunnen huishoudens die leven van maximaal 120 procent van 
het sociaal minimum een bedrag van 1300 euro uitkeren in 2023. Om 
huishoudens in 2022 nog beter te ondersteunen, kregen gemeenten de 
mogelijkheid om 500 euro per huishouden al in 2022 uit te keren. Om deze 
reden werd 500 miljoen euro van de begroting 2023 naar 2022 geschoven. 
De middelen werden verdeeld via de algemene uitkering op grond van de 
reguliere verdeelsleutel voor de bijzondere bijstand.
23. Gasbaten
Dit betreft hogere gasbaten als gevolg van de hoge gasprijs in 2022. De 
gasbaten zijn in totaal met 1,9 miljard euro naar boven bijgesteld ten 
opzichte van de stand bij de Voorjaarsnota 2022. Deze bijstelling bestaat uit 
een positieve bijstelling van 2,4 miljard euro bij de Miljoenennota en een 
negatieve bijstelling van 0,5 miljard euro bij de Slotwet.
24. Asiel
Bij de augustusbesluitvorming heeft het kabinet extra middelen beschikbaar 
gesteld voor crisisopvang van asielzoekers en huisvesting en inburgering 
van statushouders. Voor 2022 gaat het om 383 miljoen euro. Het totaal van 
383 miljoen bestaat uit de generale onderuitputting bij NJN 2022 
(200 miljoen euro) en de middelen die generaal bij augustusbrief zijn vrij 
gemaakt (183 miljoen euro). Daarnaast hebben zich in 2022 door de 
verhoogde instroom van reguliere asielzoekers ten opzichte van de 
oorspronkelijke raming tegenvallers voorgedaan bij het Centraal Orgaan 
Opvang Asielzoekers (COA, 380 miljoen euro), Nidos (27 miljoen euro), de 
Immigratie- en Naturalisatiedienst (IND, 20 miljoen euro) en Vluchtelin­
genWerk Nederland (4 miljoen euro). De totale tegenvaller is 431 miljoen 
euro. Een deel van deze meerkosten wordt opgevangen vanuit Of ficial
Development Assistance (ODA)-budgetten voor de opvang van eerstejaars­
asielzoekers (160 miljoen euro). Het resterende deel wordt gedekt uit de 
onderuitputting bij het Ministerie van Justitie en Veiligheid (JenV) 
(71 miljoen euro) en de rijksbrede onderuitputting (200 miljoen euro).
25. Afpakken en boetes
Er doet zich een forse tegenvaller voor van circa 277 miljoen euro op de 
begrote ontvangsten uit het afpakken van crimineel geld en goederen door 
het uitblijven van grote transacties. Daarnaast doet zich op de ontvangsten 
Tweede Kamer, vergaderjaar 2022–2023, 36 360, nr. 1 37

32. Studiefinanciering renteontvangsten
Er doet zich op de raming van renteontvangsten op studiefinanciering een 
tegenvaller voor. De renteontvangsten zijn in de eerste jaren omlaag 
bijgesteld vanwege de lage rentestand. In het voorjaar van 2022 waren alle 
vijf de geldende rentes 0%. De renteontvangsten die nog binnenkomen 
betreffen veelal achterstallige rentebetalingen.
33. Kasschuiven
In Miljoenennotajaar 2022 is een aantal middelen vanuit 2022 doorge­
schoven naar 2023. Ook zijn middelen vanuit latere jaren naar 2022 gehaald. 
Het gaat onder andere om kasschuiven op middelen voor toeslagen 
(1,2 miljard euro van 2022 naar latere jaren) en een kasschuif voor de 
vooruitbetaling van het openbaar vervoer (1 miljard euro van 2023 naar 
2022). Per saldo is er 196 miljard euro uit 2022 weggeschoven.
34 en 35 Taakstellende onderuitputting, inclusief invulling
Om extra middelen voor de augustusbesluitvorming mogelijk te maken is 
een aanvullende taakstellende onderuitputting ingeboekt voor de jaren 2022 
tot en met 2024. Voor 2022 betrof dit 2,1 miljard euro. Deze taakstellende 
onderuitputting werkt hetzelfde als de in=uit-taakstelling en is voor 2022 bij 
Najaarsnota volledig ingevuld met de onderuitputting op de departe­
mentale begrotingen.
36.Invullen in=uittaakstelling
De in=uittaakstelling is de tegenhanger van de eindejaarsmarge. De einde­
jaarsmarge is bedoeld om ondoelmatige besteding van middelen aan het 
einde van het jaar te voorkomen door onbestede middelen naar het 
volgende jaar door te schuiven. Hiervoor geldt een maximum van 1,0 
procent van de bruto uitgaven onder deelplafond Rijksbegroting. Om te 
voorkomen dat het uitgavenplafond wordt overschreden door de uitkering 
van de eindejaarsmarge, wordt tegelijkertijd een even grote taakstelling 
ingeboekt, de zogenoemde in=uittaakstelling. De in=uit-taakstelling wordt 
gaandeweg het jaar ingevuld. De invulling kan bestaan uit onderuitputting 
of andere meevallers.
De reguliere in=uit-taakstelling voor 2022 op deelplafond Rijksbegroting 
was 228 miljoen euro. Deze is bij de Najaarsnota voor 186 miljoen euro 
ingevuld met de onderuitputting op de departementale begrotingen. De 
resterende 42 miljoen euro is ingevuld met de onderuitputting bij het 
Financieel Jaarverslag van het Rijk.
37. Onderuitputting
De totale onderuitputting over alle deelplafonds bedraagt 6,2 miljard euro. 
De oorzaken van de onderuitputting zijn toegelicht in paragraaf 2.1.1. Van dit 
bedrag betreft 4,8 miljard euro onderuitputting op het deelplafond Rijksbe­
groting.
38. Toeslagen
De uitgaven aan Toeslagenherstel zijn 62 miljoen lager uitgevallen dan 
begroot, omdat het uitbetalingsritme van de programmamiddelen 
verschilde van de raming, bijvoorbeeld bij de uitbetalingen aan medeover­
heden en toeslagengedupeerden. Er worden middelen meegenomen naar 
2023 om alsnog uitgekeerd te worden.
Tweede Kamer, vergaderjaar 2022–2023, 36 360, nr. 1 39

geen invloed op de ruimte onder het uitgavenplafond Sociale Zekerheid. 
De uitgaven aan de WW en bijstand zijn ten opzichte van de Voorjaarsnota 
2022 met 507 miljoen euro naar beneden bijgesteld. Dit komt met name 
doordat het werkloosheidsniveau lager uitviel dan eerder werd veronder­
steld.
9. Oekraïne uitgaven
Door de oorlog in Oekraïne was de verwachting dat meer bedrijven 
aanspraak zouden maken op de regeling werktijdverkorting. Hiervoor is bij 
de eerste suppletoire begroting 2022 budget toegevoegd aan de begroting 
van het Ministerie van Sociale Zaken en Werkgelegenheid (SZW). Uit reali­
satiecijfers blijkt echter dat het gebruik van de regeling werktijdverkorting 
niet is toegenomen. Het budget van 64 miljoen euro is daarom weer volledig 
afgeboekt. De uitgaven aan de kindregelingen voor Oekraïense 
ontheemden worden in 2022 op 3 miljoen euro ingeschat. Per saldo zijn 
de uitgaven in verband met Oekraïne met 61 miljoen euro naar beneden 
bijgesteld. Het uitgavenplafond is aan deze mutaties aangepast.
10. Verhoging Wet Kindgebonden Budget (WKB)
Het kabinet heeft het kindgebonden budget verhoogd per 2023. Deze 
verhoging leidt via de voorschotsystematiek ook al in 2022 tot 64 miljoen 
euro aan hogere uitgaven. Daarnaast zijn op basis van de uitvoeringsinfor­
matie van de afdeling Toeslagen de uitgaven met 7 miljoen euro naar 
beneden bijgesteld en de ontvangsten met 19 miljoen naar beneden 
bijgesteld. Per saldo nemen de uitgaven aan het kindgebonden budget 
vanaf de Voorjaarsnota 2022 met 76 miljoen euro toe.
11. Wajong
Op basis van de uitvoeringsinformatie van het UWV zijn de uitgaven aan 
de Wajong vanaf de Voorjaarsnota 2022 met 83 miljoen euro naar beneden 
bijgesteld. Dit is onder andere het gevolg van een lager aantal uitkerings­
gerechtigden en een hoger aantal uitkeringsgerechtigden dat werkt.
12. Kinderopvangtoeslag
Op basis van de uitvoeringsinformatie van de afdeling Toeslagen zijn de 
bruto-uitgaven aan de kinderopvangtoeslag sinds de Voorjaarsnota 2022 
met 110 miljoen euro naar boven bijgesteld. Dit komt omdat meer kinderen 
gebruikmaken van kinderopvang en het aantal uren kinderopvang per kind 
is toegenomen. Daarnaast zijn de ontvangsten met 47 miljoen euro naar 
beneden bijgesteld. Dit komt voornamelijk doordat de terugvorderingen 
lager zijn uitgekomen dan was verwacht. Per saldo nemen de netto-uitgaven 
sinds de Voorjaarsnota 2022 met 157 miljoen euro toe.
13. Compensatieregeling Transitievergoeding
De uitgaven aan de compensatieregeling Transitievergoeding (CRTV) zijn in 
2022 met 51 miljoen euro naar beneden bijgesteld. Voor compensatie na 
twee jaar ziekte worden meer aanvragen uit 2022 pas in 2023 behandeld dan 
eerder verwacht, waardoor minder werd uitgegeven in 2022. De gemiddelde 
hoogte van de compensatie na twee jaar ziekte was ook lager. De uitgaven 
aan compensatie voor stoppende mkb ondernemingen was fors lager dan 
verwacht. De raming was erg onzeker, omdat de regeling pas een jaar in 
werking was getreden en het om relatief kleine aantallen gaat met sterke 
fluctuaties per maand.
Tweede Kamer, vergaderjaar 2022–2023, 36 360, nr. 1 41

2022
4 Reguliere uitgaven bij Voorjaarsnota 2022 82.140
Uitgavenmutaties met plafondaanpassing
5 Overboekingen met Rijksbegroting 1
Uitgavenmutaties met budgettair beslag
6 Actualisatie uitgaven Wet langdurige zorg (Wlz) ‒ 134
7 Actualisatie uitgaven Zorgverzekeringswet (Zvw) ‒ 589
8 Realisatie subsidies ‒ 62
9 Beleidsregel energiecompensatie 30
10 Kasschuiven ‒ 201
11 Eigen risico Zvw 73
12 Eigen bijdragen Wlz ‒ 42
13 Diversen 20
14 Reguliere uitgaven bij Financieel Jaarverslag Rijk 2022 (= 4 t/m 13) 81.237
15 Over/onderschrijding bij Voorjaarsnota 2022 (= 4-1) ‒
16 Over/onderschrijding bij Financieel Jaarverslag Rijk 2022 (= 14-3) ‒ 904
17 Uitgavenniveau corona bij Financieel Jaaverslag Rijk 2022 277
18 Totale uitgaven bij Financieel Jaarverslag Rijk 2022 (= 14 + 17) 81.513
De toets op het deelplafond Zorg laat een onderschrijding zien bij het 
Financieel Jaarverslag van het Rijk van 904 miljoen euro in 2022. De totale 
netto zorguitgaven bedragen 81,5 miljard euro, inclusief de corona-
uitgaven. De corona-uitgaven op het deelplafond Zorg betreffen onder meer 
meerkosten in de Wlz (200 miljoen euro), opschaling IC-capaciteit 
(35 miljoen euro) en verlenging van de paramedische herstelzorg 
(38,7 miljoen euro).
Uitgavenmutaties met aanpassing van het uitgavenplafond
5. Overboekingen met Sociale zekerheid en Rijksbegroting
Dit betreft een aantal overboekingen met het uitgavenplafond Rijksbe­
groting. Het gaat onder meer om een bijdrage aan de sportprojecten in 
Caribisch Nederland (6,9 miljoen euro), een herschikking van het subsidie­
budget van curatieve zorg (-2,3 miljoen euro) en het overhevelen van de 
prijsbijstelling (-5,4 miljoen euro).
Uitgavenmutaties met beslag op budgettaire ruimte
6. Actualisatie uitgaven Wet langdurige zorg (Wlz)
In de Wlz is een meevaller van 134 miljoen euro verwerkt. Dat gebeurde op 
basis van de adviezen van de Nederlandse Zorgautoriteit (NZa) over de 
benutting van het Wlz-kader 2022 en op basis van de (voorlopige) realisa­
tiecijfers van het Zorginstituut over de kosten buiten contracteerruimte 2022 
in de Wlz.
7. Actualisatie uitgaven Zorgverzekeringswet (Zvw)
Op basis van de (voorlopige) realisatiecijfers van het Zorginstituut, 
gebaseerd op de actuele gegevens van zorgverzekeraars, zijn de uitgaven 
in de Zvw in 2022 naar beneden bijgesteld met 589 miljoen euro.
Tweede Kamer, vergaderjaar 2022–2023, 36 360, nr. 1 43

in miljoenen euro (- is onderschrijding) 2022
3 Aanpassing kasritmes ‒ 670
4 Valuta defensie 79
5 Oekraïne 7
6 Uitgavenplafond bij Financieel Jaarverslag van het Rijk 2022 (= 1 t/m 5) 13.711
7 Reguliere uitgaven bij Voorjaarsnota 2022 14.131
Uitgavenmutaties met aanpassing van het uitgavenplafond:
8 Overboekingen met plafond Rijksbegroting 164
9 Aanpassing kasritmes ‒ 670
10 Valuta defensie 79
11 Oekraïne 7
Uitgavenmutaties met beslag op budgettaire ruimte:
12 Kasschuiven regulier 251
13 Invulling in=uittaakstelling 1.181
14 Onderuitputting ‒ 1.311
15 Diversen ‒ 11
16 Reguliere uitgaven bij Financieel Jaarverslag van het Rijk 2022 (= 7 t/m 15) 13.821
17 Over/onderschrijding uitgavenplafond bij Voorjaarsnota 2022 (= 7 - 1) ‒
18 Over/onderschrijding uitgavenplafond bij Financieel Jaarverslag van het Rijk 2022 (= 16 - 6) 110
19 Corona-uitgaven bij Financieel Jaarverslag van het Rijk 2022 ‒
20 Totale uitgaven bij Financieel Jaarverslag van het Rijk 2022 (= 16 + 19) 13.821
Uitgavenmutaties met aanpassing van het uitgavenplafond
8. Overboekingen met plafond Rijksbegroting
Per saldo wordt in 2022 budget van het plafond Rijksbegroting overgeboekt 
naar het plafond Investeringen. De overboekingen zijn nodig, omdat 
bepaalde middelen niet op de departementale begrotingen worden 
uitgegeven, maar op de fondsen.
9. Aanpassing kasritmes
Voor diverse reeksen is het kasritme aangepast en zijn de middelen in een 
realistischer bestedingsritme gezet. De grootste aanpassingen zijn 
doorgevoerd op het Defensiematerieelbegrotingsfonds. Vanwege externe 
factoren, zoals corona en de oorlog in Oekraïne, zijn leveringen vertraagd. 
Daarnaast betreft het kasschuiven voor de aanschaf van munitie en voor 
investeringen in IT en vastgoed.
10. Valuta ontwikkeling Defensie-uitgaven
Defensie heeft te maken met hogere uitgaven als gevolg van verschillen in 
de dagkoersen ten opzichte van de raming van met name de euro/
dollarkoers. Volgens de kabinetsafspraak komen budgettaire mee- en tegen­
vallers als gevolg van valutaschommelingen direct ten gunste of ten laste 
van het EMU-saldo. De verwerking vindt plaats via een correctie van het 
uitgavenplafond.
11.Oekraïne-uitgaven
Dit betreft de uitgaven voor Oekraïne waarvoor het uitgavenplafond wordt 
aangepast. Deze zijn naar boven bijgesteld met 7 miljoen euro. Defensie 
heralloceert de generale middelen vanuit het Budget Internationale 
Veiligheid (BIV) naar de artikelen op het Defensiematerieelbegrotingsfonds.
Tweede Kamer, vergaderjaar 2022–2023, 36 360, nr. 1 45

Figuur 2.1.5 Overzicht investeringsplafond over 2022
10.000.000
7.500.000
5.000.000
2.500.000
0
-2.500.000
Startnota Voorjaar Najaar Realisatie
Mobiliteitsfonds Defensie Deltafonds Nationaal Groeifonds In=uit-taakstelling
Klimaat Transitie Reserveringen CA Overig
Mobiliteitsfonds
Bij de Startnota is het totaal aan uitgaven op het Mobiliteitsfonds geraamd 
op circa 7 miljard euro. In de Voorjaarsnota is de infrastructuurpijler uit 
het Nationaal Groeifonds toegevoegd (300 miljoen euro in 2022), het eerste 
deel van de coalitieakkoordmiddelen voor instandhouding van infra­
structuur (75 miljoen euro in 2022) en de Lelylijn (4,5 miljoen euro in 2022) 
en de loon-en prijsontwikkeling. Per saldo is de begroting bij de 
Voorjaarsnota met ruim 900 miljoen euro gegroeid. De infrastructuur 
bestaat uit drie ov-infrastructuur projecten die moeten bijdragen aan 
verdere economische groei, brede welvaart en het verdienvermogen van 
Nederland. De toevoeging van deze pijler heeft echter niet geleid tot een 
verhoging van het aanlegbudget voor ov- infrastructuur projecten. Door 
diverse kasschuiven en de coalitieakkoordmiddelen voor instandhouding is 
het budget Exploitatie, vernieuwing en onderhoud voor spoorwegen met 
circa 350 miljoen euro gestegen. Hiervan wordt 88 miljoen euro verklaard 
door prijsstijgingen. In de Najaarsnota is onderuitputting gemeld van circa 
200 miljoen euro. In het Financieel Jaarverslag van het Rijk is circa 
200 miljoen euro aan onderuitputting gemeld. Ten opzichte van de Startnota 
is per saldo ruim 500 miljoen euro meer uitgegeven dan begroot.
Defensiematerieelbegrotingsfonds
Bij de Startnota is het totaal aan uitgaven op het Defensiematerieelbegro­
tingsfonds geraamd op circa 5,3 miljard euro. In de Voorjaarsnota zijn de 
prijsbijstelling en de eindejaarsmarge toegevoegd. Daarnaast zijn diverse 
kasschuiven doorgevoerd om de middelen in het juiste kasritme te 
zetten. Dit betrof aanschaf van munitie en voor investeringen in IT en 
vastgoed. Per saldo is de begroting bij de Voorjaarsnota met ruim 
570 miljoen euro gegroeid. De begroting is bij de Najaarsnota per saldo met 
circa 1,1 miljard euro gedaald. Dit komt door onderuitputting van ruim 
650 miljoen euro en kasschuiven. Deze verlaging was voornamelijk het 
gevolg van gewijzigde externe omstandigheden. Zo leidt de oorlog in 
Oekraïne tot krapte op de defensiemarkten, wat tot vertragingen in geplande 
investeringen leidde. Daarnaast zorgde de COVID-19-pandemie nog tot 
Tweede Kamer, vergaderjaar 2022–2023, 36 360, nr. 1 47

Technisch
Onder deze post valt de in=uit-taakstelling. Per saldo is deze post nul. De 
in=uit-taakstelling is in het Financieel Jaarverslag van het Rijk volledig 
ingevuld.
Reservering coalitieakkoord
Op de aanvullende post zijn de coalitieakkoordmiddelen bij de Startnota 
gereserveerd. Bij de Voorjaarsnota is het grootste deel voor 2022 
toegevoegd aan de begrotingen. Bij de Najaarsnota is een deel van de 
middelen voor de Lelylijn (5,5 miljoen euro) niet tot besteding gekomen.
Overig
Onder deze post vallen middelen voor de loon-en prijsbijstelling die bij de 
Voorjaarsnota zijn gereserveerd en die bij de volgende begrotingsmo­
menten toegekend zijn aan de verschillende begrotingen onder het inves­
teringsplafond.
2.2 De ontwikkeling van de ontvangsten
In 2022 zijn de belasting- en premieontvangsten ('de ontvangsten') 
16,3 miljard euro hoger (+4,9 procent) uitgekomen dan werd geraamd in 
de Miljoenennota 2022. Tabel 2.2.1 toont het verschil in miljarden euro voor 
de ontvangsten tussen de Miljoenennota 2022 en het Financieel Jaarverslag 
van het Rijk 2022.
Tabel 2.2.1 Ontwikkeling van de opbrengst belastingen en premies op 
EMU-basis (in miljarden euro)
Miljoenennota Realisatie 
2022 2022 Verschil
Belastingen en premies volksverzekeringen op EMU-
basis 261,0 274,0 13,0
- waarvan belastingen 222,8 232,2 9,4
- waarvan premies volksverzekeringen 38,2 41,9 3,6
Premies werknemersverzekeringen 73,1 76,4 3,3
Totaal 334,1 350,5 16,3
14
Deze paragraaf licht de ontwikkeling van de ontvangsten toe aan de hand 
van de veranderingen in onderliggende macro-economische indicatoren. 
Daarbij komt eerst het verschil aan bod tussen de uiteindelijke ontvangsten 
over 2022 en de geraamde ontvangsten in de begroting voor dat jaar 
(verticale toelichting). Daarna volgt de ontwikkeling van 2022 in aansluiting 
op 2021 (de horizontale ontwikkeling).
2.2.1 Belasting- en premieontvangsten ten opzichte van de raming (verticale 
toelichting)
Het totale verschil tussen de raming voor de Miljoenennota 2022 en dit 
Financieel Jaarverslag van het Rijk is relatief groot. Dit heeft enerzijds te 
maken met verschillen tussen de verwachte en de gerealiseerde 
economische ontwikkeling. Er waren een aantal economische ontwikke­
lingen die in 2022 bepalend zijn geweest voor de belastingontvangsten. 
14
 Bij de ontvangsten op EMU-basis is een correctie gemaakt voor het aan corona gerelateerde 
belastinguitstel: terugbetalingen van het uitstel worden toegerekend aan het jaar waarop ze 
oorspronkelijk betrekking hebben. In de Voorjaarsnota 2023 is een nieuwe raming opgenomen 
voor het deel van het uitstel dat naar verwachting niet terugbetaald wordt, maar hier wordt nog 
uitgegaan van de oorspronkelijke raming. Het verschil tussen beide ramingen is voor 2022 
beperkt. 
Tweede Kamer, vergaderjaar 2022–2023, 36 360, nr. 1 49

Tabel 2.2.2 splitst het verschil in totale ontvangsten uit in verschillen die zijn 
ontstaan door de doorwerking van realisaties uit 2021, door nieuw beleid 
dat na de Miljoenennota 2022 tot stand is gekomen en door de zogenoemde 
endogene ontwikkeling in 2022. De endogene ontwikkeling volgt bijvoor­
beeld uit een hogere of lagere economische groei in 2022 dan vooraf werd 
verwacht, of uit wijzigingen in de uitvoering die niet voorzien waren.
Tabel 2.2.2 Ontwikkeling ontvangsten vanaf Miljoenennota 2022 gesplitst 
naar oorzaak op EMU-basis (in miljarden euro)
Miljoenennota 2022 334,1
Totale mutatie 16,3
Doorwerking 2021 8,0
- waarvan indirecte belastingen 2,1
- waarvan directe belastingen en premies volksverzekeringen 5,7
- waarvan premies werknemersverzekeringen en overig 0,2
Beleid in 2022 ‒ 6,1
- waarvan solidariteitsbijdrage 6,4
- waarvan premies werknemersverzekeringen 1,7
- waarvan verhuurderheffing ‒ 0,9
- waarvan accijnzen ‒ 1,0
- waarvan omzetbelasting ‒ 1,7
- waarvan loon- en inkomensheffing ‒ 1,9
- waarvan dividendbelasting ‒ 2,0
- waarvan belastingen op een milieugrondslag ‒ 3,2
- waarvan vennootschapsbelasting ‒ 3,5
Endogeen in 2022 14,5
- waarvan vennootschapsbelasting 7,4
- waarvan omzetbelasting 3,0
- waarvan loon- en inkomensheffing 1,9
- waarvan premies werknemersverzekeringen 1,2
- waarvan invoerrechten 0,8
- waarvan kansspelbelasting 0,3
- waarvan belastingen op een milieugrondslag ‒ 0,1
- waarvan belasting op personenauto's en motorrijtuigen ‒ 0,4
- waarvan dividendbelasting ‒ 0,6
- waarvan overige belastingsoorten 1,0
Financieel Jaarverslag van het Rijk 2022 350,5
Beleidswijzigingen na de Miljoenennota 2022
Beleidswijzigingen die na de Miljoenennota 2022 in de begroting verwerkt 
zijn, zorgen gezamenlijk voor 6,1 miljard euro lagere ontvangsten. Dit is 
aanzienlijk meer dan gebruikelijk is. Deze wijzigingen ontstaan grotendeels 
door vier factoren. Ten eerste is er een belangrijk dervend effect geweest 
van verschillende (deels fiscale) pakketten om huishoudens en bedrijven te 
ondersteunen met de hoge energieprijzen. Dit gaat onder meer 
om verlaging van de energiebelasting, verlaging van de btw op energie, en 
verlaging van brandstofaccijnzen. Ten tweede 
zijn er enkele maatregelen getroffen naar aanleiding van de hoge energie­
prijzen, die juist tot hogere ontvangsten leiden. Dit betreft de tijdelijke 
solidariteitsbijdrage voor fossiele energiebedrijven (boeking in 2022) en 
de inframarginale heffing voor elektriciteitsproducenten (boeking in 2023). 
Tweede Kamer, vergaderjaar 2022–2023, 36 360, nr. 1 51

MN22 FJR22 Verschil
Incidentele loonstijging 0,17% 0,30% 0,13%
Tabelcorrectiefactor 1,30% 1,30% 0,00%
Aftrek pensioenpremies 0,21% 0,12% ‒ 0,09%
Omvang hypotheekrenteaftrek 4,81% 0,09% ‒ 4,72%
Arbeidsinkomensquote marktsector 73,9% 72,7% ‒ 1,20%
De endogene opbrengst van de vpb kent met een meevaller van 10,6 miljard 
euro veruit de grootste afwijking, zowel relatief als absoluut. De vpb is van 
nature een volatiele belastingsoort. Dit hangt samen met het feit dat de 
grondslag een saldo is (omzet minus kosten), waarbij een afwijking in een 
van deze onderdelen al snel tot een grote afwijking in het totaalsaldo kan 
leiden. De hogere ontvangst in 2022 is deels verklaarbaar door het hogere 
startniveau (de ontvangst in 2021 was 3,3 miljard euro hoger dan geraamd), 
maar komt grotendeels door extra groei in 2022 zelf. De opbrengst van de 
vpb is voor het tweede jaar achter elkaar fors hoger dan verwacht. Onder­
liggend blijkt dat bedrijven met name hogere belastingen betalen over het 
belastingjaar voorafgaand aan het actuele kasjaar ('t-1', in dit geval belas­
tingjaar 2021). Dit duidt erop dat bedrijven, achteraf bezien, hogere winsten 
maken dan zij gedurende het belastingjaar zelf hadden verwacht. In dat 
geval volgt een nabetaling een jaar later.
Tabel 2.2.4 geeft de ontwikkeling weer van de economische indicatoren die 
relevant zijn voor de btw. De btw-opbrengst hangt vooral samen met de 
nominale bestedingen van consumenten (dus inclusief inflatie), en in 
mindere mate met investeringen van de overheid en investeringen in 
woningen. De positieve endogene afwijking van 5,2 miljard euro komt voor 
2,2 miljard euro door de doorwerking van hogere ontvangsten in 2021 en 
voor 3,0 miljard euro door hogere groei in 2022. Onderliggend is deze 
stijging goed verklaarbaar door de veel hogere groei van de waarde van 
particuliere consumptie dan geraamd: 15,3 procent ten opzichte van een 
raming van 7,8 procent.
Tabel 2.2.4 Macro-economische indicatoren relevant voor de 
omzetbelasting
MN22 FJR22 Verschil
Particuliere consumptie, waardemutatie 7,77% 15,33% 7,56%
Investeringen in woningen, waardemutatie 7,60% 5,64% ‒ 1,97%
Overheidsinvesteringen, waardemutatie 0,86% 6,65% 5,80%
Tot slot geeft tabel 2.2.5 enkele overige economische indicatoren weer die 
relevant zijn voor de belastingontvangsten. De groei van het nominale bbp 
is fors hoger dan geraamd. Hiervoor bestaat zowel een reële verklaring 
(meer economische activiteit) als een nominale verklaring (hogere inflatie). 
Op de woningmarkt (relevant voor de opbrengst van de overdrachtsbe­
lasting) zien we in 2022 ook een sterkere groei van de prijzen dan verwacht, 
maar hier staat een forse daling van het aantal verkopen tegenover. Met 
name in de tweede helft van 2022 is de woningmarkt afgekoeld. Enkele 
overige afwijkingen bij belastingsoorten kunnen niet verklaard worden 
vanuit algemene economische indicatoren maar hebben een specifiekere 
oorzaak. Bij de kansspelbelasting speelt het herstel na de coronaperiode 
een belangrijke rol, en ook de invoering van de Wet kansspelen op afstand 
eind 2021. Beide ontwikkelingen leiden tot een hoge groei. Bij de belasting 
op personenauto's en motorrijtuigen valt de opbrengst juist tegen door 
de voortdurende problemen in productieketens voor benodigde chips.
Tweede Kamer, vergaderjaar 2022–2023, 36 360, nr. 1 53

2022
Motorrijtuigenbelasting 2,1%
Belastingen op een milieugrondslag ‒ 1,7%
Verbruiksbelasting van alcoholvrije dranken e.a. 8,6%
Belasting op zware motorrijtuigen ‒ 0,5%
Verhuurderheffing 8,3%
Bankbelasting ‒ 0,3%
Directe belastingen en premie volksverzekeringen 10,5%
Loon- en inkomensheffing 5,8%
Dividendbelasting 2,5%
Kansspelbelasting 153,4%
Vennootschapsbelasting 27,8%
Bronbelasting op rente en royalty's 136,5%
Schenk- en erfbelasting 4,7%
Overige belastingontvangsten 113,2%
Totaal belastingen en premie volksverzekeringen 9,8%
Premies werknemersverzekeringen 4,1%
Totaal belasting- en premieontvangsten 8,6%
Nominale groei bbp 10,1%
Tweede Kamer, vergaderjaar 2022–2023, 36 360, nr. 1 55

16
2011’ heeft de minister van BZK coördinerende bevoegdheden voor de 
rijksbrede niet-financiële bedrijfsvoering. Het doel hiervan is om te zorgen 
voor een rijksbrede eenheid, kwaliteit en efficiëntie van de bedrijfsvoering. 
Sinds 2018 is het Coördinatiebesluit aangevuld met de coördinerende 
17
bevoegdheden voor de informatiesystemen en informatiebeveiliging . In 
dit Coördinatiebesluit staat ook dat de minister van BZK in de Jaarrap­
portage Bedrijfsvoering Rijk (JBR) een beeld geeft van de organisatie en 
de bedrijfsvoering van het Rijk. De minister van BZK overhandigt deze 
rapportage samen met de staatssecretaris (als verantwoordelijke op het 
gebied van digitalisering) op Verantwoordingsdag aan de Staten-Generaal.
Figuur 3.1.1 (Systeem)verantwoordelijkheden
3.1.2 Ministeriële verantwoordelijkheid
Iedere minister legt op basis van de ministeriële verantwoordelijkheid 
in de bedrijfsvoeringsparagraaf van het departementale jaarverslag 
verantwoording af over:
- de rechtmatigheid van de verplichtingen, uitgaven en ontvangsten 
van het ministerie;
- het financieel beheer dat het ministerie heeft gevoerd;
- het materieelbeheer dat het ministerie heeft gevoerd;
- de totstandkoming van de beleidsinformatie van het ministerie;
- de overige aspecten van de bedrijfsvoering van het ministerie.
De vakministers zijn verantwoordelijk voor de resultaten en voor het 
oplossen van problemen in de (financiële) bedrijfsvoering op de eigen 
ministeries. Om de (systeem)verantwoordelijkheden voor de rijksbrede 
(financiële) bedrijfsvoering te dragen, monitoren de ministers van Financiën 
en van BZK diverse facetten van de bedrijfsvoering. Dat gebeurt in 
samenspraak met de ministeries.
Leeswijzer
Paragraaf 3.2 gaat nader in op de rechtmatigheidspercentages en de 
tolerantiegrenzen, inclusief nadere duiding van de geconstateerde onrecht­
matigheden en de resultaten van de Taskforce Verbetering Financieel 
beheer. Ook wordt hier stil gestaan bij het focuson­
derwerp 'De terugkeer naar een regulier en voorspelbaar begrotings­
proces'. Vervolgens besteedt paragraaf 3.3 aandacht aan de 
beleidsinformatie en de beleidsevaluaties. 
De Europese middelen komen aan bod in paragraaf 3.4. Paragraaf 3.5 
besteedt aandacht aan de financiële informatievoorziening. Tot slot 
beschrijft paragraaf 3.6 de ontwikkelingen op het gebied van de rijksbrede 
financiële bedrijfsvoering.
16
 Stb. 2011, 18.
17
 Stb. 2018, 354.
Tweede Kamer, vergaderjaar 2022–2023, 36 360, nr. 1 57

3.2.1 Verplichtingen-kasstelsel
De begrotingssystematiek van het verplichtingen-kasstelsel en het daarmee 
samenhangende budgetrecht rust op twee pijlers: de verplichtingen en de 
kasuitgaven. Kasbetalingen worden geadministreerd in de kasboek­
houding. De verplichtingen worden vastgelegd in de verplichtingenboek­
houding. De verplichtingenboekhouding zorgt ervoor dat de kasuitgaven 
over meerdere jaren beter worden beheerst.
18
In de Comptabiliteitswet 2016 (CW) worden verplichtingen gedefinieerd 
als: de voorwaardelijke of onvoorwaardelijke verplichting tot een 
toekomstige kasbetaling aan een derde of aan een ander dienstonderdeel. 
Hierbij kan het gaan om afgesloten contracten, maar ook om toegekende 
subsidies. Belangrijk bij de uitoefening van het budgetrecht van de Staten-
Generaal is dat de CW voorschrijft dat deze financiële verplichtingen altijd 
controleerbaar moeten zijn. Zowel het budget om verplichtingen aan te 
gaan als het budget om kasbetalingen te doen, wordt via de begrotings­
wetten ter goedkeuring voorgelegd aan de Staten-Generaal.
3.2.2 Rechtmatigheid van de ontvangsten, uitgaven en verplichtingen
De rechtmatigheid van de ontvangsten van het Rijk komt uit op 99,83 
procent en van de rechtmatigheid van de uitgaven op 99,42 procent. De 
rechtmatigheid van de verplichtingen van het Rijk is 98,76 procent. In de 
tabellen 3.2.1 tot en met 3.2.3 is de ontwikkeling in rechtmatigheid te zien 
tussen 2018 en 2022.
Tabel 3.2.1 Rechtmatigheid ontvangsten (in procenten)
2018 2019 2020 2021 2022
Rechtmatigheid en deugdelijke 
weergave ontvangsten Rijk 99,83 99,87 99,87 99,95 99,83
Tabel 3.2.2 Rechtmatigheid uitgaven (in procenten)
2018 2019 2020 2021 2022
Rechtmatigheid en deugdelijke 
weergave uitgaven Rijk 99,34 99,12 98,48 98,99 99,42
Tabel 3.2.3 Rechtmatigheid verplichtingen (in procenten)
2018 2019 2020 2021 2022
Rechtmatigheid en deugdelijke 
weergave verplichtingen Rijk 99,07 98,92 97,52 95,17 98,76
3.2.3 Fouten en onzekerheden
In de bedrijfsvoeringsparagrafen van de departementale jaarverslagen is 
gerapporteerd welke rapporteringstoleranties zijn overschreden in 2022. In 
2022 is de rechtmatigheid binnen de grenzen van de gehanteerde rappor­
teringstoleranties gebleven, met uitzondering van de volgende zeven 
begrotingshoofdstukken:
 
– VI. Justitie en Veiligheid
– VII. Binnenlandse Zaken en Koninkrijksrelaties
– IX. Financiën en Nationale Schuld
18
 Stb. 2017, 139.
Tweede Kamer, vergaderjaar 2022–2023, 36 360, nr. 1 59

grootste deel de optelsom van de geconstateerde onrechtmatigheden bij 
de departementen waar geen sprake is van overschrijding van tolerantie­
grenzen.
Andere omvangrijke onrechtmatigheden in 2022 hebben zich voorgedaan 
bij de afrekening van (voornamelijk coronagerelateerde) voorschotten die 
in eerdere jaren zijn verstrekt. Hierbij is, ondanks allerlei inspanningen van 
betrokken partijen, onvoldoende informatie verkregen ter onderbouwing 
van de afwikkeling van deze voorschotten, waardoor onzekerheid bestaat 
over de rechtmatigheid.
Het is van belang dat de aandacht voor financieel beheer blijft en niet 
verslapt. Dat is ook wat de Taskforce Verbetering Financieel beheer het 
afgelopen jaar heeft gedaan: bewustwording vragen voor dit thema. Veel 
onrechtmatigheden en onvolkomenheden in het financieel beheer zijn 
echter complex en hardnekkig van aard, waardoor voortdurende aandacht 
voor beheersvraagstukken nodig blijkt. Het structureel oplossen van deze 
problematiek is niet eenvoudig en kost tijd. Hiervoor heeft de ingestelde 
Taskforce het afgelopen jaar ondersteuning geleverd. In paragraaf 3.2.4 
wordt hier verder op ingegaan. De Taskforce heeft in 2022 bij de leiding van 
de departementen het financieel beheer hoger op de agenda geplaatst en 
aandacht gevraagd voor het oplossen van de problematiek. Op basis van 
signalen van de departementen heeft de Taskforce activiteiten ondernomen 
om de kennis, expertise en informatie-uitwisseling op het gebied van 
financieel beheer te vergroten. Ook is het afgelopen jaar een interdeparte­
mentale kennisgroep onder leiding van het ministerie van Financiën 
opgericht om kennis en ervaringen te delen op het gebied van beleid ter 
voorkoming en bestrijding van misbruik en oneigenlijk gebruik (M&O). 
Komende periode wordt bezien op welke wijze kennisdeling op financieel 
beheer verder kan worden ingebed in reguliere processen, bijvoorbeeld 
door het verwerken in de opleidingen of door het geven van workshops.
3.2.4 Taskforce Verbetering Financieel Beheer
De minister van Financiën heeft een systeemverantwoordelijkheid voor 
het financieel beheer van het Rijk. Vanuit die verantwoordelijkheid heeft zij 
naar aanleiding van het verslechterde rechtmatigheidsbeeld bij de verant­
woording 2021 de Taskforce Verbetering Financieel beheer ingesteld. Deze 
paragraaf geeft in het kort weer wat de belangrijkste activiteiten en 
uitkomsten in 2022 van deze Taskforce zijn geweest.
Op 27 juni 2022 is de Tweede Kamer geïnformeerd over de opzet van de 
19
Taskforce . Op basis van de knelpunten binnen het financieel beheer is 
het plan van aanpak uitgewerkt. De Taskforce ging hierbij werken langs vier 
lijnen, te weten:
1. Vergroten aandacht voor het financieel beheer;
2. Doorlichten regelgeving;
3. Vergroten inzicht tekortkomingen; en
4. Expertise en kennis vergroten.
Het doel van de Taskforce was om het rijksbrede financieel beheer te 
verbeteren. Elke minister is verantwoordelijk voor het financieel beheer van 
het eigen ministerie. De Taskforce heeft deze verantwoordelijkheid niet 
overgenomen, maar wel, waar mogelijk, ondersteuning geboden. De 
19
 Kamerbrief Opzet Taskforce Verbetering Financieel beheer
Tweede Kamer, vergaderjaar 2022–2023, 36 360, nr. 1 61

Tevens kan daarbij aandacht kan worden geschonken aan de onderbouwing 
van «het belang van het Rijk» als motivatie van het gebruik van artikel 2.27 
CW 2016.
In deze paragraaf wordt geprobeerd aan dit verzoek te voldoen. Allereerst 
wordt hierna ingegaan op het begrotingsproces in het algemeen. Daarna 
volgt een analyse van de ingediende ISB's en het gebruik van artikel 2.27 
CW 2016 in het afgelopen jaar en eerdere jaren. Tot slot zijn de mogelijk­
heden beschreven voor het terugkeren naar een meer regulier en 
voorspelbaar begrotingsproces.
Parlementair budgetrecht
Het parlement oefent via de begroting zijn budgetrecht uit. Het parlemen­
taire budgetrecht volgt uit artikel 105, eerste lid, van de Grondwet:
«De begroting van de ontvangsten en de uitgaven van het Rijk wordt bij 
de wet vastgesteld.»
De CW 2016 regelt een aantal elementen dat aan het parlementaire 
budgetrecht raakt. Zo is in de CW 2016 vastgelegd dat het parlement een 
maximum aan kasuitgaven en verplichtingen vaststelt op het artikelniveau 
van de diverse begrotingshoofdstukken. Het uitgangspunt is dat 
kasuitgaven en verplichtingen moeten wachten op parlementaire 
autorisatie voordat de betreffende minister deze doet of aangaat.
Zo heeft artikel 2.25 CW 2016 betrekking op de begrotingsstaten van de 
ontwerpbegroting en gaat artikel 2027 CW 2016 in op de uitvoering van 
voorstellen van wet rondom de suppletoire begrotingsstaten. In beide 
artikelen wordt daarbij onderscheid gemaakt tussen lopend en nieuw 
beleid. Met lopend beleid wordt beleid bedoeld dat de Staten-Generaal al 
hebben geaccordeerd via de begroting van het huidige jaar of waarover 
de Staten-Generaal al zijn geïnformeerd. Tot nieuw beleid wordt gerekend 
het nemen van nieuwe maatregelen of besluiten met financiële gevolgen 
waarover de Staten-Generaal nog niet zijn geïnformeerd.
Het begrotingsproces
Het Nederlandse begrotingsproces kent vier vaste momenten voor 
autorisatie. De ontwerpbegrotingen worden aan het parlement aangeboden 
op Prinsjesdag, de derde dinsdag in september in het jaar voorafgaand aan 
het begrotingsjaar waarop de ontwerpbegroting betrekking heeft. De 
begroting wordt in de regel tweemaal gedurende het begrotingsjaar 
bijgesteld via de eerste suppletoire begroting (uiterlijk 1 juni naar het 
parlement) en de tweede suppletoire begroting (uiterlijk 1 december naar 
het parlement). De realisaties worden na afloop van het begrotingsjaar via 
de Slotwet aangeboden op de derde woensdag in mei. In onderstaande 
figuur is het reguliere begrotingsproces gevisualiseerd.
Tweede Kamer, vergaderjaar 2022–2023, 36 360, nr. 1 63

artikel 2.27 CW 2016. Onderstaande figuur 3.2.3 geeft een overzicht van 
het aantal ISB's over de afgelopen vijf jaar, inclusief het beroep op artikel 
2.27 CW 2016.
Figuur 3.2.3 Overzicht ISB's van 2018 ‒ 2022 inclusief beroep op artikel 2.27 
CW 2016
Figuur 3.2.3 laat zien dat het gebruik van ISB's en het beroep op artikel 2.27 
CW 2016 significant zijn gestegen sinds 2020. De stijging van het aantal 
ingediende ISB's hangt samen met de snelheid waarmee maatregelen 
rondom maatschappelijk zwaarwegende onderwerpen genomen moesten 
worden, zoals de coronacrisis, compensatieregelingen Groningen en 
herstel kinderopvangtoeslag. De gewenste snelheid van handelen sloot 
daarbij niet altijd aan op de reguliere budgettaire besluitvormingsmo­
menten.
In onderstaande figuur 3.2.4 is voor de afgelopen vijf jaar een onderver­
deling gemaakt naar achtergrond van de ingediende ISB. Hier is te zien dat 
het grootste deel van ingediende ISB's in 2020 tot en met 2022 gerelateerd 
zijn aan crisismaatregelen, zoals coronacrisis, herstel kinderopvangtoeslag, 
de oorlog in Oekraïne en energiecompensatiemaatregelen.
Tweede Kamer, vergaderjaar 2022–2023, 36 360, nr. 1 65

ISB's kan worden teruggedrongen. Uit de eerste resultaten van deze 
verkenning blijkt onder meer dat het onderscheid tussen lopend en nieuw 
beleid niet altijd duidelijk genoeg is en daardoor onduidelijk is of een ISB 
nodig is. Daarom werd soms uit zekerheid toch een ISB met een beroep op 
artikel 2.27 CW 2016 ingediend. Naast een verduidelijking van de begrippen 
lopend en nieuw beleid zijn verschillende mogelijkheden verkend om in 
de toekomst anders om te gaan met suppletoire begrotingswetten binnen 
en buiten het reguliere begrotingsproces, zoals meer integrale besluit­
vorming of meer (vaste) momenten inbouwen voor reguliere of incidentele 
begrotingsaanpassingen.
Afgelopen jaar is departementen gevraagd de noodzaak te onderbouwen 
voor het indienen van een ISB en eventueel beroep op artikel 2.27 CW 2016. 
In het departementale jaarverslag hebben de departementen in de bijlage 
ook een overzicht opgenomen met de ingediende ISB's en de onderbouwing 
hierbij. Verder wordt bezien of en in welke mate de huidige omvang van 
het aantal ingediende ISB's doorzet. Als dit structureel blijkt, kan nader 
worden overwogen of grotere aanpassingen in het begrotingsproces 
noodzakelijk zijn.
In de evaluatie van de CW 2016 nemen de artikelen 2.25 en 2.27 een 
prominente plek in. De evaluatie verschijnt voor het zomerreces. In het 
najaar wordt in een hoofdlijnenbrief een reactie gegeven op de evaluatie. 
Daarbij worden ook andere trajecten zoals verbetering verslaggevings­
stelsel en financiële informatievoorziening (pilots baten-lasten, financiële 
risico's) en eventuele aanpassingen aan het begrotingsproces 
meegenomen.
3.3 Beleidsinformatie en beleidsevaluatie
Het rijksbrede evaluatiestelsel levert informatie over de doeltreffendheid en 
doelmatigheid van het beleid van het Rijk. Dit stelsel bestaat uit wetten, 
actoren en instrumenten die inzicht bieden in de kwaliteit van beleidskeuzes, 
de uitvoering van deze keuzes en de daarmee behaalde resultaten.
Deze paragraaf gaat achtereenvolgens in op de Strategische Evaluatie 
Agenda (SEA), de geplande en gerealiseerde beleidsdoorlichtingen en 
periodieke rapportages, en de Interdepartementale Beleidsonderzoeken 
(IBO’s).
3.3.1 Strategische Evaluatie Agenda (SEA)
Met ingang van 27 juni 2022 is de nieuwe Regeling periodiek evaluatieon­
derzoek (RPE) formeel van kracht. De primaire aanleiding voor de herziening 
van de RPE is de verankering van de departementale Strategische Evaluatie 
Agenda’s (SEA's). Een SEA biedt een overzicht van de belangrijke beleids­
thema’s van een departement, een toelichting op de inzichtbehoefte per 
thema en een daarbij passende agendering van evaluatieonderzoek en 
periodieke rapportages (de opvolger van beleidsdoorlichtingen). De jaren 
2021-2023 gelden hierbij nog als overgangsjaren, waarin er al zo veel 
mogelijk wordt gewerkt volgens de nieuwe RPE.
Tweede Kamer, vergaderjaar 2022–2023, 36 360, nr. 1 67

middelen in direct beheer van de EC (circa 20 procent van de EU-begroting) 
en middelen in gedeeld beheer van de EC en de lidstaten (circa 80 procent). 
De inkomsten en uitgaven van de EU-begroting zijn gescheiden en kennen 
21
eigen regels en een eigen verantwoordingsstructuur en -ritme.
3.4.1 EU-afdrachten
De Europese begroting wordt grotendeels gefinancierd met jaarlijkse 
afdrachten van de lidstaten. De afdrachten van de EU-lidstaten kennen op 
dit moment vier categorieën:
1. douanerechten of invoerrechten (ook wel traditionele eigen middelen 
genoemd);
2. btw-afdracht;
3. plastic-afdracht
4. afdracht op basis van het bruto nationaal inkomen (bni). Deze afdracht 
vormt de sluitpost van de Europese begroting.
Daarnaast ontvangt de EU overige inkomsten, zoals bijdragen van derden, 
rente- en boete-inkomsten en inkomsten door het uittredingsverdrag van 
het Verenigd Koninkrijk.
De totale afdrachten van Nederland in 2022 zoals verantwoord op de 
22
begroting van Buitenlandse Zaken , bedroegen netto 10 miljard euro (de 
totale afdrachten minus de perceptiekostenvergoeding voor inning van de 
invoerrechten). Dit was 0,3 miljard euro hoger dan voorzien in de Miljoe­
nennota 2022. De totale EU-afdrachten bestaan voor netto 3,8 miljard euro 
uit invoerrechten. De Nederlandse begroting is voor de invoerrechten in 
zekere zin een doorgeefluik. De Nederlandse douane int de invoerrechten 
voor de Europese begroting.
In het jaarverslag van het Ministerie van Buitenlandse Zaken en in de 
verticale toelichting bij het FJR (zie bijlage 8) staat een overzicht van alle 
mutaties die er het afgelopen begrotingsjaar zijn geweest in de Nederlandse 
EU-afdrachten. Figuur 3.4.1 laat zien hoe de afdrachten in 2022 zijn onder­
verdeeld.
21
 Op de uitgaven, de implementatie en het begrotingsbeheer is het Financieel Reglement van 
toepassing (EU-verordening 2018/1046). Voor de inkomsten geldt het zogenoemde Eigen-midde­
lenbesluit.
22
 Begroting V, Buitenlandse Zaken, artikel 3.1 en artikel 3.10.
Tweede Kamer, vergaderjaar 2022–2023, 36 360, nr. 1 69

Afdracht bruto nationaal inkomen (bni)
De bni-afdracht is het sluitstuk van de Europese begroting. De omvang van 
de bni-afdracht is dan ook afhankelijk van alle andere elementen van de 
Europese begroting. Als de uitgaven uit de EU-begroting toenemen, stijgt 
de totale bni-afdracht van de lidstaten. En omgekeerd daalt deze afdracht 
als de uitgaven dalen. Ook als de overige eigen middelen – de douanerech­
tenheffing, de plastic-afdracht of de btw-heffing (van alle lidstaten 
gezamenlijk) – hoger of lager uitvallen, beweegt de bni-afdracht van alle 
lidstaten mee. De Nederlandse bni-afdracht is afhankelijk van de omvang 
van het Nederlandse bni ten opzichte van het bni van de overige lidstaten. 
Het bni voor het lopende jaar wordt vastgesteld op basis van voorlopige 
cijfers en kan in latere jaren worden bijgesteld op basis van realisatie. Dit 
kan leiden tot een nacalculatie van de bni-afdracht (naheffing of terugbe­
taling). De Kamer is over de nacalculatie van 2022 per brief geïnformeerd. 
De nacalculatie van 2022 levert voor Nederland een meevaller van 
556 miljoen euro op.
Het CBS biedt de bni-cijfers jaarlijks rechtstreeks aan Eurostat aan, en 
daarmee aan de Europese Commissie. Het CBS publiceert deze cijfers op 
27
datzelfde moment op zijn website. Daarbij stelt het CBS ook een kwali­
teitsrapport op, dat inzicht biedt in mogelijke fluctuaties van de cijfers. De 
Europese Commissie stelt vervolgens de bni-afdracht voor Nederland vast. 
28 
Eurostat houdt toezicht hierop en publiceert de gegevens op zijn website.
Mogelijke verschillen tussen eerder afgedragen totalen en de uiteindelijk 
definitief vastgestelde afdrachten worden verrekend met de lidstaten. De 
bni-cijfers kunnen met terugwerkende kracht tot en met vier jaar terug 
worden aangepast, omdat dan pas vastgesteld kan worden hoe groot het 
bni van de lidstaten daadwerkelijk was. Dit betekent dat de bni-afdracht pas 
na vier jaar definitief vaststaat. In 2022 bedroeg de bni-afdracht van 
Nederland ongeveer 4,9 miljard euro. Nederland heeft ook op de bni-
afdracht een jaarlijkse korting bedongen in de vorm van een lumpsum, die 
in 2022 1,5 miljard euro bedroeg (deze korting is al meegenomen in de totale 
4,9 miljard euro bni-afdracht).
Overige ontvangsten
Bij de overige ontvangsten worden vooral betalingen en ontvangsten 
geboekt die betrekking hebben op voorgaande jaren. Om de transparantie 
te vergroten worden deze apart verantwoord. In 2022 is er 8,6 miljoen euro 
ontvangen. Dit is een terugbetaling van een betaling onder voorbehoud uit 
2021.
3.4.2 EU-fondsen in gedeeld beheer
Van de totale Europese uitgaven wordt ongeveer 80 procent uitgegeven via 
fondsen in gedeeld beheer. Bij deze fondsen zijn de lidstaten er medever­
antwoordelijk voor dat de beheers- en controlesystemen goed functioneren 
en de EU-middelen op de juiste manier worden besteed. Jaarlijks leggen 
de beleidsverantwoordelijke departementen hierover verantwoording af in 
departementale jaarverslagen. Onderdelen van de verantwoording zijn de 
subsidiabele kosten en daarmee de totale uitgaven, en de werking van de 
beheers- en controlesystemen. Nederland heeft in 2022 voor alle fondsen 
27
 https://www.cbs.nl/nl-nl/achtergrond/2022/50/bni-cijfers-2022-voor-de-eigen-middelen-van-de-
eu 
28
 http://ec.europa.eu/eurostat/statistics-explained/index.php?title=Verifi-
cation_of_GNI_for_own_resource_purposes
Tweede Kamer, vergaderjaar 2022–2023, 36 360, nr. 1 71

verantwoordelijk voor het EFRO en het Ministerie van LNV is verantwoor­
delijk voor het EFMZV. In het gebroken boekjaar 2020–2021 declareerde 
Nederland in totaal 382 miljoen euro bij de Europese structuur- en investe­
ringsfondsen.
Migratie- en veiligheidsfondsen
Onder de Europese migratie- en veiligheidsfondsen vallen voor de subsi­
31
dieperiode 2014-2020 het Asiel-, Migratie- en Integratiefonds (AMIF) en 
het Fonds voor de Interne Veiligheid (ISF). Het Ministerie van Justitie en 
Veiligheid is beleidsverantwoordelijk voor de uitvoering van beide fondsen. 
Het AMIF heeft drie hoofdthema’s, namelijk Asiel & Opvang, Integratie en 
Terugkeer. Vanuit dit fonds stimuleert het ministerie het efficiënt beheer van 
migratiebewegingen. Ook is het fonds erop gericht het gezamenlijk asiel- 
en immigratiebeleid te versterken, te ontwikkelen en uit te voeren. Het ISF 
bestaat uit twee onderdelen: Politiesamenwerking, criminaliteitsbestrijding 
en crisisbeheersing en Buitengrenzen/Visa. Doel van het ISF is de uitvoering 
van de EU Internal Security Strategy stimuleren. Ook draagt dit fonds bij 
aan samenwerking op het gebied van rechtshandhaving en het beheer van 
de buitengrenzen van de EU. In het gebroken boekjaar 2021-2022 
declareerde Nederland in totaal 16 miljoen euro voor de migratie- en veilig­
heidsfondsen. Dit is ruim een kwart minder dan in boekjaar 2020-2021 
(23 miljoen).
3.4.3 Beheers- en controlesystemen en rechtmatigheid
Uit de Europese begrotingsregels vloeien taken voort voor de nationale 
autoriteiten die verantwoordelijk zijn voor het beheer van de fondsen. Zij 
moeten goed werkende beheers- en controlesystemen inrichten bij de 
besteding van EU-middelen. Met goed werkende systemen worden fouten 
in de uitgaven op tijd ontdekt. De onafhankelijke controleur (auditautoriteit) 
beoordeelt de kwaliteit van de beheers- en controlesystemen en de 
declaraties. In Nederland is de Auditdienst Rijk onafhankelijk controleur. 
Het foutenpercentage in de einddeclaratie van een fonds mag niet hoger 
zijn dan 2 procent. Voor het ELGF constateert de Auditdienst Rijk als steek­
proefresultaat een foutmarge van 2,27 procent. Deze is dus hoger dan 
toegestaan. Hierdoor heeft de Auditdienst Rijk geen goedkeurende 
verklaring kunnen afgeven voor het ELGF. De EU zal een conformiteitspro­
cedure voor dit fonds starten. De uitkomsten van deze procedure worden in 
2023 verwacht.
Volgens de departementale jaarverslagen wijzen de controlerapporten van 
de auditautoriteit erop dat in Nederland de beheers- en controlesystemen 
in het gebroken boekjaar 2021-2022 naar behoren functioneerden. Tabel 
3.4.1 geeft een overzicht van de systeemoordelen en de foutpercentages per 
fonds.
31
 Voor de subsidieperiode 2021-2027 is er naast het Asiel-, Migratie- en Integratiefonds (AMIF) en 
het Fonds voor de Interne Veiligheid (ISF) sprake van een derde fonds, namelijk het Instrument 
voor financiële steun voor grensbeheer en visumbeleid (BMVI). Dit is een onderdeel van het 
Fonds voor geïntegreerd grensbeheer, waarin naast BMVI ook douane faciliteiten zijn 
opgenomen. In het boekjaar 2021-2022 zijn hiervoor echter nog geen kosten gedeclareerd. De 
drie fondsen zijn pas in de tweede helft van 2022 goedgekeurd en de eerste verleningen zijn aan 
het eind van het jaar verstuurd.
Tweede Kamer, vergaderjaar 2022–2023, 36 360, nr. 1 73

Verder is in 2022 een geheel nieuwe sectie voor het Handboek Financiële 
Informatie en Administratie Rijksoverheid (HAFIR) toegevoegd en er is 
een overzicht met visualisaties geplaatst. Aan de achterkant is gewerkt aan 
een impuls voor de datakwaliteit.
2022 stond in het teken van de afsluiting en evaluatie van het project 
Doorontwikkeling rijksfinancien.nl 2019-2022. Uit de evaluatie kwam naar 
voren dat de doelgroep van financiële professionals goed wordt bediend: 
zij gebruiken de site om snel een budget of stuk op te zoeken, bijvoorbeeld 
tijdens het begrotingsproces. Er is echter ook behoefte aan meer context, 
duiding en thematische dwarsdoorsnedes. Hierop wordt in de komende 
jaren met nieuwe projecten volop ingezet.
Programma Toekomst Financiële Administratie (TFA)
Het programma Toekomst Financiële Administratie (TFA) is in 2021 
begonnen met het formuleren en afstemmen van een interdepartementaal 
gedragen toekomstvisie van de financiële administratie. Vervolgens is in 
2022 de initiatiefase begonnen voor het verwezenlijken van de visie. Met 
hulp van 35 financial trainees zijn hiertoe via pilots verkenningen uitgevoerd 
gericht op best-practices, creëren van overzicht, opstellen van een 
cloudkader en adviseren over samenwerking en de waarde voor het Rijk als 
geheel. Doel van de verkenningen was om tot een programmaplan te 
komen.
Uit de tussentijdse resultaten blijkt dat het van belang is dat departementen 
gericht gaan samenwerken op het gebied van data-analyse. Zo kunnen zij 
het financieel beheer verstevigen. Daarnaast moet de aandacht uitgaan naar 
robotica om in tijden van personeelstekort de werkdruk te verlichten. Ook 
is een cloudkader nodig voor departementen die hun financieel informatie­
systeem moeten vervangen en de marktontwikkeling willen volgen naar 
(publieke) cloud.
Uit dit ambitieuze interdepartementale verandertraject komen op de 
middellange termijn (2023-2026) projecten voort gericht op een eenduidige 
taxonomie voor informatiestromen. Ook levert het een blauwdruk op van 
de financiële administratie op basis van architectuurprincipes. Daarnaast 
gaat het programma TFA aan de slag met data analyse om het huidige 
werken te verbeteren en bouwblokken te creëren voor datagedreven 
werken.
Digitale koppeling begrotingsgegevens en witte stukken
In 2022 is verder gewerkt aan het automatiseren van de budgettaire tabellen 
van beleid in begrotingen en jaarverslagen. Dit gebeurt op basis van een 
koppeling met het Interdepartementaal Budgettair Overleg Systeem (IBOS). 
Hiermee worden de witte stukken, het begrotingsbeheersysteem en de 
digitale auteursomgeving direct gekoppeld op basis van linked data. Dit 
vermindert de bewerkelijkheid en foutgevoeligheid bij het opstellen van 
de witte stukken. Het is de verwachting dat de koppeling in 2023 in gebruik 
wordt genomen.
Rechtmatigheidsdashboard
Verder is in 2022 gewerkt aan de ontwikkeling van een rijksbreed digitaal 
rechtmatigheidsdashboard. Dit stelt de departementen in staat om te 
rapporteren over de door henzelf geconstateerde onrechtmatigheden 
tijdens het lopende begrotingsjaar. Het rechtmatigheidsdashboard biedt 
de departementen inzichten op basis waarvan zij zelf maatregelen kunnen 
treffen om zo in control te zijn en te blijven over hun begrotingsuitvoering.
Tweede Kamer, vergaderjaar 2022–2023, 36 360, nr. 1 75

Om scherper zicht te krijgen op (toekomstige) financiële risico’s uit juridische 
procedures is een interdepartementaal projectteam opgezet bestaand uit 
medewerkers van het Ministerie van Financiën, het Ministerie van Sociale 
Zaken en Werkgelegenheid en het Ministerie van Economische Zaken en 
Klimaat. Zij hebben onderzoek gedaan naar hoe (toekomstige) financiële 
risico’s systematisch kunnen worden opgenomen in de verantwoordings­
cyclus, zodat de informatievoorziening voor gebruikers verbetert. Deze 
paragraaf met de uitkomsten van dit onderzoek is daarbij de eerste stap. In 
2023 wordt toegewerkt naar de opname van juridische procedures die een 
mogelijk financieel gevolg hebben in de departementale begrotingen en/of 
jaarverslagen.
Scope en onderzoek
Voor dit onderzoek zijn de juridische procedures gedefinieerd als gerechte­
lijke procedures waarbij de Staat betrokken is en die een significante impact 
kunnen hebben op de financiële positie van een ministerie of de Staat. 
Onderscheid kan worden gemaakt tussen juridische procedures aange­
spannen tegen departementen (feitelijk de minister of staatssecretaris in 
de hoedanigheid van ‘bestuursorgaan’) en juridische procedures tegen de 
Staat. De eerste categorie (de bestuursrechtelijke procedures, bezwaar en 
beroep) vloeit direct voort uit de uitvoeringspraktijk van een bepaald 
departement. Juridische procedures tegen de Staat betreffen civiele 
procedures, meestal gericht op het verkrijgen van een schadevergoeding 
voor beweerdelijk onrechtmatig handelen van de Staat. De risico’s die 
voortvloeien uit de eerste categorie (bestuursrechtelijke procedures) gaan 
in de eerste plaats over bedragen die gemoeid zijn met beschikkingen. Bij 
civiele procedures gaat het meestal om het risico dat een schadeclaim en 
vergoeding van proceskosten worden toegekend (en de kosten van daarbij 
benodigde externe juridische bijstand, vaak die van de landsadvocaat).
Om inzicht te krijgen in mogelijke verbeteringen van de informatievoor­
ziening zijn vier verschillende lopende procedures geanalyseerd. Het gaat 
om de volgende procedures waarmee de Staat of departe­
menten te maken hebben:
• procedures die aandeel- en obligatiehouders aanspanden na de natio­
nalisatie van SNS Reaal;
• toekomstige informatiedeling over de WOO-beroepen;
• nadeelcompensatie van Inmarsat;
• de uitspraak in de klimaatzaak Urgenda.
Naast deze casussen is de werkwijze van de private sector rondom dit type 
risico onderzocht, alsmede hoe andere landen dit inzichtelijk maken. Naar 
aanleiding hiervan zijn verschillende opties voor informatievoorziening 
bekeken.
Voor verantwoording over juridische procedures met mogelijk financiële 
gevolgen moet de afweging worden gemaakt of er sprake is van nadelige 
beïnvloeding van de procespositie van de Staat of van afzonderlijke depar­
tementen. Het verstrekken van informatie over juridische geschillen waarbij 
de Staat is betrokken kan de onderhandelingspositie en daarmee de 
belangen van de Staat bemoeilijken. Ook is het denkbaar dat derden in de 
verstrekte informatie aanleiding zien eveneens te procederen tegen de Staat 
of zich te voegen bij lopende zaken.
Tweede Kamer, vergaderjaar 2022–2023, 36 360, nr. 1 77

Compensatie voor tekort op het bijstandsbudget van de gemeente 
Landgraaf (peildatum 31 maart 2023)
De Centrale Raad van Beroep heeft aangekondigd op 11 april 2023 uitspraak 
te doen in een rechtszaak tussen Landgraaf en het Ministerie van Sociale 
Zaken en Werkgelegenheid over de verdeling van het bijstandsbudget. 
Landgraaf is van mening dat zijn budgetaandeel in de verdeling van het 
macrobudget bijstand en LKS onvoldoende is, waardoor het meerjarige 
tekorten heeft op zijn bijstandsuitgaven. Eerder heeft Landgraaf een 
compensatie ontvangen voor zijn budgetaandeel in de verdeling van 2015 
en 2016. Er liepen namelijk diverse kenmerken onvoldoende in het model 
mee, waardoor Landgraaf onevenredig benadeeld werd. Dat is vanaf 2017 
aangepast, maar Landgraaf blijft van mening dat zijn budgetaandeel te laag 
is.
Schadeloosstellingsprocedure SNS REAAL
Op 1 februari 2013 heeft de minister van Financiën SNS REAAL onteigend. 
Sindsdien is geprocedeerd over de hoogte van de schadeloosstelling voor 
de onteigende effecten en vermogensbestanddelen. De minister en een 
aantal belanghebbenden zijn partij in de procedure. De Wet op het financieel 
toezicht (Wft) schrijft voor dat de Ondernemingskamer van het Gerechtshof 
Amsterdam (OK) de hoogte van de schadeloosstelling vaststelt. De OK heeft 
op 11 februari 2021 de hoogte van de schadeloosstelling vastgesteld op 
37
804.810.000 euro exclusief wettelijke rente. Zowel de minister van 
Financiën als enkele andere partijen hebben tegen die uitspraak cassatie­
beroep bij de Hoge Raad ingesteld. De uitspraak van de Hoge Raad wordt 
in 2023 verwacht.
3.6 Rijksbrede financiële bedrijfsvoering
Voor de continuïteit van het beleid is het belangrijk dat de bedrijfsvoering 
op orde is en goed functioneert. Dit geldt ook voor het financieel beheer van 
de departementen en de financiële functie van het Rijk in zijn algemeenheid. 
Daarom worden de risico's in de bedrijfsvoering elk jaar geïdentificeerd 
door zowel de directies Financieel-Economische Zaken als de Auditdienst 
Rijk en de Algemene Rekenkamer.
In deze paragraaf komen de financiële bedrijfsvoeringsrisico's aan de orde, 
samen met het verzelfstandigingsbeleid van het Rijk.
3.6.1 Risico's financiële bedrijfsvoering Rijk
Over het begrotingsjaar 2022 heeft de Auditdienst Rijk bij de departementen 
risico's geïdentificeerd in de financiële bedrijfsvoering. Deze risico's duidt 
de Auditdienst Rijk aan als bevindingen en aandachtspunten.
Uit de controle van de Auditdienst Rijk is gebleken dat het aantal 
bevindingen en aandachtspunten in 2022 licht is afgenomen ten opzichte 
van 2021. In totaal zijn 54 bevindingen en aandachtspunten over 2022 
gerapporteerd tegenover 57 in 2021. Er zijn 14 bevindingen opgelost, maar 
ook 10 nieuwe bevindingen bijgekomen. Er is één bevinding ten opzichte 
van vorig jaar gesplitst.
37
 Voorafgaand aan de procedure bij de OK had de minister een voorschot van 0 euro aangeboden.
Tweede Kamer, vergaderjaar 2022–2023, 36 360, nr. 1 79

Concreet is het kabinet als eerst aan de slag gegaan met de aanpassing van 
de Regeling agentschappen, het kader voor stichtingen en het proces om 
de huidige Aanwijzingen inzake rijksinspecties aan te passen en vorm te 
geven als Wet op de Rijksinspecties. De richting en planning voor deze 
trajecten is uiteengezet in hiervoor genoemde Kabinetsreactie.
Werk aan Uitvoering
Naast de set aan regelgeving van organisaties op afstand, heeft het kabinet 
ook stappen ondernomen om bestaande verzelfstandigde organisaties te 
ondersteunen. Dit gebeurt onder andere via het overheidsbrede 
programma Werk aan Uitvoering (WaU). Dit programma is van belang om 
burgers en ondernemers beter te helpen via passende dienstverlening en 
het aanpakken van onbedoelde, maar in de praktijk soms hardvochtig 
uitpakkende wetten en regels. Ook wil het kabinet de samenwerking tussen 
politiek, beleid en uitvoering verbeteren, opdat wat politiek wordt beloofd 
waargemaakt kan worden in de praktijk. Op deze manier kan de publieke 
dienstverlening structureel worden verbeterd en kunnen dilemma’s in de 
uitvoering transparant politiek worden gedeeld en gewogen. Het kabinet 
heeft zijn prioriteiten en prestaties rondom het programma WaU verschil­
40
lende keren aan het parlement kenbaar gemaakt. Verder is er budget 
vrijgemaakt voor verbetering van de uitvoering en dienstverlening. Het gaat 
om tien jaar lang 600 miljoen euro per jaar, met een aanloop van 200 miljoen 
euro in 2022.
40
 Kamerbrief stand van zaken programma Werk aan Uitvoering | Kamerstuk | Rijksoverheid.nl en 
Modernisering van de overheid | Tweede Kamer der Staten-Generaal
Tweede Kamer, vergaderjaar 2022–2023, 36 360, nr. 1 81

SCP Sociaal en Cultureel Planbureau
SDG Sustainable Development Goal
SEA Strategische evaluatieagenda
SGP Stabiliteits- en Groeipact
SZW Ministerie van Sociale Zaken en Werkgelegenheid
UWV Uitvoeringsinstituut voor Werknemersverzekeringen
VJN Voorjaarsnota
VN Verenigde Naties
VNG Vereniging van Nederlandse Gemeenten
vpb vennootschapsbelasting
VWS Ministerie van Volksgezondheid, Welzijn en Sport
Wajong Wet Arbeidsongeschiktheidsvoorziening Jonggehandicapten
WAZO Wet Arbeid en Zorg
WGA Werkhervatting Gedeeltelijke Arbeidsgeschikten
WIA Wet Werk en Inkomen naar Arbeidsvermogen
WKB Wet op het kindgebonden budget
Wlz Wet langdurige zorg
Wmo Wet maatschappelijke ondersteuning
WW Werkloosheidswet
zbo zelfstandig bestuursorgaan
Zvw Zorgverzekeringswet
ZW Ziektewet
Tweede Kamer, vergaderjaar 2022–2023, 36 360, nr. 1 83

