Jaarverslag 2015
Jaarverslag Commissie Buitenslands 
Gediplomeerden Volksgezondheid

2  |  Jaarverslag CBGV 2015
4 Beleidsmatige en andere activiteiten in 2015 20
4.1 Nieuwe beroepsinhoudelijke toets verpleegkundigen 20
4.2  Afspraken met hbo-instellingen over aanpassingsstages 20
4.3 Afspraken over uitvoering van proeven van bekwaamheid  21
4.4  Wijziging Europese Richtlijn 21
4.5 Taalbeheersing Europese aanvragers 21
4.6  BES-eilanden 22
4.7 Organisatie erkenningsprocedure 22
4.8 Voorlichtingsbijeenkomsten 22
5 Beroepsinhoudelijke toetsing sinds de invoering 23
5.1 Ontwikkeling beroepsinhoudelijke toetsen 23
 5.1.1 Artsen 23
 5.1.2 Tandartsen 23
 5.1.3 Verpleegkundigen 24
 5.1.4 Toetsing als kwalitatieve methode 24
 5.1.5 Toetsing andere beroepen 24
5.2 Resultaten beroepsinhoudelijke toetsing artsen 24
 5.2.1 AKV-toets artsen 25
 5.2.2 Beroepsinhoudelijke toetsen artsen 25
 5.2.3 Herkomst buitenlandse artsen 26
5.3 Resultaten beroepsinhoudelijke toetsing tandartsen 27
 5.3.1 De AKV –toets tandartsen 27
 5.3.2 Beroepsinhoudelijke toets tandartsen 27
 5.3.3 Herkomst buitenlandse tandartsen 28
5.4  Resultaten beroepsinhoudelijke toetsing verpleegkundigen 28
 5.4.1 AKV-toets verpleegkundigen 29
 5.4.2 Beroepsinhoudelijke toets verpleegkundigen 29
 5.4.3 Herkomst buitenlandse verpleegkundigen 30

4  |  Jaarverslag CBGV 2015

6  |  Jaarverslag CBGV 2015
1 Taak en samenstelling CBGV
1.1 Wettelijke basis
De Commissie Buitenslands Gediplomeerden Volksgezondheid (CBGV) is een onafhankelijk 
adviesorgaan. In artikel 41 lid 5 van de Wet op de beroepen in de individuele gezondheidszorg (Wet BIG) 
is bepaald dat de Minister van Volksgezondheid, Welzijn en Sport (VWS) voor elk daarvoor in 
aanmerking komend beroep een commissie van deskundigen instelt, die tot taak heeft hem op zijn 
verzoek of uit eigen beweging van advies te dienen inzake de toepassing van dit artikel en ten aanzien 
van het verlenen van een erkenning van beroepskwalificaties als bedoeld in de Algemene wet erkenning 
EG-beroepskwalificaties. 
De commissie geeft de Minister van VWS dus gevraagd en ongevraagd advies over aanvragen van 
buitenlandse beroepsbeoefenaren die in de Nederlandse gezondheidszorg willen werken en daarnaast 
over het beleid en de uitvoering van het beleid op het terrein van de erkenning van buitenlandse 
diploma’s. 
Het uitgangspunt van de commissie is het in de Wet BIG verankerde belang van het publiek en de 
kwaliteit van zorg. De aanvraag van de beroepsbeoefenaar met een buitenlands diploma kan pas worden 
gehonoreerd nadat de commissie heeft vastgesteld dat de vakbekwaamheid op het eindniveau van de 
Nederlandse opleiding is. 
De commissie brengt advies uit aan de Minister van VWS, die een besluit neemt op de aanvraag van de 
buitenlandse beroepsbeoefenaar. De Minister is op grond van jurisprudentie van de Afdeling 
bestuursrechtspraak van de Raad van State gehouden het advies over te nemen.
1.2 Samenstelling CBGV
Samenstelling, taak en werkwijze van de commissie zijn geregeld in het Besluit buitenslands 
gediplomeerden van 12 mei 1995. De leden en plaatsvervangende leden worden voor een periode van 
vier jaar benoemd door de Minister van VWS. De voorzitter wordt in functie benoemd, eveneens voor 
vier jaar. Voor elk van de in artikel 3 en in artikel 34 en 36A van de Wet BIG genoemde beroepen fungeert 
een commissie, bestaand uit de voorzitter, tevens lid, en drie tot vier leden en evenveel 
plaatsvervangende leden. De leden zijn deskundigen op het terrein van het betreffende beroep. Zij 
worden benoemd op voordracht van beroepsorganisaties en onderwijsinstellingen. Een van de leden 
van de commissies wordt door de minister van VWS op voordracht van de voorzitter tot 
plaatsvervangend voorzitter benoemd. Sinds 1 december 2013 vervult de heer B. Leijenaar Mds de functie 
van plaatsvervangend voorzitter. 
Er zijn acht commissies voor de in artikel 3 van de wet genoemde beroepen. Voor de vijftien beroepen 
die onder artikel 34 vallen zijn veertien commissies ingesteld, omdat voor twee beroepen de commissies 
zijn samengevoegd. Voor één van de twee beroepen die onder artikel 36A vallen is nog geen commissie 
ingesteld. De CBGV bestaat dus uit 23 commissies voor de 25 in en op grond van de wet geregelde 
beroepen. In totaal gaat het om ruim 150 leden en plaatsvervangende leden. Bijlage 1 bevat een 
overzicht van de betreffende beroepen. 

8  |  Jaarverslag CBGV 2015
2.2 Diploma’s van buiten de EER
Houders van diploma’s die door een land buiten de EER zijn afgegeven doen een aanvraag voor een 
verklaring van vakbekwaamheid. Bij de erkenning van derdelanddiploma’s is de Nederlandse regelgeving 
van toepassing, dus de Wet BIG en daarop gebaseerde regelingen. 
2.2.1 Algemene kennis- en vaardighedentoets
Alle houders van derdelanddiploma’s moeten een algemene kennis- en vaardighedentoets (AKV-toets) 
afleggen. Deze is gericht op beheersing van de Nederlandse taal, communicatievaardigheden en kennis 
van de Nederlandse gezondheidszorg. De AKV-toets is op initiatief van de commissie ontwikkeld als 
instrument om de beheersing van de Nederlandse taal, specifiek gericht op communicatie met 
patiënten, collega’s en andere beoefenaren in de gezondheidszorg, te toetsen.
Er is een AKV-toets voor academische beroepen en een voor hbo- en mbo- beroepen. 
Nadat de buitenlandse diplomahouder is geslaagd voor de AKV-toets volgt beroepsinhoudelijke toetsing 
(artsen, tandartsen en verpleegkundigen) of inhoudelijke beoordeling door de commissie (overige 
beroepen). 
AKV-toets academische beroepen AKV-toets mbo- en hbo-beroepen
Bij Babel talen Bij Cito
Onderdelen: Onderdelen:
• Nederlandse taal en communicatie, Samenvatten ren • Nederlandse taal (schriftelijk)
presenteren, gesprek en verslag 
• leesvaardigheid Engels • leesvaardigheid Engels 
• kennis van de Nederlandse gezondheidszorg • beroepsinhoudelijke uitdrukkingen. 
• Niveau: B2/C1 • Niveau: B1 mbo-beroepen en B2 hbo beroepen
2.2.2 Beroepsinhoudelijke toetsen
Op grond van de uitslagen van de beroepsinhoudelijke toetsen kan de commissie tot het oordeel komen 
dat de vakbekwaamheid van de buitenlandse diplomahouder gelijkwaardig is aan die van een 
Nederlandse beroepsbeoefenaar aan het eind van de opleiding. Wanneer bij de beroepsinhoudelijke 
toetsen tekortkomingen zijn vastgesteld volgt een advies voor een aanvullende opleiding. Bij 
tekortkomingen die niet met een aanvullende opleiding zijn te overbruggen volgt een advies tot 
afwijzing van de aanvraag. In dat geval moet de gehele opleiding worden gevolgd om in Nederland het 
beroep te kunnen uitoefenen.
2.2.3 Inhoudelijke beoordeling
Op grond van inhoudelijke beoordeling van de aanvragen van de beoefenaren van de overige beroepen 
kan de commissie tot de conclusie komen dat de vakbekwaamheid van de buitenlandse diplomahouder 
gelijkwaardig, nagenoeg gelijkwaardig of niet gelijkwaardig is. 
Als de vakbekwaamheid (nagenoeg) gelijkwaardig is wordt een verklaring van vakbekwaamheid 
afgegeven, waarmee de buitenlandse diplomahouder zich – wanneer het een artikel 3-beroep betreft – 
geclausuleerd kan inschrijven in het BIG-register. Hij of zij moet dan nog een periode onder supervie 
werken. De clausule houdt in dat de bevoegdheid is beperkt in tijd – de inschrijving is voor een bepaalde 

10  |  Jaarverslag CBGV 2015
3 Adviezen in 2015
Dit hoofdstuk bevat een overzicht van de (aantallen) adviezen die de commissie in 2015 heeft 
uitgebracht. 
De adviezen worden tijdens commissievergaderingen vastgesteld. De voorzitter kan besluiten een 
schriftelijke ronde te houden wanneer er minder dan drie aanvragen zijn of wanneer de commissie met 
spoed advies moet uitbrengen. 
In 2015 heeft de commissie in totaal 395 adviezen uitgebracht. De deelcommissies van 
inhoudsdeskundigen die samen de CBGV vormen zijn in totaal 58 keer bijeen geweest. 
Naast 306 reguliere adviezen in het kader van de erkenningsprocedure zijn 48 aanvullende adviezen 
uitgebracht. Een aanvullend advies wordt gevraagd als:
• Een buitenlandse diplomahouder informatie verstrekt aan de minister nadat de commissie advies 
heeft uitgebracht
• In het kader van een bezwaar- of beroepsprocedure
• Naar aanleiding van een verklaring die aan het einde van een aanpassingsstage is afgegeven door de 
supervisor. 
Ook heeft de commissie 41 adviezen uitgebracht in het kader van herregistratie in het BIG-register 
(zie verder paragraaf 3.4).
Bij de advisering is onderscheid gemaakt tussen de aanvragen van houders van diploma’s die zijn 
afgegeven door EER-landen aan onderdanen van die landen enerzijds en de aanvragen van houders van 
derdelanddiploma’s anderzijds.
Type advies en consequenties (diploma’s van binnen de EER)
Binnen de EER
Conclusie commissie Advies Inschrijving BIG- Consequentie Resultaat
register/ erkenning 
opleidingstitel
Geen wezenlijke Erkenning Ja
verschillen beroepskwalificatie
Wezenlijke verschillen Nog geen erkenning Nog niet Aanpassingsstage of Bij positief resultaat 
beroepskwalificatie proeve van erkenning 
bekwaamheid beroepskwalificatie

12  |  Jaarverslag CBGV 2015
Daarnaast heeft de commissie bij vier aanvragen tot erkenning als gezondheidszorgpsycholoog 
geadviseerd de aanvraag af te wijzen omdat er geen sprake was van een postmasterdiploma en/of 
beroepservaring in het land van herkomst.
Het aantal adviezen dat is uitgebracht over buitenlandse artsen, tandartsen, apothekers, verloskundigen 
en verpleegkundigen is beperkt omdat het merendeel van de diploma’s voor deze beroepen automatisch 
wordt erkend op grond van de Richtlijn. 
Vier adviezen over artsen en tandartsen hebben betrekking op diploma’s van buiten de EER die door een 
lidstaat van de EER zijn erkend, waarbij de betrokken personen drie jaar of langer beroepservaring 
hebben opgedaan in de betreffende lidstaat. Deze aanvragen zijn aan de hand van de regels van het 
algemeen stelsel van de Richtlijn beoordeeld.
In tabel 2 staat dezelfde gegevens maar dan voor de periode 2011 tot en met 2015. 
Tabel 2. Adviezen over aanvragen artikel 3 beroepen van binnen de EER, inhoudelijke beoordeling, 
2011-2015. Aantallen en percentages.
Beroep Erkenning beroepskwalificatie Wezenlijke verschillen Totaal adviezen 2011-15
Arts 11 6 17
Tandarts 6 18 24
Apotheker 5 5
GZ-psycholoog 32 42 74
Psychotherapeut 13 18 31
Fysiotherapeut 45 73 118
Verloskundige 1 1
Verpleegkundige 4 48 52
Totaal 111 211 322
Percentages 34% 66% 100%
3.1.2 Artikel 34 en 36A beroepen
Tabel 3 geeft de resultaten voor 2015 van de beoordeling van de houders van EER-diploma’s voor de 
beroepen die in Nederland onder artikel 34 of artikel 36A van de Wet BIG vallen. 
Tabel 3. Adviezen over aanvragen artikel 34 en 36A beroepen van binnen de EER, inhoudelijke 
beoordeling, 2015. Aantallen en percentages.
Beroep Erkenning beroepskwalificatie Wezenlijke verschillen Totaal adviezen 2015
Apothekersassistent 1 2 3
Diëtist 2 2
Ergotherapeut 8 1 9
Huidtherapeut
Klinisch fysicus 1 1
Logopedist 5 5
Mondhygiënist 3 3
Oefentherapeut 
Optometrist
Orthoptist
Podotherapeut 6 6
Radiodiagnostisch laborant

14  |  Jaarverslag CBGV 2015
3.2  Diploma’s van buiten de EER
Ook in deze paragraaf komen eerst de artikel 3-beroepen aan de orde, gevolgd door de artikel 34- en 
36A-beroepen.
3.2.1 Toetsing alle aanvragers
Alle aanvragers met een diploma van buiten de EER moeten de Algemene Kennis- en Vaardighedentoets 
(AKV-toets) afleggen. Slagen hiervoor is een voorwaarde om verder te gaan met de procedure. Voor drie 
beroepen is een beroepsinhoudelijke toets ontwikkeld: de beroepen arts, tandarts en verpleegkundige. 
Aanvragen van beoefenaren van alle andere beroepen worden inhoudelijk beoordeeld door de 
betreffende commissie.
3.2.2 Artikel 3 beroepen
AKV-toets en beroepsinhoudelijke toetsing
In tabel 5 worden de resultaten gepresenteerd van de AKV-toets.
Tabel 5. Toetskandidaten die de AKV-toets hebben afgelegd, 2015. Aantallen en percentages
Beroep Geslaagd AKV- toets Niet geslaagd AKV-toets Afgezien BI-toets
Arts 28 2 1
Tandarts 21 5
Verpleegkundige 12 2 3
Totaal 61 9 4
Ook over de aanvragers die niet zijn geslaagd of hebben afgezien van de beroepsinhoudelijke toets is 
advies uitgebracht.
Overigens is het aantal buitenlandse diplomahouders dat een aanvraag indient hoger dan deze tabel 
aangeeft. Een aantal van deze aanvragers (2015: 90) zet de aanvraag niet door. De redenen om de 
aanvraagprocedure niet door te zetten lopen uiteen: 
• de aanvrager woont niet in Nederland of vertrekt weer
• de aanvrager vindt de kosten te hoog
• de aanvrager is van oordeel niet aan de eisen van de Wet BIG te voldoen. 
• de aanvrager doet een aanvraag in meerdere landen en kiest na het ontvangen van informatie over de 
procedures kiest voor een ander land. 
In tabel 6 worden de resultaten gepresenteerd van de beoordelingen door middel van 
beroepsinhoudelijke toetsen.

16  |  Jaarverslag CBGV 2015
Daarnaast heeft de commissie bij drie aanvragen tot erkenning als gezondheidszorgpsycholoog 
geadviseerd de aanvraag af te wijzen omdat geen postmasterdiploma was behaald in het land van 
herkomst.
Dezelfde gegevens over de periode 2011 tot en met 2015 staan in tabel 9.
Tabel 9. Adviezen over aanvragen artikel 3 beroepen van buiten de EER, inhoudelijke beoordeling, 
2011-2015. Aantallen en percentages
Beroep Gelijkwaardig Nagenoeg gelijkwaardig Niet gelijkwaardig Totaal adviezen
Arts 2 24 26
Tandarts 1 9 10
Apotheker 1 20 21
GZ-psycholoog 4 1 7 12
Psychotherapeut 3 3 6
Fysiotherapeut 4 6 8 18
Verloskundige 1 6 7
Verpleegkundige 3 18 21
Totaal 15 11 95 121
Percentages 12% 9% 79% 100%
In de tabellen 8 en 9 horen de beroepen arts, tandarts en verpleegkundigen eigenlijk niet thuis. De 
buitenlandse beoefenaren van deze beroepen moeten immers een beroepsinhoudelijke toets afleggen. 
Tot 1 januari 2012 was het beleid om aanvragers met een diploma van buiten de EER maar met een 
EER-nationaliteit niet te toetsen. Dit beleid is beëindigd nadat uit overleg met de Europese Commissie 
bleek dat bij deze aanvragen de Richtlijn niet van toepassing is. De tandarts in tabel 8 betreft een 
beroepsbeoefenaar die reeds lang in Nederland werkzaam was en eerder als gelijkwaardig was 
beoordeeld maar bij vergissing niet in het BIG-register was ingeschreven.
3.2.3 Artikel 34 en 36A beroepen
Tabel 10 bevat de resultaten van de beoordeling door de commissie van aanvragen van diplomahouders 
van buiten de EER die onder artikel 34 of 36A van de Wet BIG vallen. 
Tabel 10. Adviezen over aanvragen artikel 34 en 36A beroepen van buiten de EER, inhoudelijke 
beoordeling, 2015. Aantallen en percentages.
Beroep Gelijkwaardig Nagenoeg gelijkwaardig Niet gelijk-waardig Totaal adviezen 2015
Apothekersassistent 2 2
Diëtist 1 1
Ergotherapeut 1 1
Huidtherapeut
Klinisch fysicus
Logopedist 2 2
Mondhygiënist 2 2 4
Oefentherapeut
Optometrist
Orthoptist
Podotherapeut
Radiodiagnostisch 
laborant

18  |  Jaarverslag CBGV 2015
Tabel 12. Duur van aanvullende opleiding en aanpassingsstages bij artikel 3 beroepen, 2011-2015. 
Aantallen en maanden
Beroep EER Niet-EER
N Gemiddelde duur N Gemiddelde duur 
stage opleiding 
Apotheker 7 23 20 42
GZ-psycholoog 32 12 6 19
Psychotherapeut 16 13 5 46
Fysiotherapeut 73 12 8 27
Verloskundige 1 24 4 32
Bij alle beroepen is de gemiddelde duur van de aanpassingsstage die EER-aanvragers moeten doen 
(aanzienlijk) korter dan de aanvullende opleiding die aanvragers van buiten de EER moeten volgen. 
De gemiddelde duur van de aanvullende opleiding bij apothekers is relatief lang. De reden hiervoor is 
dat het beroep van apotheker in Nederland en daarmee ook de opleiding sterk afwijkt van dat in veel 
andere landen. 
Ook bij psychotherapeuten is de duur relatief lang. Door het lage aantal wordt hier de uitkomst sterk 
bepaald doordat enkele psychotherapeuten, afkomstig uit de Verenigde Staten de hele opleiding 
moesten doen omdat zowel de vooropleiding als de postmasteropleiding korter en van een veel lager 
niveau waren.
Tabel 13. Duur van aanvullende opleiding en aanpassingsstages bij artikel 34 en 36A beroepen, 
2011-2015. Aantallen en maanden.
Beroep EER Niet-EER
N Gemiddelde duur N Gemiddelde duur 
stage (mnd) opleiding (mnd)
Apothekersassistent 20 11 6 21
Diëtist 5 6 2 27
Ergotherapeut 2 14 1 24
Huidtherapeut
Klinisch fysicus 1 24
Logopedist 5 8 2 14
Mondhygiënist 7 15 3 9
Oefentherapeut 1 18
Optometrist 1 24
Orthoptist 1 6
Podotherapeut 1 12
Radiodiagnostisch laborant 2 21
Radiotherapeutisch 
laborant
Tandprotheticus 2 12
Verzorgende IG 28 19 44 26
Physician assistant
Klinisch technoloog

20  |  Jaarverslag CBGV 2015
4 Beleidsmatige en andere 
activiteiten in 2015
4.1 Nieuwe beroepsinhoudelijke toets verpleegkundigen
De vanaf 2007 gebruikte beroepsinhoudelijke toets voor verpleegkundigen was gebaseerd op 
deelkwalificaties. Deze zijn in de opleiding vervangen door kwalificatiedossiers. 
In de loop van 2015 is een nieuwe toets ingevoerd die gebaseerd is op de kwalificatiedossiers die sinds 
enkele jaren de basis vormen van de opleiding tot verpleegkundige. 
Er zijn twee deeltoetsen, een generieke en een specifieke.
De generieke toets is een schriftelijke kennistoets, gericht op:
• Afnemen van een anamnese 
• Onderkennen van dreigende of bestaande gezondheidsproblemen
• Opstellen van een verpleegplan 
• Uitvoeren van de verpleegkundige zorg
• Evalueren en vastleggen van de verpleegkundige zorg
• Professionele ontwikkeling 
• Samenwerken met andere beroepsgroepen in de zorg
• Bieden van goede kwaliteit van zorg,
De specifieke toets is een kennis over vaardighedentoets, waarbij de aanvrager zijn of haar kennis moet 
toepassen op een casus. Daarbij mag de aanvrager kiezen in welke branche van de zorg de casus speelt: 
verzorging, verpleeghuis en thuiszorg (VVT), klinische zorg, geestelijke gezondheidszorg (GGZ) of 
gehandicaptenzorg. 
Evenals bij de oude toets worden in het buitenland gediplomeerde verpleegkundigen getoetst op het 
eindniveau van de Nederlandse mbo-opleiding.
Deze toets wordt ook ingezet in het kader van de herregistratie in het BIG-register. Het ROC Midden 
Nederland draagt zorg voor de vaststelling van de toetsen, de organisatie, het afnemen, de beoordeling 
en het onderhoud van de toets.
4.2  Afspraken met hbo-instellingen over 
aanpassingsstages 
Europese aanvragers moeten in veel gevallen nog een aanpassingsstage volgen. Door verschillende 
commissies is de wens uitgesproken hiervoor - om redenen van kwaliteit - gebruik te maken van de 
infrastructuur van opleidingsinstellingen. Met de opleidingen fysiotherapie zijn hierover afspraken 
gemaakt. Belangrijkste onderdeel is dat de stage wordt gevolgd in praktijken die een formele relatie 
onderhouden met een opleidingsinstelling. Met commissies voor andere hbo-beroepen zijn soortgelijke 
afspraken gemaakt. 
Deze werkwijze is niet geschikt voor de mbo-beroepen vanwege het hoge aantal opleidingsinstellingen. 
Dit geldt in het bijzonder voor verpleegkundigen en verzorgenden individuele gezondheidszorg. Voor 
aanpassingsstages worden deze aanvragers verwezen naar door SBB-erkende leerbedrijven.

22  |  Jaarverslag CBGV 2015
4.6  BES-eilanden
De voormalige Nederlandse Antillen Bonaire, St. Eustatius en Saba, samen de BES-eilanden genoemd, 
zijn sinds 2010 openbare lichamen binnen de Staat der Nederlanden. De Wet BIG is echter niet geldig op 
de BES. Alleen de gezondheidszorgberoepen, arts, tandarts, apotheker en verloskundige zijn voor de 
eilanden gereglementeerd. De uitoefening van een gezondheidszorgberoep is verboden, tenzij een 
beroepsbeoefenaar een ontheffing heeft van de minister van VWS. 
De uitvoering van het ontheffingenbeleid is in 2015 een taak geworden van het CIBG. Een beoefenaar 
van een gezondheidszorgberoep kan in aanmerking komen voor een ontheffing als hij/zij in Nederland 
is ingeschreven in het BIG-register, of op grond van een Europese diploma in Nederland in aanmerking 
zou komen voor automatische erkenning of een verklaring van vakbekwaamheid heeft ontvangen van 
de minister van VWS. 
Voor het verlenen van een verklaring van vakbekwaamheid wint de minister advies in van de CBGV. De 
commissie zal deze aanvragen op dezelfde wijze behandelen als bij aanvragen voor erkenning in 
Nederland. 
4.7 Organisatie erkenningsprocedure
De ambtelijke en administratieve ondersteuning van de CBGV wordt verzorgd door het agentschap CIBG. 
Bij een reorganisatie in 2010 zijn de ondersteuning van de CBGV en de diensten waarmee de CBGV 
intensief samenwerkt, uit elkaar geplaatst. Dit heeft geleid tot toename van de bureaucratie en langere 
doorlooptijden. In 2012 is de ondersteuning van de CBGV ondergebracht bij de afdeling die namens de 
minister van VWS aanvragen in behandeling neemt. In 2014 is een begin gemaakt met de integratie van 
beide onderdelen in operationele zin, met behoud van de onderscheiden verantwoordelijkheden. Een 
centrale plaats in de nieuwe organisatiestructuur wordt ingenomen door de adjunct-secretarissen, die 
verantwoordelijk worden voor een aanvraag vanaf het moment dat deze in behandeling wordt genomen 
tot en met het namens de minister van VWS genomen besluit. Dit zal leiden tot meer doelmatigheid, 
kortere doorlooptijden en betere kwaliteit. De nieuwe afdeling kan daarbij ook fungeren als 
kenniscentrum, ook voor de buitenwereld. De nieuwe organisatiestructuur zal begin 2016 worden 
ingevoerd.
4.8 Voorlichtingsbijeenkomsten
De commissie verzorgt jaarlijks tweemaal een voorlichtingsbijeenkomst voor aanvragers van 
academische beroepen. Tot 2010 was deze bijeenkomst vooral bedoeld voor van buiten de EER 
afkomstige artsen en tandartsen, maar met de invoering van de AKV-toets voor alle academische 
beroepen is de doelgroep uitgebreid tot alle academische beroepen. 
De voorlichtingsbijeenkomsten vinden plaats bij het taleninstituut Babel in Utrecht. Babel geeft 
informatie over de AKV-toets en de CBGV licht de de beoordelingsprocedure en de beroepsinhoudelijke 
toetsing toe. Daarnaast wordt een presentatie gegeven door de Vereniging Buitenlands Gediplomeerde 
Artsen (VGBA), een netwerkorganisatie voor onderlinge ondersteuning en informatieverstrekking. 

24  |  Jaarverslag CBGV 2015
De toetsen zijn verplicht gesteld voor alle in het buitenland gediplomeerde tandartsen die niet worden 
beschermd door de Europese Richtlijn en die na 1 januari 2007 een aanvraag voor een verklaring van 
vakbekwaamheid hebben ingediend.
De eerste AKV-toetsen werden afgenomen in december 2007 en de eerste beroepsinhoudelijke toetsen 
in mei 2008.
5.1.3 Verpleegkundigen
Evenals voor artsen en tandartsen is gekozen voor een AKV-toets. Voor de beroepsinhoudelijke toetsing 
van buitenlandse verpleegkundigen is het eindtermendocument “Gekwalificeerd voor de Toekomst”  
als uitgangspunt genomen. Dit document bestaat uit een aantal generieke deelkwalificaties en 
deelkwalificaties gericht op de verzorging/ verpleging van bepaalde patiëntencategorieën. De 
aanvraagprocedure voor verpleegkundigen wordt afgesloten met een gesprek met de aanvrager, waarin 
zowel de resultaten van de toetsen als de informatie die de aanvrager heeft verstrekt worden besproken. 
Dit is nodig omdat de beroepsinhoudelijke toets alleen gericht is op kennis en niet op vaardigheden. 
Deze toets is afgenomen tot eind 2014. In de loop van 2015 is een beroepsinhoudelijke toets ingevoerd 
die uitgaat van in het curriculum ingevoerde kwalificatiedossiers. 
 
De toetsen zijn verplicht gesteld voor alle in het buitenland gediplomeerde verpleegkundigen die niet 
worden beschermd door de Europese Richtlijn en die na 1 januari 2007 een aanvraag voor een verklaring 
van vakbekwaamheid hebben ingediend.
De eerste AKV-toetsen werden afgenomen in september 2007 en de eerste beroepsinhoudelijke toetsen 
in november 2007. 
5.1.4 Toetsing als kwalitatieve methode
Met de invoering van beroepsinhoudelijke toetsing van buitenlandse artsen, tandartsen en 
verpleegkundigen heeft de commissie een instrument ter beschikking voor de kwalitatieve beoordeling 
van de buitenlandse beroepsbeoefenaren. Het gaat niet om zakken of slagen, maar om het opsporen van 
lacunes in kennis en vaardigheden, die vervolgens door middel van een gerichte aanvullende opleiding 
kunnen worden gedicht. Dat is niet alleen in het belang van het publiek, maar ook van de 
beroepsbeoefenaren met een buitenlands diploma die in de Nederlandse gezondheidszorg willen 
werken.
5.1.5 Toetsing andere beroepen
Op dit moment zijn geen beroepsinhoudelijke toetsen voor andere beroepen in ontwikkeling. Voor de 
meeste beroepen is het aantal buitenlandse beroepsbeoefenaren te gering om de kostbare ontwikkeling 
van beroepsinhoudelijke toetsen te rechtvaardigen. Wellicht kan in de toekomst worden aangesloten bij 
de ontwikkeling van toetsen door onderwijsinstellingen en bij de toetsen die worden ontwikkeld als 
proeven van bekwaamheid. 
5.2 Resultaten beroepsinhoudelijke toetsing artsen
In deze paragraaf beschrijven we eerst de resultaten van de AKV-toets sinds de introductie. Daarna 
komen de beroepsinhoudelijke toetsen aan de orde.

26  |  Jaarverslag CBGV 2015
Tabel 16. Resultaten beroepsinhoudelijke toetsen artsen sinds de invoering. Aantallen en 
percentages
Advies commissie Mannen Vrouwen Totaal
N % N % N %
Geslaagd voor alle deeltoetsen 13 20 30 28 43 25
Aanvullende opleiding nodig 51 76 78 71 129 73
Aanvullende opleiding niet mogelijk 3 4 1 1 4 2
Totaal 67 100 109 100 176 100
De gemiddelde duur van de geadviseerde aanvullende opleiding bedraagt 13 maanden, zowel bij 
mannen als bij vrouwen. Het gaat hierbij uitsluitend om degenen die een aanvullende opleiding 
moeten doen. De aanvragers die geslaagd zijn voor de toets en degenen die de hele Nederlandse 
opleiding moeten volgen zijn bij de gemiddelde duur niet meegerekend.
Het aantal aanvragers dat de beroepsinhoudelijke toets heeft afgelegd is iets lager dan het aantal dat 
voor de AKV-toets is geslaagd; 7 personen hebben afgezien van deelname. Niet gereageerd op de 
uitnodigingen hebben 3 aanvragers, waarschijnlijk omdat ze niet (meer) in Nederland verbleven. 
Privéomstandigheden werden door 3 aanvragers aangegeven als reden en 1 persoon zag ervan af om 
financiële redenen.
5.2.3 Herkomst buitenlandse artsen
Tabel 17 geeft weer uit welke delen van de wereld de artsen komen die hebben deelgenomen aan de 
beroepsinhoudelijke toetsen. Het gaat om de regio waar het diploma is behaald. Daarnaast wordt de 
gemiddelde duur van de aanvullende opleiding vermeld, dat wil zeggen het onderwijstraject dat bij een 
van de umc’s gevolgd kan worden. Degenen die de hele opleiding moeten doen zijn ook hier niet 
meegeteld.
Oost-Europa omvat alle Balkanlanden die geen lid zijn van de EU en de voormalige Sovjetrepublieken.
Tabel 17. Regio waar buitenlandse artsen hun diploma hebben behaald en de gemiddelde duur van 
de aanvullende opleiding. Aantallen en percentages; maanden.
Herkomst diploma N % Gemiddelde duur aanvullende opleiding (mnd)
Oost-Europa 37 21 12
Midden-Oosten 54 30 12
Afrika 10 6 19
Azie 28 16 11
Noord-Amerika 3 2 12
Centraal Amerika/Caribisch gebied 15 9 15
Zuid-Amerika 29 16 15
Totaal (46 landen) 176 100
Relatief de meeste aanvragers komen uit Irak (30), Rusland (14), Iran (13) en Suriname (12).
In vergelijking met het jaarverslag uit 2010 valt op dat het aantal aanvragers uit Oost Europa relatief is 
afgenomen en dat het aantal uit Azië sterk is toegenomen. 
De gegevens over de gemiddelde duur van de aanvullende opleiding hebben betrekking op minder 
aanvragers dan de aantallen in de tweede kolom omdat degenen die de hele opleiding moesten doen 
zijn weggelaten (en vanzelfsprekend ook degenen die in het geheel geen aanvullende opleiding 
moesten doen). 

28  |  Jaarverslag CBGV 2015
In tabel 19 worden de resultaten weergegeven van de beroepsinhoudelijke toetsen vanaf de eerste 
afname in 2007.
Tabel 19. Resultaten beroepsinhoudelijke toetsen tandartsen sinds de invoering. Aantallen en 
percentages
Mannen Vrouwen Totaal
Advies commissie N % N % N %
Geslaagd voor alle deeltoetsen 22 61 35 44 57 50
Aanvullende opleiding nodig 6 17 31 39 37 32
Aanvullende opleiding niet mogelijk 8 22 13 17 21 18
Totaal 36 100 79 100 115 100
De gemiddelde duur van de geadviseerde aanvullende opleiding (exclusief degenen die de hele 
opleiding moeten doen) bedraagt voor mannen 6 maanden en voor vrouwen 8 maanden. 
Van de aanvragers die geslaagd zijn voor de AKV-toets heeft 1 persoon ervan afgezien de 
beroepsinhoudelijke toets af te leggen vanwege terugkeer naar het land van herkomst. 
5.3.3 Herkomst buitenlandse tandartsen
Tabel 20 geeft weer uit welke delen van de wereld de tandartsen komen die hebben deelgenomen aan de 
beroepsinhoudelijke toetsen. Het gaat om de regio waar het diploma is behaald. Daarnaast wordt de 
gemiddelde duur van de aanvullende opleiding vermeld. Dat wil zeggen het onderwijstraject dat bij 
ACTA gevolgd kan worden. Degenen die de hele opleiding moeten doen zijn ook hier niet meegeteld.
Tabel 20. Regio waar buitenlandse tandartsen hun diploma hebben behaald en de gemiddelde 
duur van de aanvullende opleiding. Aantallen en percentages; maanden
Herkomst diploma N % Gemiddelde duur aanvullende opleiding (mnd)
Oost-Europa 22 19 7
Midden-Oosten 39 34 7
Afrika 8 7 5
Azie 15 13 9
Noord-Amerika 0 0
Centraal Amerika/Caribisch gebied 4 3 15
Zuid-Amerika 27 24 8
Totaal (36 landen) 115 100%
Relatief de meeste aanvragers komen uit Irak (20), Brazilië (9), Rusland (9) en Peru (8). 
In vergelijking met het jaarverslag 2010 is er een duidelijke toename van het aantal aanvragers uit Afrika, 
Azië en Zuid-Amerika.
De gegevens over de gemiddelde duur van de aanvullende opleiding hebben betrekking op minder 
aanvragers dan de aantallen in de tweede kolom van links omdat degenen die de hele opleiding 
moesten doen zijn weggelaten (en vanzelfsprekend ook degenen die in het geheel geen aanvullende 
opleiding moesten doen). 

30  |  Jaarverslag CBGV 2015
instemt, voorgelegd aan de commissie verzorgenden individuele gezondheidszorg.
Sinds in introductie van de toetsen in 2007 hebben 99 aanvragers de beroepsinhoudelijke toets 
afgelegd, 14 mannen en 85 vrouwen (14 respectievelijk 86%).
De gemiddelde leeftijd van de mannen was op de datum waarop advies is uitgebracht 38 jaar en die van 
de vrouwen 36 jaar. De jongste aanvrager was 21 jaar, de oudste 70 jaar.
Voor zover valt na te gaan had niemand de status asiel bepaalde tijd op het moment van de aanvraag.  
Dit komt doordat de verpleegkundigen uit andere landen afkomstig zijn dan artsen en tandartsen. 
In tabel 22 worden de resultaten weergegeven van de beroepsinhoudelijke toetsen vanaf de eerste 
afname.
Tabel 22. Resultaten beroepsinhoudelijke toetsen verpleegkundigen sinds de invoering. Aantallen 
en percentages.
Advies commissie Mannen Vrouwen Totaal
N % N % N %
Geslaagd voor alle deeltoetsen 1 7 5 6 6 6
Aanvullende opleiding nodig 6 43 51 60 57 58
Aanvullende opleiding niet mogelijk 7 50 29 34 36 36
Totaal 14 100 85 100 99 100
De gemiddelde duur van de geadviseerde aanvullende opleiding (exclusief degenen die de hele 
opleiding moeten doen) bedraagt 17 maanden bij de mannen en 15 maanden bij de vrouwen.
Het aantal aanvragers dat de beroepsinhoudelijke toets heeft afgelegd is iets lager dan het aantal dat 
voor de AKV-toets is geslaagd; 8 personen hebben ervan afgezien. Zonder opgaaf van reden hebben 2 
personen aangegeven af te zien van deelname, 4 aanvragers hebben in het geheel niet gereageerd, 
waarschijnlijk omdat ze niet (meer) in Nederland verbleven en 2 aanvragers gaven er de voorkeur aan 
verder te gaan als verzorgende individuele gezondheidszorg. 
5.4.3 Herkomst buitenlandse verpleegkundigen
Tabel 23 geeft weer uit welke delen van de wereld de verpleegkundigen komen die hebben deelgenomen 
aan de beroepsinhoudelijke toets. Het gaat om de regio waar het diploma is behaald. 
Daarnaast wordt de gemiddelde duur van de aanvullende opleiding vermeld, dat wil zeggen het 
onderwijstraject dat bij een opleidingsinstelling gevolgd kan worden. Degenen die de hele opleiding 
moeten doen zijn hier niet meegeteld.

32  |  Jaarverslag CBGV 2015
6 Hoeveel aanvragers 
worden in het BIG-register 
ingeschreven?
Uiteindelijk gaat het om de vraag of de aanvragers de bevoegdheid verkrijgen hun beroep in Nederland 
uit te oefenen. Daarvoor is een BIG-registratie nodig.
Vraag is dus hoeveel aanvragers, al dan niet na aanvullende opleiding, in het BIG-register opgenomen 
worden. Om deze vraag te kunnen beantwoorden heeft de commissie het CIBG verzocht na te gaan wie 
een registratie heeft gekregen en wanneer.
6.1 Huidige situatie 
In hoofdstuk 3 bleek dat veel aanvragers die een aanvraag indienen vervolgens geen gehoor geven aan 
de uitnodiging de toetsen af te leggen. 
De reden voor het niet deelnemen aan de AKV-toets wordt niet gedocumenteerd. Zo nodig wordt door 
het CIBG (ten minste) tweemaal gerappelleerd. Het al dan niet deelnemen is echter de 
verantwoordelijkheid van de betreffende diplomahouders. Een extra complicatie is dat het vaak zeer 
lastig is in contact te komen met de betrokkenen: post wordt niet opgehaald, telefonisch of 
e-mailcontact lukt vaak niet. 
Uit incidentele contacten met betrokkenen blijkt dat de volgende redenen een rol spelen:
• De aanvrager woont niet in Nederland. Dit geldt voor bijvoorbeeld verpleegkundigen uit Suriname of 
van de Nederlandse Antillen 
• De aanvrager is uit Nederland vertrokken.
• De aanvrager is van oordeel dat hij of zij niet of nog niet voldoet aan de eisen die de Wet BIG stelt aan 
het verantwoord kunnen werken in de Nederlandse gezondheidszorg 
• De aanvrager vindt bij nader inzien de kosten te hoog, vooral van de beroepsinhoudelijke toets(en), 
en ziet om die reden af van deelname aan de AKV-toets 
Daarnaast is het mogelijk dat men in verschillende landen een aanvraag indient. En ten slotte kan de 
relatief strenge diplomaverificatie reden zijn om de procedure niet door te zetten.
Omdat informatie over het voortraject niet beschikbaar is start de analyse op het moment dat de 
AKV-toets (voor de eerste keer) wordt afgelegd.
Na het slagen voor de AKV-toets worden de aanvragers uitgenodigd voor de BI-toets. In het vorige 
hoofdstuk bleek dat een aantal personen daarvan afziet. Dit heeft te maken met privéomstandigheden 
en het waarschijnlijk niet of niet meer verblijven in Nederland. Deze groep blijft buiten beschouwing.
In deze paragraaf wordt daarom uitgegaan van de groep aanvragers die voor de AKV-toets zijn geslaagd 
en vervolgens aan de beroepsinhoudelijke toets hebben deelgenomen.
In tabel 24 wordt aangegeven hoeveel personen na het afleggen van de beroepsinhoudelijke toets in het 
BIG-register zijn ingeschreven, hoeveel niet zijn ingeschreven en hoeveel (nog) niet ingeschreven 
kunnen zijn.

34  |  Jaarverslag CBGV 2015
Tabel 25. De duur van de periode tussen het advies en de inschrijving in het BIG-register. Maanden.
Beroep Advies – registratie Advies – registratie
totale groep groep aanvullende opleiding
Arts 15 22
Tandarts 7 13
Verpleegkundige 12 11
Bij verpleegkundigen is de duur van de periode in de groep met aanvullende opleiding korter dan in de 
totale groep. Dit komt doordat een aantal verpleegkundigen in plaats van het volgen van aanvullende 
opleiding ervoor heeft gekozen als reguliere student de Nederlandse opleiding te gaan volgen en 
2
blijkbaar relatief snel een diploma heeft verkregen.
Tijdens vergaderingen van de CBGV is de vraag opgekomen of er een verband is tussen leeftijd en het 
met succes doorlopen van de hele procedure, resulterend in een BIG-registratie. Om dat na te gaan is 
een chi-kwadraat toets uitgevoerd. Bij de tandartsen en verpleegkundigen zijn de verschillen niet 
significant (p>0.05). Bij de artsen zijn de verschillen wel significant (p < 0.05): Bij aanvragers onder de 
dertig jaar zijn er relatief meer BIG-registraties en bij aanvragers boven de 45 jaar minder.
6.2 Schatting uiteindelijke percentage
Het aantal artsen, tandartsen en verpleegkundigen dat in het BIG-register wordt ingeschreven zal zonder 
twijfel hoger worden dan de aantallen die vermeld staan in de linker kolom van tabel 25. Van de 
aanvragers uit de volgende kolom (‘BIG-registratie (nog) niet mogelijk’) is een deel nog bezig met het 
zoeken naar een opleidings- of supervisieplek of is met de opleiding bezig. Van de aanvragers uit de 
rechter kolom (‘niet in BIG-register’) kan redelijkerwijs worden aangenomen dat zij geen BIG-registratie 
meer zullen krijgen, uitzonderingen daargelaten. 
Hoewel voorzichtig moet worden omgegaan met schattingen valt er op grond van het gegevensbestand 
wel iets over te zeggen. 
In het gegevensbestand voor artsen en tandartsen komt de categorie ‘BIG-registratie (nog) niet mogelijk’ 
(vrijwel) niet voor in adviezen die zijn uitgebracht voor begin 2014. Dat betreft circa tweederde van het 
aantal artsen en tandartsen in het gehele bestand.
Bij verpleegkundigen komt de categorie ‘BIG-registratie (nog) niet mogelijk’ (vrijwel) niet voor in 
adviezen die zijn uitgebracht voor eind 2012. Hier gaat het om ruim de helft van het aantal 
verpleegkundigen in het gehele bestand.
Artsen 
Alle artsen met een advies van voor begin 2014 die geen aanvullende opleiding moesten doen zijn 
ingeschreven in het BIG-register. In de groep artsen met een advies van voor begin 2014 zitten 96 artsen 
die een aanvullende opleiding moesten volgen. Daarvan zijn er 81 ingeschreven in het BIG-register, dat 
is 84%.
In de adviezen van na begin 2014 komen geen artsen voor die geen aanvullende opleiding moeten 
volgen en in de kolom ‘BIG-registratie (nog) niet mogelijk’ zitten. Daarnaast staan er in de adviezen van 
na begin 2014 in de kolom ‘BIG-registratie (nog) niet mogelijk’ 24 artsen. Uitgaande van het percentage 
van 84% mag verwacht worden dat uit deze categorie nog 20 artsen in het BIG-register zullen komen.
2  Het afgeven van een Nederlands diploma is in deze situatie in strijd met de Europese Richtlijn. In de adviezen van de 
afgelopen jaren heeft de CBGV hierop gewezen.

36  |  Jaarverslag CBGV 2015
6.3 Bespreking 
Met de invoering van beroepsinhoudelijke toetsen voor artsen, tandartsen en verpleegkundigen heeft 
Nederland aangesloten bij een wereldwijde trend om de toetreding van beroepsbeoefenaren in de 
gezondheidszorg afhankelijk te stellen van de uitkomsten van toetsing van kennis en vaardigheden. Met 
toetsing wordt een objectief beeld verkregen van de taal- en communicatievaardigheden en van de 
specifieke vakbekwaamheid van de aanvrager en wordt hem of haar een eerlijke kans geboden kennis en 
vaardigheden aan te tonen. Alle bij de toetsing betrokken partijen zien de invoering van de op 
taalvaardigheid en kennis van de Nederlandse gezondheidszorg gerichte AKV-toets en de 
beroepsinhoudelijke toetsen als een betere procedure dan de voorgaande. De buitenlandse 
beroepsbeoefenaren beoordelen de toetsen als niet gemakkelijk maar wel fair. Tijdens de gesprekken 
die de commissie heeft met de kandidaten om de uitkomsten van de toetsen te bespreken blijkt ook 
vaak dat men goed beseft dat de eisen die voortvloeien uit de Wet BIG hoog zijn en dat dit voor een 
gezondheidszorg als de Nederlandse noodzakelijk is. 
De minister van VWS heeft in haar brief van 18 november 2014 aan de Tweede Kamer het belang van 
goede toetsing onderschreven en aangegeven dat er niet getornd mag worden aan de eisen met 
betrekking tot patiëntveiligheid.
Het aantal artsen van buiten de EER dat een aanvraag doet voor een verklaring van vakbekwaamheid is 
vanaf 2003 sterk gedaald. In het verleden is wel gesuggereerd dat de invoering van het assessment de 
oorzaak van deze daling is. Dat is niet juist. Het assessment voor artsen is immers pas na 1 december 
2005 ingevoerd voor buitenlandse artsen die vanaf die datum een aanvraag hebben gedaan. De eerste 
beroepsinhoudelijke toetsen voor artsen zijn in juni 2006 afgenomen en de eerste op de 
beroepsinhoudelijke gebaseerde adviezen zijn eind 2006 uitgebracht. Bovendien betreft de daling in het 
aantal aanvragen alle beroepen. De oorzaak van de daling is, zoals de Minister van VWS in 2010 ook 
heeft aangegeven, gelegen in de inwerkingtreding van wetgeving die tot doel had de instroom van 
buitenlanders te beperken en in de toetreding van tien nieuwe lidstaten tot de EU in 2004. De toelating 
van beroepsbeoefenaren uit deze landen valt sindsdien onder de Europese regelgeving. 
Een belangrijk verschil met de toetsing in andere landen is dat het in Nederland om een kwalitatieve 
toetsing gaat: het gaat niet om zakken of slagen, maar om het opsporen van lacunes in tekortkomingen 
in kennis en vaardigheden, waar dan met een gericht scholingsadvies in kan worden voorzien. Op grond 
van de hiervoor gepresenteerde informatie komt de CBGV tot de conclusie dat dit model succesvol is. 
Van degenen die beginnen met de AKV-toets slaagt bijna 90%. En van de aanvragers die de 
beroepsinhoudelijke toets afleggen komt naar schatting meer dan 80% van de artsen en tandartsen en 
de helft van de verpleegkundigen in het BIG-register.

