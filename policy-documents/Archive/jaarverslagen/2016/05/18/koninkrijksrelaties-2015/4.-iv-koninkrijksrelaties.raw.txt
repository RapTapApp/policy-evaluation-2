Rijksjaarverslag 2015
iv  Koninkrijksrelaties

Gerealiseerde uitgaven verdeeld over de beleidsartikelen en het niet-beleidsartikel (x € 1.000)
Nominaal en onvoorzien; Waarborgfunctie;
0 65.475
Bevorderen autonomie
Koninkrijkspartners;
344.415
Gerealiseerde ontvangsten verdeeld over de beleidsartikelen en het niet-beleidsartikel (x € 1.000)
Nominaal en onvoorzien; Waarborgfunctie;
0 5.192
Bevorderen autonomie
Koninkrijkspartners;
50.589
Tweede Kamer, vergaderjaar 2015–2016, 34 475 IV, nr. 1 2

Algemeen
A. ALGEMEEN 
1. AANBIEDING EN DECHARGEVERLENING 
AAN de voorzitters van de Eerste en de Tweede Kamer van de 
Staten-Generaal.
Hierbij bied ik het jaarverslag met betrekking tot de begroting van 
Koninkrijksrelaties (IV) over het jaar 2015 aan.
Onder verwijzing naar de artikelen 63 en 64 van de Comptabiliteitswet 
2001 verzoek ik de beide Kamers van de Staten-Generaal de Minister van 
Binnenlandse Zaken en Koninkrijksrelaties decharge te verlenen over het 
in het jaar 2015 gevoerde financiële beheer.
Ten behoeve van de oordeelsvorming van de Staten-Generaal over dit 
verzoek tot dechargeverlening is door de Algemene Rekenkamer als 
externe controleur op grond van artikel 82 van de Comptabiliteitswet 2001 
een rapport opgesteld. Dit rapport wordt separaat door de Algemene 
Rekenkamer aan de Staten-Generaal aangeboden. Het rapport bevat de 
bevindingen en het oordeel van de Rekenkamer met betrekking tot:
a. het gevoerde financieel beheer en materieel beheer;
b. de ten behoeve van dat beheer bijgehouden administraties;
c. de financiële informatie in het jaarverslag;
d. de betrokken saldibalans;
e. de totstandkoming van de informatie over het gevoerde beleid en de 
bedrijfsvoering;
f. de in het jaarverslag opgenomen informatie over het gevoerde beleid 
en de bedrijfsvoering.
Bij het besluit tot dechargeverlening dienen verder de volgende, wettelijk 
voorgeschreven, stukken te worden betrokken:
a. het Financieel jaarverslag van het Rijk over 2015;
b. het voorstel van de slotwet dat met het onderhavige jaarverslag 
samenhangt;
c. het rapport van de Algemene Rekenkamer met betrekking tot het 
onderzoek van de centrale administratie van ’s Rijks schatkist en van 
het Financieel jaarverslag van het Rijk;
d. de verklaring van goedkeuring van de Algemene Rekenkamer met 
betrekking tot de in het Financieel jaarverslag van het Rijk over 2015 
opgenomen rekening van uitgaven en ontvangsten van het Rijk over 
2015, alsmede met betrekking tot de Saldibalans van het Rijk over 
2015 (de verklaring van goedkeuring, bedoeld in artikel 83, derde lid, 
van de Comptabiliteitswet 2001).
Het besluit tot dechargeverlening kan niet worden genomen, voordat de 
betrokken slotwet is aangenomen en voordat de verklaring van 
goedkeuring van de Algemene Rekenkamer is ontvangen.
De Minister van Binnenlandse Zaken en Koninkrijksrelaties, 
R. H. A. Plasterk
Tweede Kamer, vergaderjaar 2015–2016, 34 475 IV, nr. 1 4

Algemeen
2. Leeswijzer 
Algemeen
Dit begrotingshoofdstuk valt onder het regime voor «kleine begrotingen» 
en heeft geen apart centraal apparaatsartikel. De apparaatsuitgaven zijn 
opgenomen onder artikel 2.
Opbouw Jaarverslag 2015
De begroting van Koninkrijksrelaties kent een vertrouwde opbouw waarbij 
het jaarverslag de opbouw van de begroting 2015 volgt.
Het jaarverslag 2015 bestaat uit vier delen:
A. Een algemeen deel met de dechargeverlening;
B. Het beleidsverslag 2015 over de prioriteiten en de beleidsartikelen;
C. De jaarrekening 2015;
D. De bijlage.
Het beleidsverslag 2015
In het beleidsverslag 2015 wordt teruggekeken op de resultaten uit 2015.
In de paragraaf «Beleidsprioriteiten» wordt op hoofdlijnen verant-
woording afgelegd over het beleid van het afgelopen jaar. Hierin kunt u 
lezen welke resultaten zijn behaald bij de gemaakte beleidsafspraken 
(prioriteiten) voor 2015.
In de paragraaf «Beleidsartikelen» wordt meer in detail ingegaan op de 
verantwoording over de verschillende onderwerpen. De paragraaf kent 
per beleidsartikel de volgende opzet:
A. Algemene doelstelling;
B. Rol en verantwoordelijkheid;
C. Beleidsconclusies;
D. Tabel Budgettaire gevolgen van beleid;
E. Toelichting op de financiële instrumenten.
In de toelichting op de financiële instrumenten wordt zoveel mogelijk 
aangegeven waarvoor de financiële overdracht in het begrotingsjaar is 
aangewend.
Opmerkelijke verschillen tussen de budgettaire raming en de realisatie in 
het verslagjaar worden toegelicht.
Het jaarverslag Koninkrijksrelaties 2015 bevat ook een bedrijfsvoeringpa-
ragraaf. Hierin wordt verslag gedaan over specifieke bedrijfsvoering-
punten voor Koninkrijksrelaties (IV). Voor het verslag over de bedrijfs-
voering in algemene zin wordt verwezen naar het jaarverslag van 
Binnenlandse Zaken en Koninkrijksrelaties (VII).
De jaarrekening 2015
In de jaarrekening treft u de verantwoordingsstaat voor de begroting van 
Koninkrijksrelaties en de saldibalans met toelichting aan. De slotwet wordt 
als een apart kamerstuk gepubliceerd.
De bijlage
In de bijlage is een overzicht opgenomen met afgerond evaluatie en 
overig onderzoek.
Externe inhuur
Het overzicht Externe inhuur is opgenomen in het jaarverslag van 
Binnenlandse Zaken en Koninkrijksrelaties (VII).
Tweede Kamer, vergaderjaar 2015–2016, 34 475 IV, nr. 1 6

Beleidsverslag
B. BELEIDSVERSLAG 
1. BELEIDSPRIORITEITEN 
Inleiding
Het Statuut voor het Koninkrijk der Nederlanden regelt de staatkundige 
relatie van de landen Nederland, Aruba, Curaçao en Sint Maarten in het 
Koninkrijk. De landen behartigen zelfstandig hun eigen aangelegenheden, 
behoudens de Koninkrijksaangelegenheden, en onverminderd de 
waarborgfunctie van het Koninkrijk. Het Statuut geeft tevens regels voor 
onderlinge samenwerking, bijstand, overleg en de staatsinrichting van de 
landen.
De overleggen met de gouverneurs zijn een belangrijk podium om de 
onderlinge verhoudingen en de belangrijkste ontwikkelingen te 
bespreken. In 2015 ging het vooral over de politieke situatie in de landen, 
de versterking van de rechtshandhaving, de evaluatie van de Rijkswetten 
en de relaties tussen de landen.
De samenwerkingsprogramma’s waarmee Nederland de afgelopen jaren 
Caribisch Nederland, Sint Maarten en Curaçao op een groot aantal 
terreinen heeft ondersteund, zijn eind 2015 beëindigd. De samenwerkings-
programma’s zijn geëvalueerd en het evaluatierapport van de Stichting 
Ontwikkeling Nederlandse Antillen (SONA) is in december 2015 aan de 
Kamer aangeboden (Kamerstukken II, 2015–2016, 24 587, nr. 630). De 
samenwerking met de landen is hiermee niet ten einde gekomen. Uit de 
evaluatie blijkt dat er nog moet worden ingezet op bestuurlijke en 
economische samenwerking.
Tijdens de Koninkrijksconferentie 2015 zijn verschillende onderwerpen 
aan de orde geweest, zoals de bestuurlijke en economische samen-
werking, de kinderrechten, de geschillenbeslechting, de samenwerking op 
het gebied van de gezondheidszorg, de duurzame ontwikkeling van de 
(ei)landen en het versterken van de cohesie binnen het Koninkrijk.
Het 200 jarig bestaan van het Koninkrijk was een goede gelegenheid om 
de onderlinge banden te benadrukken.
Samenwerking met de landen
Bestuurlijke en economische ontwikkeling
Belangrijke voorwaarde voor gezonde overheidsfinanciën is een stabiel 
groeiende economie. Dit zorgt bijvoorbeeld voor hogere inkomsten, 
waardoor meer beleidsmatige ontwikkelingen mogelijk worden. Een 
groeiende economie is tevens van belang voor meer werkgelegenheid, 
het verminderen van de armoede en het vergroten van de welvaart.
Economische samenwerking binnen het Koninkrijk en versterking van de 
concurrentiepositie zijn nodig om de economische ontwikkeling verder te 
bevorderen. SEO Economisch Onderzoek heeft in dat licht een onderzoek 
uitgevoerd naar de ervaringen en behoeften van bedrijven bij hun handel 
met Latijns Amerika (Onderzoek handelsbevordering Koninkrijk, mei 
2015). Dit onderzoek heeft geresulteerd in een aantal aanbevelingen ter 
bevordering van de handel, zoals het inrichten van een koninkrijksbreed 
organisatie-/informatiepunt, het optimaliseren van de verbindingen tussen 
de eilanden en het verbeteren van het investeringsklimaat. Deze aanbeve-
lingen zijn in 2015 actief opgepakt. Zo is er een centraal informatiepunt 
opgericht in de vorm van een webportal www.investdutchkingdom.nl en 
is een start gemaakt met het onderzoek naar de «costs of doing business 
op de benedenwinden» (rapport verwacht in april 2016).
Tweede Kamer, vergaderjaar 2015–2016, 34 475 IV, nr. 1 8

Beleidsverslag
ingesteld is door de Raad van State van het Koninkrijk behandeld in 
februari 2016. De in december 2015 aangetreden nieuwe Minister van 
Financiën van Sint Maarten heeft overigens aangegeven aan de 
elementen uit de aanwijzing te willen voldoen in de begroting 2016.
Financiële situatie Aruba
De financiële situatie van Aruba is de afgelopen jaren ernstig verslechterd. 
De staatsschuld is opgelopen tot boven de 80% van het BBP. Nadat in 
2014 uit onderzoek van het Cft was gebleken dat de begroting 2014 en 
meerjarenramingen onvoldoende verbeteringen lieten zien, heeft de 
Nederlandse regering het overleg gestart met Aruba om te komen tot een 
arrangement waarin in Aruba zelfstandig kan teruggroeien naar een 
stabiele financiële situatie. Met Aruba zijn in 2015 afspraken gemaakt over 
begrotingstekorten en het instellen van een College Aruba financieel 
toezicht (CAft) per 1 augustus 2015.
Het CAft is in 2015 gestart met zijn werkzaamheden. Tot op heden is het 
CAft kritisch op met name de realiteit van de begroting- en realisatiecijfers 
van Aruba. Hoewel Aruba de eerste maatregelen heeft genomen om het 
begrotingstekort terug te dringen, zal de regering ook het komende jaar 
alle zeilen bij moeten zetten om uiteindelijk de doelstelling van een 
begrotingsoverschot in 2018 te realiseren.
Rechtshandhaving op Curaçao
Het project Duradero is gericht op het duurzaam uitbreiden en versterken 
van de handhavingcapaciteit ten behoeve van de aanpak van de financieel 
economische criminaliteit. In 2015 is daartoe primair ingezet op de 
versterking en verduurzaming van de capaciteit van het Openbaar 
Ministerie (OM) op Curaçao. Het Openbaar Ministerie heeft met een 
toenemende snelheid een financieel-economische focus weten aan te 
brengen in de werkzaamheden. Zo is parallel aan het Duradero-project het 
Afpakteam opgestart, waarmee het OM in nauwe samenwerking met 
Kustwacht, Marechaussee, Belastingdienst Curaçao, Douane en Korps 
Politie Curaçao, een integrale aanpak afpakmogelijkheden inventariseert, 
onderzoekt en daarop intervenieert.
Om te borgen dat ook na afronding van het Duradero-project de eerste-
lijns parketten zich blijven doorontwikkelen en de opgedane kennis 
duurzaam in de organisatie blijft belegd, is een specialist op het terrein 
van financieel economische criminaliteit en een op het terrein van 
witwassen benoemd bij het OM.
Integriteit van bestuur en rechtshandhaving op Sint Maarten
Op 24 mei 2015 heeft de Minister van Binnenlandse Zaken en Koninkrijks-
relaties (BZK), mede namens de Minister van Veiligheid en Justitie, een 
Protocol met Sint Maarten ondertekend. Daarin zijn afspraken vastgelegd 
over de instelling van een Integriteitkamer, de versterking van de 
rechtshandhaving in brede zin en de ondermijningsaanpak. Nederland 
draagt hier in 2015 en 2016 budgettair aan bij.
Sint Maarten heeft ten aanzien van de instelling van de Integriteitkamer 
een procedure aangespannen bij het Constitutionele Hof. Dit heeft tot 
gevolgd dat de Integriteitkamer nog niet is gestart met haar werkzaam-
heden.
Tweede Kamer, vergaderjaar 2015–2016, 34 475 IV, nr. 1 10

Beleidsverslag
Caribisch Nederland vanuit de Haagse departementen en hoe dit steeds 
effectiever kan worden vormgegeven.
Kinderrechten
In de Caribisch Nederland week van 2015 zijn de actieplannen Kinder-
rechten van Bonaire, Saba en Sint Eustatius besproken. Conform het 
amendement van Laar/Segers (Kamerstuk 34 000 IV, nr. 9) zijn extra 
middelen aan de eilanden beschikbaar gesteld waarmee de actieplannen 
uitgevoerd gaan worden en wordt ingezet op versterking van de kinder-
rechten.
Voor 2016 is (in afstemming met Unicef, het Ministerie van Volksge-
zondheid, Welzijn en Sport en het Ministerie van BZK) aan Bonaire een 
bedrag beschikbaar gesteld voor het instellen van een centraal dataregis-
tratiesysteem en een afdeling algemeen maatschappelijk werk, het 
ontwikkelen van een pedagogische visie en bijbehorend opleidingspro-
gramma en het (verder) invoeren van het brede school concept.
Op Saba zijn voor drie jaar middelen (door het Ministerie van VWS en het 
Ministerie van BZK) ter beschikking gesteld voor de aanstelling van een 
beleidscoördinator kinderrechten en huiselijk geweld. De coördinator is 
belast met de uitvoering van het actieplan kinderrechten, met inacht-
neming van de aanbevelingen van Unicef en Regioplan. Daarin zijn onder 
andere de volgende activiteiten opgenomen: betere afstemming tussen 
ketenpartners, in kaart brengen van de knelpunten in de jeugdketen, inzet 
van voorlichtingscampagnes en het opzetten van een opleiding-/
trainingsprogramma voor jeugdwerkers.
Met de ondertekening van het meerjarenprogramma voor Sint Eustatius 
per 1 februari 2016 kan daar eveneens gestart worden met de uitvoering 
van het actieplan Kinderrechten. De Minister van BZK zal zich samen met 
de Rijksvertegenwoordiger en het Bestuurscollege van Sint Eustatius 
ervoor inzetten dat de projecten die zijn opgenomen in het actieplan zo 
snel mogelijk – in afstemming met Unicef – in gang worden gezet.
Een van de speerpunten van de Taskforce kinderrechten van het 
Koninkrijk, zoals vastgesteld tijdens de Koninkrijksconferentie van 2015, 
was het organiseren van een Safety net conferentie. Deze conferentie 
heeft op 2 en 3 december 2015 plaatsgevonden aan de Universiteit van 
Aruba. Aan de conferentie namen circa 80 deelnemers deel, afkomstig van 
Aruba, Bonaire, Sint Eustatius, Sint Maarten en Saba.
  
Realisatie beleidsdoorlichtingen
Artikel Naam artikel 2009 2010 2011 2012 2013 2014 2015 Geheel 
artikel? 
1 Waarborgfunctie X ja 
2 Bevorderen autonomie 
1
Koninkrijkspartners ja
1 
Voor artikel 2 zal de volgende beleidsdoorlichting in 2016 plaatsvinden.
Voor het meest recente overzicht van de programmering van beleidsdoor-
lichtingen:
http://www.rijksbegroting.nl/beleidsevalutaties/evaluaties-en-
beleidsdoorlichtingen
Tweede Kamer, vergaderjaar 2015–2016, 34 475 IV, nr. 1 12

Beleidsartikel 1
2. BELEIDSARTIKELEN 
Artikel 1. Waarborgfunctie 
A Algemene doelstelling
Het waarborgen van de rechtszekerheid, de deugdelijkheid van bestuur en 
de mensenrechten in Aruba, Curaçao en Sint Maarten.
B Rol en verantwoordelijkheid
Elk land in het Koninkrijk heeft de zorg voor de verwezenlijking van de 
fundamentele rechten en vrijheden van de mens, de rechtszekerheid en de 
deugdelijkheid van bestuur. Het waarborgen hiervan is een aangele-
genheid van het Koninkrijk. De Minister van Binnenlandse Zaken en 
Koninkrijksrelaties is op grond van de verantwoordelijkheid voor het 
Statuut, aanspreekbaar op de waarborgtaak van het Koninkrijk. Vanuit 
deze verantwoordelijkheid worden de ontwikkelingen met betrekking tot 
het functioneren van het openbaar bestuur en de verwezenlijking van de 
mensenrechten en de rechtszekerheid in de landen Aruba, Curaçao en 
Sint Maarten gevolgd. Het feit dat het Koninkrijk de bevoegdheid heeft in 
het kader van de waarborgfunctie op te treden, sterkt de instituties van de 
landen in hun taak om de beginselen van de democratische rechtsstaat te 
realiseren. De Rijksministerraad kan maatregelen nemen als er sprake is 
van ernstige inbreuk op fundamentele rechten en vrijheden in een land of 
in een situatie waarin rechtszekerheid of deugdelijk bestuur niet langer 
gewaarborgd zijn en de interne controlemechanismen feitelijk disfunctio-
neren. Van geval tot geval zal dan worden bezien of ingrijpen in de zin van 
artikel 43, 50 of 51 van het Statuut, noodzakelijk is en welke maatregel dan 
het meest passend is.
C Beleidsconclusies
Het op dit artikel uitgevoerde beleid en de bijbehorende resultaten waren 
het afgelopen jaar conform de verwachtingen, zoals vermeld in de 
begroting. Er zijn geen grote afwijkingen of noodzaak tot bijstelling aan 
het licht gekomen.
De Kustwacht heeft ook in 2015 een belangrijke bijdrage geleverd aan de 
maritieme rechtshandhaving, waarbij drugsbestrijding, mensenhandel en 
-smokkel en illegale immigratie prioriteiten waren. Daarmee was de 
Kustwacht voor het Caribische deel van het Koninkrijk een onmisbare 
schakel in de rechtshandhavingsketen.
In de aanpak rechtshandhaving is door het Openbaar Ministerie (OM) in 
hoog tempo meer focus aangebracht op de bestrijding van financieel-
economische criminaliteit (project Duradero). Tevens is de intensieve 
bestrijding van de ondermijning op Sint Maarten in 2015 van start gegaan.
Tweede Kamer, vergaderjaar 2015–2016, 34 475 IV, nr. 1 14

Beleidsartikel 1
De landen van het Koninkrijk zijn een traject overeengekomen waarmee 
de voor de rechtshandhaving in het Caribisch Gebied essentiële intercep-
tiecapaciteit van de Kustwacht is gewaarborgd. Het verwervingstraject is 
in 2015 gestart.
In 2015 is gebleken dat de koersverliezen op het budget van de Kustwacht 
leiden tot een negatief resultaat. Het gevolg is een overschrijding van 
€ 3,1 mln. Dit bedrag is, conform het Beheersprotocol Kustwacht 
e 
Nederlandse Antillen en Aruba van 2004, met de 2 suppletoire begroting 
gecompenseerd.
Recherchecapaciteit
Zoals vastgelegd in de Rijkswet politie en het Protocol Recherche 
Samenwerkingsteam heeft het Recherche Samenwerkingsteam (RST) als 
taak de bestrijding van zware, georganiseerde en grensoverschrijdende 
criminaliteit. Daarnaast verricht het RST de afhandeling van internationale 
rechtshulpverzoeken op dit gebied. Het RST heeft vestigingen op Aruba, 
Bonaire, Curaçao en Sint Maarten, waar men werkt onder gezag van de 
lokale Openbaar Ministeries.
Prioriteiten voor 2015 waren de aanpak van witwassen, mensenhandel, 
wapensmokkel, internationale drugshandel en bendevorming. Gemiddeld 
waren er bij het RST ongeveer 70 uit Nederland uitgezonden 
medewerkers werkzaam, elk voor een periode van drie jaar. Het RST 
bestaat verder uit 36 medewerkers uit de lokale korpsen en 15 overige 
lokaal geworven medewerkers. De betrokken Ministers van (Veiligheid en) 
Justitie van de landen en de Minister van Binnenlandse Zaken en 
Koninkrijksrelaties stellen gezamenlijk de jaarstukken van het RST vast in 
het Justitieel Vierpartijenoverleg.
Financieel-economische onderzoeken Curaçao; project Duradero
Een van de primaire doelstellingen van het project Duradero is de 
versterking en verduurzaming van de capaciteit van het Openbaar 
Ministerie (OM) op Curaçao op het terrein van financieel-economisch 
onderzoek. De resultaten van het project – dat een looptijd kent van drie 
jaar (2014–2016) – zijn reeds zichtbaar. De opgedane ervaringen uit 
afgeronde en lopende onderzoeken worden direct ingezet ten behoeve 
van de vervolgaanpak (onder andere het Afpakteam, waarmee door 
gezamenlijke inzet van Kustwacht, KMar, Belastingdienst Curaçao, Douane 
en Korps Politie Curaçao inzet op de afpakmogelijkheden van vermogen 
bij criminelen).
Ook is binnen het OM mede naar aanleiding van de ervaringen met 
Duradero een in de bestrijding van financieel-economische criminaliteit 
gespecialiseerde officier aangesteld en een «specialist witwassen» die 
voor het gehele OM in het Caribisch gebied als vraagbaak dient en in 
concrete onderzoeken hulp en bijstand verleent. Zo kan worden geborgd 
dat ook na afronding van het project Duradero eind 2016 de eerstelijns 
parketten (OM) zich blijven doorontwikkelen en opgedane kennis 
duurzaam in de organisatie blijft belegd.
Rechtshandhaving Sint Maarten
Nederland wil € 22,1 mln. vrij maken ten behoeve van de aanpak van de 
grensoverschrijdende georganiseerde criminaliteit (ondermijning). De 
afspraken hierover zijn in 2015 vastgelegd in een Protocol met Sint 
Maarten. De ondermijningsaanpak, die wordt aangestuurd door de 
procureur-generaal, is conform afspraak, in 2015 van start gegaan.
Tweede Kamer, vergaderjaar 2015–2016, 34 475 IV, nr. 1 16

Beleidsartikel 2
Artikel 2. Bevorderen autonomie Koninkrijkspartners 
A Algemene doelstelling
Het ondersteunen van Aruba, Curaçao en Sint Maarten bij het verbeteren 
van het bestuur, de rechtszekerheid, de economische ontwikkeling, het 
onderwijs en de overheidsfinanciën. Het versterken van de bestuurlijke 
samenhang en centrale coördinatie in Den Haag voor Caribisch Nederland 
(Bonaire, Sint Eustatius en Saba).
B Rol en verantwoordelijkheid
De Minister van Binnenlandse Zaken en Koninkrijksrelaties is verantwoor-
delijk voor het stellen van randvoorwaarden die de rechtmatigheid en 
doelmatigheid van de inzet van middelen van de rijksbegroting garan-
deren. Aruba, Curaçao en Sint Maarten blijven volledig verantwoordelijk 
voor het beleid op de terreinen waarop de samenwerkingsprogramma’s 
met Nederland van toepassing zijn. Voor de rijkscoördinatie van beleid 
met betrekking tot Caribisch Nederland is de Minister van Binnenlandse 
zaken en Koninkrijksrelaties verantwoordelijk. Dit krijgt vorm door het 
opstellen en monitoren van het meerjarenprogramma, het beheer van het 
BES-fonds, afstemming van rijksbeleid door middel van de zogenoemde 
Caribisch Nederland tafel, het beheer van de Rijksdienst Caribisch 
Nederland en het inzetten van de Rijksvertegenwoordiger in de nieuwe 
rol.
C Beleidsconclusies
Het op dit artikel uitgevoerde beleid en de bijbehorende resultaten waren 
het afgelopen jaar conform de verwachtingen, zoals vermeld in de 
begroting. Er zijn geen grote afwijkingen of noodzaak tot bijstelling aan 
het licht gekomen.
In 2015 zijn met Bonaire en Saba meerjarenprogramma′s opgesteld 
waarin plannen en prioriteiten op het terrein van economische ontwik-
keling, armoedebestrijding en kinderrechten voor de komende periode 
zijn opgenomen. De aanpak van de verbetering van de kinderrechten is 
gestart.
De afronding van de samenwerkingsprogramma′s met de landen verloopt 
volgens plan.
Op het gebied van economische samenwerking zijn op basis van extern 
onderzoek aanbevelingen gedaan die deels zijn geëffectueerd. Voor Sint 
Eustatius is dit meerjarenplan ondertekend op 1 februari 2016.
Tweede Kamer, vergaderjaar 2015–2016, 34 475 IV, nr. 1 18

Beleidsartikel 2
E Toelichting op de financiële instrumenten
2.1 Apparaat
Personeel
Eigen personeel
De formatie van directie Koninkrijksrelaties is in 2015 tijdelijk versterkt ten 
behoeve van onder andere de staatkundige evaluatie van Caribisch 
Nederland, de afwikkeling van de samenwerkingsmiddelen en de 
versterking van het financieel beheer.
Materiële uitgaven
Overig materieel
Er hebben zich geen bijzondere ontwikkelingen voorgedaan.
2.2 Duurzame economische ontwikkeling
Subsidies
IUCN
In 2006 is door de toenmalige Minister van Binnenlandse Zaken en 
Koninkrijksrelaties een subsidie toegezegd voor de duur van tien jaar aan 
de Stichting International Union for the Conservation of Nature Neder-
lands Comité (IUCN NL). De subsidieverlening is bedoeld voor het 
veiligstellen van het natuurbeheer op de eilandgebieden van het Caribisch 
deel van het Koninkrijk. IUCN stelt de subsidie ter beschikking aan de 
Dutch Caribbean Nature Alliance (DCNA). Deze overkoepelende organi-
satie van de natuurparken in het Caribisch deel van het Koninkrijk heeft 
als doel een lange termijn borging van financiering van natuurbeheer en 
promotie van de natuurbescherming in het Caribisch deel van het 
Koninkrijk. De subsidie is in de afgelopen jaren besteed aan de ontwik-
keling en uitvoering van het «Natuurbeleidsplan Caribisch Nederland» en 
een bijdrage aan een studie naar de verbetering van de financiële 
duurzaamheid van de natuurparken. In 2015 is de laatste subsidiebijdrage 
verstrekt.
Inkomensoverdracht
Pensioenen
Conform de vaste verrekenkoersregeling Antilliaanse en Arubaanse 
pensioenen zijn de voor pensioengerechtigden nadelige koersverschillen 
als gevolg van wisselkoersfluctuatie tussen de Antilliaanse gulden (NAF) 
en de euro, gecompenseerd.
Bijdragen aan medeoverheden
Op 11 juni 2015 hebben Rijk en de bestuurscolleges van Bonaire en Saba 
een meerjarenprogramma ondertekend. Met dit document komen Rijk en 
eilandelijke overheid gezamenlijk tot de plannen en prioriteiten voor de 
komende jaren. Voor Sint Eustatius is dit meerjarenplan ondertekend op 
1 februari 2016.
Onderzoek van SEO Economisch Onderzoek (Onderzoek handelsbevor-
dering Koninkrijk, mei 2015) heeft geleid tot aanbevelingen ten aanzien 
van de handelsbevordering binnen het Koninkrijk, zoals het inrichten van 
een koninkrijksbreed organisatie/informatiepunt (geresulteerd in de 
website www.investdutchkingdom.com), het optimaliseren van verbin-
Tweede Kamer, vergaderjaar 2015–2016, 34 475 IV, nr. 1 20

Beleidsartikel 2
draagt hieraan financieel bij. Verder wordt in samenwerking met het 
Bureau Integriteitsbevordering Openbare Sector (BIOS) een integriteits-
leergang voor overheidsbedrijven op Bonaire opgezet. Deze kan desge-
wenst worden uitgebreid naar Saba en Sint Eustatius.
Bijdragen aan (inter)nationale organisaties
Samenwerkingsprogramma’s
De kosten voor de grote evaluaties (staatkundige positie van de openbare 
lichamen en de rijkswetten financieel toezicht en op het terrein van 
veiligheid en justitie) worden op dit instrument verantwoord.
Het beschikbare budget is ook ingezet voor kosten die rijksbrede 
coördinatie ten aanzien van Caribisch Nederland met zich mee brengt 
(onder andere de CN-week) en voor opdrachtverlening aan het Centraal 
Bureau voor de Statistiek (CBS). Ook de inzet van de Nationale 
Ombudsman ten behoeve van Caribisch Nederland wordt uit dit budget 
bekostigd.
In het kader van de afronding van de samenwerkingsprogramma’s 
Stichting Ontwikkeling Nederlandse Antillen (SONA) is ultimo 2015 nog 
een beperkt bedrag aan Reda Sosial in Curaçao ter beschikking gesteld 
waarmee de duurzaamheid van een aantal projecten van 
non-gouvernementele organisaties op het gebied armoedebestrijding, 
wijkaanpak, ouderen en jeugd ondersteund zijn. Voor het Fondo Desaroyo 
Aruba (FDA) zijn bestuurlijke afspraken gemaakt over ondermeer de 
eindevaluatie en de eindafrekening die in 2016 en 2017 opgeleverd 
moeten worden.
Voorts zijn er incidentele uitgaven gedaan ten behoeve van de econo-
mische samenwerking, evaluatie SONA (Kamerstuk II, 2015–2016, 24 587, 
nr. 630) en de afronding van een omvangrijk rioleringsproject op Bonaire.
2.4 Schuldsanering
Leningen
Lopende inschrijving
Op grond van art. 16 van de Rijkswet financieel toezicht Curaçao en Sint 
Maarten heeft Nederland onder nauwkeurig in de Rijkswet omschreven 
voorwaarden een lopende inschrijving op alle openbare en onderhandse 
geldleningen van de landen Curaçao en Sint Maarten. De geldleningen 
waarop wordt ingeschreven moeten passen binnen de normen en criteria 
uit de rijkswet. Het College financieel toezicht ziet hierop toe. Het 
totaalbeeld van de verstrekte leningen aan Curaçao en Sint Maarten ziet er 
als volgt uit:
  
Verstrekte leningen x € mln.
Curaçao Sint Maarten 
Geldleningen per 10-10-2010 658 132 
Lopende inschrijving tot en met 2014 128 74 
Lopende inschrijving in 2015 147 0 
Totaal uitstaande leningen 933 206
 
Tweede Kamer, vergaderjaar 2015–2016, 34 475 IV, nr. 1 22

Niet-Beleidsartikel 3
3. NIET-BELEIDSARTIKEL 
Artikel 3. Nominaal en onvoorzien 
Beleidsartikel 3 Nominaal en onvoorzien
  
Budgettaire gevolgen van beleid (bedragen x € 1.000)
2011 2012 2013 2014 Realisatie Oorspron- Verschil 
2015 kelijk 2015 
vastge-
stelde 
begroting 
2015 
Verplichtingen: 0 0 0 0 0 803 – 803 
Uitgaven: 0 0 0 0 0 803 – 803 
3.1 Loonbijstelling 0 0 0 0 0 33 – 33 
3.2 Prijsbijstelling 0 0 0 0 0 360 – 360 
3.3 Onvoorzien 0 0 0 0 0 410 – 410
3.1 Loonbijstelling
Een deel van het budget is ingezet voor de versterking van de formatie 
van Koninkrijksrelaties en een deel is ingezet voor de wisselkoersproble-
matiek.
3.2 Prijsbijstelling
Een deel van het budget is ingezet voor de versterking van de formatie 
van Koninkrijksrelaties en een deel is ingezet voor de wisselkoersproble-
matiek.
3.3 Onvoorzien
Een deel van het budget is ingezet voor de versterking van de formatie 
van Koninkrijksrelaties en een deel is ingezet voor de wisselkoersproble-
matiek.
Tweede Kamer, vergaderjaar 2015–2016, 34 475 IV, nr. 1 24

Jaarrekening
Tweede Kamer, vergaderjaar 2015–2016, 34 475 IV, nr. 1 26
C. JAARREKENING 
1. DE VERANTWOORDINGSSTAAT 
Verantwoordingsstaat 2015 van Koninkrijksrelaties (IV) (bedragen x € 1.000)
-1- -2- 3=(2–1) 
Art. Omschrijving Oorspronkelijk vastgestelde begroting Realisatie Verschil realisatie en oorspronkelijk 
vastgestelde begroting 
Verplich- Uitgaven Ontvangsten Verplich- Uitgaven Ontvangsten Verplich- Uitgaven Ontvangsten 
tingen tingen tingen 
Totaal 92.791 261.908 39.475 206.189 409.890 55.781 113.398 147.982 16.306 
Beleidsartikelen 
1 Waarborgfunctie 61.553 61.553 4.857 26.754 65.475 5.192 – 34.799 3.922 335 
2 Bevorderen autonomie Koninkrijks-
partners 30.435 199.552 34.618 179.435 344.415 50.589 149.000 144.863 15.971 
Niet-beleidsartikel 
3 Nominaal en onvoorzien 803 803 0 0 0 0 – 803 – 803 0

  
Jaarrekening
TOELICHTING OP DE SALDIBALANS per 31 december 2015
Ad 1 en 2. Uitgaven en ontvangsten
Bij de begrotingsuitgaven en -ontvangsten zijn de gerealiseerde uitgaven 
en ontvangsten opgenomen met betrekking tot het jaar 2015 waarvoor de 
Rijksrekening nog niet door de Tweede Kamer is goedgekeurd.
Ad 3. Liquide middelen
De post liquide middelen is opgebouwd uit het saldo bij de banken en de 
contante gelden aanwezig in de kluis van de kasbeheerders. Het bedrag is 
als volgt opgebouwd:
  
(Bedragen in €)
a) Vertegenwoordiging van Nederland in Aruba, Curaçao en Sint 
maarten 948.805 
b) College Financieel Toezicht 231.462 
c) Bank lopende inschrijving 23.030.891 
Totaal 24.211.158
 
Ad a) Deze post wordt voor een deel bepaald door de storting van de 
Stichting Antilliaanse Medefinanciering Organisatie in verband met de 
subsidievaststelling 2007–2013.
Ad 4a. Rekening-courant RHB
Op de Rekening-courant met de Rijkshoofdboekhouding (RHB) is de 
financiële verhouding met het Ministerie van Financiën weergegeven. 
Opgenomen zijn de bedragen conform Rekening-courant afschriften en 
het saldobiljet van genoemd departement. De volgende Rekening-
courantverhoudingen zijn opgenomen in de balans:
  
(Bedragen in €)
a) Rekening-courant FIN/RHB 367.555.992 
b) Rekening-courant FIN/RHB CFT Bonaire 9.087.954 
c) Rekening-courant FIN/RHB CFT Saba 1.522.176 
d) Rekening-courant FIN/RHB CFT Sint Eustatius 3.787.395 
Totaal 381.953.517
 
Ad 6. Uitgaven buiten begrotingsverband (intra-comptabele 
vorderingen)
Het bedrag aan uitgaven buiten begrotingsverband is als volgt 
opgebouwd:
  
(Bedragen in €)
a) Vorderingen Kasbeheerders Rijksdiensten 253.814 
b) Intra-comptabele voorschotten 649.873 
c) Intra-comptabele debiteuren 3.342.904 
d) Overige vorderingen 152.824 
Totaal 4.399.415
 
Tweede Kamer, vergaderjaar 2015–2016, 34 475 IV, nr. 1 28

  
Jaarrekening
  
(Bedragen in €)
Ontstaansjaar 
t/m 2011 809.673.474 
2013 25.661.723 
2014 176.552.233 
2015 149.664.493 
Totaal 1.161.551.923
 
Naar de mate van liquiditeit:
  
(Bedragen in €)
Korte Termijn (< 1 Lange Termijn (>1 Totaal bedrag 
jaar) jaar) 
a) Algemeen 2.522.633 0 2.522.633 
b) Leningen 0 1.159.029.290 1.159.029.290 
Totaal 2.522.633 1.159.029.290 1.161.551.923
 
Ad a) Algemeen
Dit betreft onder andere een vordering op de Nederlandse Participatie 
Maatschappij voor de Nederlandse Antillen (NPMNA), die pas kan worden 
afgewikkeld als de verkoop van de laatste deelneming is afgerond, zijnde 
het deel wat nog open staat inzake de verkoop van een deelneming (€ 0,4 
mln.).
Daarnaast bevat dit saldo een vordering op Sona van € 1,9 mln. De 
afrekening van de subsidie Sona en de afwikkeling van deze vordering 
vindt begin 2016 plaats.
Ad b) Leningen
  
(Bedragen in €)
Gehanteerde Valuta Euro 
koersen 
a) Begrotingssteun Aruba in € 5.445.362,66 
b) Lening OBNA in € 1.340.104,58 
c) Maatregel Tussenbalans in € 7.703.285,00 
d) Water- en Energiebedrijf 
(akte 263-JZ/1995) AFL 0,42 15.889.727,00 5.992.914,69 
e) Leningen lopende 
inschrijving Curaçao in € 933.540.795,06 
f) Leningen lopende 
inschrijving Sint Maarten in € 205.006.827,54 
Totaal 1.159.029.289,53
 
Ad a) Begrotingssteun Aruba
In 1985 tot 1988 is aan Aruba een begrotingssteun verleend in de vorm 
van een lening van € 45,4 mln. met een jaarlijkse rente van 2,5%. Vanaf 
eind 1994 vindt aflossing plaats in 25 jaarlijkse termijnen van € 1,8 mln. 
Eind 2018 zal de laatste aflossing plaatsvinden.
Tweede Kamer, vergaderjaar 2015–2016, 34 475 IV, nr. 1 30

 
Jaarrekening
einddatum wordt afgelost. Sint Maarten heeft echter bij één lening 
aangegeven jaarlijks af te lossen.
De Rijkshoofdboekhouding van het Ministerie van Financiën voert het 
beheer over deze leningen, de belasting vindt evenwel plaats op dit 
hoofdstuk.
Ad 12. Voorschotten
Ad. 12a. Tegenrekening voorschotten
De saldi van de per 31 december 2015 openstaande voorschotten en van 
de in 2015 afgerekende voorschotten worden hieronder per jaar gespecifi-
ceerd:
  
(Bedragen in €)
Ontstaansjaar stand 1-1-2015 verstrekt 2015 afgerekend 2015 stand 31-12-2015 
t/m2011 210.160.636 0 – 6.649.746 203.510.890 
2012 76.652.400 0 – 6.618.177 70.034.223 
2013 27.064.435 0 – 1.707.939 25.356.496 
2014 64.987.952 0 – 644.683 64.343.269 
2015 0 47.200.492 – 20.255.460 26.945.032 
Totaal 378.865.423 47.200.492 – 35.876.005 390.189.910
De saldi van der per 31 december 2015 openstaande voorschotten worden 
hieronder per artikel gespecificeerd:
  
Bedragen in €
Artikel Omschrijving artikel Bedrag 
1 Waarborgfunctie 82.617.501 
2 Bevorderen autonomie Koninkrijk partners 307.572.409 
Totaal openstaande voorschotten 390.189.910
 
Toelichting:
Artikel 1: Waarborgfunctie
De openstaande voorschotten op dit artikel betreffen voornamelijk de 
voorschotten aan het Ministerie van Defensie voor de inzet van de 
Kustwacht in het Caribisch gebied (€ 35,1 mln.) en de Flexpool KMar 
(€ 12,2 mln.) voor het ter beschikking stellen van rechercheurs en 
algemeen opsporingsambtenaren van de Koninklijke Marechaussee.
Daarnaast zijn er voorschotten verstrekt aan het Korps Landelijke 
Politiediensten ten behoeve van de inzet van het Recherchesamenwer-
kingsteam (€ 25,5 mln.). De voorschotten worden in 2016 en volgende 
jaren afgewikkeld na ontvangst van de in de Rijksministerraad goedge-
keurde jaarrekening, jaarverslag en verklaring van de externe accountant.
Artikel 2: Bevorderen autonomie Koninkrijkspartners
Een groot deel van de openstaande voorschotten op dit artikel betreft de 
voorschotten aan de Stichting SONA (€ 179,1 mln.) ten behoeve van de 
uitvoering van projecten. De laatste stortingen voor de stichting SONA 
zijn eind 2012/begin 2013 gedaan. Ook zijn er in het kader van de 
«Arubadeal» voorschotten verstrekt aan de Centrale Bank van Aruba 
(€ 91,1 mln.). Dit betreft de samenwerkingsmiddelen die onder verant-
Tweede Kamer, vergaderjaar 2015–2016, 34 475 IV, nr. 1 32

 
Jaarrekening
opgebouwd uit projecten ten behoeve van de infrastructuur, 
ontwikkeling haven en woningbouw. De garantieverplichting heeft 
betrekking op het uitvoeren van diverse projecten in het kader van 
subsidieverstrekking van de EU. De landen/openbare lichamen 
dienen garant te staan voor de uitvoering. In geval van de BES-
eilanden staat Nederland garant, in geval van Curaçao en Sint 
Maarten staat Nederland garant tegenover de EU, maar is van beide 
landen een volledige garantie (€ 16 mln.) gekregen. De onder deze 
garantie vallende projecten zijn in 2015 afgerond, de garantie is in juli 
2015 opgeheven.
Ad 14. Openstaande verplichtingen
Ad 14a. Tegenrekening openstaande verplichtingen
  
(Bedragen in €)
Verplichtingen per 1/1 1.057.360.357 
Aangegane verplichtingen in 2015 201.962.403 +/+ 
1.259.322.760 
Tot betaling gekomen in 2015 409.889.828 
Negatieve bijstellingen verplichtingen uit eerdere begrotingsjaren 943.543 
410.833.371 -/- 
Verplichtingen Binnen Begrotingsverband 848.489.389 
Ad 15. Deelnemingen
Ad 15a. Tegenrekening deelnemingen
  
(Bedragen in €)
Bedrag Koers Bedrag 
Arubaanse Investeringsbank (AIB) NAF 5.123.424,00 0,42 2.151.838
Financiering Deelnemingen en Participaties
Het verwerven van aandelen door de staat in privaatrechtelijke onderne-
mingen wordt conform het gestelde in de Regeling Departementale 
Begrotingsadministratie, tegen de oorspronkelijke aankoopprijs extra-
comptabel vastgelegd. In bovenstaande tabel wordt inzicht verkregen in 
de deelnemingen in de Arubaanse Investmentbank (AIB) via de Neder-
landse Participatie Maatschappij voor de Nederlandse Antillen (NPMNA). 
De Nederlandse staat is geen juridisch eigenaar van de deelneming, maar 
staat wel garant en draagt daarom het risico.
Tweede Kamer, vergaderjaar 2015–2016, 34 475 IV, nr. 1 34

Rijksjaarverslag 2015 
iv  Koninkrijksrelaties        
Aangeboden aan de Voorzitter van de Tweede Kamer
der Staten-Generaal door de Minister van Financiën.  
Vervaardiging parlementaire stukken  
en begeleiding productieproces
Sdu Uitgevers
afdeling Dataverwerking
e-mail traffic@sdu.nl
Vormgeving omslag
Studio Dumbar
Uitgave
Ministerie van Financiën
www.rijksbegroting.nl

