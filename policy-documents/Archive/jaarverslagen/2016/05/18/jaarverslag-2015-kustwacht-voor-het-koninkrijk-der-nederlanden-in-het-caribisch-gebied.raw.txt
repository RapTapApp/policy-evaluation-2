 
 
KUSTWACHT VOOR HET KONINKRIJK DER 
NEDERLANDEN IN HET CARIBISCH GEBIED 
 
 
 
 
 
 
 
 
 
 
 
JAARVERSLAG 2015 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
 
Inhoudsopgave 
 
 
Managementsamenvatting ......................................................................................................................... 2 
Inhoudsopgave............................................................................................................................................ 3 
1. Algemeen ............................................................................................................................................ 4 
1.1. Inleiding ....................................................................................................................................... 4 
1.2. Missie, taken en prioriteiten ....................................................................................................... 4 
1.3. Beschikbare middelen Kustwacht ............................................................................................... 5 
1.4. Informatievoorziening ................................................................................................................. 5 
1.5. Samenwerking ............................................................................................................................. 5 
1.6. Voorlichting ................................................................................................................................. 7 
1.7. Ontwikkelingen in 2015 (met een doorkijk naar 2016) .................................................................... 7 
2. Doelstellingen en resultaten .............................................................................................................. 10 
2.1. Inleiding ..................................................................................................................................... 10 
2.2. Algemeen overzicht van resultaten per taakgebied .................................................................. 10 
2.3. Operaties ................................................................................................................................... 12 
2.4. Personeel................................................................................................................................... 15 
2.5. Materieel ........................................................................................................................................ 16 
3. Financiële verantwoording ................................................................................................................... 18 
3.1. Algemeen ....................................................................................................................................... 18 
3.2. Financieel jaarverslag ..................................................................................................................... 18 
3.3. Financiering .................................................................................................................................... 19 
Afkortingen ............................................................................................................................................... 21 
 
pagina 3 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
1.3. Beschikbare middelen Kustwacht 
De Kustwacht beschikt voor de uitvoering van haar taken over eigen middelen en over een moderne 
infrastructuur. Voor de operationele inzet staan de varende en vliegende eenheden centraal. In 2015 
bestond de varende capaciteit uit drie Cutters (elk voorzien van een bijboot), een reserve bijboot, tien 
Super-RHIB’s en vijf Boston Whalers van de Justice klasse, alsmede 92 vaardagen met het 
stationsschip van de Koninklijke Marine. 
De vliegende capaciteit werd uitgevoerd met twee DASH-8 maritieme patrouillevliegtuigen die 
contractueel maximaal 1900 vlieguren voor de Kustwacht realiseren (en maximaal 300 uur ten behoeve 
van de Commandant der Zeemacht in het Caribisch Gebied  / Commander Task Group 4.4 
(CZMCARIB/CTG 4.4) en twee AW-139 helikopters die contractueel maximaal 1000 vlieguren voor de 
Kustwacht maken. Verder stelt het Ministerie van Defensie 290 vlieguren van de boordhelikopter van 
het stationsschip beschikbaar. In 2015 is deze capaciteit geleverd door een - op Hato gestationeerde - 
Cougar helikopter. Tot slot beschikt de Kustwacht over een walradarsysteem op de Benedenwindse 
eilanden, dat de inzet van de varende en vliegende eenheden ondersteunt.  
 
De inzet van de beschikbare kustwachtmiddelen was in 2015 grotendeels conform het Jaarplan en 
zoals de voorgaande jaren volgens de 80-20 procent verhouding. Dit betekent dat op jaarbasis bij circa 
80 procent van de inzet het accent ligt op de prioritaire opsporingstaken (zie sub paragraaf 1.2.3.) en bij 
20 procent op de overige (toezichthoudende en dienstverlenende) taken. Toezichthoudende taken zijn 
onder andere het toezicht op de maritieme grenzen, de visserij, het (maritieme) milieu, de scheepvaart 
en het douanetoezicht. De dienstverlenende taken omvatten onder andere Search and Rescue (SAR), 
steunverlening aan ketenpartners, hulpverlening en rampenbestrijding. Overigens geldt bij de 
toepassing van deze inzet dat SAR-meldingen altijd voorrang hebben. 
Conform het Jaarplan zijn voor de varende en vliegende eenheden vaar- en vliegnormen vastgesteld 
op basis van de personele, materiële en budgettaire kaders. 
 
1.4. Informatievoorziening 
In het Lange Termijn Plan (LTP) 2009-2018 voor de Kustwacht is het concept van Informatie Gestuurd 
Optreden (IGO) als fundament voor de doorontwikkeling van de Kustwacht gelegd. IGO betekent voor 
de Kustwacht dat een efficiënte inzet van middelen plaatsvindt op basis van gerichte keuzes c.q. 
thema’s en de beschikbare informatie. Per inzet wordt dus gekeken wie met welk materiaal op welke 
manier in welke tijdsspanne het beste voor het te bepalen doel kan worden ingezet. Deze informatie 
wordt verkregen door het inwinnen, verrijken  en analyseren van gegevens van eigen eenheden, open 
bronnen en partnerdiensten. Met het formaliseren van de in de pilot beschreven (informatie) organisatie 
zal ook deze capaciteit worden geborgd. 
Effectieve uitvoering van IGO vereist adequaat informatiemanagement. De vervanging van het 
voormalige bedrijfsprocessensysteem (BPS) door een nieuw systeem (ACTPOL) maakte deel uit van 
deze ontwikkeling. Het ACTPOL-systeem verbetert de gegevensverwerking door de Kustwacht en 
vergemakkelijkt (op termijn) de uitwisseling van gegevens met andere partners in de justitiële keten.  
 
1.5. Samenwerking 
De Kustwacht is een schakel in de (maritieme) rechtshandhavingsketen van het Caribisch deel van het 
Koninkrijk. Samenwerking met andere partners in de keten, zowel lokale partners als regionale en 
internationale partners, is essentieel voor het succesvol optreden van de Kustwacht. De samenwerking 
tussen de Kustwacht en andere lokale handhavingspartners is binnen het Koninkrijk per land 
georganiseerd in het “Vierhoek overleg”. Aan dit overleg, dat onder voorzitterschap van de procureur-
generaal van het betreffende land ongeveer drie keer per jaar plaatsvindt, nemen de hoofden van 
politie, douane, immigratiediensten en Kustwacht deel. Het overleg omvat niet de uitwisseling van 
informatie en afstemming van operationele zaken, maar richt zich met name op het verstevigen van de 
onderlinge samenwerking. Op werkniveau is er veelvuldig contact tussen de ketenpartners. Binnen het 
kader van het Justitieel beleidsplan 2014-2017 worden hierbij (aanvullende) accenten voor de 
operationele taakuitvoering aangegeven. 
pagina 5 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
plaatsgevonden. Deze oefening is naar tevredenheid van beide landen verlopen.  
 
De Kustwacht maakt voor de uitvoering van haar taken met regelmaat gebruik van internationale 
luchtruim binnen de Flight Information Region (FIR) van Maiquetia (Venezuela). In 2011 hebben het 
Koninkrijk en Venezuela vastgesteld dat internationaalrechtelijk geen verplichting bestaat tot het vragen 
van toestemming voor het gebruik van de FIR. De Kustwacht stelt Venezuela vanuit internationale 
verplichtingen (veiligheidsgronden) wel vooraf in kennis van het gebruik van de FIR. Doorgaans konden 
alle vluchten binnen het Maiquetia FIR gewoon doorgang vinden.  
 
In overleg met de Ministeries van Buitenlandse zaken en Defensie is in het najaar van 2015 de  MOU 
met Colombia ondertekend. Hierin wordt samenwerking tussen Colombia en de Nederlandse maritieme 
autoriteiten in het gebied beschreven, onder meer op het gebied van maritieme rechtshandhaving. De 
operatie Vista del Condor was hiervan het eerste tastbare bewijs, met een drugsvangst van 52 kg 
cocaïne op een vissersvaartuig bij Aruba. 
In het kader van de bilaterale samenwerkingsovereenkomst met de Dominicaanse Republiek op het 
gebied van SAR, organiseert de Kustwacht jaarlijks de SAR-oefening “Vigilant Eyes”. In overleg met de 
autoriteiten op de Dominicaanse Republiek is besloten om - in plaats van deze oefening – in 2015 
gezamenlijk deel te nemen aan de grote regionale oefening “Tradewinds” nabij St. Kitts. Hieraan namen 
onder andere deel eenheden van Canada, de Dominicaanse Republiek en de US Coast Guard. 
In 2015 is in overleg met het Ministerie van Buitenlandse Zaken en Defensie verder gewerkt aan het 
opstellen van een MOU met Jamaica, waarin samenwerking op het gebied van SAR en 
drugsbestrijding wordt uitgewerkt. Omdat deze MOU tussen Jamaicaanse autoriteiten nog nader moet 
worden afgestemd, heeft het dit jaar nog niet geleid tot ondertekening van een MOU. 
 
1.6. Voorlichting 
 
De Kustwacht heeft een actief voorlichtingsbeleid gevoerd in de verschillende media (internet, gedrukte 
media, radio en TV) om haar zichtbaarheid bij het publiek te behouden en te vergroten. De Facebook 
pagina (facebook.com/kwcarib) doet het goed en heeft in 2015 al 3500 volgers. In 2015 heeft de 
ondersteuning van KWCARIB een aantal keren het internationale nieuws gehaald. In januari stortte een 
vliegtuigje neer nabij Aruba vol met verdovende middelen, in mei bezocht het Koninklijk paar Sail Aruba, 
in juli was de vermissing van de Amerikaanse snorkelaar Amanda Waller en in september vond de 
noodhulp plaats met de kustwacht helikopter na de passage van orkaan Erika op Dominica. Naast 
beroepenmarkten zijn ook scholen bezocht om voorlichting te geven en personeel te werven. Tevens 
heeft de Kustwacht actief bijgedragen aan diverse open dagen.  
 
1.7. Ontwikkelingen in 2015 (met een doorkijk naar 2016) 
a. In 2015 is conform planning verder gewerkt aan het vervangingsproces van het Very High 
Frequency (VHF) netwerk. Vanwege de beperkte inkoopcapaciteit is het op St. Kitts geplande 
station voor het Automatic Identification System (AIS) nog niet gerealiseerd. Dit is doorgeschoven 
naar 2016.  
a. Ook dit jaar is de Kustwacht geconfronteerd met een verminderde beschikbaarheid van het 
walradarsysteem op Aruba en Curaçao. Reden hiervoor waren onvoorziene storingen in 
combinatie met achterstallig onderhoud aan de masten door de civiele onderhoudscontractant. 
Door forse druk uit te oefenen op de contractant is in de tweede helft van het jaar de situatie 
aanzienlijk verbeterd.  
b. In 2015 hebben de ministers van Defensie positief gesproken over een mogelijke samenwerking bij 
de Franse plannen voor een walradarsysteem op Sint Maarten. Frankrijk heeft de financiering rond 
om in 2018 een walradarsysteem op de Franse Bovenwindse Eilanden te plaatsen. Minister Le 
Drian heeft de Kustwacht in het Caribisch gebied uitgenodigd gebruik te maken van de informatie 
die door het Franse systeem wordt gegenereerd. Om de systemen te laten aansluiten is echter een 
pagina 7 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
 
h. In 2015 heeft de Defensie Materieels Organisatie voor het project vervanging Interceptorcapaciteit 
Kustwacht een Letter of Acceptance ondertekend in het kader een zogenaamde Foreign Military 
Sales. Dit houdt in dat de Metal Shark via het Amerikaanse Ministerie van Defensie worden 
betrokken. De volgende stap is dat de US Coast Guard een contract afsluit met de leverancier voor 
de productie en levering van de twaalf interceptors. De interceptors zullen in batches van vier 
worden geleverd vanaf het derde kwartaal in 2017 tot en met het eerste kwartaal van 2018.  
i. ACTPOL is in 2015 geïmplementeerd, inclusief het opleiden van het betrokken personeel. Initieel 
was daarbij voorzien dat de exploitatie van ACTPOL om niet door Plan Veiligheid Nederlandse 
Antillen zou worden verzorgd, omdat dit werd gefinancierd vanuit de ministeries van Veiligheid en 
Justitie en Binnenlandse Zaken en Koninkrijksrelaties. In 2015 bleek Plan Veiligheid NA te worden 
ondergebracht in een stichting waaraan de deelnemers naar rato moeten betalen. Voor de 
kustwacht impliceert dit een jaarlijkse extra belasting van ANG 267.000. In 2016 zal hiervoor extra 
geld in de begroting moeten worden gereserveerd. 
j. Het nieuwe Lange termijn Plan 2019-2028 is in 2015 op hoofdlijnen afgestemd met de landen en 
gepresenteerd aan het Presidium en de Kustwachtcommissie. In 2016 zal dit verder worden 
uitgewerkt. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
pagina 9 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
  
Toelichting 
a) Drugsbestrijdingsoperaties, vuurwapens en munitie 
In 2015 heeft de Kustwacht in totaal twaalf drugstransporten onderschept en daarbij is ruim 8782 kg 
verdovende middelen aangetroffen. Voor wat betreft de hoeveelheden in beslag genomen drugs, laten 
de afgelopen jaren een wisselend beeld zien. Het gemiddelde over de afgelopen vijf jaar ligt op 1040 
kg. 
In 2015 zijn bij de 2670 uitgevoerde controles en acties geen illegale vuurwapens aangetroffen. In 2014 
waren dat er vier. 
b) Grensbewaking en douanetoezicht/illegale immigratie 
De Kustwacht heeft in 2015 in totaal 88 illegalen aangehouden. De resultaten vertonen de afgelopen 
jaren een wisselend beeld. In 2015 is vanuit Venezuela een toename van illegale immigratie naar 
Aruba waargenomen. De Kustwacht draagt aangehouden illegalen over aan de immigratiediensten van 
het betrokken land (Aruba, Curaçao, Sint Maarten of Nederland). Deze diensten stellen vervolgens o.a. 
onderzoek in of de illegale immigratie verband houdt met mensenhandel of -smokkel.  
c) Scheepvaarttoezicht 
In 2015 heeft de Kustwacht 367 processen-verbaal (PV) uitgeschreven voor overtredingen van 
scheepvaartvoorschriften. Dit ligt ruim boven het gemiddelde van 288 over de laatste vijf jaar. De 
toename van PV’s bij St. Maarten komt doordat er vaker een PV is uitgeschreven waar in het verleden 
alleen een waarschuwing werd gegeven. 
Het grootste deel van de overtredingen betrof administratieve onvolkomenheden, zoals het niet kunnen 
tonen van de benodigde vaardocumenten en vergunningen. Daarnaast is opgetreden tegen 
overtredingen zoals het varen onder invloed, te snel of roekeloos varen en het hierbij in gevaar brengen 
van andere vaartuigen of watersporters. Dit vindt hoofdzakelijk plaats nabij de drukbezochte 
toeristische plaatsen van de eilanden. 
Door een grote, met de overige ketenpartners opgezette, preventieve operatie is de jaarlijkse ‘ 
Fuikdag’, op Curaçao ook in 2015 een groot succes geworden. Door strengere  controles was de 
overlast minder dan in voorgaande jaren. 
d) Milieutoezicht 
De Kustwacht besteedt tijdens haar patrouilles ook nadrukkelijk aandacht aan vervuiling van zee, kust 
en stranden. In 2015 heeft de Kustwacht zes overtredingen geconstateerd en is proces verbaal 
opgemaakt.  
e) Visserijtoezicht 
De Kustwacht heeft in 2015 in totaal 40 overtreders van de visserijvoorschriften geverbaliseerd. Dat is 
net onder het gemiddelde van 42 over de afgelopen vijf jaar. 
f) Search and Rescue, rampenbestrijding 
De Kustwacht heeft in 2015 in totaal 254 SAR-meldingen ontvangen. In 167 gevallen is opvolging van 
de melding door het Redding en Coördinatie Centrum (RCC) van de Kustwacht noodzakelijk gebleken 
waarbij, veelal samen met partners, daadwerkelijk assistentie is verleend. Daarbij zijn in totaal 54 
mensen gered. 
De Kustwacht werkt op SAR gebied nauw samen met de civiele reddingsorganisaties Citizens Rescue 
Organisation Curaçao (CITRO), Search and Rescue Foundation Aruba (SARFA) en de Sea Rescue 
Foundation te Sint Maarten (SRF). 
 
  
pagina 11 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
2.3.2. Vaardagen/-uren 
Deze paragraaf bevat de resultaten van, en de toelichting op, de inzet van de varende en 
vliegende eenheden van de Kustwacht (Tabel 3 en 4) en de inzet van defensiemiddelen (tabel 5). 
De resultaten zijn gekoppeld aan de normstelling in het Jaarplan 2015. Tabel 3 omvat het 
totaalresultaat voor de inzet van de varende eenheden en tabel 4 heeft betrekking op de inzet van de 
DASH-8 patrouillevliegtuigen en de AW-139 helikopters. Tabel 5 geeft inzicht in de inzet van het 
stationsschip en van de boordhelikopter. Voor de inzet van het walradarsysteem, dat de operaties 
van de varende en vliegende eenheden ondersteunt, is geen norm gesteld anders dan dat het 
systeem contractueel ten minste 95% van de tijd beschikbaar is. Hieraan is in 2015 niet voldaan, onder 
andere doordat niet alle onderhoud kon worden uitgevoerd omdat de veiligheid om in de radar te 
klimmen niet kon worden gewaarborgd. 
 
De resultaten voor de varende eenheden zijn opgenomen in de onderstaande tabel (Tabel 3) 
Organieke Kustwachteenheden Norm Jaarplan Gerealiseerd %Resultaten/norm 
Kustwachtcutter Panter 120 vaardagen 112 93% 
Kustwachtcutter Jaguar 120 vaardagen 96,5 80% 
Kustwachtcutter Poema 120 vaardagen 120,5 100% 
Totaal cutters 360 vaardagen 329 91% 
Super-RHIBS Steunpunt Aruba 
2.450 vaaruren 3062 125% 
Super-RHIBS Steunpunt Curaçao 
2.300 vaaruren 1805 78% 
Super-RHIBS Steunpunt Sint Maarten 
2.300 vaaruren 2782 121% 
Totaal Super-RHIBS 
7050 vaaruren 7649 108% 
Justice 20 Steunpunt Aruba 
150 vaaruren 90,5 60% 
Justice 20 Steunpunt Curacao 
300 vaaruren 395 132% 
Justice 20 Steunpunt Sint Maarten 
300 vaaruren 204,5 68% 
Totaal Justice 20 
750 vaaruren 690 92% 
Toelichting 
Het totaal aantal vaardagen voor de Cutters is voor 91% gerealiseerd. De onderrealisatie van de Panter 
houdt verband met het opleiden van personeel in verband met de diverse certificeringen. De 
onderrealisatie van de Jaguar komt voort uit gemiste vaardagen door een tekort aan technisch 
personeel en uitloop van gepland onderhoud. 
Met de lichte vaartuigen zijn in 2015 in totaal 8339 vaaruren gemaakt. 7649 uren door de Super-
RHIBS en 690 uren door de Justice 20. Steunpunt Aruba gebruikt de Justice niet voor standaard 
patrouilles, maar zet deze alleen in als de situatie daar om vraagt, zoals bij publieksvriendelijke 
operaties in de binnenwateren. De onderrealisatie op St. Maarten houdt verband met het uitlopen van 
het Great Bay project (een samenwerkingsverband met ketenpartners), waardoor de Justice alleen 
inzetbaar was in Simpson Bay.  
 
2.3.3. Vliegende eenheden 
De resultaten voor de vliegende eenheden zijn opgenomen in de onderstaande tabel (Tabel 4) 
Vlieguren DASH-8 Luchtverkenningscapaciteit 2015 
Eenheid Norm Jaarplan Gerealiseerd %Resultaten/norm 
DASH-8 1900 2142 108% 
Vlieguren AW-139 helikopter 2015 
Eenheid Norm Jaarplan Gerealiseerd %Resultaten/norm 
AW-139 helikopter 1000 975 98% 
 
pagina 13 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
120 bij Bonaire en 120 bij Saba en Sint Eustatius). Hiervan zijn er 179 dagen bij Bonaire en 134 dagen 
bij Saba en Sint Eustatius uitgevoerd.  
 
2.4. Personeel 
 
2.4.1. Formatieontwikkeling Kustwacht (inclusief werving) 
De Kustwacht telt 242 formatieplaatsen (inclusief de directeur Kustwacht). Op 31 december 2015 had 
de Kustwacht een bezettingsgraad van 87,5 procent (dit is exclusief zeven personen in de lopende 
initiële opleidingen). De stijging van anderhalve procent ten opzichte van 2014 komt door de 
kandidaten uit de Kustwachtvakopleiding (KVO) 2013-2015, die hun opleiding hebben afgerond en nu 
in het bestand meetellen. 
Op de steunpunten zijn er alleen nog vacatures in kaderfuncties. Deze vacatures worden opengesteld 
als de medewerkers die deze functies zouden kunnen bekleedden voldoende ervaring hebben 
opgebouwd om door te groeien. Horizontale instroom blijkt voor deze functies nauwelijks te realiseren. 
In 2015 is veel werk verzet om de pilot in goede banen te leiden en te formaliseren. De laatste fase 
ten aanzien van het formaliseren zal naar verwachting in de eerste helft van 2016 worden afgerond. 
 
2.4.2. Opleiden en Trainen 
De deelnemers aan de KVO van 2013-2015 hebben gedurende de eerste helft van 2015 hun 
praktijkgedeelte afgerond en zijn vervolgens voorgedragen voor bevordering tot Volmatroos. De 
nieuwe opleiding (2014/2016), die wordt verzorgd in samenwerking met de politieacademie 
Nederland, verloopt voorspoedig voor een eerste samenwerkingsverband. De uitdagingen die zich 
voordoen worden met gezamenlijke inspanning opgelost. Helaas was dit jaar één van de acht 
deelnemers van de Kustwacht betrokken bij een integriteitsincident op Aruba. Op grond van dit 
incident is deze deelnemer uit de opleiding verwijderd.  
In 2015 is er wederom veel energie gestoken in het vaarbevoegd krijgen van de bemanningen van de 
Cutters. De bemanning heeft alle benodigde opleidingen voor veilig (transit) varen afgerond, met 
uitzondering van de militairen die voor 2015 nog een ontheffing hebben. Omdat het gecertificeerd 
blijven een voortdurende inspanning betreft, zullen deze opleidingen ook doorgaan in 2016. Het blijft 
een grote uitdaging om medewerkers geschikt te maken en te houden voor de technische functies aan 
boord van de Cutters. 
Met de aanschaf van ACTPOL zijn de medewerkers getraind in het gebruik van dit systeem. Hiernaast 
is door een groot aantal medewerkers reguliere en/of herhalingscursussen gevolgd. Deze cursussen 
zijn essentieel voor het behoud en bevorderen van de kwaliteit van functioneren van de Kustwacht.  
 
2.4.3. Organisatorische betrokkenheid van het personeel 
 
Integriteit 
In het eerste kwartaal van 2015 heeft er een onderzoek plaatsgevonden naar de integriteitsbeleving 
van medewerkers op het kustwachtcentrum en de integriteitsgevoelige plekken op het werk. Naar 
aanleiding van dit onderzoek is een rapport opgemaakt. De Directeur Kustwacht heeft een commissie 
ingesteld die met de aanbevelingen van het onderzoek aan de slag is gegaan. De adviezen van deze 
commissie worden met de Directeur besproken.  
Op 25 november 2015 heeft het OM op Curaçao drie medewerkers en een ex-medewerker van de 
Kustwacht aangehouden. De betreffende personen zijn aangehouden op basis van het vermoeden van 
betrokkenheid bij strafbare feiten. Op aangeven van de Kustwacht zelf was het OM enige tijd voor de 
aanhouding begonnen met een onderzoek naar de betreffende personen. De zitting is in 2016 gepland. 
 
  
pagina 15 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
 
2.5.2. Vliegend materieel 
Dash-8 patrouillevliegtuigen 
Provincial Airlines Limited (PAL) heeft in 2015 conform het contract zorg gedragen voor een 
permanente beschikbaarheid van minimaal één Dash-8 vliegtuig en hierbij de gecontracteerde 
vlieguren gerealiseerd. PAL beschikt over een eigen onderhoudssysteem met eigen 
onderhoudspersoneel. De vliegtuigen zijn gestationeerd op het kustwachtsteunpunt Hato. De materiële 
gereedheid van de patrouillevliegtuigen was gedurende het gehele jaar naar behoren. De contractuele 
prestatie indicatoren Dispatch Reliabiltiy en Mission Reliability zijn behaald. 
AW-139 helikopter 
Cobham Helicopters heeft in 2015 conform het contract zorg gedragen voor een permanente 
beschikbaarheid van minimaal één AW139 helikopter. Ook Cobham beschikt over een eigen 
onderhoudssysteem en eigen onderhoudspersoneel. Beide helikopters zijn gestationeerd op het 
kustwachtsteunpunt Hato. Onderbezetting als gevolg van opleidingsuitval heeft ertoe geleid dat 
gedurende zes maanden slechts twee van de vier helikopteroperators beschikbaar zijn geweest. 
Hierdoor zijn de gecontracteerde vlieguren niet gerealiseerd (984.5 in plaats van 1.000).  
 
Unmanned Aerial Vehicle (UAV) 
In het Ambtelijk Overleg (AO) Kustwacht Caribisch gebied van 11 juni 2015 heeft de minister van 
Defensie de Kamer toegezegd een onderzoek uit te voeren naar de doelmatigheid en doeltreffendheid 
van de eventuele inzet van binnen Defensie aanwezige onbemande systemen ten behoeve van 
KWCARIB. Dit onderzoek wordt momenteel uitgevoerd en is naar verwachting eind mei 2016 gereed. 
In het onderzoek wordt de taakstelling van KWCARIB beschreven en welke deeltaken daarbinnen 
momenteel door vliegende eenheden worden uitgevoerd. Vervolgens wordt ingegaan op welke van 
deze deeltaken in beginsel ook kunnen worden uitgevoerd door onbemande systemen in algemene zin 
en systemen van Defensie in specifieke zin. Op basis van voorgaande beschrijving worden in het 
onderzoek tot slot conclusies getrokken over de eventuele mogelijkheden en de bijbehorende voor- en 
nadelen van de inzet van defensiesystemen ten behoeve van KWCARIB. Op het moment van schrijven 
is het raamwerk van het onderzoek gereed alsook in concept de algemene beschrijving van de 
taakstelling van KWCARIB en de inzetmogelijkheden van onbemande systemen binnen die 
taakstelling. 
 
2.5.3. Infrastructuur (vastgoed) en walradar 
Algemeen 
De onderhouder van de walradarketen presteerde niet conform contract in 2015. Meer informatie is 
opgenomen in hoofdstuk 3, financiële verantwoording. 
 
 
 
 
 
 
 
 
 
 
 
pagina 17 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
Toelichting 
Het financiële jaar van de KWCARIB omvat de periode van 1 december 2014 tot en met 30 november 
2015; dit in verband met de tijdige afronding van de controlewerkzaamheden door de Audit Dienst Rijk 
(ADR) en de aanbieding van het verrekenstuk aan BZK voor het einde van het kalenderjaar.  
 
Realisatie Exploitatie 
Lokaal personeel: op peildatum 30 november 2015 zijn de inningopdrachten van de landen ontvangen 
en geheel betaald. Het tijdig ontvangen van juiste facturen van de landen is een aandachtspunt, 
ontstane achterstanden zijn echter gedurende 2015 ingelopen. 
Defensiepersoneel: de salarismaanden tot en met november 2015 zijn volledig verwerkt. De uitgaven 
zijn hoger door de toelage buitenland die afhankelijk is van koersontwikkelingen, en de aanvullende 
arbeidsvoorwaarden van defensiepersoneel. De invulling van enkele functies van defensiepersoneel 
door gekwalificeerd lokaal personeel is conform het Jaarplan 2015 uitgevoerd. 
Overige personele exploitatie: de overrealisatie op dit artikelonderdeel wordt veroorzaakt door de inhuur 
van gekwalificeerd technisch personeel voor dienst aan boord van de Cutters en van reeds in 
voorgaande jaren ingehuurd personeel in afwachting van een aanstellingsbesluit van Curaçao.  
Materiële exploitatie: de overrealisatie op dit artikelonderdeel wordt in het bijzonder veroorzaakt door 
hogere uitgaven voor het onderhoud aan de walradar en motoren van de Super-RHIB’s. Slechte 
prestaties van de leverancier bij de exploitatie van de walradar hebben er toe geleid dat de uitgestelde 
betaling over 2014, en de betaling over 2015, beide in 2015 hebben plaatsgevonden met een geringe 
korting ter compensatie van de slechte prestaties. 
Luchtverkenning capaciteit: de realisatie op dit artikelonderdeel is verlopen conform planning. 
 
Realisatie Investeringen 
De realisatie van investeringsprojecten verloopt door de jaren heen niet lineair. In het budgetjaar is de 
implementatie van de project ACTPOL financieel voltooid. Voor het project vervanging VHF heeft 
gunning en betaling van belangrijke deelorders plaatsgevonden. Mede door uitzending van de 
projectleider is vertraging opgetreden, wat dit budgetjaar heeft geleid tot lagere uitgaven. Het project 
blijft op koers voor afronding in 2016. 
Realisatie Defensiemiddelen 
Het financiële jaar is voor wat betreft de inzet van defensiemiddelen gelijk aan een kalenderjaar, dit in 
verband met de budgetbelasting bij Defensie. De salarissen van bemanningsleden van de 
helikoptercapaciteit en de stafofficier luchtvaart zijn betaald tot en met december 2015. Door het niet 
beschikbaar stellen van een helikopter operator door Defensie gedurende de tweede helft van 2015 is 
sprake van een onderrealisatie. 
 
3.3. Financiering 
De instandhouding van de Kustwacht is een gezamenlijke verantwoordelijkheid van de landen. De 
begroting van de Kustwacht wordt gefinancierd door de deelnemende landen met inachtneming van 
een door zorg van het Ministerie van BZK vastgestelde verdeelsleutel. Op basis van afspraken uit het 
verleden zijn van de verdeelsleutel uitgezonderd de kosten die verband houden met 
luchtverkenningscapaciteit, de inzet Defensiemiddelen (die geen onderdeel uitmaken van de begroting 
van BZK, maar van de begroting van Defensie) en de nog niet afgeronde investeringen uit het vorige 
Lange Termijn Plan. Op basis van de daadwerkelijke realisatie over 2015 is in onderstaande tabel het 
bedrag voor de verdeelsleutel berekend. Het ministerie van BZK draagt zorg voor de verrekening.  
 
 
 
pagina 19 
 

 
Kustwacht voor het Koninkrijk der Nederlanden in het Caribisch Gebied Jaarverslag 2015 
Afkortingen 
 
 
 
 
ACTPOL ACTS (bedrijfsnaam) Politie-informatiesysteem 
 
AFD Audit Functie Defensie 
  ATC Air Traffic Control 
BAVPOL Bijzonder Agent van Politie 
 
BPS Bedrijfsbeheerssysteem 
CITRO Citizens Rescue Organization Curaçao 
DMO Defensie Materieel Organisatie 
FIR Flight Information Region 
IGO Informatie Gestuurd Optreden 
IenM Ministerie van Infrastructuur en Milieu 
ILT Inspectie Leefomgeving en Transport  
JRCC Joint Rescue and Coordination Center 
KPC Korps Politie Curaçao 
KVO Kustwacht Vakopleiding 
LVC Luchtverkenningscapaciteit 
LTP Lange Termijnplan 2009 – 2018 
MLA Militaire Luchtvaart Autoriteit 
MR Medezeggenschapsraad 
NAPB 
Nationale Algemene Politie Bond 
NEE 
North East Engineering 
PAL Provincial Airlines Limited 
PI Prestatie-indicator 
PV Proces Verbaal 
JRCC Joint Rescue and Coordination Centre 
PAL Provincial Airlines Limited 
SDSM Suriname Drydock and Shipbuilding Company 
SAT Sea Acceptance trial 
SAP Systemen, Applicaties, Producten (software) 
SAR Search and Rescue 
SARFA Search and Rescue Foundation Aruba 
SRF Sea Rescue Foundation Saint Maarten 
TCCA Transport Canada Civil Aviation 
UAV Unmanned Aerial Vehicle 
VHF Very High Frequency 
VIU Verbeterde Uitwisseling van Informatie 
 
pagina 21 
 

