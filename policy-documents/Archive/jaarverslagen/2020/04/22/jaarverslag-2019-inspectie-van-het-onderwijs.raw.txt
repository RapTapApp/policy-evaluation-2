Jaarverslag 2019

INSPECTIE VAN HET ONDERWIJS | JAARVERSLAG 2019
Inhoudsopgave
Voorwoord  2
1. Ontwikk elingen in het toezicht
Vernieuwd toezicht 5
Stelseltoezicht 6
Veel aandacht voor ons toezicht 6
2. Dialoog
Waardering van onze bezoeken 7
Bereikbaarheid voor vragen en signalen 8
(Digitale) communicatie en persoonlijk contact 9
Inzet juridische expertise 9
Draagvlak voor verandering 10
Samenwerking in toezicht en wetenschap 11
Raad van Advies 13
3. Activiteiten 
Toezicht op het primair onderwijs 15
Toezicht op het voortgezet onderwijs 16
Toezicht op het niet-bekostigd onderwijs (primair en voortgezet onderwijs) 17
Toezicht op het (voortgezet) speciaal onderwijs 17
Toezicht op middelbaar beroepsonderwijs 18
Toezicht op het hoger onderwijs 19
Financieel toezicht 20
Peil.onderwijs 21
Toezicht op het onderwijs in Caribisch Nederland 22
Themaonderzoek 22
Ingrijpen bij niet-naleving  24
Kinderopvang en voor- en vroegschoolse educatie 25
Overige toezichtactiviteiten 26
4. Organisatie
Leiding en management 30
Sturingsmodel 30
Personeelsbeleid 31
Personeelsgegevens 31
Veiligheid en integriteit van ons personeel 32
Certificering ISO 9001-norm 32
VDI-werkplek en huisvesting 33
Informatiebeleid  33
Begroting en realisatie 33
3

INSPECTIE VAN HET ONDERWIJS | JAARVERSLAG 2019
Vernieuwd toezicht
Vanaf augustus 2017 werken we met ons nieuwe onderzoekskader. Het vernieuwde toezicht voeren we 
uit in het funderend onderwijs en het middelbaar beroepsonderwijs. Uitgangspunt in het vernieuwde 
toezicht is de verantwoordelijkheid van besturen voor de onderwijskwaliteit op hun scholen en voor 
het financieel beheer. 
Bij elk bestuur komen we eenmaal per vier jaar voor een onderzoek naar het bestuur en een deel van 
zijn scholen of opleidingen. In zo’n onderzoek is de hoofdvraag of de kwaliteitszorg op orde is en of er 
sprake is van deugdelijk financieel beheer. Dat onderzoeken en bespreken we op het niveau van het 
bestuur. Op een aantal scholen of opleidingen van het bestuur doen we een verificatieonderzoek. Dat 
betekent dat we kijken of we de doelen van het bestuur op het gebied van vooral kwaliteitszorg en 
ambitie ook op de werkvloer terugzien. Uiteraard doen we ook onderzoek op scholen en opleidingen 
waar we risico’s constateren. Dat doen we overigens in principe niet als we vaststellen dat het bestuur 
voldoende grip heeft op de situatie en gericht werkt aan verbetering.
Besturen en scholen kunnen ons vragen te onderzoeken of een school de waardering Goed verdient. 
Het aantal aanvragen voor deze waardering is tot nu toe relatief beperkt. We onderzoeken hoe we 
kunnen stimuleren dat meer besturen en scholen deze waardering aanvragen. De waardering Goed is 
een waardering op zichzelf en is daarnaast een voorwaarde om deel te kunnen nemen aan het traject 
dat kan leiden tot toekenning van het predicaat Excellente School.
We streven naar maatwerk in ons onderzoek; naar proportioneel toezicht. Met onze interventies 
richten we ons erop dat besturen, scholen en intern toezicht in positie zijn en hun verantwoordelijkheid 
nemen. Waar het bestuur in control is en gericht optreedt, kunnen wij ons als inspectie terughoudend 
opstellen. Waar het bestuur niet in control is, zullen we meer en vaker op het niveau van scholen en 
opleidingen onderzoek doen.
In 2019 hebben we onze manier van omgaan met signalen versterkt. Zo verbeterden we de systematiek 
van registratie en doorgeleiding, bespreken we signalen en krijgen deze nadrukkelijker een plaats in 
ons toezicht en in onze rapporten. Zeker in een situatie waarin we (waar mogelijk) vertrouwen aan 
besturen geven is dat belangrijk. Ook bij signalen over bijvoorbeeld tekortschietende onderwijs­
kwaliteit spreken we in eerste instantie het bestuur aan. Dat moet dan zijn verantwoordelijkheid 
nemen. Als het nodig is, doen we zelf onderzoek op scholen. Dat doen we als we er geen vertrouwen 
in hebben dat het bestuur de situatie overziet en adequaat handelt.
De eerste cyclus van vierjaarlijkse onderzoeken bij besturen en scholen loopt tot de zomer van 2021. In 
2019 actualiseerden we, zoals elk jaar, ons onderzoekskader naar aanleiding van gewijzigde wetgeving. 
Daarbij betrokken we vertegenwoordigers uit het onderwijsveld en andere betrokkenen, die 
georganiseerd zijn in zogeheten Ringen. In 2019 zijn we daarnaast gestart met een inhoudelijke 
evaluatie van het vernieuwde toezicht en het werken met het nieuwe onderzoekskader. Parallel 
daaraan heeft de Radboud Universiteit onderzoek gedaan naar de effecten van het vernieuwde 
toezicht. Voor de zomer van 2020 zullen wij over de evaluatie­ activiteiten rapporteren. De bewinds­
lieden van het ministerie van Onderwijs Cultuur en Wetenschap (OCW) zullen deze rapportage naar het 
parlement sturen.
5

INSPECTIE VAN HET ONDERWIJS | JAARVERSLAG 2019
2. Dialoog
De inspectie werkt vanaf 1 augustus 2017 volgens het vernieuwde toezicht. We 
verzamelen feedback op ons toezicht door na elk onderzoek een vragenlijst te 
sturen naar besturen, instellingen, scholen en samenwerkingsverbanden. We 
overleggen geregeld met het georganiseerde onderwijsveld over ons toezicht. 
Dat doen we ook met onze Raad van advies. Via het Loket Onderwijsinspectie 
zijn we bereikbaar voor vragen en signalen van scholen, besturen, ouders en 
andere belangstellenden. Behalve met onze rapporten proberen we ook via 
social media de maatschappij en burgers te bereiken. We werken samen met 
andere inspecties in binnen- en buitenland. Ook participeren we in 
wetenschappelijk onderzoek via een aantal academische werkplaatsen. 
7

INSPECTIE VAN HET ONDERWIJS | JAARVERSLAG 2019
Behalve bij het Loket komen er ook vragen en signalen binnen bij de Werkgroep Examens van de 
inspectie. Deze werkgroep beantwoordt vragen over examens. In 2019 waren dit er ongeveer 3.500, 
per telefoon en mail. Dit is een daling van zo’n 7 procent ten opzichte van 2018, toen er nog ongeveer 
3.800 vragen en signalen binnenkwamen bij de Werkgroep Examens. 
(Digitale) communicatie en persoonlijk contact
Behalve met onze rapporten proberen we ook via social media de maatschappij en burgers te bereiken. 
Ons streven is laagdrempelig te zijn in deze contacten. Via social media willen we bekendheid geven 
aan ons werk en aan de dagelijkse praktijk van het toezicht. 
In 2019 hebben we vooral gebruik gemaakt van Twitter (@onderwijsins) en LinkedIn. We hebben deze 
kanalen vooral ingezet om volgers en bezoekers te wijzen op informatie die op onze website te vinden 
is. In 2019 is de belangstelling voor de website onderwijsinspectie.nl toegenomen. Met 1,1 miljoen 
bezoeken was er sprake van een stijging van bijna 30 procent ten opzichte van 2018. Ons rapport ‘De 
Staat van het Onderwijs 2019’ is, met 12.863 unieke downloads in 2019, 20 procent vaker gedownload 
dan de editie van 2018.
We werken eraan om de informatie op onze website ook voor bezoekers met een functiebeperking 
toegankelijk te maken. In 2019 hebben we onze pdf­ documenten voor mensen met een functie­
beperking toegankelijk gemaakt. Andere overheidsinstellingen zijn geïnteresseerd in onze aanpak.
Inzet juridische expertise
Juridische expertise is belangrijk voor de inspectie. Ons toezicht bestaat voor een groot deel uit het 
controleren of wet­ en regelgeving nageleefd wordt. Ook de randvoorwaarden voor toezicht en 
handhaving zijn voor een groot deel wettelijk bepaald. Zowel binnen als buiten de inspectie is er steeds 
meer aandacht voor de juridische aspecten van het toezicht, bijvoorbeeld bij de voorbereiding en 
uitvoering van inspectieonderzoeken en bij de totstandkoming en openbaarmaking van rapporten. 
Daarnaast behandelen we een groeiend aantal verzoeken op grond van de Wet openbaarheid van 
bestuur (Wob), vragen over de toepassing van de Algemene verordening gegevensbescherming (AVG)
en klachten. We hebben nadrukkelijk aandacht voor onze juridische capaciteit en expertise, en daarbij 
ook voor de­ escalatie die verdere juridisering in elk geval voor een deel kan voorkomen. 
Klachten, Wob-verzoeken en AVG-verzoeken 
In 2019 ontvingen we twaalf schriftelijke klachten over ons handelen. Daarvan gingen er zes over 
(verwachtingen over) ons handelen na het ontvangen van signalen. Drie klachten betroffen de 
uitvoering van ons onderzoek of onze oordelen. De overige drie klachten gingen over het ongeldig 
verklaren van een examen, een antwoord van het Loket Onderwijsinspectie op een vraag en de 
behandeling van een klacht. 
We proberen klachten in eerste instantie met een informele aanpak naar tevredenheid op te lossen, 
bijvoorbeeld door middel van een persoonlijk gesprek. In 2019 leidde dit in zes van de twaalf gevallen 
tot een positieve uitkomst. Eén zaak is begin 2020 naar tevredenheid opgelost. 
In vier gevallen hebben we de klacht voor advies voorgelegd aan de onafhankelijke klachtadvies­
commissie. Mede op basis van de adviezen van deze commissie verklaarde de inspecteur­ generaal 
drie klachten ongegrond en één klacht deels gegrond en deels ongegrond. Daarnaast nam de 
inspecteur­ generaal in één geval direct een besluit, zonder tussenkomst van de klachtenadvies­
commissie. De inspecteur­ generaal verklaarde deze klacht deels kennelijk ongegrond en deels 
niet­ ontvankelijk.
9

INSPECTIE VAN HET ONDERWIJS | JAARVERSLAG 2019
Samenwerking in toezicht en wetenschap
De Inspectieraad 
We werken met de andere rijksinspecties samen in de Inspectieraad. Deze raad heeft twee hoofdtaken. 
De Inspectieraad bevordert dat rijksinspecties hun toezicht uitoefenen volgens de principes van goed 
toezicht (onafhankelijk, professioneel, transparant, selectief, slagvaardig en samenwerkend). 
Daarnaast voert de raad besluiten uit van het kabinet of de eerstverantwoordelijke minister wanneer 
deze besluiten gaan over coördinatie en samenwerking bij rijkstoezicht. 
In 2019 leverde een deel van de zogenoemde doe­coalities die in 2018 zijn gestart hun voorlopig 
resultaat op. De doe­coalitie Fraudepreventie leverde ee n serious game op, ontwikkeld in samenwerking 
met de TU­Delft. Serious games zijn spellen waarvan het doel niet in eerste instantie vermaak is. Het 
zijn non­entertainment games met een leerdoel, zoals kennis of vaardigheden. De doe­coalitie 
Kwaliteit van bestuur/governance heeft als tussenproduct een scholing voor inspecteurs opgeleverd. 
Beide producten zijn in 2019 gepresenteerd. Dit gebeurde tijdens het Toezichtfestival, een terugkerend 
festival gericht op innovatie en professionalisering van het toezicht. Een festival door, voor en met alle 
toezichthouders van het Rijk. 
De doe­coalitie Bestuur/governance sloot zich in 2019 aan bij de activiteiten in het kader van de 
Wetenschapsagenda Toezicht, waarbij aansluiting wordt gezocht bij de Nationale Wetenschapsagenda. 
Deze doe­coalitie heeft een voorstel geformuleerd om netwerk­governance te onderzoeken. Mogelijk 
onderzoek naar dit onderwerp moet in 2020 uitgewerkt worden.
Toezicht Sociaal Domein
De decentralisaties in het sociaal domein vragen om een sectoroverstijgende aanpak door de betrok­
2
ken rijksinspecties . Om dit mogelijk te maken werken deze rijksinspecties samen onder de naam 
Toezicht Sociaal Domein (TSD). In dit samenwerkingsverband staat de werking van het (lokale) stelsel 
van zorg en ondersteuning voor mensen die dat nodig hebben in het sociaal domein centraal. 
Eind 2018 lanceerde TSD in samenwerking met de Autoriteit Persoonsgegevens de website 
www.kiezen­en­delen.nl . Dit is een website voor professionals in het sociaal domein, gebaseerd op 
analyses van calamiteiten die de afgelopen jaren zijn onderzocht. Het delen van informatie is juist in dit 
domein heel belangrijk. Professionals kunnen zich in bepaalde situaties afvragen welke informatie ze 
wel en niet kunnen delen, zeker na de invoering van de AVG. De website helpt professionals in het 
sociaal domein hierbij op weg met een speciale webtool.  
In 2019 rondde TSD verschillende projecten af, waaronder het onderzoek ‘Participatie zonder start­
kwalificatie’. Dit richtte zich op de kansen en belemmeringen bij de maatschappelijke participatie van 
jongvolwassenen die het voortgezet speciaal onderwijs, het praktijkonderwijs of de entreeopleiding 
vroegtijdig verlaten. TSD publiceerde onder meer een animatie en stuurde een brief met de 
onderzoeksresultaten aan de bewindspersonen van de betrokken departementen (het ministerie van 
Onderwijs, Cultuur en Wetenschap, het ministerie van Volksgezondheid Welzijn en Sport en het 
ministerie van Sociale Zaken en Werkgelegenheid). De bevindingen en aanbevelingen zijn verwerkt in 
de kabinetsreactie op het Interdepartementaal Beleidsonderzoek (IBO) naar jongeren met een afstand 
tot de arbeidsmarkt. Er is besloten om maatregelen door te voeren die tot meer maatwerk in de 
ondersteuning aan deze doelgroep moeten leiden. 
In november 2019 publiceerde TSD het eindproduct van het project Aanpak van integratie 
statushouders in de vorm van een infographic. In dit project onderzochten de samenwerkende 
inspecties welke factoren in de praktijk bijdragen aan een integrale aanpak (wonen, inburgeren, werken, 
onderwijs en zorg) en welke factoren belemmerend kunnen werken bij de integratie. 
De publicaties van TSD zijn te vinden op www.toezichtsociaaldomein.nl.
2 
Inspectie Gezondheidszorg en Jeugd, Inspectie Sociale Zaken en Werkgelegenheid, en Inspectie Justitie en Veiligheid en 
Inspectie van het Onderwijs
11

INSPECTIE VAN HET ONDERWIJS | JAARVERSLAG 2019
Raad van Advies
De Raad van Advies heeft de wettelijke taak de inspectie bij te staan in de waarborging van een 
zorgvuldige en professionele uitoefening van het toezicht. De Raad geeft gevraagd en ongevraagd 
advies.
Bij de samenstelling van de Raad van Advies wordt rekening gehouden met deskundigheid op het 
terrein van onderwijs, kwaliteitszorg en toezicht. De Raad van Advies bestond in 2019 uit: 
• mevrouw N. Azough; 
• mevrouw drs. Y. van Sark (tot 1 december 2019); 
• de heer C. Cornielje (tot 1 september 2019); 
• de heer prof. dr. P.A.H. van Lieshout; 
• de heer R.H.M. Peeters. 
De Raad van Advies vergaderde in 2019 driemaal met de inspectieleiding. In dit overleg kwamen 
behalve de actualiteit (waarbij het meestal over casussen ging) onder meer het verslag over de staat 
van het onderwijs en het Kamerdebat over het toezicht in het funderend onderwijs aan de orde.
13

INSPECTIE VAN HET ONDERWIJS | JAARVERSLAG 2019
ca.4.000 18 
Onderzoeken en Themarapporten 
bezoeken gepubliceerd
2.052 
87 
Meldingen bij 
Jaarverslagen onderzocht 
vertrouwensinspecteurs
op continuïteitsrisico’s
274
Jaarrekeningen 
geanalyseerd op 
rechtmatigheidaspecten
Toezicht op het primair onderwijs
In 2019 voerden we in het primair onderwijs 2.301 onderzoeken uit. Tabel 3a geeft deze onderzoeken 
weer, uitgesplitst naar type. 
Tabel 3a Typen onderzoek en aantallen, primair onderwijs 2019
Type onderzoek Aantal
Vierjaarlijks onderzoek bij een bestuur 249
Herstelonderzoek bij een bestuur 19
Verificatieonderzoek bij een school 567
Onderzoek naar waardering Goed bij een school 69
Risico­ onderzoek bij een school 98
Herstelonderzoek bij een school 134
Onderzoek in het kader van stelsel­ en themaonderzoek bij een school 589
Schoolbezoeken in het kader van de vierjaarsverplichting 207
Voor­ en vroegschoolse educatie (vve) – onderzoeken gemeenten 17
Voor­ en vroegschoolse educatie (vve) – onderzoeken locaties 326
Lokale Educatieve Agenda – gesprekken met gemeenten 26
Totaal 2.301
Bron: Inspectie van het Onderwijs, 2019
Eind 2019 was er in het primair onderwijs sprake van 108 oordelen ‘Onvoldoende’ (1,6 procent) en 39 
oordelen ‘Zeer zwak’ (0,6 procent), zie tabel 3b.
15

INSPECTIE VAN HET ONDERWIJS | JAARVERSLAG 2019
De themaonderzoeken in 2019 die (mede) betrekking hadden op het voortgezet onderwijs staan in het 
themaonderzoek­ overzicht (tabel 3i en tabel 3j).
Toezicht op het niet-bekostigd onderwijs (primair en voortgezet 
onderwijs)
In 2019 voerden we in het particulier onderwijs 56 onderzoeken uit en hadden we 11 kennismakings­
bezoeken bij nieuwe scholen. 
In tabel 3e zijn de onderzoeken gesplitst naar sector en naar type activiteit.
Tabel 3e Activiteiten in niet-bekostigd onderwijs (primair en voortgezet onderwijs)
Type activiteit Primair onderwijs Voortgezet onderwijs
Advies aan het college van burgemeester en 
wethouders gemeente 7 6
Kwaliteitsonderzoek 21 9
Herstelonderzoek 1 1
Themaonderzoek 3 3
Overige bezoeken 3 2
Totaal 35 21
Bron: Inspectie van het Onderwijs, 2019
Toezicht op het (voortgezet) speciaal onderwijs
In 2019 voerden we in het speciaal onderwijs 227 onderzoeken uit. Tabel 3f geeft deze onderzoeken 
weer, uitgesplitst naar type. 
Tabel 3f Typen onderzoek en aantallen, (voortgezet) speciaal onderwijs 2019
Type onderzoek Aantal
Vierjaarlijks onderzoek bij een bestuur 31
Voortgangsgesprek bestuur 3
Herstelonderzoek bij bestuur en scholen 7
Verificatieonderzoek op een school 87
Onderzoek naar waardering Goed bij een school 3
Risico­ onderzoek bij een school 15
Herstelonderzoek bij een school 18
Onderzoek nieuwe school ­
Specifiek onderzoek 9
Onderzoek in het kader van stelsel­ en themaonderzoek bij een school 54
Totaal 227
Bron: Inspectie van het Onderwijs, 2019
In 2019 voerden we daarnaast 45 onderzoeken bij samenwerkingsverbanden uit, zie tabel 3g.
17

INSPECTIE VAN HET ONDERWIJS | JAARVERSLAG 2019
In 2019 brachten we het themarapport Governance in het mbo uit. Ook voerden we in 2019 een 
themaonderzoek uit naar kwaliteitsborging en zelfbeoordelingen in het mbo. Het rapport van dit 
themaonderzoek verschijnt in 2020. De themaonderzoeken in 2019 die (ook) betrekking hadden op het 
mbo staan in het themaonderzoek­ overzicht (tabel 3i en tabel 3j).
Naast deze onderzoeken verkenden we in 2019 een aantal thema’s, in sommige gevallen dienden deze 
verkenningen als voorbereiding op een uitgebreider onderzoek in 2020. 
De onderwerpen die hierbij centraal stonden:
• de betekenis van het toelatingsrecht voor de toegankelijkheid van het mbo; 
• effectief mbo niveau 2; 
• aansluiting onderwijs­ arbeidsmarkt en maatwerk;
• investering in docentkwaliteit.  
Over onze bevindingen in deze verkenningen rapporteren we in het verslag de Staat van het Onderwijs 
die in 2020 wordt gepubliceerd.  
Net als in 2018 gaven we in 2019 op stelselniveau het thema examinering en diplomering extra 
aandacht. Daarnaast onderzochten we op dit niveau de standaarden didactisch handelen en 
beroepspraktijkvorming. Bij deze laatste standaard namen we ook het onderwerp stagediscriminatie 
verkennend mee. Ten slotte onderzochten we op het niveau van het gehele onderwijsstelsel de 
kwaliteit van educatie­ opleidingen. We rapporteren over deze onderwerpen in het verslag over de 
staat van het onderwijs in 2020.
Toezicht op het hoger onderwijs
De inspectie doet onderzoek of instellingen voor hoger onderwijs wet­ en regelgeving naleven. Bij 
ernstige signalen of incidenten die kunnen leiden tot gevolgen op stelselniveau kan de inspectie in 
incidentele gevallen een verdiepend onderzoek instellen. We doen geen onderzoek naar de kwaliteit 
van het onderwijs op instellingsniveau. Dit is de taak van de Nederlands­ Vlaamse 
Accreditatieorganisatie (NVAO) waar we nauw mee samenwerken. 
In 2019 voerden we naar aanleiding van ontvangen signalen 36 keer een verkennende actie uit. Dit 
varieerde van bureauonderzoek tot contact met het bestuur. Daarnaast voerden we in het kader van 
onze meerjarige planning 19 gesprekken met instellingsbesturen. 
De inspectie heeft ook als taak om toetredingsverzoeken te behandelen. Dit was in 2019 niet aan de 
orde, omdat deze niet werden ingediend. 
Een taak van de inspectie is ook het doen van onderzoek naar ontwikkelingen in het stelsel van het 
hoger onderwijs. In 2019 publiceerden we de volgende (thema)rapporten met betrekking tot het hoger 
onderwijs: 
• Doorstromen van hbo naar wo (april 2019);
• Maatwerk voor aankomende leraren – een onderzoek naar maatwerk in deeltijd­ lerarenopleidingen 
(september 2019);
• Factsheet: gedragscodes taal hoger onderwijs (oktober 2019);
• Internationalisering en de toegankelijkheid van het hoger onderwijs voor Nederlandse studenten 
(december 2019). 
Samen met het ministerie van Onderwijs, Cultuur en Wetenschap (OCW) en de NVAO voerden we 
monitorgesprekken in het kader van het thema Leven Lang Leren. Daarnaast zijn we actief betrokken 
bij de landelijke bijeenkomsten voor instellingen die deelnemen aan de pilots flexibilisering.
19

INSPECTIE VAN HET ONDERWIJS | JAARVERSLAG 2019
In het funderend onderwijs hebben we 87 jaarverslagen over 2018 nader onderzocht op mogelijke 
continuïteitsrisico’s. In het mbo en hoger onderwijs was er bij 30 instellingen (27 mbo’s, en 3 in het 
hoger onderwijs) aanleiding om de financiële positie nader te onderzoeken en waar nodig een 
bestuursgesprek te voeren.  
Er zijn in 2019 364 financiële analyses uitgevoerd in het kader van het vierjaarlijks bezoek aan besturen 
en scholen in het funderend onderwijs en in het mbo. Financieel inspecteurs hebben deelgenomen aan 
72 onderzoeken: 66 in het funderend onderwijs en 6 in het mbo.
De themaonderzoeken in 2019 die voortkomen uit het financieel toezicht staan in het 
themaonderzoek­ overzicht (tabel 3i en tabel 3j). Het gaat, naast de Financiële Staat van het Onderwijs 
2018 (december 2019), om de volgende rapporten:
• Ontwikkeling van aantal internationale studenten en effecten daarvan voor de financiële positie van 
de instellingen (september 2019);
• Continuïteit kleine opleidingen mbo (rapport volgt in 2020); 
Peil.onderwijs
Onder de naam Peil.onderwijs voert de inspectie periodieke peilingsonderzoeken uit in het primair 
onderwijs.
In 2019 rondden we de data­ analyse af voor 3 peilingsonderzoeken en publiceerden rapportages over 
deze onderzoeken. 
Het gaat om de volgende rapportages: 
• Peil.Mondelinge taalvaardigheid (spreken, gesprekken en luisteren) einde basisonderwijs 
(maart 2019);
• Peil.Engels einde basisonderwijs (november 2019);
• Peil.Mondelinge taalvaardigheid einde speciaal (basis)onderwijs (november 2019). 
In afstemming met het ministerie van OCW brachten we in 2019 geen rapportage uit over de taal­ en 
rekenvaardigheden van leerlingen aan het einde van het basisonderwijs. De reden hiervoor is dat de 
gegevens van verschillende eindtoetsen, die de basis vormen voor deze rapportage, onvoldoende 
vergelijkbaar bleken en dat de datakwaliteit van de benodigde gegevens tekortschoot. 
Eind 2019 startten we met de data ­ analyse voor de rapportage over de taal­ en rekenvaardigheden 
einde basisonderwijs op basis van de eindtoetsen in 2019. Dit rapport verschijnt in april 2020, tegelijk 
met ‘De Staat van het Onderwijs’. Ook zijn in het voorjaar van 2019 op in totaal ongeveer 250 
basisscholen en 80 scholen voor speciaal basisonderwijs gegevens verzameld in het kader van de 
peilingsonderzoeken Rekenen­ Wiskunde einde speciaal (basis)onderwijs en Schrijfvaardigheid einde 
speciaal (basis)onderwijs. In het voorjaar van 2021 rapporten we over deze peilingsonderzoeken.
In 2019 startte ook de uitvoering van het peilingsonderzoek Burgerschap einde basisonderwijs. De 
gegevensverzameling op de deelnemende basisscholen vindt in het voorjaar van 2020 plaats. Ook 
kende het Nationaal Regieorgaan Onderwijsonderzoek (NRO) in 2019 na een gezamenlijk 
toewijzingstraject subsidie toe voor 2nieuwe peilingsonderzoeken. Het gaat om het onderzoek Peil.
Leesvaardigheid einde (speciaal) basisonderwijs en Peil.Digitale geletterdheid einde basisonderwijs. 
Het onderzoek Peil.Leesvaardigheid startte einde 2019; Peil.Digitale geletterdheid startte in januari 
2020. In schooljaar 2020/2021 worden de benodigde gegevens voor beide onderzoeken verzameld op 
de deelnemende scholen. 
21

INSPECTIE VAN HET ONDERWIJS | JAARVERSLAG 2019
Tabel 3i Overzicht gepubliceerde themarapporten 2019 
Maand Rapport Sector 
Maart 2019 Peil.Mondelinge taalvaardigheid. Primair onderwijs
Einde basisonderwijs 2016­ 2017
April 2019 Plaatsing en toelating in het vo Voortgezet onderwijs
April 2019 Doorstromen van hbo naar wo. Hoger onderwijs 
In hoeverre is de wo­ master toegankelijk voor hbo­ gediplo­
meerden 
April 2019 Kwaliteitszorg en ambitie. Primair onderwijs, voortgezet 
De motor voor verbetering van onderwijskwaliteit onderwijs, speciaal onderwijs, 
schooljaar 2017/2018 middelbaar beroepsonderwijs
April 2019 Experiment flexibilisering onderwijstijden Primair onderwijs
April 2019 Dyslexieverklaringen: verschillen tussen scholen nader Primair onderwijs, voortgezet 
bekeken onderwijs
April 2019 Reken­ en wiskundeonderwijs aan (potentieel) hoog Primair onderwijs
presterende leerlingen
Juli 2019 Motivatie om te leren: motiverende kenmerken van het Voortgezet onderwijs 
voortgezet onderwijs 
Juli 2019 Verkenning Doelmatige omvang van de reserves Primair onderwijs, voortgezet 
onderwijs, middelbaar 
beroepsonderwijs, hoger 
onderwijs
September 2019 Ontwikkeling van aantal internationale studenten en Hoger onderwijs
effecten daarvan voor de financiële positie van de 
instellingen
September 2019 Maatwerk voor aankomende leraren. Een onderzoek naar Hoger onderwijs 
maatwerk in deeltijd­ lerarenopleidingen 
Oktober 2019 Factsheet Gedragscodes taal hoger onderwijs Hoger onderwijs
November 2019 Governance in het mbo. Een onderzoek naar Raden van Middelbaar beroepsponder­
Toezicht en het samenspel met bestuurders wijs
November 2019 Peil.Engels einde basisonderwijs 2017­ 2018 Primair onderwijs 
November 2019 Landelijk rapport gemeentelijk toezicht Kinderopvang 2018 Kinderopvang  
November 2019 Peil.Mondelinge taalvaardigheid einde speciaal (basis) Primair onderwijs, speciaal 
onderwijs onderwijs
December 2019 Internationalisering en de toegankelijkheid van het hoger Hoger onderwijs
onderwijs voor Nederlandse studenten
December 2019 Fries in het primair en voortgezet onderwijs Primair onderwijs, voortgezet 
onderwijs
Bron: Inspectie van het Onderwijs, 2019
23

INSPECTIE VAN HET ONDERWIJS | JAARVERSLAG 2019
In 2019 nam de inspectie namens de minister 29 waarschuwingsbesluiten voor intrekking van licenties 
in het kader van de Wet educatie beroepsonderwijs. Deze besluiten hadden betrekking op 37 erkende 
mbo­ opleidingen (geregistreerd in het Centraal Register Beroepsopleidingen, crebo) en 2 opleidingen 
voortgezet algemeen volwassenenonderwijs (vavo). In 2019 besloot de minister de examenlicentie van 
15 crebo­ opleidingen in te trekken. De minister besloot om 1 crebo­ opleiding de rechten op het 
verzorgen van de opleiding te ontnemen. 
In 2019 nam de inspectie 21 sanctiebesluiten bij verschillende besturen, voor een bedrag van in totaal 
ongeveer 5 miljoen euro. 
De inspectie voert jaarlijks ongeveer vijf onderzoeken uit naar bestuurlijk handelen. Deze onderzoeken 
hebben vaak een grote impact op besturen en raden van toezicht. Naar aanleiding van deze onderzoeken 
worden er ook regelmatig wijzigingen doorgevoerd in de samenstelling daarvan.
Het aantal rechtszaken waarbij de inspectie betrokken is, neemt de laatste jaren toe. In 2019 zijn er 28 
nieuwe zaken gestart waarbij de inspectie betrokken was. Het aantal rechtszaken in de afgelopen jaren 
staat in tabel 3k.
Tabel 3k Gerechtelijke procedures in 2019
2015 2016 2017 2018 2019
Beroep 14 7 2 16 8
Hoger beroep 1 1 0 0 12
Voorlopige voorziening 5 3 1 2 5
Civielrechtelijk 1 0 1 6 3
21 11 4 24 28
Bron: Inspectie van het Onderwijs, 2019
Kinderopvang en voor- en vroegschoolse educatie
Kinderopvang
In opdracht van de staatssecretaris van Sociale Zaken en Werkgelegenheid (SZW) ziet de inspectie erop 
toe hoe gemeenten en GGD’en hun wettelijke toezichttaken betreffende de kinderopvang uitvoeren. 
De inspectie richt zich op een continue versterking en doorontwikkeling van het (interbestuurlijk) 
toezicht op de kinderopvang. De inspectie wil zo indirect bijdragen aan de ontwikkelingskansen van 
kinderen.
Gemeenten verantwoorden zich jaarlijks aan de inspectie over hun toezicht op de kinderopvang. Deze 
verantwoording is een belangrijke informatiebron voor de risicoanalyse en de daarop volgende 
expertanalyse. Ook eventuele signalen en de toezichthistorie worden hierin betrokken. We nemen 
contact op met de betreffende gemeente wanneer we risico’s vaststellen en voeren zo nodig nader 
onderzoek uit. Hier rapporteren we vervolgens over. Als de uitvoering van het gemeentelijk toezicht 
(inclusief de handhaving) niet op orde is, dan geven wij de betreffende gemeente een zogeheten 
B­ status. In 2019 hadden drie gemeenten de B­ status. Twee van deze gemeenten kregen de A­ status na 
het succesvol afronden van het verbetertraject. Ze voldeden weer aan de wettelijke minimumeisen 
voor de uitvoering van het toezicht op kinderopvang. 
In 2019 brachten we ons jaarlijkse ‘Landelijk Rapport gemeentelijk toezicht kinderopvang’ over 2018 
uit. Dit rapport gaat over de uitvoering van de toezichts­ en handhavingstaken door de gemeenten. De 
belangrijkste constatering was de toename van het aantal onderzoeken vanwege tekortkomingen, ook 
als gevolg van een aantal veranderingen in de regelgeving waar de sector kinderopvang mee te maken 
kreeg.  
25

INSPECTIE VAN HET ONDERWIJS | JAARVERSLAG 2019
In 2019 waren er 67 aanmeldingen voor het predicaat Excellente School. Uiteindelijk kende de inspectie 
op basis van de adviezen van de jury Excellente scholen 62 predicaten Excellente School 2019 toe. Deze 
werden toegekend aan 16 scholen voor basisonderwijs (inclusief speciaal basisonderwijs), 40 scholen 
voor voortgezet onderwijs (inclusief praktijkonderwijs) en 6 scholen voor speciaal onderwijs. De 
predicaten zijn 3 jaar geldig. 
In 2019 heeft het Kohnstamm Instituut op ons verzoek onderzocht wat typerende kenmerken zijn van 
Excellente scholen in vergelijking met scholen die als Goed beoordeeld zijn. Ook onderzochten ze in 
hoeverre Excellente scholen een voorbeeldfunctie (kunnen) vervullen voor andere scholen. Het 
Kohnstamm Instituut rapporteert over de bevindingen in de eerste helft van 2020.
Vertrouwensinspecteurs 
De vertrouwensinspecteurs van de Inspectie van het Onderwijs behandelen meldingen over seksuele 
intimidatie, seksueel misbruik, psychisch en fysiek geweld, discriminatie en radicalisering binnen het 
onderwijs en de kinderopvang. In het schooljaar 2018/2019 registreerden onze vertrouwensinspecteurs 
1.918 meldingen in een van de genoemde categorieën over het onderwijs (zie tabel 3l). In het 
kalenderjaar 2019 kwamen er 134 meldingen binnen over de kinderopvang (zie tabel 3k). 
Tabel 3l Meldingen onderwijs per schooljaar
2016/2017 2017/2018 2018/2019
Seksueel misbruik 106 134 130
Seksuele intimidatie 247 203 222
Psychisch geweld 1.044 898 890
Fysiek geweld 554 555 522
Discriminatie en radicalisering 45 61 65
Overig 78 69 89
Totaal 2.074 1.920 1.918
Bron: Inspectie van het Onderwijs, 2019
Met het ministerie van SZW is afgesproken dat we per kalenderjaar rapporteren over de meldingen 
binnen de kinderopvang. We boden in 2019 een factsheet aan de minister van SZW aan over de 
meldingen bij de vertrouwensinspecteur over de kinderopvang over de jaren 2016­ 2018. De minister 
van SZW bood deze factsheet vervolgens aan de Kamer aan. Tabel 3m bevat een overzicht van 
meldingen per categorie binnen de kinderopvang in de jaren 2017­ 2019.  
Tabel 3m Meldingen kinderopvang per kalenderjaar
2017 2018 2019
Seksueel misbruik 24 28 33
Seksuele intimidatie 24 18 21
Psychisch geweld 17 21 18
Fysiek geweld 54 61 55
Discriminatie en radicalisering 0 3 0
Overig 9 6 7
Totaal 128 137 134
Bron: Inspectie van het Onderwijs, 2019
27

INSPECTIE VAN HET ONDERWIJS | JAARVERSLAG 2019
4. Organisatie
In de afgelopen jaren hebben we belangrijke stappen gezet om 
verantwoordelijkheden lager in de organisatie neer te leggen en de 
professionele ruimte van medewerkers te vergroten. In 2019 hebben we vooral 
ook veel aandacht besteed aan mobiliteit. Niet zozeer met het doel om meer 
wisselingen of een groter verloop te creëren, maar om medewerkers bewust te 
maken van de regie die zij zelf hebben op hun eigen loopbaan. In 2019 nam het 
ziekteverzuim verder af, ook dankzij de forse inzet op preventie.
29

INSPECTIE VAN HET ONDERWIJS | JAARVERSLAG 2019
Personeelsbeleid
De verbeteracties uit het medewerkerstevredenheidsonderzoek van september 2018 zijn in 2019 door 
de directie uitgewerkt in verbeterplannen. Daarbij zijn de medewerkers nadrukkelijk betrokken. Een 
belangrijk aandachtspunt is de werkdruk. De managementteams van de directies houden de vinger aan 
de pols over wat goed gaat, wat beter kan en op welke punten er ondersteuning nodig is.
In 2019 besteedden we veel aandacht aan het onderwerp mobiliteit, op basis van het Koersplan 
Mobiliteit. We werkten ook aan ons Strategisch Personeelsplan, dat we in 2020 vaststellen. 
Mobiliteit
We vinden het belangrijk dat onze medewerkers zich bewust zijn van de mogelijkheden van mobiliteit, 
dat ze zelf de regie hebben over hun loopbaan en dat ze hun werk op een gezonde en zo prettig 
mogelijke manier kunnen doen. Veel medewerkers maakten in 2019 gebruik van de mogelijkheid om 
met een loopbaancoach te spreken. De afdelingshoofden volgden een workshop over mobiliteit. Ook 
versterkten we ons netwerk met andere overheidsdiensten in de regio, met als doel te verkennen waar 
mogelijkheden liggen voor functiewissels of detachering. Tijdens een goedbezochte Rijksmarkt waren 
diverse overheidsdiensten vanuit de regio aanwezig om zich te presenteren aan onze medewerkers. Dit 
leidde tot tientallen vervolggesprekken.
Personeelsgegevens
Het personeelsbestand steeg in 2019 licht ten opzichte van 2018. Op 1 januari 2019 waren er 574 
medewerkers in dienst (528 fte’s), op 31 december 2019 waren dat er 588 (541 fte’s). Deze groei heeft 
net als vorig jaar te maken met taakuitbreiding en anticipeert op de pensionering van een aantal 
 
medewerkers. Eind 2019 was de gemiddelde leeftijd binnen de inspectie 49 jaar. Het gemiddeld aantal 
(rijks)dienstjaren bedroeg 11,6 jaar.
Het percentage ziekteverzuim is verder gedaald van 4,3 procent in 2018 naar 3,7 procent in 2019. De 
afgelopen jaren is fors ingezet op de preventie van ziekteverzuim. 
Tabel 4a Personeelsgegevens 2015 t/m 2019
2015 2016 2017 2018 2019
Bezetting in personen 583 544 551 574 588
Bezetting in fte 537 499 504 528 541
Gemiddelde leeftijd 49,4 50,4 50,2 49,4 49
Ziekteverzuim (%) 4,4 4,0 5,6 4,3 3,7
Gemiddelde (rijks)dienstjaren 12,5 13,2 12,9 11,9 11,6
Bron: Inspectie van het Onderwijs, 2019
Tussen 80 en 85 procent van onze formatie betreft medewerkers die werkzaam zijn in het primaire 
proces; als inspecteur, analist, medewerker toezicht, kenniswerker of jurist. De inspecteursformatie is 
x fte’s. Onderstaande tabel geeft aan om hoeveel fte’s het per directie gaat. 
31

INSPECTIE VAN HET ONDERWIJS | JAARVERSLAG 2019
VDI-werkplek en huisvesting
In 2019 vond een succesvolle uitrol van de nieuwe VDI­ werkplek (virtual desktop infrastructure) plaats. 
De overgang naar de nieuwe werkplek heeft een aantal aandachtspunten opgeleverd waarop actie is en 
wordt ondernomen.
In 2019 zijn voorbereidingen getroffen voor de verhuizing van de inspectie (kantoor Utrecht) naar de 
nieuwe locatie aan de St. Jacobsstraat in Utrecht. De verhuisdatum is vastgesteld op het 
pinksterweekend van 2020. 
Informatiebeleid 
In 2019 werkten we verder aan de verbetering van ons informatievoorzieningenlandschap. Dit deden 
we aan de hand van de zogeheten roadmap die we in 2017 hebben vastgesteld. We doen dit in 
samenwerking met onder andere het ministerie van OCW en andere inspecties en met behulp van 
rijksbrede informatievoorzieningen. 
In 2019 bereidden we de vervanging van het huidige documentmanagementsysteem Edocs door het 
OCW­ brede systeem Proza voor. Het systeem Proza zou aanvankelijk in 2019 beschikbaar zijn voor onze 
medewerkers, maar dat is om verschillende redenen niet gelukt. Proza komt nu in 2020 beschikbaar. 
Behalve naar de vervanging van het huidige documentmanagementsysteem ging de aandacht in 2019 
onder meer uit naar de vernieuwing van de website en een programma voor procesmanagement.
Begroting en realisatie
Voor 2019 hebben we aanvankelijk een begroting vastgesteld van 63.6 miljoen euro. Door mutaties in 
het boekjaar bedroeg het beschikbare budget voor 2019 uiteindelijk 65.6 miljoen euro. De grootste 
mutaties in 2019 betroffen de loon ­ , prijs­ en cao­ bijstellingen. Daarnaast waren er kosten in verband 
met de vertraging van een aantal ICT­ en huisvestingsprojecten. We hebben het jaar afgesloten met 
een tekort van 900 duizend euro. 
Tabel 4c Besteding inspectiebudget in 2019 (in miljoen euro)
Kostensoort Realisatie 2019 Percentage van totaal
Personeel                 53,7 81
Huur, huisvesting, bijdrage SSO Shared Service­ Organisatie                   3,4 5
Automatisering                   6,3 9
Overig materieel                   3,1 5
Totaal                    66,5 100
Bron: Inspectie van het Onderwijs, 2019
33

