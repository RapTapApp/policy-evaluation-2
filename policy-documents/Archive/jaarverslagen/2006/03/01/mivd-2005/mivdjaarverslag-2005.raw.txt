Jaarverslag MIVD 2005
Het jaarverslag is afgesloten op 1 maart 2006
MM ilitaire IInlichtingen- en VV eiligheids dd ienst
1

Voorwoord
Dit is inmiddels het negende Jaarverslag van de Militaire Inlichtingen- en
Veiligheidsdienst (MIVD). Het Jaarverslag geeft inzicht in het werk van de MIVD over
het jaar 2005.  Daarnaast zijn aandachtsgebieden opgenomen waar de MIVD zich in
2006 in ieder geval op zal richten. Zo zal de dienst zich dit jaar richten op het onder-
steunen van de krijgsmacht  bij het nieuw op te zetten Provincial Reconstruction Team
in Uruzgan, Afghanistan.
De activiteiten van de MIVD concentreerden zich in 2005 op het versterken van de
informatiepositie door zowel de nationale als internationale samenwerking te inten-
siveren. Een goede samenwerking is van essentieel belang bij de inzet van de
Nederlandse krijgsmacht bij crisisbeheersingsoperaties. Ook heeft de MIVD zich het
afgelopen jaar gericht op het verbeteren van de kwaliteit van de ondersteuning aan de
krijgsmacht, onder meer door het invoeren van het National Intelligence Support Team
en het introduceren van een nieuwe analistenopleiding. 
Het afgelopen jaar hebben de werkzaamheden van de MIVD in het teken gestaan van
de strijd tegen het internationaal terrorisme. Ontwikkelingen op het gebied van proli-
feratie van massavernietigingswapens en militaire technologische ontwikkelingen
hadden de aandacht van de dienst.  De MIVD richtte zich eveneens op de dreiging
tegen defensiebelangen van spionage, terroristische groeperingen en links- en rechts-
extreme groeperingen.
Aangezien de MIVD krachtens de wet beschikt over bijzondere bevoegdheden, is het
in onze democratische samenleving des te belangrijker dat de dienst transparantie
betracht in zijn publieke verslaglegging. Dit is de publieke verantwoording van de
militaire inlichtingen- en veiligheidsdienst over zijn handelswijze in het afgelopen jaar.
De Minister van Defensie
H.G.J.  Kamp
MM ilitaire IInlichtingen- en VV eiligheids dd ienst
3

Azië 38 Radicaal islamisme en de krijgsmacht 82
Afghanistan 39 Anti-militarisme 83
Centraal-Azië 43 Rechts-extremisme 84
Pakistan 43 Informatiebeveiliging 85
India 44 Industrieveiligheid 86
Volksrepubliek China 44 Personele veiligheid 87
Indonesië 46
Midden-Oosten 48 VI Bedrijfsvoering 91
Irak 50 Ontwikkelplan bedrijfsvoering 91
Iran 51 Personeel en organisatie 91
Israël, Palestijnse Autoriteit 52 Planning en control 92
Syrië 53 Informatievoorziening 92
Libanon 54 Documentaire informatievoorziening 94
Arabisch Schiereiland 54 Integrale veiligheid 94
Jordanië 55 Huisvesting 95
Russische Federatie 56 Materieelbeheer 95
Andere landen voormalige Sovjet Unie 58 Arbeidsomstandigheden 95
Wit-Rusland 59 Inzageverzoeken en klachtbehandeling 96
Oekraïne 59
Moldavië 60 VII Sturing en Verantwoording 99
Georgië 61 Verantwoordelijkheid 99
Armenië en Azarbeidzjan 62 Raad voor de Nationale Veiligheid 100
Caraïbisch gebied en Latijns-Amerika 64 Comité Verenigde Inlichtingendiensten 
Nederlandse Antillen en Aruba 65 Nederland 100
Venezuela 66 Commissie voor de Inlichtingen- en 
Colombia 66 Veiligheidsdiensten 101
Suriname 67 Vaste commissies voor Defensie en 
Afrika 68 Buitenlandse Zaken 101
Noord-Afrika 69 Commissie van Toezicht betreffende de
Afrika, ten zuiden van de Sahara 70 Inlichtingen- en Veiligheidsdiensten 102
Centraal-Afrika 70 Bijzondere Briefings 103
Hoorn van Afrika 72 Jaarverslag 103
West-Afrika 73
Zuidelijk Afrika 74
V Contra-Inlichtingen en 
Veiligheidstaak 77
Contra-inlichtingen en veiligheid 77
Contra-spionage 79
Terrorisme gericht tegen de 
krijgsmacht 80
MM ilitaire IInlichtingen- en VV eiligheids dd ienst
5

Wettelijke taken, planning en 
I
samenwerking
De inzet van de Militaire Inlichtingen- en Veiligheidsdienst (MIVD) vindt
plaats ten behoeve van de nationale veiligheid en in het bijzonder ten behoe-
ve van de Nederlandse krijgsmacht. In dit hoofdstuk wordt ingegaan op de
taken van de MIVD. Tevens wordt de planning van activiteiten op het gebied
van inlichtingen en veiligheid aangegeven en met welke partners de MIVD
nationaal en internationaal samenwerkt.
WETTELIJKE TAKEN
De taken van de MIVD zijn vastgelegd in de Wet op de Inlichtingen- en Veiligheidsdiensten
2002 en de Wet veiligheidsonderzoeken. Eén van de taken van de MIVD is het verrichten
van onderzoek naar factoren die van invloed zijn op de handhaving en bevordering van de inter-
nationale rechtsorde voor zover de krijgsmacht daarbij is of kan worden betrokken. De krijgs-
macht richt zich, naast de algemene verdedigingstaak, met name op het uitvoeren van crisisbe-
heersingsoperaties. De operaties worden veelal in internationaal verband uitgevoerd. De MIVD
onderzoekt in dit kader de intenties en capaciteiten van de krijgsmachten van landen die een
bedreiging kunnen vormen voor de veiligheid van Nederland en het NAVO-grondgebied. Verder
verzamelt de MIVD informatie over mogelijke inzetgebieden van de Nederlandse krijgsmacht en
beoordeelt de MIVD de veiligheidssituatie in de inzetgebieden. Op basis van de beoordeling van
de situatie stelt de MIVD dreigingsanalyses op.
Het waarborgen van de veiligheid en de paraatheid van de krijgsmacht door middel van het ver-
richten van onderzoek is eveneens een taak van de MIVD. De veiligheidstaak wordt onder andere
ingevuld door het instellen van veiligheidsonderzoeken naar kandidaten voor een vertrouwens-
functie bij Defensie en bij defensie-orderbedrijven. Defensie-orderbedrijven zijn bedrijven die
gerubriceerde werkzaamheden voor Defensie uitvoeren. 
De contra-inlichtingentaak van de MIVD betreft onderzoek naar mogelijke dreigingen tegen
Defensie op het gebied van terrorisme, extremisme, spionage en subversie. Als gevolg van een
aantal nationale en internationale ontwikkelingen is het belang van de contra-inlichtingentaak in
2005 toegenomen. De MIVD heeft in 2005 voor de uitvoering van de contra-inlichtingentaak
extra capaciteit toegewezen gekregen.
De beveiligingsbevorderende taak van de MIVD betreft het geven van adviezen op het gebied
van personele, materiële en gegevensveiligheid. Ook het opstellen van dreigingsinschattingen ten
behoeve van de beveiliging van personen en objecten is onderdeel van de beveiligingsbevorde-
rende taak van de MIVD in relatie tot de krijgsmacht. 
MM ilitaire IInlichtingen- en VV eiligheids dd ienst
7

Op basis van zijn taakstelling vervult de MIVD een ondersteunende rol ten behoeve van de
bewindslieden en de militaire top van Defensie bij de voorbereiding en in het besluitvormings-
proces van crisisbeheersingsoperaties. Tijdens een operatie ondersteunt de MIVD de minister en
de Commandant der Strijdkrachten door het leveren van strategische inlichtingen (beoordeling op
lange en middellange termijn) en operationele inlichtingen (situationele beoordeling op korte
termijn). De MIVD levert een fysieke bijdrage aan crisisbeheersingsoperaties door het ter 
beschikking stellen van eigen inlichtingenpersoneel, contra-inlichtingen- en veiligheidspersoneel
en verbindingsinlichtingendetachementen.     
PLANNING
Het tot stand komen van inlichtingen- en veiligheidsproducten verloopt volgens een vaste
structuur: de inlichtingencyclus. De inlichtingencyclus omvat een vaste volgorde van activitei-
ten en begint met het vaststellen van de behoefte. De aan de MIVD gerichte behoeftestellingen
worden opgenomen in het Jaarplan MIVD. Het Jaarplan MIVD geeft een overzicht van de aan-
dachtsgebieden van de MIVD en de keuzes die zijn gemaakt met betrekking tot de inzet van de
capaciteiten van de MIVD. 
In het Jaarplan MIVD worden de aandachtsgebieden toegelicht waarop de MIVD zich zal richten.
De aandachtsgebieden omvatten zowel landen en regio’s als specifieke thema’s en onderwerpen.
De aandachtsgebieden worden onderscheiden in drie categorieën. De indeling in categorieën
bepaalt de intensiteit en de diepgang waarmee de MIVD de ontwikkelingen op de diverse aan-
dachtsgebieden volgt. De categorieën zijn: 
a. categorie I: gebieden waar de krijgsmacht permanent of voor crisisbeheersingsoperaties aan-
wezig is (ook aandachtsgebieden die direct van invloed zijn op de taakstelling van eenheden);
b. categorie II: gebieden waar de krijgsmacht voor crisisbeheersingsoperaties kàn worden ingezet, 
gebieden die gezien hun ligging van invloed (kunnen) zijn op crisisbeheersingsoperaties en 
landen en/of thema’s die een specifiek belang hebben voor het Nederlandse veiligheidsbeleid; 
c. categorie III: gebieden die relevant zijn voor het Nederlandse veiligheids- en defensiebeleid en 
waarvan het tijdig signaleren van ontwikkelingen van belang is (de zogenoemde indicator 
and warning-functie).
DMIVD
Afdeling Strategische
Kabinet
Plannen en Projecten
Communicatie
Hoofdafdeling Productie Hoofdafdeling Bedrijfsvoering 
Stafafdeling
Productie
Afdeling Planning en Afdeling Personeel Afdeling Informatie
Control en Organisatie Management
Afdeling Verbindings- Afdeling Analyse en
Inlichtingen Rapportage
Afdeling Juridische Afdeling Interne Afdeling Integrale
Zaken Ondersteuning Veiligheid
Afdeling
Afdeling Contra-
HUMINT Inlichtingen en
Veiligheid
MM ilitaire IInlichtingen- en VV eiligheids dd ienst
9

De inlichtingeninspanning is daarbij gericht op het ondersteunen van het Nederlandse Provincial
Reconstruction Team in de provincie Baghlan en de Nederlandse presenties in Kabul en Kandahar.
De Nederlandse betrokkenheid bij de door de NAVO geleide inzet in Afghanistan van een
Provincial Reconstruction Team in de provincie Uruzgan is reden de ontwikkelingen aldaar ook
nauwgezet te volgen. De situatie op de Balkan zal in 2006 door de MIVD worden gevolgd van-
wege de Nederlandse bijdrage aan de crisisbeheersingsoperaties European Union Force in Bosnië-
Herzegovina en Kosovo Force in Kosovo. In Afrika richt de inspanning van de MIVD zich op het
Grote Merengebied, Sudan en de Hoorn van Afrika. In Indonesië zal onder meer de situatie in
Atjeh, met het oog op de Aceh Monitoring Mission, ook in 2006 worden gevolgd. Daarnaast 
zullen het Midden-Oosten, Centraal-Azië en het Caraïbisch gebied evenals thema’s als terroris-
mebestrijding, proliferatie van massavernietigingswapens en extremisme binnen de krijgsmacht
ook in 2006 onverminderd de aandacht van de MIVD behouden. 
SAMENWERKING
Nationale en internationale samenwerking is essentieel voor de informatiepositie van de
MIVD. In 2005 heeft de MIVD een krachtige impuls gegeven aan de samenwerking met
daarvoor in aanmerking komende (inter)nationale organisaties, waaronder de partnerdiensten. 
De MIVD heeft in 2005 samenwerkingsovereenkomsten gesloten met binnen- en buitenlandse
inlichtingen- en opsporingsdiensten en met de Immigratie en Naturalisatiedienst. 
De komende jaren zal de inspanning van de MIVD vooral gericht worden op verder intensiveren
van bestaande overeenkomsten.
De samenwerking van de MIVD kan worden ingedeeld in samenwerking met nationale en inter-
nationale organisaties. In Nederland werkt de MIVD nauw samen met de AIVD, de Nationaal
Coördinator Terrorismebestrijding en de ministeries van Buitenlandse Zaken, Algemene Zaken en
Justitie. Binnen Defensie wordt onder meer met de Koninklijke Marechaussee samengewerkt.
Internationaal kent de MIVD een groot aantal samenwerkingsverbanden op diverse gebieden
(open source intelligence, imagery intelligence, human intelligence en verbindingsinlichtingen). 
MM ilitaire IInlichtingen- en VV eiligheids dd ienst
11

Politiediensten deel. Dit afstemmingsoverleg geeft adviezen over de dreiging in het Rijksdomein.
De adviezen omtrent maatregelen tegen dreigingen gaan vervolgens naar de Evaluatie Driehoek.
De Evaluatie Driehoek stelt het niveau van de dreiging en de gewenste beveiliging vast. In de
Evaluatie Driehoek hebben vertegenwoordigers van de ministeries van Justitie, Defensie en
Binnenlandse Zaken en Koninkrijksrelaties zitting. De bijdrage van de MIVD aan het Stelsel
Bewaken en Beveiligen bestond in 2005 uit het beschikbaar stellen van analyses over landen die
door Nederlandse bewindslieden en Tweede Kamerleden werden bezocht. Ook werden analyses
aangeleverd in het kader van bezoeken van buitenlandse bewindslieden aan Nederland. Verder
leverde de MIVD een bijdrage aan dreiginginschattingen en -analyses over evenementen, objec-
ten en ambassades in Nederland. 
In 2005 is het Nationaal Alerteringssysteem van kracht geworden. Het systeem heeft tot doel om
vitale overheidsinstanties, bedrijven en publieks- en bedrijfssectoren duidelijk te maken welke
staat van alertheid en maatregelen zijn geboden om het risico van een crisis te reduceren. 
De MIVD heeft zitting in het Afstemmingsoverleg Alertering. De bijdragen van de MIVD aan 
dit forum bestonden uit dreigingsanalyses over de verschillende sectoren.
Met het ministerie van Justitie wordt op het gebied van terrorismebestrijding met name samenge-
werkt in het Gezamenlijk Comité Terrorismebestrijding. Het comité is in 2003 opgericht en onder-
steunt de minister van Justitie in diens verantwoordelijkheid voor terrorismebestrijding. Tevens
heeft de MIVD zitting in het Coördinerend Overleg Terrorismebestrijding. Dit is een operationeel
samenwerkingsoverleg onder voorzitterschap van de Nationaal Coördinator Terrorismebestrijding
waarin naast de MIVD, ook de AIVD, het Openbaar Ministerie, de belastingdienst, de Koninklijke
Marechaussee, het Korps Landelijke Politiediensten, de Immigratie en Naturalisatiedienst en het
ministerie van Justitie zitting hebben. De MIVD levert in dit overleg een bijdrage aan het formule-
ren van het beleid met betrekking tot terrorismebestrijding. Ook levert de MIVD een inhoudelijke
bijdrage aan het document Dreigingsbeeld Terrorisme Nederland. 
De samenwerking met de ministeries van Algemene Zaken (het Comité Verenigde Inlichtingen-
diensten Nederland), Justitie (de Nationaal Coördinator Terrorismebestrijding en het Gezamenlijk
Comité Terrorismebestrijding) en Buitenlandse Zaken (buitenlandtaak) werd in 2005 onvermin-
derd voortgezet. Het Comité Verenigde Inlichtingendiensten Nederland en het Gezamenlijk
Comité Terrorismebestrijding zijn voorportalen van de Raad voor de Nationale Veiligheid. 
De MIVD levert een inhoudelijke bijdrage aan een aantal onderwerpen die in het Comité
Verenigde Inlichtingendiensten Nederland en het Gezamenlijk Comité Terrorismebestrijding 
worden voorbereid ter besluitvorming in de Raad voor de Nationale Veiligheid.   
Met de Koninklijke Marechaussee is in januari 2006 een samenwerkingsregeling gesloten Op
basis van de wederzijdse behoefte aan informatie kunnen gegevens worden uitgewisseld die van
belang zijn voor het treffen van (beveiligings)maatregelen. Het gaat hierbij niet om het uitwisse-
len van informatie over strafbare feiten. In dat geval wordt de Landelijk Officier van Justitie belast
met de inlichtingen- en veiligheidsdiensten betrokken. Een convenant met de Fiscale Inlichtingen-
en Opsporingsdienst is in voorbereiding.  
Internationale samenwerking vindt hoofdzakelijk plaats op bilaterale basis. In het kader van de
NAVO en de Europese Unie werken inlichtingen- en veiligheidsdiensten van de lidstaten samen.
Naast bestaande samenwerkingsverbanden in het kader van Afghanistan, Irak, de Balkan, Trans-
Kaukasus, Afrika en het Midden-Oosten, alsmede  thematische onderwerpen als militaire tech-
niek, terrorismebestrijding en proliferatie van massavernietigingswapens heeft de MIVD zijn inter-
MM ilitaire IInlichtingen- en VV eiligheids dd ienst
13

nationale netwerk in 2005 verder uitgebreid. De wijze van samenwerking met partnerdiensten is
vastgelegd in Memoranda of Understanding. Op basis van het bestaande netwerk kan snel
aansluiting worden gerealiseerd in multilateraal verband, indien optreden van de krijgsmacht in
coalitieverband dit vereist. In de praktijk zijn diverse vormen van samenwerking met partners
mogelijk. Naast de in Memoranda of Understanding afgesproken uitwisseling van producten,
hebben partnerdiensten de mogelijkheid elkaar schriftelijk vragen te stellen en vindt frequent
bilateraal overleg tussen analisten plaats. Daarnaast wordt op diverse terreinen in operationeel
verband samengewerkt.   
De MIVD participeert in de inlichtingen- en veiligheidsactiviteiten van de NAVO en de Europese
Unie. De MIVD heeft de personele capaciteit ten behoeve van het verstrekken van informatie aan
de NAVO en de Europese Unie versterkt. Als gevolg van deze versterking is de MIVD beter in
staat kernvragen van beide organisaties in behandeling te nemen. Integrale inlichtingenproducten
worden uitgewisseld. 
Binnen de NAVO is in 2005 op inlichtingen- en veiligheidsgebied met alle lidstaten samengewerkt
om te komen tot een adequate ondersteuning van operaties van bijvoorbeeld de NATO Reaction
Force. De NATO Reaction Force werd in de eerste helft van 2005 door Nederland geleid. Ook
werd samengewerkt aan de totstandkoming van NAVO-inlichtingendocumenten. Een voorbeeld
hiervan is het NAVO-document met betrekking tot het “Intelligence Transformation Advice to
NATO”. Hierin zijn inlichtingenafspraken gemaakt tussen de militaire autoriteiten van de NAVO
en de lidstaten. Daarnaast heeft de MIVD een bijdrage geleverd aan de oprichting van het
(NAVO) Intelligence Fusion Centre. Dit centrum gaat de inlichtingenondersteuning leveren ten
behoeve van de besluitvorming van de Secretaris-Generaal van de NAVO en de Noord-
Atlantische Raad. Verder is de MIVD betrokken bij het opstellen van NAVO-documenten zoals
het “Future Security Environment”. Tenslotte deelt de MIVD daar waar mogelijk inlichtingen op
het gebied van terrorisme met de andere lidstaten. Deze uitwisseling geschiedt bilateraal, dan wel
via de binnen het NAVO Hoofdkwartier opgezette Terrorist Threat Intelligence Unit.
In Europees verband wordt samengewerkt met betrekking tot de inzet van de Europese battle-
groups en de inlichtingenondersteuning ten behoeve van de bestrijding van terrorisme. Daarnaast
participeert de MIVD in de werkgroep Operational Intelligence van het European Defence
Agency, waarin actuele probleemanalyses met betrekking tot inlichtingen en veiligheid aan de
orde komen.  
MM ilitaire IInlichtingen- en VV eiligheids dd ienst
15

Ontwikkelingen op Inlichtingen- en 
II
Veiligheidsgebied 
De MIVD ondersteunt de krijgsmacht bij het uitvoeren van crisisbeheersing-
operaties en levert een bijdrage aan het bestrijden van het internationale ter-
rorisme. De MIVD heeft zich in 2005 gericht op het verbeteren van de kwali-
teit van de ondersteuning aan de krijgsmacht. Dit werd mede bereikt door het
invoeren van het National Intelligence Support Team, het introduceren van een
nieuwe analistenopleiding en een aanzet tot het verbeteren van de informatie-
voorziening voor analisten. 
ORGANISATIE
Als gevolg van de reorganisatie van het ministerie van Defensie in 2005 behoort de MIVD
tot de Bestuursstaf van het ministerie en ressorteert onder de secretaris-generaal. De reorga-
nisatie heeft onder meer tot gevolg dat de MIVD nadrukkelijker participeert in het beleids-, plan-
nings- en begrotingsproces van Defensie. Daarnaast zal de MIVD invulling geven aan een nieuwe
rol, te weten de beleidsadvisering aan de Commandant der Strijdkrachten op andere dan opera-
tionele gebieden. In het Defensieplan 2006-2015 is de ambitie gesteld de directeur MIVD in 2010
als defensie-autoriteit inlichtingen en veiligheid te laten fungeren. 
OPERATIONELE INLICHTINGEN
De MIVD is onder meer verantwoordelijk voor de operationele inlichtingenondersteuning
aan de Commandant der Strijdkrachten. Deze taak omvat het adviseren bij de operationele
planning, de voorbereiding en de uitvoering van crisisbeheersingsoperaties en het opstellen van
operationele inlichtingenproducten. De inlichtingenproducten worden betrokken bij het politiek-
militair besluitvormingsproces en de operationele taakuitvoering van de eenheden die zijn ingezet
bij crisisbeheersingsoperaties. Specifieke producten zijn bijvoorbeeld dreigingsanalyses en de bij-
dragen aan zogenoemde ‘Artikel 100’ brieven (het informeren van het parlement over voorgeno-
men deelname aan crisisbeheersingsoperaties). 
In het kader van de operatione-
le inlichtingenondersteuning is
de interactie met de krijgs-
machtdelen toegenomen.
Regelmatig vindt overleg plaats
over de kwaliteit van het ope-
rationele inlichtingenproces.
Het gaat daarbij om het
afstemmen van doctrines, het
optimaliseren van operationele
MM ilitaire IInlichtingen- en VV eiligheids dd ienst
17

NATIONALE SIGNALS INTELLIGENCE ORGANISATIE
De Nationale Signals Intelligence Organisatie (NSO) is een beheersorganisatie ten behoeve
van de MIVD en AIVD en geen zelfstandige inlichtingen inwinnende organisatie. De NSO
richt zich in eerste instantie op de uitbreiding van de capaciteit voor satellietinterceptie voor zowel
de AIVD als de MIVD. Met het oog hierop is medio 2005 een perceel van het satellietcommunica-
tiestation in Burum (Friesland) in eigendom overgedragen aan Defensie. Inmiddels zijn te Burum
negen nieuwe schotelantennes geplaatst en is de uitbreiding met de benodigde randapparatuur
voorbereid. In 2006 zal de uitbreiding van de capaciteit voor satellietinterceptie gefaseerd in
gebruik worden genomen. 
De bestaande satellietinterceptiecapaciteit in Zoutkamp maakt deel uit van het satellietgrondsta-
tion van de NSO. Voor de verdere ontwikkeling van de NSO hebben de MIVD en de AIVD geza-
menlijk een plan ontwikkeld. Dit behelst onder meer uitbreiding van de NSO met interceptiecapa-
citeit voor hoogfrequent radioverkeer. Er wordt naar gestreefd de uitbreiding van de NSO met
interceptiecapaciteit voor hoogfrequent radioverkeer nog in 2006 te realiseren. 
NETWORK ENABLED CAPABILITIES
Netwerkend optreden is de toekomst. Dit geldt ook voor de Nederlandse krijgsmacht. Het
gebruik van betere communicatienetwerken betekent dat het delen van militair relevante
informatie makkelijker wordt, sneller verloopt en dat meer mensen worden bereikt. Dat leidt tot
meer inzicht in de situatie en daarmee tot betere en snellere beslissingen en effectievere onder-
steuning van operaties. 
MM ilitaire IInlichtingen- en VV eiligheids dd ienst
19

Common Intelligence Picture te koppelen aan operationele systemen. Het Common Intelligence
Picture kan worden gekoppeld aan het Common Operational Picture van de Directie Operaties.    
VERBETERING INFORMATIEVOORZIENING ANALIST
Het is van essentieel belang binnen de MIVD het proces van de informatievoorziening voor 
analisten te verbeteren. Het doel is de kwaliteit van het analyseproces te verbeteren door de
informatie beter toegankelijk te maken. Het project Verbetering Informatievoorziening Analist
voorziet in de doelstelling. Relevante data wordt semi-automatisch geselecteerd en verwerkt tot
informatie. Tevens wordt de distributie van informatie verbeterd. De verbeteringen zullen in 2006
worden geïmplementeerd.   
DEFENSIE INLICHTINGEN- EN VEILIGHEIDSINSTITUUT
Op 8 november 2005 is het Defensie Inlichtingen- en Veiligheidsinstituut (DIVI) opgericht
als een zelfstandig opleidingsinstituut binnen de Koninklijke Landmacht. Het DIVI gaat vanaf
2006 alle inlichtingen- en veiligheidsopleidingen binnen Defensie verzorgen. De MIVD onder-
houdt een nauwe werkrelatie met het DIVI en stuurt het DIVI functioneel aan. De opleiding voor
analisten wordt de eerste opleiding aan het DIVI. Medewerkers van de MIVD, de AIVD en van
internationale partnerdiensten zullen de analistenopleiding gaan volgen. 
Het Kenniscentrum DIVI gaat een centrale rol spelen bij het ontwikkelen van inlichtingen- en 
veiligheidsopleidingen en de vorming van een defensiebrede inlichtingen- en veiligheidsdoctrine.
De inlichtingen- en veiligheidsdoctrine moet nauw aansluiten bij de bestaande nationale Defensie
doctrine en NAVO-doctrines. 
MM ilitaire IInlichtingen- en VV eiligheids dd ienst
21

Transnationale Aangelegenheden 
III
Voor zover daarbij sprake is van militair belang volgt de MIVD de ontwikkelin-
gen met betrekking tot onderwerpen met een mondiaal karakter. Het betreft
onder meer terrorisme, proliferatie van massavernietigingswapens en (militai-
re) technologische ontwikkelingen. In dit hoofdstuk wordt nader op deze
onderwerpen ingegaan. 
TERRORISME
Met betrekking tot terroristische organisaties hebben zich in 2005 drie belangrijke ontwikke-
lingen voorgedaan. De eerste ontwikkeling is dat al-Qa’ida is omgevormd van een relatief
kleine organisatie tot een brede terroristische beweging. De huidige dreiging gaat meer uit van de
mondiale jihad beweging dan van al-Qa’ida. Een tweede ontwikkeling is dat het zwaartepunt van
de strijd zich heeft verplaatst van Irak naar Afghanistan. De derde ontwikkeling is een versterkte
samenwerking tussen verschillende militante groeperingen, zowel seculier als religieus.
De mondiale jihad bestaat momenteel uit een bonte verzameling van organisaties, groeperingen
en gelegenheidscoalities en is onder te verdelen in drie lagen. De eerste laag bestaat uit de orga-
nisatie al-Qa’ida en direct hieraan verbonden organisaties als al-Jihad. Er is een tweede laag van
gelieerde organisaties en groepen die contacten met al-Qa’ida onderhouden, maar die ook een
eigen agenda hebben. Voorbeelden van organisaties in de tweede laag zijn de Libische
Islamitische Strijdgroep, de Marokkaanse Islamitische Strijdgroep en de Algerijnse Salafistische
Groep voor Prediking en Strijd. Tenslotte is er de derde laag. Deze kan het best omschreven 
worden als een verzameling van groepen, bewegingen en individuen die zijn geïnspireerd door 
de al-Qa’ida ideologie en die allen op hun manier willen deelnemen aan de mondiale jihad.
De aanslagen in Madrid en Londen en de ontwikkelingen met betrekking tot de Hofstadgroep in
Nederland hebben duidelijk gemaakt dat er in verschillende Europese landen een jonge generatie
moslims is ontstaan die zich de afgelopen jaren heeft geradicaliseerd. Delen van de tweede en
derde generatie jonge immigranten voelen zich vervreemd en keren zich tegen westerse waarden.
Er is daarnaast een ontwikkeling waarbij een groeiend aantal autochtone jongeren zich bekeert
tot de Islam en aansluiting zoekt bij radicaal islamitische organisaties.
Voor terroristische organisaties als Hamas en Hezbollah is het afgelopen jaar veel veranderd.
Hezbollah trad in Libanon toe tot de regering en nam voor het eerst regeringsverantwoordelijk-
heid op zich. Door de politieke realiteit gedwongen en gedreven door pragmatisme is ook Hamas
gaan deelnemen aan politieke processen. Toch willen beide organisaties hun legitimatie als jihad
organisatie behouden.
Een andere ontwikkeling is dat neutraal geduide partijen zoals het Rode Kruis of de Verenigde
Naties in de mondiale jihad niet langer worden ontzien in terreurcampagnes. 
MM ilitaire IInlichtingen- en VV eiligheids dd ienst
23

In 2005 liet de Abu Hafs al-Masri Brigade
regelmatig via internet van zich horen. Vier
verklaringen en een strategisch document
verschenen op internet. In de verklaringen
werd de verantwoordelijkheid voor de aan-
slagen van juli 2005 in Londen opgeëist.
Landen als het Verenigd Koninkrijk,
Denemarken, Nederland en Italië werden bedreigd met aanslagen. De aanwezigheid van buiten-
landse troepen in Irak vormt in de verklaringen een ijkpunt. 
Een internetfenomeen dat in 2005 een snelle ontwikkeling doormaakte was het Global Islamic
Media Front. Het Global Islamic Media Front kan op internet worden beschouwd als de officiële
spreekbuis van al-Qa’ida. Het was in 2005 verantwoordelijk voor de verspreiding van videoclips
van jihadistische operaties in Irak en Afghanistan. Ook waren video- en audioboodschappen van
bin Ladin, al-Zawahiri en al-Zarqawi via het Global Islamic Media Front te bekijken of te beluiste-
ren. In september 2005 introduceerde het Global Islamic Media Front een speciaal videokanaal,
de “Stem van het Kalifaat”. De belangrijkste doelgroep van het Global Islamic Media Front zijn
jonge radicaliserende moslims.
In 2005 liet de tweede man van al-Qa’ida, al-Zawahiri, acht keer van zich horen. De acht video-
boodschappen werden gedeeltelijk uitgezonden door de zender al-Jazeera. Alle videoclips waren
via radicaal islamitische websites toegankelijk. Videoboodschappen van al-Zawahiri en aanslagen
wisselden elkaar regelmatig af. Twee van de acht uitgezonden videoboodschappen waren gericht
op het Westen. In videofragmenten werd het Westen bedreigd met aanslagen. De overige zes
videoboodschappen waren preken voor eigen parochie. De in 2005 uitgezonden videoboodschap-
pen van al-Zawahiri droegen het logo van As-Sahab. As-Sahab kwam in 2005 steeds duidelijker
naar voren als het mediaproductiebedrijf van al-Qa’ida. 
ZELFMOORDTERRORISME
In 2005 is het aandeel van zelfmoordterrorisme in de asymmetrische strijd toegenomen. Het aan-
tal zelfmoordaanslagen in Afghanistan nam toe tot meer dan twintig. In Egypte, Jordanië, Qatar,
Bangladesh en Indonesië werden eveneens zelfmoordaanslagen gepleegd. Ook West-Europa
kreeg in 2005 met zelfmoordterrorisme te maken. Op 7 juli 2005 bliezen vier zelfmoordterroristen
zichzelf in Londen op en doodden daarbij meer dan vijftig personen. 
MM ilitaire IInlichtingen- en VV eiligheids dd ienst
25

le Oost-West politiek redelijk effectief de proliferatie van kennis en technologie inperken.
Gedurende de afgelopen tien jaar blijkt een groeiend aantal landen de beschikking te krijgen over
kennis en technologie op het gebied van WMD. De toenemende mondiale industrialisering heeft
de mogelijkheid voor landen om onderdelen en apparatuur aan te schaffen die benodigd zijn voor
het onderhouden van een WMD-programma aanzienlijk versterkt.
De wens van bepaalde landen de beschikking te krijgen over een eigen WMD-capaciteit is 
eveneens gedurende het afgelopen decennium versterkt. Een aantal landen van zorg, zoals Syrië
en Noord-Korea, is economisch niet in staat de conventionele pariteit te handhaven binnen hun
strategische omgeving. Als gevolg daarvan kiezen deze landen voor een niet-conventionele
afschrikking. Deze trend versterkt vervolgens de wens van andere landen hier een niet-conventio-
neel tegenwicht voor te ontwikkelen.
Het jaar 2005 stond evenals 2004 in het teken van de nieuwe realiteit ten aanzien van de prolif-
eratie van WMD. Het besluit van Libië af te zien van WMD-programma’s en de ontmaskering
van het proliferatienetwerk van de Pakistaanse wetenschapper Khan hebben het inzicht in het
mondiale proliferatievraagstuk vergroot en de zwakte van bestaande export controleregimes aan-
getoond. Een aantal landen heeft significante voortgang geboekt ten aanzien van het bereik van
de aan WMD gekoppelde overbrengingsmiddelen. Het feit dat, zoals in het geval van Noord-
Korea, landen bereid zijn de technologie te verkopen, versterkt de zorg over het proliferatievraag-
stuk. Niet in de laatste plaats vanwege het toenemende risico dat WMD in handen kunnen
komen van terroristische groeperingen. 
Dergelijke trends zijn zorgwekkend omdat het toenemend bezit van WMD de bestaande machts-
balans in een regio verstoort. Hierdoor nemen de mogelijkheden voor de miscalculatie van de
situatie toe en groeit het risico dat secondaire conflicten ontaarden in de inzet van WMD. Landen
met dubieuze politieke ambities kunnen het gevoel hebben dat zij zich kunnen verschuilen achter
een niet-conventionele afschrikking. Omgevingsfactoren die het veiligheidsbeeld en het veilig-
heidsdenken bepalen worden complexer en de escalatiepotentie neemt toe.
Tegen bovenstaande achtergrond heeft de MIVD zijn activiteiten op proliferatiegebied in 2005
versterkt. Delen van het NAVO-grondgebied liggen inmiddels binnen het bereik van de overbren-
gingsmiddelen van WMD en de Nederlandse krijgsmacht is ontplooid in regio’s waar staten
beschikken over WMD. Toekomstige ontwikkelingen op het gebied van WMD kunnen in potentie
substantiële consequenties hebben voor de veiligheid van de NAVO, de Europese Unie en daar-
mee Nederland. 
PROLIFERERENDE LANDEN
De MIVD heeft in 2005 het zwaartepunt van zijn inspanningen gelegd op de chemische,
biologische en nucleaire programma’s, alsmede de overbrengingsmiddelen programma’s van
Syrië en Iran. De mate waarin statelijke en niet-statelijke actoren kunnen beschikken over CBRN-
technologie was daarbij het aandachtspunt. Dit zal de komende jaren zo blijven. Hiermee samen-
hangend zijn de technische vereisten onderzocht om CBRN-wapens te produceren en te verwer-
ven. Er wordt doorlopend aandacht besteed aan de proliferatie van kennis en technologie door de
bovengenoemde genoemde landen. Ook de, al dan niet bewuste, proliferatie van kennis en tech-
nologie door landen als de Russische Federatie en de Volksrepubliek China hebben de aandacht
van de MIVD. 
MM ilitaire IInlichtingen- en VV eiligheids dd ienst
27

Een duurzaam samengaan van beide soorten organisaties tot een nieuwe hybride misdaad- en
terreurorganisatie valt niet te verwachten ten gevolge van het geringe wederzijdse vertrouwen en
onoverbrugbare verschillen in prioriteiten en strategieën. 
INFORMATION OPERATIONS
Information Operations zijn, in de benadering van de NAVO, activiteiten gericht op het
beïnvloeden van de besluitvorming van opponenten. Dit gebeurt door informatie en informa-
tiesystemen van een opponent aan te grijpen. Gelijktijdig worden hierbij de eigen informatie en
informatiesystemen maximaal benut en beschermd. De MIVD heeft zich op een beperkt aantal
aspecten van Information Operations gericht. Zo is een inschatting gemaakt van de capaciteiten
en potentiële aanvalsmethoden van mogelijke opponenten die Information Operations uitvoeren.
De MIVD heeft zich gericht op landen en organisaties waarvan men weet of vermoedt dat deze
beschikken over capaciteiten ten aanzien van Information Operations. Een bijzonder aandachts-
punt vormde de dreiging die in dat opzicht van terroristische organisaties uitging.  
MILITAIRE TECHNIEK
Het is voor de MIVD van belang militair-technische ontwikkelingen te volgen en te analyse-
ren. Dit is nodig om een inschatting te kunnen maken van prestaties en inzetmogelijkheden
van huidige en toekomstige conventionele wapensystemen in (potentiële) risicolanden.
Wapentechnische en technologische ontwikkelingen in dergelijke landen bleven ook in 2005 de
aandacht van de MIVD vragen. De aandacht ging met name uit naar wapensystemen en wapen-
technische ontwikkelingen waarmee de Nederlandse krijgsmacht kan worden geconfronteerd in
(potentiële) inzetgebieden. Daarnaast ging de aandacht uit naar de belangrijkste leveranciers van
moderne wapensystemen en wapentechnologie aan (potentiële) risicolanden. 
MM ilitaire IInlichtingen- en VV eiligheids dd ienst
29

uitmaken van een informatienetwerk dat wereldwijd flexibel inzetbare wapensystemen koppelt
aan knooppunten voor commandovoering en centra voor data-analyse. Raketten worden steeds
sneller (hypersoon met behulp van scramjetmotoren) en wapensystemen worden steeds moeilijker
waarneembaar wegens de toepassing van stealth-technologie en Low Probability of Intercept
radars. Het onderzoek naar de operationele toepassing van gerichte energiewapens (laser, radio-
frequentie) blijft voortgang vinden, met name op het gebied van hoogvermogen laserwapens.
Toepassingen zoals doeltoewijzing en verblinding van laagvermogen lasers zijn inmiddels opera-
tioneel. 
De MIVD voorziet dat informatietechnologie, nanotechnologie (inclusief de integratie van mecha-
nische en elektronische componenten op microschaal) en de ontwikkeling van nieuwe materialen
een steeds grotere invloed gaan hebben op de constructie en wijze van inzet van wapen- en
sensorsystemen. De technologieën zullen leiden tot wapen- en sensorsystemen die onbemand
kunnen zijn en in meer of mindere mate autonoom kunnen werken. De verwachting is dat het
gebruik van onbemande systemen voor communicatie, verkenning en offensieve taken ook in
risicolanden sterk zal toenemen. De controle over en communicatie met lucht-, zee- en grondge-
bonden bemande en onbemande systemen zal voor een steeds groter gedeelte gaan geschieden
met gebruik van satellieten. Er is derhalve toenemende aandacht van de MIVD voor de militaire
toepassing van ruimtevaartontwikkelingen op het gebied van navigatie, communicatie en waar-
neming, en ontwikkelingen op het gebied van offensief gebruik van ruimtevaartmiddelen.
MM ilitaire IInlichtingen- en VV eiligheids dd ienst
31

Inlichtingentaak
IV
BALKAN, MIDDEN- EN ZUID-OOST-EUROPA
De betrokkenheid en aanwezigheid van de Internationale Gemeenschap op de
Balkan zal naar verwachting nog jaren noodzakelijk zijn. De oorzaken hiervan
zijn onder meer de verwevenheid van politiek en criminaliteit in de meeste lan-
den en het niet oplossen van interetnische tegenstellingen en corruptie. De
situatie op de Balkan is in 2005 nauwelijks gewijzigd ten opzichte van de
situatie in 2004.
In Bosnië-Herzegovina zorgen interetnische tegenstellingen voor het uitblijven van een effectief
centraal staatsgezag. Daarnaast wordt Bosnië-Herzegovina gekenmerkt door een machtsstrijd tus-
sen lokale politici en vertegenwoordigers van de Internationale Gemeenschap. Een ander zorg-
punt op de Balkan blijft het ontbreken van de cohesie van de Servisch-Montenegrijnse Unie. De
huidige Montenegrijnse regering zal blijven streven naar onafhankelijkheid. Eind 2005 is een
begin gemaakt met de statusonderhandelingen over de toekomst van Kosovo. De toekomst van
de provincie is echter nog allerminst in beton gegoten. Datzelfde geldt voor Macedonië, waar het
in Ohrid begonnen stabilisatieproces nog verre van verankerd is in maatschappij. Op de Balkan is
sprake van een tolerante omgeving voor islamitisch fundamentalisme en extremisme. 
BOSNIË-HERZEGOVINA
In Bosnië-Herzegovina is het beleid van de Internationale Gemeenschap gericht op verster-
king van de nationale instellingen. Dit is een belangrijke voorwaarde voor de deelname van
Bosnië-Herzegovina aan Euro-Atlantische structuren. In 2005 werd de basis gelegd voor verdere
integratie van de afzonderlijke Bosnische defensiestructuren. Er blijft sprake van ontoereikende
medewerking van Bosnische politieke structuren met de doelstellingen van het Internationaal
Joegoslavië Tribunaal. Dit gebrek aan medewerking en het interne verzet tegen het transparant
maken van het politieapparaat zorgt voor spanningen tussen Bosnië-Herzegovina en de
Internationale Gemeenschap.    
Er is nog immer sprake van een onuitgesproken modus vivendi tussen de Internationale
Gemeenschap en de lokale politici. Voor de korte termijn lijken de lokale politici te hebben beslo-
ten tot vreedzame samenwerking met de Internationale Gemeenschap, zo lang hun vitale belan-
gen niet in het geding komen. Een obstakel voor nationale besluitvorming blijft het Dayton-
akkoord dat op vrijwel alle terreinen consensus vereist. Hierdoor beschikken de politieke leiders
van de bevolkingsgroepen in de praktijk over een vetorecht. Mede om deze redenen hebben 
de internationale inspanningen in Bosnië-Herzegovina nog niet geleid tot beëindiging van de
onderlinge verdeeldheid en tot een situatie waarin zelfdragende economische groei tot stand 
kan komen. 
MM ilitaire IInlichtingen- en VV eiligheids dd ienst
33

VOORMALIGE JOEGOSLAVISCHE REPUBLIEK MACEDONIË
De binnenlands-politieke situatie in Macedonië blijft, evenals in 2004, gekenmerkt door
inter-etnische tegenstellingen en het uitblijven van ingrijpende verbeteringen in de leefom-
standigheden. Hoewel de Macedonische regering bestaat uit vertegenwoordigers van de twee
grootste bevolkingsgroepen en er vooruitgang is geboekt bij de verbetering van de rechten van
de etnisch-Albanese minderheid, blijven de onderlinge betrekkingen gekenmerkt door wederzijds
wantrouwen. Ondanks enkele bezettingsacties door etnisch-Albanese groepen in 2005 is de vei-
ligheidssituatie in Macedonië overwegend stabiel gebleven.
Het Nederlandse veiligheidsbe-
leid is gericht op het welslagen
van het Macedonische vredes-
proces, mede met het oog op de
stabiliteit van de gehele Balkan.
In dat kader was ook de aanwe-
zigheid van op individuele basis
uitgezonden Nederlandse militai-
ren en politiefunctionarissen in
Macedonië een factor van
belang. Macedonië blijft een rol
spelen met betrekking tot de
zogenoemde Albanese kwestie
die van invloed kan zijn op de rest van de Balkan. De Albanese kwestie is het streven naar zelf-
beschikking voor alle etnisch-Albanese bevolkingsgroepen op de Balkan. 
De Internationale Gemeenschap zal naar verwachting nog enige jaren bij de situatie in Macedonië
betrokken blijven om een terugval in het vredesproces te voorkomen, zolang het merendeel van
de etnische Macedoniërs en de etnische Albanezen elkaar blijft wantrouwen. 
Macedonië behoudt voor de MIVD inlichtingenprioriteit wegens de situatie in dit land in relatie
tot de stabiliteit van de gehele Balkan. Een punt van aandacht van de MIVD is voorts het grens-
overschrijdend karakter van de zogenoemde Albanese kwestie.
SERVIË EN MONTENEGRO (INCLUSIEF KOSOVO) 
Het Servisch-Montenegrijnse bewind streeft naar Euro-Atlantische integratie Ook in 2005
zijn er in dit opzicht enkele bescheiden successen geboekt, bijvoorbeeld de hervorming van
de strijdkrachten. Er blijft echter zowel bij bevolking als politici sprake van weerstand tegen 
maatregelen die nog dienen te worden genomen, zoals medewerking aan het Internationaal
Joegoslavië Tribunaal. Dit verzet is niet alleen te herleiden tot het gewapende conflict van 1999,
maar ook tot radicaal-nationalistische stromingen waarvan exponenten werkzaam zijn bij de 
overheid.
Ook in 2005 is weinig vooruitgang geboekt in het harmoniseren van de politieke en economische
systemen van Servië en Montenegro. Dit ondanks dat de harmonisatie één van de kernelementen
vormt in het Verdrag van Belgrado (2002) dat de betrekkingen tussen beide deelstaten reguleert.
In Servië spelen daarbij de politieke tegenstellingen een hoofdrol. Het Servische politieke toneel
wordt gekenmerkt door een diepgaande impasse in het politieke besluitvormingsproces. 
MM ilitaire IInlichtingen- en VV eiligheids dd ienst
35

De situatie in Albanië is van belang wegens de uitstraling naar de situatie in Macedonië en
Kosovo. De Albanese regering heeft zich van territoriale aanspraken buiten haar grenzen
gedistantieerd. Door het beperkte gezag van de centrale overheid wordt ruimte geboden aan
etnisch-Albanese strijdgroepen en criminele groeperingen om activiteiten buiten Albanië te
ontplooien. De politieke stabiliteit in Albanië zal naar verwachting voorlopig onder druk blijven
staan. Etnisch-Albanese strijdgroepen zullen ook in 2006 de grensgebieden met Kosovo en
Macedonië benutten voor subversieve activiteiten.
Wegens de grensoverschrijdende betrekkingen tussen de verschillende etnisch-Albanese bevol-
kingsgroepen op de Balkan wordt de situatie in Albanië de komende jaren door de MIVD
gevolgd. 
KROATIË
De sociaal-economische situatie in Kroatië is beter dan die in de meeste andere landen in de
regio. Kroatië streeft naar aansluiting bij het Westen, in het bijzonder bij de Europese Unie. 
In die context is de voedingsbodem voor extreem nationalistische groeperingen minimaal. Een
terugkeer van Kroatië naar de situatie van de eerste helft van de jaren negentig valt niet meer te
verwachten. Naar verwachting zal Kroatië blijven streven naar Euro-Atlantische integratie. 
Door de medewerking van de Kroatische inlichtingendienst aan de arrestatie van ex-generaal
Gotovina op 7 december 2005 op Tenerife onderstreepte de regering Sanader de volledige
samenwerking met het Internationaal Joegoslavië Tribunaal. Dit was de belangrijkste voorwaarde
voor Kroatië voor de start van de toetredingsonderhandelingen met de Europese Unie. Wel blij-
ven de Kroatische autoriteiten zich verzetten tegen de terugkeer van Kroatische Serviërs naar
Kroatië. Hoewel nog steeds goede banden bestaan met het Kroatische volksdeel in buurland
Bosnië-Herzegovina, is de invloed van Kroatië op de situatie in Bosnië-Herzegovina de afgelopen
jaren verminderd. 
De inspanningen van de MIVD richten zich hoofdzakelijk op het monitoren van de veiligheidssitu-
atie in Kroatië en op mogelijke tendensen die de buitenlandspolitieke ontwikkelingen in Kroatië
kunnen beïnvloeden.
MM ilitaire IInlichtingen- en VV eiligheids dd ienst
37

AFGHANISTAN
Afghanistan bevond zich in 2005 in het vierde jaar na de aanslagen in de Verenigde Staten
van 11 september 2001 en de daaropvolgende verdrijving van het Taliban-regime. Er zijn
onmiskenbaar belangrijke stappen gezet in de vorming van een nieuwe Afghaanse staat. Er is een
grondwet, een gekozen president, een gekozen parlement en provinciale raden. De parlements-
verkiezingen in 2005 verliepen, op een aantal incidenten na, rustig. De meeste incidenten rond de
verkiezingen werden gemeld uit het zuiden, zuidoosten en oosten van Afghanistan. Er waren ech-
ter geen spectaculaire aanvallen van Taliban of andere Opposing Militant Forces. De opkomst bij
de verkiezingen in 2005 was echter aanzienlijk lager dan bij de presidentsverkiezingen in 2004. 
In onder meer de sectoren onderwijs en gezondheidszorg zijn successen te melden. Dat geldt niet
voor de veiligheidssituatie. Over vrijwel de hele linie is sprake van stagnatie en op sommige
gebieden zijn er zelfs tekenen van verslechtering van de veiligheidssituatie. De veiligheidssituatie
in het zuiden, zuidoosten en oosten van Afghanistan is daarvan de meest zichtbare uiting. Een
nationaal verzoeningsprogramma heeft het tij niet kunnen keren. Hoewel verschillende Taliban-
leden zich met de regering hebben verzoend, zetten veel Taliban-leden de strijd voort. Er is
mogelijk sprake van een toenemende invloed van radicale elementen binnen de leiding van de
Taliban.
De Afghaanse regering is de afgelopen vier jaar nauwelijks in staat geweest structurele hervor-
mingen door te voeren op een aantal terreinen die essentieel zijn voor het proces van wederop-
bouw. Daarbij gaat het onder meer om de economie, de veiligheidssituatie en het bestuursappa-
raat zelf. Economische verbeteringen blijven veelal beperkt tot de grootstedelijke gebieden en lei-
den niet tot een verbetering van de werkgelegenheid. Investeringen blijven veelal uit, met name
MM ilitaire IInlichtingen- en VV eiligheids dd ienst
39

Ook is een eenheid militairen,
ondersteund met een Chinook
helikopterdetachement, vanaf
april 2005 in Zuid-Afghanistan
in het kader van Operatie
Enduring Freedom actief.
Het jaar 2005 heeft in de pro-
vincie Baghlan vooral in het
teken gestaan van wisselingen
binnen het provinciaal bestuur
en onder de provinciale veilig-
heidsautoriteiten. Zo heeft
Baghlan in 2005 drie verschil-
lende gouverneurs gekend en
zijn verschillende veiligheids-
functionarissen gewisseld. De
verkiezingen van 2005 hebben in Baghlan bijgedragen aan een meer pluriforme politieke cultuur.
Er is in Baghlan echter nog steeds sprake van zwak provinciaal bestuur en zwakke overheidsinsti-
tuties. De belangrijkste bijdrage aan een verbetering van de situatie moet komen van een verbe-
tering van de economie. De werkloosheid in Baghlan blijft hoog en er is sprake van groeiende
criminaliteit. De veiligheidssituatie in Baghlan en het noorden van Afghanistan heeft zich in 2005
gestabiliseerd. In Baghlan deed zich in 2005 een reeks aanslagen voor met ondermeer geïmprovi-
seerde explosieven, Improvised Explosive Devices. Ook waren aanslagen gericht tegen konvooien
van het Nederlandse Provincial Reconstructional Team. 
In 2005 is in het bijzonder aandacht besteed aan de ontwikkelingen in Zuid-Afghanistan. Aan de
voorgenomen NAVO gebiedsuitbreiding over de zuidelijke provincies zal ook Nederland dee-
lnemen. Deze deelname zal bestaan uit het overnemen van het Amerikaanse Provincial
Reconstruction Team in de provincie Uruzgan en het deelnemen aan een multinationaal (Brits,
Canadees en Nederlands) hoofdkwartier in Zuid-Afghanistan. Vanaf november 2006 heeft
Nederland de lead nation rol binnen dit hoofdkwartier. Voorafgaande aan de politieke besluit-
vorming en tijdens de militaire planning van de inzet heeft de MIVD veel aandacht geschonken
aan de veiligheid in deze regio en in het bijzonder aan de situatie in de provincie Uruzgan. 
De veiligheid is niet los te zien van de voortdurende en toegenomen pogingen van de Opposing
Militant Forces om de controle over grote gebieden in Zuid-Afghanistan te behouden en uit te
breiden. Naast de voornamelijk door de Taliban uitgevoerde acties tegen de Coalitie-eenheden is
de gehele zuidelijke regio van Afghanistan ook het speelveld van elkaar bestrijdende tribale 
groeperingen en (drugs-)criminelen. Zuid-Afghanistan is een regio waar het centrale gezag slechts
een beperkte en vaak nog corrupte invloed uitoefent. In 2005 is in het kader van de Operatie
Enduring Freedom een militair offensief ingezet tegen de in Zuid-Afghanistan optredende Taliban-
strijders. Dit offensief en de aanhoudende gewelddadige acties van de Taliban-strijders hebben de
regio Zuid-Afghanistan niet rustiger gemaakt. Het heeft er zelfs toe geleid dat de bevolking 
verder geïsoleerd is geraakt van de positieve ontwikkelingen die elders in het land wel konden
worden doorgezet. 
Het proces van Disarmament Demobilization and Reintegration (DDR) is in juli 2005 afgerond.
Na het beëindigen van dit proces zijn de Afghaanse legereenheden, de Afghan Military Forces,
MM ilitaire IInlichtingen- en VV eiligheids dd ienst
41

CENTRAAL-AZIË
De interesse van de MIVD voor landen in Centraal-Azië wordt ingegeven door het eventu-
ele uitstralingseffect van ontwikkelingen in deze regio op de Nederlandse militaire inzet in
Afghanistan. Van belang hierbij is onder meer de rol die de regio speelt in de drugssmokkel van
Afghanistan naar Europa. Oezbekistan en Kirgizië kenden in 2005 grote politieke onrust en een
toenemende dreiging van moslimfundamentalisme. De situatie in Oezbekistan is inmiddels gesta-
biliseerd. Bij het ontbreken van een gestructureerde oppositie wordt verwacht dat president
Karimov zijn repressieve regime kan voortzetten. In Kirgizië is na een korte volksopstand in reactie
op de parlementsverkiezingen een nieuwe regering onder leiding van president Bakijev aangetre-
den.
In 2005 werd in Oezbekistan een opstand van tegenstanders van het regime van president
Karimov bloedig neergeslagen. De veroordeling door de Internationale Gemeenschap van dit
ondemocratische Oezbeekse optreden heeft een verwijdering tussen de Verenigde Staten en
president Karimov tot gevolg gehad. Naar aanleiding hiervan moest de Verenigde Staten zijn
militaire bases in Oezbekistan sluiten. Parallel aan de verwijdering van de Verenigde Staten zocht
Oezbekistan toenadering tot Rusland. In het kader van terrorismebestrijding, de exploitatie van
olie- en gasbronnen en de samenwerking met onder andere China en de Centraal-Aziatische
republieken binnen de Shanghai Co-operation Organisation werd deze toenadering door Rusland
verwelkomd. Mede hierdoor herwon Rusland in 2005 invloed in de voormalige Sovjetrepublieken
in de regio. 
Het bewind in Tadzjikistan heeft te maken met een toenemend religieus fundamentalisme dat,
tezamen met de onderlinge rivaliteit tussen clans, een potentiële bedreiging vormt voor de inter-
ne stabiliteit. In 2005 maakte het bewind in Tadzjikistan zich ernstig zorgen over de toenemende
onrust in het land. Het bewind nam zijn toevlucht tot repressie en intimidatie om een met Kirgizië
vergelijkbare volksopstand te voorkomen. Vanuit Afghanistan wordt via Tadzikistan veel drugs
gesmokkeld naar onder meer Europa. In 2005 werd de bewaking van Tadzjieks-Afghaanse grens
door Russische troepen overgedragen aan Tadzjiekse grenstroepen. De Tadzjiekse eenheden wor-
den daarbij nog wel op afstand gesteund door de Russen. 
PAKISTAN
De Taliban blijft Pakistaans grondgebied gebruiken om in buurland Afghanistan acties uit te
voeren tegen de Afghaanse autoriteiten en de in het land aanwezige buitenlandse militairen.
Hoewel de Pakistaanse veiligheidstroepen in de grensgebieden met Afghanistan actief zijn met
het oppakken van buitenlandse militanten, worden aanhangers van de Taliban veelal ongemoeid
gelaten. De druk vanuit het buitenland op de Pakistaanse autoriteiten om actief tegen de Taliban
op te treden blijft groot.
De aardbeving van 8 oktober 2005 in met name Kasjmir in het noorden van Pakistan en India
heeft bijgedragen aan een verbetering van de onderlinge relaties. Het onderlinge wantrouwen
tussen beide landen blijft echter groot. De humanitaire noodsituatie in het noorden van Pakistan
die als gevolg van de aardbeving is ontstaan, heeft Nederland doen besluiten om een militair
noodhospitaal in het getroffen gebied in te zetten. In Kasjmir zijn diverse radicale islamitische
groeperingen actief. Aangezien deze groeperingen een bedreiging voor de veiligheid van de
Nederlandse eenheden konden vormen, heeft de MIVD de lokale veiligheidssituatie in 2005
nauwlettend gevolgd. Het militaire noodhospitaal is per 1 februari 2006 opgeheven.
MM ilitaire IInlichtingen- en VV eiligheids dd ienst
43

De sociale onrust in China doet afbreuk aan de legitimiteit van de Chinese Communistische Partij.
De partij probeert haar machtsbasis in stand te houden door de voortdurende economische groei
te waarborgen, een beleid van repressie te voeren en het nationalisme in China aan te wakkeren.
De vraag is echter of China de
groeiende binnenlandse pro-
blemen, veroorzaakt door de
kloof tussen een vrije markt-
economie enerzijds en een
politiek éénpartijstelsel ander-
zijds, het hoofd kan bieden. 
Op het gebied van de buiten-
landse politieke verhoudingen
fungeert China steeds meer
als de economische motor van
de Aziatische regio. Door de
Chinese netwerken van economische interdependentie is het risico van een grootschalig intersta-
telijk conflict afgenomen. Desondanks bestaan er tussen de diverse landen in de regio nog onop-
geloste kwesties. Het belangrijkste potentiële risico voor China blijft Noord-Korea. 
China is zich bewust van de veiligheidsrisico’s aan de noordoostelijke grens. Een agressieve
(nucleaire) Noord-Koreaanse actie, de implosie van het Noord-Koreaanse regime of mogelijke
complicaties voortvloeiende uit de nog immer precaire verhouding tussen Noord- en Zuid-Korea,
kunnen leiden tot economische en politieke problemen voor de gehele regio, ook voor China zelf. 
De relatie tussen China en Taiwan blijft
eveneens een bron van internationale zorg.
Eventuele regionale conflicten inzake
Noord-Korea of Taiwan, alsmede de groei-
ende interne onrust in China, kunnen de
centrale economische en politieke functie
van China in de regio aantasten en kunnen
leiden tot regionale instabiliteit. 
China begint zich, mede door zijn econo-
mische succes, als een regionale groot-
macht te profileren. China zet zich daarbij
af tegen de Amerikaanse werelddominan-
tie. China’s streven naar een multipolaire
wereldorde heeft geleid tot de creatie en
versteviging van een netwerk met staten
die voor China van economisch, politiek of
militair belang zijn. Zorgwekkend hierbij is
dat, door de focus van China op economi-
sche belangen en andere ambities van het
land, deze allianties kunnen indruisen
tegen de belangen van de Internationale
Gemeenschap. 
MM ilitaire IInlichtingen- en VV eiligheids dd ienst
45

tionale militaire samenwerking. De belangrijkste en meest controversiële machtspilaren van de
Indonesische krijgsmacht, de illegale component van de milbus en de territoriale organisatie, blij-
ven echter nog onaangetast. Desondanks is in 2005 een eerste aanzet gegeven tot de verdere
ontwikkeling van een meer institutionele democratie. 
Indonesië werd in 2005 opgeschrikt door een aantal crises. De meest desastreuze gebeurtenis was
de aardbeving en de daarop volgende tsunami van eind december 2004. Grote delen van het
Indonesische eiland Sumatra en de daarop gelegen provincie Atjeh werden verwoest. Opmerkelijk
maakte de natuurramp het mogelijk dat de Indonesische regering en de in Atjeh opererende
separatistische beweging GAM na jarenlange strijd op 15 augustus 2005 een vredesakkoord 
sloten. Conform de bepalingen van het akkoord heeft de GAM zich in vier fases van september
tot en met eind december 2005 ontwapend. Parallel daaraan is een groot deel van de in Atjeh
gestationeerde eenheden van de Indonesische krijgsmacht en de Indonesische politie uit 
Atjeh teruggetrokken. 
Nederlandse militairen zijn in de periode voor het vredesakkoord van 15 augustus 2005 betrok-
ken geweest bij de opbouw van Atjeh en als uitvloeisel van het vredesakkoord levert Nederland
een bijdrage aan de Aceh Monitoring Mission. De Aceh Monitoring Mission had onder andere de
taak de ontwapening van de GAM en de terugtrekking van de operationele eenheden van de
Indonesische strijdkrachten en politie te monitoren. Dit proces is inmiddels succesvol en binnen
een relatief rustige veiligheidssituatie voltooid. De Aceh Monitoring Misson zal (in afgezwakte
vorm) voortduren in 2006. In 2006 zullen de reïntegratie van de voormalige GAM-strijders, moni-
toring van de mensenrechtensituatie en politieke hervormingen de boventoon voeren bij de ver-
dere normalisatie van Atjeh. 
De problemen in Papoea hebben vanwege de omstandigheden in Atjeh het afgelopen jaar minder
prioriteit van de Indonesische regering gekregen. Als de situatie in Atjeh zich stabiliseert, zal ech-
ter het oplossen van de kwestie Papoea mogelijk ook dichterbij komen.  
De MIVD zal zich gezien de bovenstaande ontwikkelingen ook in 2006 met name richten op de
voortgang van het verdere hervormings- en democratiseringsproces in Indonesië. Specifieke aan-
dacht krijgt de rol van de Indonesische strijdkrachten. De ontwikkelingen in de perifere gebieden
Atjeh en Papoea blijven, mede gezien de Nederlandse inzet in Atjeh, belangrijke aandachtsgebie-
den van de MIVD.
MM ilitaire IInlichtingen- en VV eiligheids dd ienst
47

Spanningen in het Midden-Oosten worden veelal veroorzaakt door etnisch-religieuze en sociaal-
economische en geopolitieke tegenstellingen. Radicale islamitische groepen kunnen onder deze
omstandigheden rekenen op groeiende steun. De perceptie van een groeiende westerse, met
name Amerikaanse, invloed versterkt een anti-westerse ideologie. In de ogen van radicale
moslims belichaamt het Westen alle ‘moderne’ waarden die zij vanuit hun traditionele cultuur
verwerpen. Als uitvloeisel van deze opvatting plegen terroristische islamitische groepen aan-
slagen, bij voorkeur tegen westerse doelen. 
Door voornoemde ontwikkelingen staat een aantal regimes in het Midden-Oosten onder druk.
Aan de ene kant dringt het Westen aan op (meer) democratische hervormingen. Aan de andere
kant wijzen lokale conservatieve en militante krachten, waaronder machthebbers en machtselites
die vooral de status quo wensen te handhaven, deze juist af. De welvaartsgroei loopt uit de pas
met de snel groeiende bevolking, met een niet altijd goed opgeleide jeugd. Tussen bepaalde lan-
den bestaan territoriale geschillen over olievoorraden en watervoorziening. Het aanhoudende
conflict in Irak heeft een regionale dimensie door de onzekere toekomstige staatsstructuur. Niet in
de laatste plaats zijn er militair-politieke rivaliteiten die in regionaal opzicht een dreiging vormen
met een mogelijk mondiale uitstraling. In het bijzonder zijn Iran en Syrië militaire ‘risicolanden’. 
Bovenstaande problematiek heeft een uitstraling naar gebieden buiten de regio, zoals het NAVO-
verdragsgebied. Dit effect wordt versterkt door de capaciteit van bepaalde landen op het gebied
van niet-conventionele wapens. Vooral de toegenomen potentiële dreiging van conventionele en
MM ilitaire IInlichtingen- en VV eiligheids dd ienst
49

verbetering van de veiligheidssituatie, het verder op gang brengen van publieke diensten en
aanmoediging van internationale investeerders in de wederopbouw. De ontwikkelingen in Irak
kunnen niet alleen binnenlands maar ook in de regio een uitstralingseffect op veiligheid en stabili-
teit hebben. Mede met het oog op uitstralingseffecten richting Afghanistan wordt door de MIVD
speciale aandacht geschonken aan de inzet en de technische specificaties van in Irak gebruikte
geïmproviseerde explosieven.
Met het vertrek van het Nederlandse contingent uit de Zuid-Iraakse provincie Muthanna in april
2005 is de intensiteit van de MIVD-rapportages terzake Irak afgenomen. De aandacht is verscho-
ven naar de algemene situatie in Irak en de relevante aspecten op politiek-militair en veiligheids-
gebied. Dit laatste heeft zich met name toegespitst op de veiligheidssituatie rond Bagdad, alwaar
zich Nederlands defensiepersoneel bevindt voor de NATO Training Mission in Iraq. Hierover is in
2005 wekelijks gerapporteerd. Ook het komende jaar zal de MIVD de situatie in Irak nauwlettend
blijven volgen.
IRAN
Het ultra-conservatieve bewind van de streng islamitische republiek Iran vestigt met zijn
politieke provocaties sterk de aandacht op zich. Iran streeft naar een leidende positie in de
Golfregio en wordt door de MIVD als een risicoland aangemerkt. De reden hiervoor is de poten-
tiële militaire dreiging die uitgaat van het ambitieuze militaire programma van Iran.
In zijn buitenlands politiek concept en militaire doctrine staat strategische afschrikking met behulp
van ballistische raketten op de voorgrond. De MIVD is van oordeel dat Iran door middel van
vooral zijn vergroot maritiem militair potentieel een mogelijke bedreiging vormt voor de energie-
voorzieningszekerheid van Europa en
daarmee van Nederland. Ook kan Iran zijn
afschrikkingpotentieel richten tegen de
westerse en Nederlandse militaire eenhe-
den in het Golfgebied en Afghanistan. 
Tot dusver is de conclusie dat Iran een bui-
tenlands beleid op twee sporen voert.
Naast een veelheid aan contacten ook met
westers gezinde en Iran-kritische landen
blijft Iran contacten houden met radicaal-
islamitische groepen (Palestijnse groepe-
ringen, Libanese Hezbollah). Voor de
MIVD is dit een bron van zorg.  
Er moet vanuit worden gegaan dat een eventuele (militaire) actie van de Verenigde Naties, het
Westen of Israël tegen Iran een reactie te zien zal geven. In dat geval dient er rekening mee te
worden gehouden dat Iran anti-westerse activiteiten in Afghanistan en Irak zal ontplooien. 
Het is niet uit te sluiten dat een militaire operatie door het Westen of Israël tegen Iran tot een
verstoorde relatie met Rusland en China zal leiden. Beide landen hebben aanzienlijke economi-
sche belangen in Iran die door westers ingrijpen in Iran in gevaar kunnen komen.
Iran heeft een actief ballistisch raketprogramma. Hier is onder andere de Shahab-3 uit voortge-
komen, een ballistische raket waarmee Iran het zuidoostelijk deel van het NAVO-grondgebied
MM ilitaire IInlichtingen- en VV eiligheids dd ienst
51

koming van ‘Palestina’, voordat de Palestijnse Autoriteit de veiligheid in de Palestijnse gebieden
heeft gerealiseerd. Feit is dat in de huidige omstandigheden de aanhang in de Palestijnse
gemeenschap voor de radicale Palestijnse partij Hamas sterk is toegenomen, hetgeen tot de over-
winning van Hamas in de parlementsverkiezingen van begin 2006 en de vorming van een 
Hamas-regering heeft geleid. 
De radicalisering in de Palestijnse gelederen is een zorgelijke ontwikkeling. De mogelijke regionale
effecten van een crisis binnen de Palestijnse Autoriteit en een eventuele reactie van Israël dragen
hieraan bij. 
De MIVD heeft aandacht voor het onderwerp Israël-Palestijnse Autoriteit vanwege de aanwezig-
heid van Nederlandse militaire waarnemers in Gaza. 
SYRIË
Op binnenlands politiek
terrein was van een her-
vormingsproces in Syrië geen
sprake. Op buitenlands poli-
tiek terrein waren er de
verwikkelingen rond de
relatie met Libanon. 
De moordaanslag op de
Libanese ex-premier Hariri
leidde tot het versnelde
vertrek van de Syrische strijd-
krachten uit Libanon. In de
nasleep van voornoemde
moord, stelde de Verenigde
Naties een onderzoek in
onder leiding van de Duitser
Mehlis.
De bevindingen van het
Mehlis-rapport verhoogden
de internationale druk op
Syrië om zijn buitenlands
beleid aan te passen. In de
eerste plaats betreft dit de
relatie met Libanon, maar ook
de tekortschietende controle
door Syrië aan de grens met Irak. Van dit laatste maken radicale buitenlandse strijders gebruik om
in Irak te infiltreren en daar aanslagen te plegen. De Syrische autoriteiten hebben weliswaar langs
de grens met Irak maatregelen genomen, maar de effectiviteit blijft ongewis.
Met name de Verenigde Staten bekritiseren de houding van Syrië tegenover Israël en de ontwik-
keling van het Syrische chemische wapenprogramma. In het Syrische veiligheidsconcept van ‘stra-
tegische afschrikking’ jegens Israël staan dergelijke wapens, tezamen met ballistische raketten als
overbrengingsmiddel, centraal. Het conflict tussen Israël en Syrië spitst zich toe op de Syrische eis
MM ilitaire IInlichtingen- en VV eiligheids dd ienst
53

oliereserves een strategisch belang. Jemen is van belang door zijn strategische ligging aan de 
toegang van de Rode Zee en de Indische Oceaan. Door de MIVD is in 2005 in het bijzonder
aandacht besteed aan de stabiliteit van Saudi-Arabië en aan de houding van de Golfstaten ten
opzichte van de situatie in Irak. Na de zware aanslagen in 2003 hebben de Saudische autoriteiten
de terrorismebestrijding krachtig ter hand genomen. Dit heeft zijn uitwerking niet gemist. 
Ofschoon verdere aanslagen niet kunnen worden uitgesloten, is de stabiliteit van Saudi-Arabië op
korte termijn niet in gevaar. 
In het kader van operaties in de regio waaraan de Nederlandse krijgsmacht deelneemt, heeft de
MIVD rapportages verzorgd over het Arabisch schiereiland. Het betreft met name de rapportages
ter ondersteuning van in de Golfregio opererende Nederlandse marine-eenheden.
JORDANIË
De in november 2005 uitgevoerde aanslagen op drie internationale hotels onderstreepten de
kwetsbare positie van Jordanië. Terwijl in het westelijke buurland Israël het Israëlisch-
Palestijnse conflict voortduurt, is in het oostelijke buurland Irak de veiligheidssituatie aanhoudend
instabiel. 
De Jordaanse regering tracht in haar binnen- en buitenlands beleid een middenweg te bewande-
len tussen solidariteitsgevoelens onder de Jordaanse bevolking met de Palestijnse opstand ener-
zijds en de strategische relatie met de Verenigde Staten anderzijds. Jordanië onderhoudt nauwe
politiek-militaire betrekkingen met de Verenigde Staten en ontvangt substantiële financiële steun
van de Verenigde Staten. Tegelijkertijd stelt Jordanië zich terughoudend op jegens Israël en pro-
beert de relaties met de Arabische landen in de regio te versterken. Op binnenlands terrein lan-
ceerde Jordanië het zogeheten ‘Jordan First’ programma. In dit programma worden de Jordaniërs
opgeroepen zich te ontdoen van ideologische ballast en zich te concentreren op de economische
vooruitgang in Jordanië. 
De MIVD heeft in 2005 met name aandacht geschonken aan de situatie in Jordanië vanwege de
ontwikkelingen met betrekking tot Irak.
MM ilitaire IInlichtingen- en VV eiligheids dd ienst
55

Rusland veroordeelde in 2005 in een gemeenschappelijke verklaring met China de eenzijdige
werelddominantie van de Verenigde Staten en koos zijn eigen weg in de relaties met landen als
Iran en Noord-Korea. Rusland heeft het afgelopen jaar met succes bilaterale initiatieven ontplooid
om zijn positie in Centraal-Azië te versterken. Rusland heeft niet geschroomd andere leden van
het Gemenebest van Onafhankelijke Staten te wijzen op hun (economische en energie) afhanke-
lijkheid van Rusland. 
In 2005 zijn in de aanloop naar de Russische presidentsverkiezingen van 2008 de eerste voorzich-
tige tekenen van de politieke (her-)positionering binnen Rusland zichtbaar geworden. Dit heeft
zich met name geuit in een versterking van de macht van de huidige politieke leiders en een
gedeeltelijke vereniging van de onverminderd zwakke oppositie. President Poetin heeft herhaal-
delijk aangegeven zich niet kandidaat te zullen stellen voor de presidentsverkiezingen in 2008,
omdat de grondwet dit niet toestaat. Hoewel zijn populariteit in 2005 enigszins daalde naar aan-
leiding van enkele drastische sociale herstructureringen, is president Poetin nog steeds de onbe-
twiste leider van Rusland. Internationale kritiek op de democratische ontwikkeling en aantasting
van de vrijheid van de media in het land vond in 2005 weinig gehoor onder de Russische bevol-
king. Met name wegens het feit dat de bevolking geleidelijk is gaan profiteren van de economi-
sche opbloei van het land. Ondanks de gunstige economische ontwikkelingen en de hoge olie-
opbrengsten in 2005 is echter duidelijk geworden dat de ambitieuze plannen van president Poetin
om het Bruto Nationaal Product in tien jaar te verdubbelen niet haalbaar zijn.
De weinig florissante situatie van de Russische strijdkrachten lijkt over het dieptepunt heen. In
2005 is een voorzichtige aanvang gemaakt met de implementatie van verbeterprogramma’s en
werd het defensiebudget ten opzichte van 2004 met 25% verhoogd. 
De tekortkomingen binnen de strijdkrachten op het gebied van uitrusting, materieel en oefenpro-
gramma’s, gekoppeld aan de sociale problemen, laten echter zien dat er nog een lange weg te
gaan is. Rusland blijft de tweede kernmacht in de wereld. Tegen deze achtergrond blijven al dan
niet van regeringswege gesanctioneerde leveranties van Russische wapentechnologie aan omstre-
den gebieden een potentieel veiligheidsrisico. 
De Russische Kaukasus-republieken waren ook in 2005 het toneel van onrust en geweld. De
dood van de Tsjetsjeense rebellenleider Maschadov heeft de verschillende Tsjetsjeense verzetstrij-
ders met hun vertakkingen over de gehele Russische Kaukasus niet gehinderd in hun strijd tegen
de Russische overheid. Het aantal verzetstrijders lijkt echter te zijn afgenomen. De Russische
regering heeft inmiddels meer oog gekregen voor de onderliggende sociaal-economische oorza-
ken van het geweld. De regering heeft echter nog geen wezenlijk nieuwe beleidslijn geformuleerd
voor de aanpak van de problematiek, hoewel deze de komende jaren naar verwachting geen ern-
stige bedreiging voor de politieke positie van president Poetin zal vormen. Wel zullen de spannin-
gen in de noordelijke Kaukasus met name de veiligheidssituatie in het grensgebied met buurland
Georgië en mogelijk Azerbeidjan blijven beïnvloeden. 
Daar alle voornoemde ontwikkelingen een weerslag kunnen hebben op de Europese Unie en de
NAVO, blijft de MIVD ook in 2006 de ontwikkelingen in de Russische Federatie volgen.
MM ilitaire IInlichtingen- en VV eiligheids dd ienst
57

WIT-RUSLAND
De geostrategische positie van Wit-Rusland tussen Rusland en Centraal-Europa maakt het
land vanuit economisch en militair perspectief van groot belang voor de Russische Federatie.
In het Gemenebest van Onafhankelijke Staten is Wit-Rusland de belangrijkste bondgenoot van de
Russische Federatie. De Russische Federatie heeft zijn politiek-economische en militaire invloed op
Wit-Rusland weten te versterken door steun te verlenen aan de, inmiddels voor een nieuwe
ambtsperiode van vijf jaar herkozen, autocratische president Loekasjenko. Wit-Rusland is bezig
met een ingrijpend militair hervormingsprogramma dat de strijdkrachten weliswaar reduceert,
maar in defensief opzicht een versterking van de strijdkrachten betekent. De binnenlandse oppo-
sitie is het afgelopen jaar enigszins gegroeid en werkt meer dan voorgaande jaren samen, maar
wordt onderdrukt. Democratische ontwikkelingen zoals in Oekraïne en Georgië zijn niet waar-
schijnlijk. De Europese Unie toont in toenemende mate interesse voor de binnenlandse politiek in
Wit-Rusland.
De MIVD zal aandacht blijven besteden aan de algemene politiek-militaire situatie in Wit-
Rusland.
OEKRAÏNE
President Joesjtsjenko trof bij zijn aantreden eind 2004 een land aan met een niet roos-
kleurige binnenlandse situatie. Ook zijn regering kon hier geen structurele verandering in
aanbrengen. In september 2005 ontsloeg Joesjtsjenko zijn voormalige medestanders, omdat deze
in zijn ogen door aanhoudende meningsverschillen en een tegenvallende economische groei de
beloften van de Oranje Revolutie niet hadden waargemaakt. De nieuw aangestelde regering
onder leiding van premier Jechanoerov wordt gezien als een overgangsregering, die met het oog
op de parlementsverkiezingen in 2006 geen drastische hervormingen kan initiëren. De parle-
mentsverkiezingen zullen naar verwachting geen einde maken aan de politieke verdeeldheid in
Oekraïne. Het politieke klimaat in Oekraïne blijft de komende jaren gedomineerd door de per-
soonlijke (economische) belangen van zakenlieden en conglomeraties die politieke connecties
hebben. Deze omstandigheid lijkt de ook voor verdere toenadering tot het Westen noodzakelijke
hervormingen in Oekraïne voorlopig in de weg te blijven staan. Hervormingen gecombineerd met
technologische innovatie zijn echter voorwaarden voor een oplossing van de economische proble-
men van Oekraïne en versterking van de interne stabiliteit.
Oekraïne zocht in 2005 aansluiting bij de Euro-Atlantische structuren met het oog op veiligheids-
garanties en economische ontwikkeling. De crisis rond de in- en doorvoer van Russisch gas aan
het einde van 2005 toonde echter aan dat het land sterk afhankelijk blijft van Rusland, zeker wat
energieleveranties betreft. Mede gezien de grote Russische minderheid en de vele Russische
investeringen zal Oekraïne moeten blijven schipperen tussen Oost en West. 
De in 2005 door Oekraïne geuite wens om in 2007 toe te treden tot de NAVO lijkt erg 
ambitieus. Bovendien leven van oudsher sterke anti-NAVO gevoelens onder een groot deel van
MM ilitaire IInlichtingen- en VV eiligheids dd ienst
59

Dankzij de machtswisseling in Oekraïne heeft overleg over de afvallige regio Trans-Dnjestrië een
nieuwe impuls gekregen. Moldavië nam eind 2005, na vijftien maanden afwezigheid, weer deel
aan de officiële gesprekken over Trans-Dnjestrië. De grootste doorbraak in 2005 was de totstand-
koming van een missie van de Europese Unie die moet toezien op het grens- en doorvoerverkeer
tussen Trans-Dnjestrië en Oekraïne. 
Op de twee centrale discussiepunten, de statuskwestie van Trans-
Dnjestrië en de aanwezigheid van Russische troepen in deze regio,
zijn de conflicterende partijen echter ook in 2005 niet nader tot
elkaar gekomen. Er kan zelfs worden gesproken van een verhar-
ding van de standpunten. 
De binnenlandse problemen van Moldavië en in het bijzonder de
politiek-militaire ontwikkelingen met betrekking tot Trans-Dnjestrië vormen aanleiding voor de
MIVD om de ontwikkelingen in Moldavië te blijven volgen.  
GEORGIË
Het binnenlands beleid van Georgië was gericht op de ontwikkeling van de economie en
het herstel van de territoriale integriteit. In dit beleid kwam het afgelopen jaar geen verande-
ring. De economische hervormingen hebben echter niet het gewenste resultaat opgeleverd. Ten
aanzien van het binnenlands bestuur is waarneembaar dat de regering van president Saakashvili
autocratischer optreedt dan voorheen.
President Saakashvili blijft vastberaden om de con-
flicten met de afvallige regio’s Zuid-Ossetië en
Abchazië op te lossen. Meer dan bij aanvang van
zijn presidentschap lijkt hij thans open te staan
voor bemiddeling door de Internationale
Gemeenschap. De Russische Federatie heeft als
bemiddelaar en hoofdleverancier van vredestroe-
pen in Georgië een belangrijke rol gespeeld bij het
voorkomen van het oplaaien van de gewapende strijd in het land. Het eind 2005 door de Zuid-
Osseten gedane voorstel voor een oplossing van het conflict met Georgië werd initieel positief
ontvangen door zowel Georgië als de Internationale Gemeenschap. Het is echter de vraag of deze
dialoog zal leiden tot een definitieve regeling van de status van Zuid-Ossetië binnen het
Georgische staatsbestel. 
Voor het buitenlands beleid van Georgië blijven integratie in de Euro-Atlantische structuren en
een constructieve werkrelatie met Moskou de hoekstenen. Met name de toetreding tot de NAVO
staat hoog op de agenda. Hiertoe is het grootschalige reorganisatietraject voor de Georgische
strijdkrachten in het afgelopen jaar wederom opgevoerd. Vanuit de NAVO is in 2005 het aantal
projecten ter verbetering van de Georgische defensie-organisatie, alsook de schaal van deze pro-
jecten, vergroot. Deze toenadering heeft ook in 2005 voor diverse diplomatieke incidenten tussen
Rusland en Georgië gezorgd. 
Bij het uitblijven van resultaten op de belangrijkste beleidsterreinen zal de populariteit van het
Georgische bewind onder druk komen te staan. 
MM ilitaire IInlichtingen- en VV eiligheids dd ienst
61

Een hervatting van de vijandelijkheden tussen Armenië en Azerbeidzjan lijkt vooralsnog onwaar-
schijnlijk, mede door de afhankelijkheid van Azerbeidzjan van buitenlandse steun om de olie- en
gasindustrie in het land op te bouwen. Verder is er een toenemende internationale druk op beide
landen om een vreedzame oplossing voor de onderlinge problemen te vinden. De Russische
Federatie zal blijven streven naar behoud van invloed in de regio, met name in Armenië, en zal
proberen deze invloed uit te bouwen.
De aandacht van de MIVD zal zich in 2006 richten op de algemene politiek-militaire veiligheids-
situatie in beide landen, waarbij de nadruk zal liggen op de situatie met betrekking tot het
ogenschijnlijk bevroren conflict rond Nagorno Karabach.
MM ilitaire IInlichtingen- en VV eiligheids dd ienst
63

Door de strategische ligging speelt het Caraïbisch gebied een belangrijke rol bij de doorvoer van
drugs vanuit Zuid-Amerika naar de Verenigde Staten en Europa. Aan de doorvoer van drugs zijn
vaak andere criminele activiteiten verbonden. Hierbij kan gedacht worden aan mensensmokkel,
witwassen van geld en illegale wapentransporten. Een cumulatie van bovenstaande internationale
criminaliteitsvormen kan een voedingsbodem opleveren voor terrorisme of het faciliteren daarvan. 
In het Caraïbisch gebied doen zich nauwelijks gewapende conflicten of de noodzaak van externe
militaire interventie voor. Wel tracht sinds 2004 de door Brazilië geleide VN-missie in Haïti orde
op zaken te stellen. Deze missie wordt in 2006 voortgezet.
NEDERLANDSE ANTILLEN EN ARUBA
De Nederlandse Antillen en Aruba hebben reeds jaren in toenemende mate te kampen met
sociaal economische problemen. In het afgelopen decennium tekende zich het beeld af van
afnemende economische bedrijvigheid, afnemende overheidsinkomsten, afnemende in-
vesteringen, toenemende werkloosheid, afbrokkelende infrastructuur en verslechtering van
overheidsvoorzieningen zoals onderwijs en gezondheidszorg. De criminaliteitscijfers op de
Benedenwindse en Bovenwindse eilanden zijn een bron van zorg. De sociaal economische
problemen leveren vooralsnog geen verhoogd risico op voor Nederlandse militairen. Tijdens het
uitvoeren van haar taken wordt door defensiepersoneel over het algemeen nauwelijks enige
dreiging ondervonden. 
Er is op de Nederlandse Antillen en Aruba geen sprake van een tegen Nederlandse militairen
gerichte criminele dreiging. Defensiemedewerkers worden echter vanwege hun relatieve rijkdom
door criminelen wél als interessant doelwit beschouwd. Het afgelopen jaar hebben enkele gewa-
pende overvallen op defensiepersoneel en hun gezinnen plaatsgevonden. Als gevolg hiervan zijn
aangescherpte beveiligingsmaatregelen ten behoeve van de leefomgeving van het personeel en
hun gezinnen doorgevoerd. De dreiging op het gebied van subversie, sabotage en terrorisme
tegen de op de eilanden gevestigde Nederlandse militairen is laag.
MM ilitaire IInlichtingen- en VV eiligheids dd ienst
65

Ondanks de voortdurende guerrilla-activiteiten is de veiligheidssituatie in Colombia de laatste
jaren door de toegenomen inzet van de veiligheidstroepen in het algemeen sterk verbeterd. 
Een verplaatsing van guerrilla- en drugsactiviteiten vanuit Colombia naar de buurlanden kan
gevolgen hebben voor de omliggende landen, inbegrepen de Nederlandse Antillen en Aruba. 
De MIVD richt zich vanuit dit perspectief vooral op de politieke en militaire ontwikkelingen in
Colombia.
SURINAME
De in 2005 in Suriname aangetreden nieuwe regering onderneemt een aantal activiteiten op
veiligheidsgebied. Het in 2006 verwachte ‘Decembermoordenproces’ en de aangekondigde,
stevige aanpak van de georganiseerde criminaliteit in het land moeten bijdragen aan versterking
van de rechtsstaat. De aanpak kan echter ook aanleiding geven tot maatschappelijke onrust. 
De doorvoer van drugs uit Zuid-Amerika via Suriname naar Europa blijft zorgelijk. 
Radicaal fundamentalisme of op islamitisch gedachtegoed geïnspireerd terrorisme speelt in
Suriname geen rol, ondanks een grote islamitische bevolkingsgroep. Suriname blijft in het
Nederlandse beleid een belangrijke rol spelen wegens de historische band tussen Suriname en
Nederland en de omvangrijke Surinaamse gemeenschap in Nederland. Daarnaast werkt Nederland
op militair gebied samen met Suriname. De MIVD blijft de binnenlandse veiligheidssituatie in
Suriname ook in 2006 volgen.
MM ilitaire IInlichtingen- en VV eiligheids dd ienst
67

De internationale aandacht voor de landen in het noorden van Afrika zal de komende jaren
gericht blijven op ontwikkelingen die een potentiële bedreiging vormen voor de veiligheid van
Europa. Het betreft, met name de toename van illegale migratie vanuit Noord-Afrika naar Europa
als gevolg van de haperende economische hervormingen en de groeiende terroristische dreiging
van extremistische moslimorganisaties.
De landen ten zuiden van de Sahara (sub-Sahara Afrika) kennen sinds decennia een dalende
levensstandaard. De regio heeft te kampen met gewapende conflicten, zwakke en corrupte regi-
mes, gebrekkige economische ontwikkeling, slechte sociale infrastructuur, milieudegradatie en de
HIV-epidemie. Daarom neemt sub-Sahara Afrika een centrale plaats in in het buitenlands beleid
van Nederland. De inspanningen in zogenoemde ‘falende staten’ en conflictgebieden gaan zich
meer richten op conflictpreventie en conflictbeheersing, wederopbouw en bevordering van de
stabiliteit. Speciale aandacht gaat uit naar de regio van de Grote Meren en de Hoorn van Afrika
waar de politieke, humanitaire en veiligheidsproblemen thans tot de grootste in Afrika behoren.
Nederland zal in de komende jaren de inspanningen in deze regio’s opvoeren in termen van ont-
wikkelingssamenwerking en door de gecombineerde inzet van politieke, financiële en militaire
middelen.
NOORD-AFRIKA
De binnenlandse situatie in landen in Noord-Afrika als Algerije, Libië, Egypte en Marokko is
stabiel. De regimes zitten stevig in het zadel en ondanks de ontevredenheid onder de bevol-
king worden er geen machtsverschuivingen verwacht. De landen in Noord-Afrika worden echter
geconfronteerd met een groeiende terroristische dreiging van extremistische islamitische organisa-
ties. 
De internationale strijd tegen het terrorisme heeft geleid tot een toenemende druk op de regerin-
gen in Noord-Afrika om de activiteiten van radicaal islamitische groepen te beteugelen. Dit wak-
kert onrustgevoelens aan onder de lokale bevolking. De binnenlandse problematiek binnen de
Noord-Afrikaanse landen vertoont een grote mate van gelijkenis. De te langzaam verlopende
politieke hervormingen, de uitzichtloze sociaal-economische situatie en het daarmee gepaard
gaande hoge aantal illegale immigranten, ook uit sub-Sahara Afrika, dat naar Europa tracht te
komen trekken een zware wissel op de stabiliteit van Noord-Afrika. De migratie heeft georgani-
seerde netwerken van drugs-, wapen- en mensensmokkelaars in Europa met zich gebracht. De
ontwikkeling vormt een potentiële bedreiging voor de interne veiligheid van Europese landen,
vooral omdat de netwerken kunnen worden gebruikt door terroristische organisaties en radicaal
islamitische groeperingen. 
Wegens de aanhoudende hoge olie- en gasprijzen kunnen de Noord-Afrikaanse landen, met
name Algerije en Libië, het zich veroorloven op korte termijn economische hervormingen uit te
stellen. Ook als het prijspeil voor deze grondstoffen hoog blijft, zijn de lange termijn economische
perspectieven voor Noord-Afrika niet rooskleurig. Dit wegens onder meer de groeiende en vooral
jonge beroepsbevolking en het beperkte aanbod van arbeid.  
MM ilitaire IInlichtingen- en VV eiligheids dd ienst
69

ken voor de afzet van grondstoffen en de import van wapens en munitie. Hierbij doen zich ernsti-
ge excessen voor. Hoewel de missie van de Verenigde Naties, Mission de l’Organisation des
Nations Unies en République Démocratique du Congo (MONUC) zich na de Ituri-crisis van 2003
sterker is gaan profileren, is zij onvoldoende sterk om de milities effectief te ontwapenen. Ook
het Demobilisation, Disarmament and Re-integration proces voor de voormalige strijders en het
vormen van het nieuwe geïntegreerde Congolese regeringsleger komen moeizaam van de grond. 
Het aantreden van de Nederlandse commandant van de MONUC-divisie in het oosten van de
DRC in maart 2005 heeft tot een verandering in het optreden van MONUC geleid. De aanpak
van MONUC is effectiever geworden. De gewijzigde aanpak heeft geleid tot aanvullende behoef-
ten vanuit MONUC voor middelen en mogelijkheden voor het verzamelen en analyseren van
informatie. Dit om de naleving van het wapenembargo beter te kunnen monitoren en de bewe-
gingen van gewapende milities te kunnen volgen. Nederland heeft zich bereid verklaard om nog
voor de verkiezingen in 2006 hieraan een bijdrage te leveren.
Rwanda en Burundi maken vorderingen in het proces om de tegenstellingen tussen de bevol-
kingsgroepen te verkleinen. Grootschalige confrontaties liggen niet voor de hand. In Burundi was
een overgangsregering aan de macht die eindigde in augustus 2005 na de relatief vreedzaam
verlopen verkiezingen met de inauguratie van de nieuwe president Nkurunziza. Ondanks de eufo-
rie over de kersverse democratie in Burundi blijft de situatie fragiel. Gesprekken over een
vredesovereenkomst met de enige nog strijdende rebellenbeweging Palipehutu-Forces Nationales
de Liberation (FNL) in april 2005 zijn mislukt. Hoewel het verdeeld geraakte FNL zich bereid
heeft verklaard onder voorwaarden nieuwe onderhandelingen te starten, blijft de beweging de
grootste bedreiging voor de stabiliteit in Burundi.
De Verenigde Naties heeft in decem-
ber 2005 besloten een deel van de
VN-missie l’Opération des Nations
Unies au Burundi (ONUB), waaraan
Nederland tot en met september
2005 een bescheiden bijdrage heeft
geleverd, terug te trekken. De druk
op de donoren om Burundi substan-
tieel te blijven ondersteunen zal
daardoor toenemen. Burundi ziet
zich gesteld voor het afronden van
de staatsveiligheidshervormingen en
het proces van ontwapening, demo-
bilisatie en reïntegratie van voor-
malige rebellen, het in goede banen
leiden van de terugkeer van vluchtelingen en het bevorderen van regionale veiligheid. 
De Burundese bevolking verwacht internationale steun om de problemen op te lossen. Nederland
heeft Burundi hulp aangeboden bij het opzetten van een nationale school voor vredeshand-
having. Dit levert een bijdrage aan ‘confidence building’ en samenwerking tussen de verschillen-
de groepen in het geïntegreerde Burundese leger en de Burundese ministeries. Doel van de school
is het opleiden van militairen, politieagenten en diplomaten voor het deelnemen aan vredesmis-
sies van de Verenigde Naties en de Afrikaanse Unie.
MM ilitaire IInlichtingen- en VV eiligheids dd ienst
71

boden. Onafhankelijke
nieuwsmedia zijn er
niet. De voedselsitu-
atie is zorgwekkend
en de economie draait
slecht. Het huidige
regime zit echter ste-
vig in het zadel en zal
naar verwachting in
de nabije toekomst
aan de macht blijven.
Het grensconflict tus-
sen Ethiopië en Eritrea
dat het best omschre-
ven kan worden als
no-war no-peace
duurt voort. De
belangrijkste oorzaak
is de Ethiopische wei-
gering om uitvoering
te geven aan de bin-
dende uitspraak over
het verloop van de grens die de Ethiopia Eritrea Boundary Commission deed in 2002. De situatie
is geëscaleerd doordat Eritrea aan de United Nations Mission Ethiopië Eritrea (UNMEE) verre-
gaande restricties heeft opgelegd. De internationale gemeenschap poogt een oplossing te vinden
en te voorkomen dat beide landen opnieuw oorlog gaan voeren.
De in Nairobi gevestigde overgangsregering voor Somalië verhuisde in het voorjaar van 2005
naar Somalië om een begin te maken met de wederopbouw van het land. Nog voordat de verhui-
zing was begonnen waren het parlement en de regering reeds in twee kampen uiteengevallen. 
De onenigheid was ontstaan over de vestiging van de regeringszetel in Somalië (Mogadishu of
Johwar) en de komst van een buitenlandse troepenmacht. De impasse heeft het hele jaar voort-
geduurd. Er lijkt thans een akkoord te zijn gesloten tussen de partijen om het vredesproces weer
vlot te trekken. 
WEST-AFRIKA
Nieuwe conflicten en oplaaiende oude conflicten hebben geleid tot humanitaire noodtoe-
standen en internationale interventies in West-Afrika. In 2002 kon de burgeroorlog in Sierra
Leone tot een schijnbaar definitief einde worden gebracht. De aanwezigheid van de United
Nations Mission in Sierra Leone (UNAMSIL) is essentieel geweest voor een duurzame vrede. 
In december 2005 is een einde gekomen aan de aanwezigheid van UNAMSIL. De presentie van
de Verenigde Naties in Sierra Leone wordt voortgezet door de missie United Nations Integrated
Office in Sierra Leone (UNIOSL), met een mandaat van één jaar ingaande op 1 januari 2006.
UNIOSL ondersteunt organisaties van de Verenigde Naties en organisaties die zich richten op het
ontwikkelen van een goed bestuur en het handhaven van mensenrechten en veiligheid in Sierra
Leone.   
MM ilitaire IInlichtingen- en VV eiligheids dd ienst
73

ZUIDELIJK AFRIKA
De situatie in zuidelijk Afrika die
lange tijd werd gekenmerkt door
voedseltekorten, is stabieler geworden.
Na de burgeroorlog is de situatie in
Angola verbeterd. De Internationale
Gemeenschap zal behulpzaam moeten
zijn bij het handhaven van de vrede en
de wederopbouw van Angola. Voor de
stabiliteit is het voorts van belang dat
het regime zijn privileges afschaft en
corruptie bestrijdt. Ook is van belang
of de voormalige rebellenbeweging
UNITA zich ontwikkelt tot een demo-
cratische politieke partij. 
In Zimbabwe sleept de dictatuur van
Mugabe het land steeds dieper in een
politieke en economische crisis. Het
blijft onduidelijk op welke wijze een
einde aan zijn bewind zal komen. Een
overgang naar democratie lijkt thans zo
goed als uitgesloten. De aanwezigheid
van Nederlandse staatsburgers in
Zimbabwe is voor de MIVD aanleiding
de situatie in Zimbabwe te volgen. 
Als regionale grootmacht is Zuid-Afrika zich in diplomatieke zin en door de inzet van troepen
meer gaan bemoeien met het vredesproces van de Grote Meren-regio. Dit engagement zal in 
zuidelijk Afrika spanningen kunnen opleveren wegens vermeende hegemoniale tendensen. 
De economische vooruitzichten van Zuid-Afrika blijven van grote betekenis voor de gehele regio. 
MM ilitaire IInlichtingen- en VV eiligheids dd ienst
75

Contra-Inlichtingen en Veiligheidstaak
V
De contra-inlichtingentaak van de MIVD richt zich met name op de dreiging
tegen defensiebelangen door spionage, terroristische groeperingen en links-
en rechts-extreme groeperingen. Deze dreiging kan zowel van buiten als van
binnen Defensie komen. De veiligheidstaak bestaat uit het uitvoeren van vei-
ligheidsonderzoeken en het verrichten van onderzoek naar de beveiliging van
personeel, materieel en gegevens. 
CONTRA-INLICHTINGEN EN VEILIGHEID
De contra-inlichtingentaak richt zich op personen en organisaties die zich bezighouden met
tegen Defensie gerichte spionage, sabotage, subversie en terrorisme. In samenwerking met
(inter)nationale partnerdiensten wordt de dreiging op voornoemde terreinen voortdurend
gevolgd. De aandacht richt zich op het onderkennen van een mogelijke dreiging tegen defensie-
belangen in Nederland en de Koninkrijksgebieden en in gebieden waar de Nederlandse krijgs-
macht deelneemt aan crisisbeheersingsoperaties, zoals Afghanistan en de Balkan.
Ter bescherming van uitgezonden militairen brengt contra-inlichtingen- en veiligheidspersoneel
van de MIVD in de inzetgebieden de dreiging van regionale en andere inlichtingendiensten en
van terroristische en criminele groeperingen in kaart. Op basis van het resultaat van het onder-
zoek worden aanbevelingen aan commandanten gedaan voor het treffen van beschermende
maatregelen. Uit te zenden personeel wordt voorafgaand aan de uitzending geïnstrueerd over de
risico’s in het inzetgebied. Na afloop van de uitzending wordt het personeel zonodig gedebriefd
door de MIVD.
De MIVD verricht binnen Defensie onderzoek naar veiligheidsincidenten en voorvallen die
Defensie kunnen schaden. Dit betreft ook voorvallen met een extremistisch karakter of een terro-
ristische achtergrond. De MIVD draagt bij aan de beveiliging van grote evenementen zoals ‘Open
Dagen’ en verleent steun bij militaire oefeningen. De bijdragen van de MIVD bestaan uit drei-
ginginschattingen over de aandachtsgebieden die belangrijk zijn voor de krijgsmacht en zonodig
uit fysieke ondersteuning van eenheden. Periodiek brengt de MIVD op grond van het opgebouw-
de dreigingsbeeld advies uit aan de defensieleiding over de beveiliging van personeel, materieel
en gegevens.  
In het jaarverslag van 2004 werd melding gemaakt van telefonische bedreigingen tegen militairen
en hun thuisfront. In 2005 was sprake van circa veertig bedreigingen die werden geuit via de
telefoon, e-mails of SMS. De MIVD onderzoekt elke vorm van bedreiging. De personen tegen wie
de bedreiging is gericht, krijgen advies van de MIVD hoe in zo’n situatie te handelen. In inzetge-
bieden vindt onderzoek naar bedreigingen plaats door de Koninklijke Marechaussee of door het
ter plaatse aanwezige MIVD-personeel. Zonodig wordt samengewerkt met lokale autoriteiten om
de aard en ernst van de bedreiging te onderzoeken en mogelijke daders te achterhalen.
MM ilitaire IInlichtingen- en VV eiligheids dd ienst
77

schijnlijk doelwit voor al-Qa’ida acties wordt geacht, worden EUFOR-locaties door verdachte 
elementen geobserveerd. Het risico bestaat dat gecoloceerd Nederlands personeel slachtoffer kan
worden van terroristische acties. Ten opzichte van Nederlands personeel hebben zich in 2005 in
Bosnië-Herzegovina geen ernstige incidenten voorgedaan.
CONTRA-SPIONAGE
De inspanningen van buitenlandse inlichtingendiensten in Nederland richten zich op verwer-
ving van informatie over geavanceerde technieken en systemen. Vitale onderdelen van het
bedrijfsleven en de defensie-industrie vormen een doelwit voor het verkrijgen van hoogwaardige
technologische kennis en informatie. Ook bedrijven die vertrouwelijke defensie-opdrachten uit-
voeren vormen een doelwit voor buitenlandse inlichtingendiensten. Buitenlandse inlichtingendien-
sten hechten er belang aan om vroegtijdig geïnformeerd te zijn omtrent het beleid, de plannen en
de ontwikkelingen in het bedrijfsleven en de krijgsmacht. Hierdoor vormen hooggeplaatste perso-
nen uit het bedrijfsleven en perso-
neel behorend tot de krijgsmacht
een mogelijk doelwit. 
Het transparante karakter van de
Nederlandse krijgsmacht en de
vriendschappelijke banden met
een diversiteit aan landen
bemoeilijkt het onderkennen en
bestrijden van spionage-activitei-
ten door buitenlandse inlichtin-
gendiensten. De MIVD zal de
komende jaren extra aandacht besteden aan het Joint Strike Fighter project. Dit geavanceerde
project heeft de interesse van veel buitenlandse inlichtingendiensten en van de buitenlandse
industrie. De MIVD zal de bedreigingen tegen het project in kaart brengen en daarnaast inspec-
MM ilitaire IInlichtingen- en VV eiligheids dd ienst
79

Nederlandse militairen die bij het Provincial Reconstruction Team in de provincie Baghlan werden
ingezet kregen in 2005 te maken met aanslagen. Hoewel de provincie Baghlan als relatief veilig
bekend staat, werden drie aanslagen uitgevoerd op voertuigen van het Provincial Reconstruction
Team door middel van Improvised Explosive Devices. De voertuigen van het Provincial
Reconstruction Team werden bij de aanslagen beschadigd. Een Nederlandse en een Britse militair
liepen lichte verwondingen op. De aanslagen werden opgeëist door de Taliban.  
Tijdens de inzet in 2005 van Nederlandse eenheden in de provincie Kandahar heeft geen direct
gevechtscontact plaatsgevonden met strijders van al-Qa’ida en de Taliban. Ook werden geen
aanslagen tegen de Nederlandse eenheden gepleegd. Voor de uitzending werd met een serieuze
dreiging van gewelddadigheden rekening gehouden wegens de taken die de Nederlandse militai-
ren moesten uitvoeren. Zij hadden tot taak om informatie te verzamelen over Zuid-Afghanistan
en het grensgebied met Pakistan. Dit met het oog op de latere wederopbouw van het gebied. In
het zuiden van Afghanistan en met name in de provincie Kandahar vinden veel incidenten en
aanslagen plaats. De meeste incidenten waren in de omgeving van de stad Kandahar en Spin
Boldak. De oorzaken van de gewelddadigheden zijn het optreden van de Taliban en de tribale
spanningen in het gebied.
In Kabul vinden in vergelijking met het oosten en het zuiden van Afghanistan minder aanslagen
plaats. Toch waren er granaat- en raketaanvallen op locaties en personeel van de coalitietroepen
en op representanten van de Afghaanse regering. Een andere dreiging in Kabul vormen de ont-
voeringen. De ontvoering van drie medewerkers van de Wereldbank kon worden verijdeld. Een
medewerkster van de organisatie CARE International werd na drie weken gijzeling in Kabul weer
vrijgelaten. Naar verluidt zou geen losgeld zijn betaald. De dreiging van zelfmoordaanslagen in
Kabul en de rest van Afghanistan is in 2005 toegenomen. In november vond in Kabul een zelf-
moordaanslag met een Vehicle Borne Improvised Explosive Device plaats tegen Duitse en Griekse
militairen. Eerder werden zelfmoordaanslagen gepleegd in een internetcafé in het centrum van
Kabul en op een locatie van de Afghanistan National Army in Kabul.  
MM ilitaire IInlichtingen- en VV eiligheids dd ienst
81

ANTI-MILITARISME
De MIVD onderzoekt activiteiten vanuit politiek links geïnspireerde organisaties of personen
die afbreuk doen aan het functioneren van de defensie-organisatie, de defensie-industrie of
van militaire bondgenoten in Nederland. De aandacht richt zich met name op individuen en groe-
pen die vernielingsacties uitvoeren tegen defensie-eigendommen om hun onvrede met Defensie
of defensiegerelateerde zaken kenbaar te maken. 
Veel vernielingsacties worden geclaimd
door de groepering “Onkruit”. De
naam “Onkruit” werd voor het eerst in
de jaren zeventig van de vorige eeuw
gebruikt om acties tegen het militarisme
op te eisen. “Onkruit” werd bedacht
door dienstweigeraars die hun verzet
tegen de dienstplicht kracht wilden bij-
zetten. Zij betrokken vrienden en bekenden bij hun verzet en zo ontstonden er diverse groepen
die onder de naam “Onkruit” acties uitvoerden. Met de val van de Muur begin jaren negentig
van de vorige eeuw verdween de naam “Onkruit” van het toneel. Halverwege de jaren negentig
richtten milieuactivisten “Onkruit vergaat niet” op. Met de keuze van deze naam gaven zij aan
ook actie te willen voeren tegen het militarisme. Sindsdien wordt de naam “Onkruit” weer
gebruikt door een ieder die actie voert tegen het militarisme.  
Actievoerders maken ook gebruik van een zelf gekozen naam. In mei en oktober 2005 werden in
twee kazernes banden van militaire voertuigen lek gestoken. De actie van mei werd geclaimd
door de “Priemende Priemen” en die van oktober door de “Radicale Anti Militaristische Actie”.
De Nederlandse militaire deelname aan de strijd tegen het terrorisme in Afghanistan werd als
reden voor de acties gegeven. De activisten kiezen over het algemeen voor hit and run acties.
Daarnaast wordt actie gevoerd of gedemonstreerd tegen de vermeende aanwezigheid van kern-
wapens op de Vliegbasis Volkel, tegen wervings- en promotieactiviteiten van Defensie en tegen
defensie-orderbedrijven. 
In augustus 2005 werden twee F-16 jachtvliegtuigen op de Vliegbasis Woensdrecht beschadigd.
De dader was geïnspireerd door de “Ploegschaarbeweging”. Deze beweging is begin jaren tach-
tig van de vorige eeuw opgericht door de inmiddels overleden priester Phil Berrigan. Het doel van
de aanhangers van deze beweging is om eigenhandig tot “ontwapening van massavernietigings-
wapens” over te gaan. Zij baseren zich daarbij op de bijbelspreuk “Smeed zwaarden om tot
ploegscharen”. Plegers van een ploegschaaractie aanvaarden de volledige verantwoordelijkheid
voor hun daad en blijven op de plaats van het delict voor hun aanhouding.  
In 2005 zijn 48 anti-militaristische acties geregistreerd. In 2004 waren dat er 82. De acties wer-
den onder meer uitgevoerd tegen de Vliegbases Volkel en Woensdrecht. Een aantal acties was
gericht tegen bedrijven die deelnamen aan bijeenkomsten voor de defensie-industrie in
Amsterdam en Den Haag of betrokken waren bij het Joint Strike Fighter project. Lijsten met
namen van deze bedrijven werden op internet geplaatst of via een brochure verspreid door een
collectief genaamd “Onkruit steungroep”. Deze groepering stelt zich ten doel Onkruit-acties en
anti-militaristisch activisme in het algemeen te promoten en te ondersteunen. 
MM ilitaire IInlichtingen- en VV eiligheids dd ienst
83

de aanslagen in de Verenigde Staten en de moord op de heren Fortuyn en Van Gogh, zijn de
maatschappelijke tegenstellingen tussen autochtonen en allochtonen in Nederland verhard. 
Als gevolg hiervan is in de media onder meer aandacht besteed aan de zogenoemde ”Lonsdale-
jeugd”. Een aantal van deze jongeren legt het dragen van kleding van het merk Lonsdale uit als
een uiting van rechts-extreem of racistisch gedachtegoed. De werving van grote aantallen jonge
mensen maakt de kans groot dat onder nieuw personeel van Defensie zich ook ”Lonsdale-jonge-
ren” bevinden. De MIVD doet onderzoek in die gevallen waarbij het dragen van genoemde 
kleding door de drager als uiting van het rechts-extreem gedachtegoed wordt bedoeld.
Betrokkenheid van defensiepersoneel bij (vermeend) rechts-extremisme wordt in alle gevallen
onderzocht door de MIVD. In dit kader wordt samengewerkt met de AIVD. Als er voldoende
harde feiten worden vastgesteld wordt negatief geadviseerd over de aanstelling tot militair of
wordt de “Verklaring van Geen Bezwaar” voor het vervullen van een vertrouwensfunctie inge-
trokken.
INFORMATIEBEVEILIGING
In 2005 is binnen de MIVD het bureau Digitale Expertise opgericht. Het bureau Digitale
Expertise voert onderzoeken uit op het gebied van informatietechnologie, telecommunicatie
en elektronische veiligheidsonderzoeken. In 2005 zijn binnen het bureau Digitale Expertise de
randvoorwaarden ingevuld om gespecialiseerde
onderzoeken uit te kunnen voeren op ICT-gebied.
Door het bureau Digitale Expertise is in 2005 veel
inspanning geleverd aan technische ondersteuning
van operationele onderzoeken. 
De MIVD heeft binnen Defensie en daarbuiten
onderzoeken uitgevoerd in het kader van informatie-
beveiliging. Onderzoek werd verricht naar de wijze
waarop men zich anoniem kan bewegen op het
Internet. Verder is onderzoek verricht naar de wer-
king van Password Recovery Tools waarmee pas-
swoorden kunnen worden achterhaald. In samenwer-
king met de AIVD is onderzoek gedaan naar aanval-
len op netwerken met onder meer virussen en trojans en de mogelijkheden van interceptie 
en analyse van software. Tevens is een aantal forensische en contra-inlichtingenonderzoeken 
uitgevoerd naar mogelijke compromittatie van (gerubriceerde) defensiegegevens en illegale 
modificaties van defensie- en MIVD-netwerken.
De MIVD verricht onderzoek naar het gebruik van afluisterapparatuur op defensielocaties; de
zogenoemde elektronische veiligheidsonderzoeken. Elektronische veiligheidsonderzoeken vinden
plaats op locaties waar (hoog)gerubriceerde informatie wordt besproken. De locaties die worden
gecontroleerd zijn vergader- en werkruimtes van Defensie en defensiegerelateerde instanties. 
In 2005 zijn tachtig elektronische veiligheidsonderzoeken uitgevoerd. Er is geen afluisterappara-
tuur aangetroffen. Wel is op een aantal plaatsen een misconfiguratie van de telecommunicatie
infrastructuur vastgesteld en gebreken in organisatorische en fysieke beveiligingsmaatregelen. 
De betreffende instanties zijn hierover geïnformeerd en hebben corrigerende maatregelen 
getroffen. 
MM ilitaire IInlichtingen- en VV eiligheids dd ienst
85

geoefend op de naleving van de beveiligingsmaatregelen. In 2005 werden 512 bedrijfsbezoeken
afgelegd ten behoeve van advies en controle op de beveiliging van gerubriceerde informatie en
de naleving van het beleid. In algemene zin zijn geen ernstige veiligheidsincidenten vastgesteld.
Het aantal voor gerubriceerde defensie-opdrachten ingeschakelde bedrijven bedraagt circa 610.
Defensie gaat over tot de invoering van een centrale gegevensopslag van materieel en personeel.
Het systeem waarin de gegevens worden opgeslagen, wordt Enterprise Resource Planning
genoemd. In het kader van defensiebrede werkzaamheden voor de invoering van Enterprise
Resource Planning zijn beveiligingsaspecten geïnventariseerd. Hierbij zijn met name de aspecten
die gerelateerd zijn aan uitbesteding van deelopdrachten naar het buitenland onderzocht. De
bevindingen van het onderzoek zullen in aanvullende beveiligingseisen resulteren. De MIVD zal
de implementatie van deze eisen
in nauw overleg met de Directie
Informatie en Organisatie toet-
sen. Er zijn maatregelen getrof-
fen om de overlap in taken op
het gebied van industrieveilig-
heid van de MIVD en de AIVD
op te heffen. Een en ander zal er
toe leiden dat met betrekking
tot het toezicht op de beveili-
ging van gerubriceerde contrac-
ten het bedrijfsleven in 2006
met nog slechts één dienst te
maken krijgt.  
PERSONELE VEILIGHEID
De MIVD voert veiligheidsonderzoeken uit naar (aspirant) vertrouwensfunctionarissen bij
het ministerie van Defensie. Alle militaire functies en 80% van de burgerfuncties bij het
ministerie van Defensie zijn zogenoemde vertrouwensfuncties. Het aantal jaarlijks uit te voeren
veiligheidsonderzoeken is in te delen in drie categorieën. Het betreft hernieuwd onderzoek naar
reeds bij Defensie werkend personeel, onderzoek naar sollicitanten en onderzoek naar personeel
van bedrijven die voor Defensie werken.  
In 2005 werd naar circa 7.000 sollicitanten een veiligheidsonderzoek ingesteld. Deze veiligheids-
onderzoeken werden doorgaans binnen de wettelijke termijn van acht weken uitgevoerd. In bij-
zondere gevallen wordt de termijn van acht weken overschreden. Dit doet zich met name voor bij
onderzoeken waarbij veiligheidsrelevante antecedenten zijn geconstateerd, die noodzaken tot een
uitgebreid vervolgonderzoek. Ook indien iemand de laatste vijf jaar niet in Nederland woonde
kan het onderzoek de termijn van acht weken overschrijden. In zulke gevallen moet onderzoek
worden gedaan in het buitenland. Vaak worden buitenlandse inlichtingendiensten door de MIVD
ingeschakeld om dit onderzoek te verrichten. Dergelijke onderzoeken zijn tijdrovend. Op de door-
looptijd van deze onderzoeken kan de MIVD nauwelijks invloed uitoefenen. 
Voor 2006 wordt het totale aanbod aan veiligheidsonderzoeken geschat op circa 35.000. Naar
verwachting zal het aanbod van veiligheidsonderzoeken structureel hoog blijven. Oorzaken van
de toename zijn onder meer de verhoogde wervingsinspanning en de reorganisatie van de krijgs-
MM ilitaire IInlichtingen- en VV eiligheids dd ienst
87

OVERZICHT WEIGERING AFGIFTE/INTREKKINGEN VERKLARING VAN GEEN BEZWAAR
CATEGORIE 2003 2004 2005
Voornemen weigering afgifte / intrekking 88 112 278
Definitieve weigering 61 61 98
Als er op basis van een veiligheidsonderzoek geen reden is om een persoon niet te plaatsen op
een vertrouwensfunctie, wordt een Verklaring van Geen Bezwaar afgegeven. De toename van
veiligheidsonderzoeken in 2005 heeft ook geleid tot een toename van het aantal voornemens tot
weigering of intrekking van de Verklaring van Geen Bezwaar en het aantal definitieve weigerin-
gen voor het afgeven van de Verklaring van Geen Bezwaar. In 2005 werd de Verklaring van 
Geen Bezwaar in de meeste gevallen op grond van justitiële antecedenten geweigerd. 
Binnen het ministerie van Defensie is regelgeving geïntroduceerd waarin een meldingsplicht voor
commandanten is opgenomen aan de politieke en ambtelijke leiding van het ministerie ten aan-
zien van bijzondere gebeurtenissen. Indien de bijzondere gebeurtenis een veiligheidsrelevant inci-
dent betreft wordt de MIVD geïnformeerd. Onderzoeken naar de veiligheidsrelevante incidenten
kunnen leiden tot het intrekken van de Verklaring van Geen Bezwaar.  
In het jaarverslag van de MIVD over 2004 werd reeds melding gemaakt van het onderzoek van
de Algemene Rekenkamer naar de beveiliging binnen Defensie. Eén van de conclusies was dat
niet al het defensiepersoneel beschikte over een geldige Verklaring van Geen Bezwaar. De toena-
me van het aantal voornemens tot weigering in 2005 komt voort uit de inhaalslag van hernieuw-
de veiligheidsonderzoeken naar aanleiding van het onderzoek van de Algemene Rekenkamer. Een
strafrechtelijk feit leidt initieel tot het voornemen de Verklaring van Geen Bezwaar te weigeren
met toepassing van de beleidsregeling met betrekking tot de beoordeling van justitiële antece-
denten bij Defensie. Aanvullende informatie over het strafrechtelijke feit, een nadere toelichting
van de betrokkene op het strafbare feit en het in acht nemen van een verjaringstermijn zijn
omstandigheden die kunnen leiden tot een heroverweging van het initiële besluit. De Verklaring
van Geen Bezwaar wordt dan alsnog verstrekt.        
In 2006 wordt een aanvang gemaakt met het digitaliseren van het onderzoeksproces veiligheids-
onderzoeken. Gestart wordt met het digitaliseren van de Staat van Inlichtingen en het archief vei-
ligheidsonderzoeken. Het digitaliseringsproces zal de snelheid van het verwerken van persoonsge-
gevens verhogen. Dit heeft een gunstige invloed op de doorlooptijd van veiligheidsonderzoeken.  
Met de AIVD vindt overleg plaats over de uitvoering van veiligheidsonderzoeken en het uitwisse-
len van persoonsgegevens. Een actiepunt in het Convenant AIVD-MIVD is dat de diensten in het
kader van veiligheidsonderzoeken persoonsgegevens uitwisselen voor zover dat noodzakelijk is
voor een goede taakuitvoering.
MM ilitaire IInlichtingen- en VV eiligheids dd ienst
89

Bedrijfsvoering
VI
Bedrijfsvoering binnen de MIVD heeft als taak toe te zien dat de middelen van
de MIVD doeltreffend en doelmatig worden ingezet. Bedrijfsvoering omvat
personeel en organisatie, planning en control, (documentaire) informatievoor-
ziening, integrale veiligheid, interne ondersteuning, juridische zaken en de
ondersteuning van uitzendingen. De bedrijfsvoering streeft in haar functione-
ren steeds naar kwaliteitsverbetering en gebruikt daarvoor een ontwikkelplan.
In de reorganisatie van 2005 is binnen de MIVD een aanzet gegeven voor
kwaliteitsverbetering van bedrijfsvoeringfuncties.
ONTWIKKELPLAN BEDRIJFSVOERING
Een doelstelling van de MIVD is om de komende jaren meer evenwicht te realiseren tussen
ambities, taken en middelen. In 2005 zijn de eerste stappen gezet voor het inrichten van pro-
grammamanagement, zodat de relatie tussen MIVD-brede projecten en de bedrijfsdoelstellingen
in de besturing meer aandacht krijgt. Door de koppeling van inzet van middelen aan de productie
transparanter te maken wordt de verantwoording ten aanzien van doelmatigheid en doeltreffend-
heid van de MIVD verbeterd. Hiertoe is door middel van het Ontwikkelplan Bedrijfsvoering de
organisatie van de bedrijfsvoering verder geprofessionaliseerd.
Het in 2005 getekende convenant tussen de AIVD en de MIVD omvat ook activiteiten op het
gebied van bedrijfsvoering, zoals samenwerking op het gebied van opleidingen en informatie-
voorziening. De komende jaren wordt deze samenwerking verdiept.
PERSONEEL EN ORGANISATIE
De formatie van de MIVD bestaat per 1 januari 2006 uit 744 formatieplaatsen. In 2006
wordt de MIVD uitgebreid met 28 functies ten behoeve van terrorismebestrijding. Het reor-
ganisatieplan hiervoor is in 2005 uitgewerkt en was begin 2006 gereed voor besluitvorming. 
De vullingsgraad van de MIVD geeft de vulling van het aantal formatieplaatsen aan. De vullings-
graad voor burgerpersoneel bedroeg eind 2005 102 %. De vullingsgraad voor militair personeel
was 83 %. De vullingsgraad van de totale MIVD bedroeg 92 %. Als militaire functies niet kunnen
worden gevuld vindt veelal alternatieve vulling door een burgermedewerker plaats. De kwalitatie-
ve en kwantitatieve vulling van de MIVD heeft in 2005 extra aandacht gehad. In samenwerking
met de Directie Personeel van het ministerie van Defensie worden voorstellen uitgewerkt ter
verbetering van de kwalitatieve en kwantitatieve vulling van het functiegebied inlichtingen en
veiligheid.
Binnen de MIVD zijn circa 200 militairen geplaatst op functies die voor uitzending in aanmerking
kunnen komen. Jaarlijks worden circa 75 militairen van de MIVD uitgezonden. Dit leidt tot een
MM ilitaire IInlichtingen- en VV eiligheids dd ienst
91

Structurele aanpassing van de informatievoorziening en vervanging van de huidige ICT-middelen
is gewenst. In 2004 zijn reeds de eisen opgesteld waaraan de informatievoorziening en de ICT-
infrastructuur van de MIVD moet voldoen. Betere interne samenwerking, doorlopende beschik-
baarheid en toekomstvastheid staan hierbij voorop. In 2005 zijn studies uitgevoerd om op basis
van de eisen de infrastructuur aan te kunnen passen. Verder is onderzocht op welke wijze de
MIVD-projecten ingepast kunnen worden in de informatievoorziening architectuur van Defensie.
Het voornemen is om in 2006 een compleet nieuwe ICT-infrastructuur
te realiseren die aansluit op de ontwikkelingen bij Defensie en de
NAVO. Vanuit de filosofie van Network Enabled Capabilities, waarbij
diverse gekoppelde netwerken commandanten moeten voorzien van
informatie, krijgt de operationele informatievoorziening een real time
karakter. De MIVD participeert in het defensiebrede overleg over dit
onderwerp.
Als gevolg van het expeditionaire optreden van de MIVD nemen de
real time eisen van de informatievoorziening toe. Dit leidt tot de
behoefte aan meer breedbandige verbindingen teneinde de informa-
tie-uitwisseling beter en sneller te laten verlopen. In 2005 zijn diverse
nieuwe satellietverbindingen van en naar de MIVD gerealiseerd. Voor
2006 wordt een verdere uitbreiding voorzien.
Het 24-uurs karakter van het inlichtingen- en veiligheidsproces stelt hoge eisen aan de beschik-
baarheid van eigen datacenters. Hiertoe zijn grote aanpassingen en investeringen benodigd in de
infrastructuur van de MIVD. Begin 2006 vindt hierover besluitvorming plaats.
In 2005 zijn voorbereidingen getroffen voor het verbeteren van de informatiestromen van het
analyseproces. De eisen zijn gedefinieerd en er is een softwarepakket geselecteerd ter ondersteu-
ning van dit proces. In 2006 wordt het proces verbeterd en de ondersteunende software geïmple-
menteerd.
MM ilitaire IInlichtingen- en VV eiligheids dd ienst
93

In nauwe samenwerking met het Nationaal
Bureau voor Verbindingsbeveiliging is gewerkt
aan een structurele invulling van de behoefte
aan hoogwaardige cryptomiddelen voor de 
vercijfering van informatie- en communicatie-
systemen. 
Daarbij is een aantal korte termijn oplossingen
ontwikkeld en geïmplementeerd om aan
specifieke eisen te kunnen voldoen. Het internationale en joint optreden van de krijgsmacht
vereist steeds meer een ‘near real-time’ informatie-uitwisseling. De behoefte aan sterke en snelle
cryptomiddelen neemt hierdoor toe. Het uitwisselen van de toenemende stroom gerubriceerde
informatie blijft complex. Per communicatiekanaal moet bekeken worden hoe dit het beste kan
worden ingericht. De verwachting is dat in 2006 en 2007 nieuwe producten beschikbaar komen
die dit knelpunt opheffen.
Eén van de speerpunten van de MIVD voor het jaar 2005 was het handhaven en verbeteren 
van de integriteit van medewerkers en gegevens. Hiertoe is een grootschalig intern onderzoek
uitgevoerd. Tijdens het onderzoek zijn geen ernstige knelpunten gesignaleerd. Er is een aantal
aanbevelingen ter verbetering gedaan, welke in 2006 zullen worden gerealiseerd. Begin 2006
heeft een ernstig veiligheidsincident plaatsgevonden door het verlies van een gegevensdrager met
daarop gerubriceerde informatie. Dit incident heeft binnen de MIVD geleid tot het aanscherpen
van de beveiligingsregels.  
Mede als gevolg van de toegenomen samenwerking op het gebied van openbare orde en veilig-
heid heeft de MIVD in 2005 een constructieve bijdrage geleverd aan diverse departementale en
interdepartementale werkverbanden op het gebied van integrale veiligheid en informatiebeveili-
ging.
HUISVESTING
Als gevolg van de reorganisatie en de uitbreiding van de formatie van de MIVD zijn in 2005
voorbereidingen getroffen voor herhuisvesting. De herhuisvesting zal in 2006 haar beslag
krijgen.
MATERIEELBEHEER
In 2004 heeft de Audit Dienst Defensie een aantal tekortkomingen geconstateerd in het
materieelbeheer bij de MIVD. In 2005 is de basis gelegd voor een nieuwe methodiek voor
materieelbeheer. Verantwoordelijkheden en werkwijzen zijn in procesbeschrijvingen uitgewerkt en
vastgesteld. In 2006 zal wat betreft het materieelbeheer het accent liggen op de verdere uitvoe-
ring van de verbetermaatregelen.
ARBEIDSOMSTANDIGHEDEN
Uit analyse van de verzuimgegevens blijkt dat personeel van de MIVD veel last heeft van
werkgerelateerde klachten en arbeidsgebonden aandoeningen. De MIVD heeft maatregelen
genomen om het ziekteverzuim voor 2006 terug te dringen, waarbij het accent zal liggen op
preventieve maatregelen. Met deze maatregelen moet het verzuimpercentage (5,2%) en de
verzuimfrequentie (1,4%) worden teruggedrongen.
MM ilitaire IInlichtingen- en VV eiligheids dd ienst
95

MM ilitaire IInlichtingen- en VV eiligheids dd ienst
97

Sturing en Verantwoording 
VII
De minister van Defensie is politiek verantwoordelijk voor het functioneren
van de MIVD. De minister-president in overeenstemming met de minister van
Defensie draagt de MIVD taken op in het kader van de buitenlandtaak. De
Raad voor de Nationale Veiligheid en het Comité Verenigde
Inlichtingendiensten Nederland zijn politieke en ambtelijke fora die het werk
van de inlichtingen- en veiligheidsdiensten coördineren. Controle en toezicht
op de MIVD worden uitgeoefend door de Tweede Kamer der Staten Generaal
en de onafhankelijke Commissie van Toezicht betreffende de Inlichtingen- en
Veiligheidsdiensten. Door middel van het jaarverslag legt de MIVD verant-
woording af over zijn werkzaamheden. 
VERANTWOORDELIJKHEID
Het functioneren van de MIVD valt onder politieke verantwoordelijkheid van de minister
van Defensie. De minister stelt de aandachtspunten van de MIVD vast en legt over het werk
van de MIVD verantwoording af aan het parlement. De minister legt het Jaarplan MIVD ter vast-
stelling voor aan de Raad voor de Nationale Veiligheid. De directeur van de MIVD legt mede
door middel van het Jaarplan MIVD verantwoording af aan de minister van Defensie over de
wijze waarop de MIVD zijn taken uitvoert. Verantwoording achteraf geschiedt door middel van
het jaarverslag.  
De minister-president heeft een coördinerende rol op het gebied van inlichtingen en veiligheid.
Deze onderwerpen raken aan de taakstelling van de inlichtingen- en veiligheidsdiensten, de AIVD
en de MIVD. Jaarlijks worden door de minister-president onderwerpen van onderzoek aangewe-
zen die worden uitgevoerd door de diensten. De opdracht tot het uitvoeren van onderzoek 
wordt omschreven in een openbaar Aanwijzingsbesluit. Het besluit wordt gepubliceerd in de
Staatscourant. De gedetailleerde invulling van de taakopdracht is opgenomen in een geheime
bijlage die bij het Aanwijzingsbesluit behoort. 
De MIVD legt verantwoording af aan de minister van Defensie over de inhoud en de voortgang
van de door de minister-president aangewezen onderzoeken in het kader van de buitenlandtaak.
De minister van Defensie rapporteert periodiek aan de minister-president over de wijze waarop de
MIVD de onderzoeken uitvoert en over de vorderingen van deze onderzoeken. Ook worden
periodiek gezamenlijke rapportages van MIVD, AIVD, het ministerie van Buitenlandse Zaken 
aangeboden aan de minister-president.
MM ilitaire IInlichtingen- en VV eiligheids dd ienst
99

Daarnaast zijn de Aanwijzingen van de minister-president aan de MIVD en de AIVD in het kader
van de buitenlandtaak besproken, evenals de jaarplannen van de diensten. De MIVD heeft ten
behoeve van het CVIN analyses opgesteld over onder meer de veiligheidssituatie in de inzetge-
bieden van de krijgsmacht en over proliferatievraagstukken.   
COMMISSIE VOOR DE INLICHTINGEN- EN
VEILIGHEIDSDIENSTEN
De Tweede Kamer der Staten-Generaal voert parlementaire controle uit op onder meer de
activiteiten van de MIVD. De Commissie voor de Inlichtingen- en Veiligheidsdiensten (CIVD) is
het parlementair orgaan waaraan de MIVD vertrouwelijke informatie verstrekt. 
De CIVD bestaat uit de fractievoorzitters van de Tweede Kamer. De Socialistische Partij wil geen
zitting nemen in de CIVD. Afsplitsingen van partijen maken geen deel uit van de CIVD. De CIVD
brengt over haar werkzaamheden verslag uit aan de Tweede Kamer. Dit schriftelijk verslag is
gedeeltelijk openbaar. 
De CIVD vergadert regelmatig met de minister van Defensie, waarbij ook de directeur van de
MIVD aanwezig is. Het gerubriceerde jaarverslag van de MIVD is een vast onderwerp van over-
leg, maar ook het onderwerp proliferatie van massavernietigingswapens en de veiligheidssituatie
in de inzetgebieden van de krijgsmacht kwamen in 2005 in de CIVD aan de orde. 
VASTE COMMISSIES VOOR DEFENSIE EN
BUITENLANDSE ZAKEN
De Vaste commissies voor Defensie en Buitenlandse Zaken zijn in 2005 tijdens een Algemeen
Overleg door de minister van Defensie op de hoogte gesteld van de situatie in Afghanistan. 
MM ilitaire IInlichtingen- en VV eiligheids dd ienst
101

Veiligheidsdiensten van de Tweede Kamer. Daarnaast heeft de Commissie in 2005 een aantal
steekproeven gehouden, alsmede een aantal adviezen uitgebracht. 
De minister van Defensie zendt het openbare gedeelte van een toezichtrapport, inclusief zijn
reactie erop, aan de beide kamers der Staten-Generaal. Het niet-openbare gedeelte wordt aange-
boden aan de Commissie voor de Inlichtingen- en Veiligheidsdiensten van de Tweede Kamer. 
In 2005 heeft de Commissie de minister geadviseerd inzake de afhandeling van één klacht jegens
de MIVD.
De Commissie van Toezicht wordt door de MIVD regelmatig mondeling en schriftelijk geïnfor-
meerd. De directeur van de MIVD heeft twee keer per jaar een onderhoud met de voltallige
Commissie. 
BIJZONDERE BRIEFINGS
In 2005 heeft de MIVD enkele ‘bijzondere’ briefings verzorgd. De Commandant der
Strijdkrachten en de directeur van de MIVD hebben onder meer de Ministerraad gebriefd
over de (veiligheids)situatie in Afghanistan. 
JAARVERSLAG
De minister van Defensie stuurt elk jaar vóór 1 mei het openbare jaarverslag van de MIVD
aan het parlement en de Commissie van Toezicht. In dit jaarverslag wordt verantwoording
afgelegd over de activiteiten en werkzaamheden van het afgelopen jaar en waar mogelijk wordt
een vooruitblik gegeven op de onderwerpen waarop de MIVD zich het komende jaar zal gaan
richten.  
Het gerubriceerde jaarverslag wordt aangeboden aan de minister-president, de Commissie voor
de Inlichtingen- en Veiligheidsdiensten van de Tweede Kamer en de Commissie van Toezicht. Het
gerubriceerde verslag wordt besproken in het mondeling overleg tussen de Commissie voor de
Inlichtingen- en Veiligheidsdiensten van de Tweede Kamer en de minister van Defensie. 
MM ilitaire IInlichtingen- en VV eiligheids dd ienst
103

