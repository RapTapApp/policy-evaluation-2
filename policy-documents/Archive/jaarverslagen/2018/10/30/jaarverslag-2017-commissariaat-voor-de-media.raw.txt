 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  
 
Commissariaat voor de Media  1 Jaarverslag 2017 

Inhoudsopgave 
 
Voorwoord College  2 
 
Inhoudsopgave   3 
 
Kerncijfers Commissariaat voor de Media 2017   5 
1  Inleiding     7 
 1.1 Toezichtthema’s 2017  7
 1.2 Kernwaarden en basisprincipes   8 
 1.3 Hoe houdt het Commissariaat voor de Media toezicht?   9 
 
2  2017 op hoofdlijnen  11 
 
3  Activiteiten    16 
 3.1  Toezicht   16 
  3.1.1   Bescherming minderjarigen  16 
  3.1.2   Financieel toezicht  17 
  3.1.3   Toezicht op aanbod 18 
  3.1.4  Toezicht op toegang 20 
  3.1.5  Voorlichting lokale media-instellingen 20 
  3.1.6  Toezicht op grond van Mediawet BES 21 
 3.2  Beleid    21 
  3.2.1  YouTubers en zelfregulering 21 
  3.2.2  Beleidsregels governance en interne beheersing 22 
  3.2.3  Beleidsregels reclame publieke media-instellingen 23 
  3.2.4  Beleidsbrief dienstbaarheidsverbod 23 
  3.2.5  Brochure samenwerking van publieke omroepen met andere partijen 23 
 3.3  Mediamonitor  24 
  3.3.1   15 jaar zicht op media 24 
  3.3.2  Onderzoek kijkgedrag  25 
 3.4  Adviseren en signaleren 25 
  3.4.1  Wijzigingen Mediawet en uitvoeringstoets 25 
  3.4.2  Advisering over de NPO 26 
  3.4.3  Advisering over de RPO 27 
 3.5  Handhaving en rechterlijke uitspraken 27 
  3.5.1  Last onder dwangsom NPO 28 
  3.5.2  Beroep Omroep MAX 28 
  3.5.3  Beslissing op bezwaar NTR 28 
  3.5.4  Verboden verbondenheid Young City Media en MultiCultural Events  
and New Dutch Media 29 
  3.5.5  Beroep L1 29 
  3.5.6  Beroep ernstige schade 29 
 3.6 Internationale samenwerking 30 
  3.6.1  ERGA 30 
  3.6.2  EPRA en Contact Comité 31 
 3.7 Registratie en vergunningen 32 
  3.7.1  Aanwijzing regionale en lokale publieke media-instellingen 32 
  3.7.2  Registratie en toestemmingen 34 
 3.8 Vaste boekenprijs 34 
 
4 Bedrijfsvoering  36 
 4.1 Inleiding   36 
4.2 ICT   36 
4.3 Organisatie en personeel 36 
4.4 Huisvesting  37 
4.5 Financiën  37 
4.6 Risicomanagement 37 
  
 
Commissariaat voor de Media  3 Jaarverslag 2017 

Kerncijfers Commissariaat voor de Media 2017. 
 
Hier treft u in het kort een beeld van het toezicht van het Commissariaat voor de Media. Naast enkele financiële 
indicatoren (die betrekking hebben op de werkorganisatie) komt hier het aantal onder toezicht staande 
instellingen en het aantal toezichtmaatregelen aan bod. 
Onderwerp (Bedragen x (€ 1.000) ) 2017 2016 2015 
Netto lasten 7.368 7.528 6.808 
Netto baten 7.265 7.543 6.889 
    
Aandeel toezichtkosten, absoluut 1.823 1.891 1.955 
25% 28% 
als percentage van netto baten 25% 
    
Aantal onder toezicht staande instellingen  769 783 731 
(op grond van de Mediawet)* 
 
* Is berekend door op te tellen: alle landelijke, regionale en lokale publieke omroepen, commerciële omroepdiensten en 
geregistreerde commerciële mediadiensten op aanvraag. 
Kengetallen 
 
 2017 2016 2015 
Formele toezichtmaatregelen Mediawet 1 5 4 
Formele toezichtmaatregelen Wet op de vaste boekenprijs 0 1 0 
Beslissingen op bezwaar 4 8 6 
Bestuurlijke rechtsoordelen 0 1 1 
WOB besluiten 4 7 9 
Meldingen nevenactiviteiten 87 145 171 
Aanwijzingen lokale omroepen (nieuw en hernieuwd) 50 53 55 
Verleende toestemmingen commerciële mediadiensten 96 146 79 
Nieuw geregistreerde commerciële mediadiensten op aanvraag 4 2 15 
Toestemmingen voor evenementenzenders 341 367 275 
Publieksvragen en signalen Mediawet 367 427 484 
Aantal telefonische spreekuren voor de sector 250 253 251 
Vragen en signalen Vaste boekenprijs (uit publiek en sector) 1270 1400 1334 
 
In 2017 koos het Commissariaat voor de Media onder meer voor het toezichtthema Huis op Orde. Gezien de aard 
van dat thema hebben wij sterk ingezet op contact met de sector. We hebben beleidsregels tot stand gebracht in 
overleg met de sector en we hebben voorlichting gegeven over de inhoud van die beleidsregels, vanuit de 
overtuiging dat dit in sterke mate bijdraagt aan internalisering van de norm en van de effectiviteit van toezicht. 
Zoals in dit jaarverslag te lezen valt, geldt ditzelfde voor de invulling die we hebben gegeven aan ons andere 
toezichtthema, het online domein. Daar waar wij nog geen wettelijk (sanctie)instrumentarium ter beschikking 
hebben, hebben wij op andere wijze – doelgericht – ingezet op transparantie en bescherming van minderjarigen 
in het online domein. Bijvoorbeeld door YouTubers te helpen zelfregulering tot stand te brengen. In 2017 heeft het 
Commissariaat voor de Media ook diverse andere rondetafelsessies en voorlichtingsbijeenkomsten gehouden. 
Het waren er dertien in totaal.  
 
Commissariaat voor de Media  5 Jaarverslag 2017 

 
Hoofdstuk 1: Inleiding 
 
Door de onafhankelijkheid, pluriformiteit en toegankelijkheid van het media-aanbod te beschermen, draagt het 
Commissariaat voor de Media bij aan de verwezenlijking van het principe van de vrijheid van informatie, één van 
de pijlers onder de democratie.  
 
Het Commissariaat voor de Media bepaalt jaarlijks de strategische thema’s die centraal staan bij het toezicht in 
het volgende jaar, bij het adviseren van de bewindspersoon van het ministerie van Onderwijs, Cultuur en 
Wetenschap, en bij het voorlichten van bestaande en nieuwe aanbieders van media-aanbod. Voor het jaar 2017 
hebben we gekozen voor de thema’s Het Nieuwe Kijken en Huis op Orde. Via de jaarlijkse toezichtbrief zijn de 
staatssecretaris en de mediasector hierover geïnformeerd.  
 
1.1 – Toezichtthema’s 2017 
 
Het Nieuwe Kijken 
In 2017 is Het Nieuwe Kijken één van de twee toezichtthema’s van het Commissariaat voor de Media. We 
hebben daarmee onze focus gelegd op het online domein.  
Het medialandschap is volop in beweging. Uit de laatste Mediamonitor blijkt dat Nederlanders van alle leeftijden 
nog steeds veel (lineair) radio luisteren en televisie kijken. Ook blijkt dat steeds meer gebruik wordt gemaakt van 
online en on demand aanbod. Vooral door jongeren. Op de Nederlandse markt dienen zich nog telkens nieuwe 
aanbieders aan. De traditionele mediabedrijven ondervinden hevige concurrentie van kapitaalkrachtige 
internationale bedrijven. Door hun omvang en financiële slagkracht zijn internationale mediabedrijven in staat om 
snel te innoveren en hun positie in de markt verder uit te bouwen.  
Videocontent wint snel terrein en videocampagnes doen hun intrede op sociale media. Ons toezicht op het online 
domein zal op termijn naar verwachting uitgebreid worden dankzij een nieuwe richtlijn van de Europese 
Commissie. Deze richtlijn moet nog vastgesteld worden en daarna worden omgezet in Nederlandse wetgeving. 
Daarna kan het Commissariaat voor de Media meer aanbieders van online videodiensten aanspreken op 
vermenging van redactie en commercie. Tot het zover is, kunnen gebruikers worden blootgesteld aan 
ongewenste commerciële beïnvloeding. 
Bovengeschetste ontwikkelingen vragen van het Commissariaat voor de Media om een toezichtstrategie die 
meebeweegt met de risico’s binnen het online domein en daarop gerichte acties. De kernwaarden van het 
Commissariaat voor de Media zijn platform- en techniekonafhankelijk. We houden dan ook vanuit onze 
kernwaarden toezicht op het online domein. Daarbij handelen we bovendien steeds vanuit de uitgangspunten 
waarmee we al ons toezichtswerk benaderen: we zorgen ervoor dat we het gelijke speelveld bewaken en dat we 
toezicht op maat houden. In dit jaarverslag zullen wij rapporteren over de manier waarop we in 2017 invulling 
hebben gegeven aan dit toezichtthema. 
Huis op Orde 
In 2017 is Huis op Orde het tweede toezichtthema van het Commissariaat voor de Media. Dit toezichtthema ziet 
op de governance en interne beheersing van publieke media-instellingen. Het Commissariaat voor de Media heeft 
hierover in 2017 beleidsregels opgesteld, die per 1 januari 2018 van kracht zijn geworden.  
‘Good governance’ of ‘goed bestuur en toezicht’ is een onderwerp dat niet meer is weg te denken in het publieke 
debat. Maatschappelijke organisaties zijn zich in toenemende mate bewust van wat de stakeholders verwachten 
als het gaat om de afweging van belangen, transparantie in de verantwoording en duurzame bedrijfsvoering. Een 
specifiek aspect hierbij vormt de verantwoordelijkheid voor het waarborgen van de redactionele autonomie van de 
publieke media-instelling. Ook dragen zij de verantwoordelijkheid voor het bestaan en een adequate opzet en 
werking van het interne risicomanagement- en controlesysteem. De kwaliteit van governance en interne 
beheersing is een verantwoordelijkheid van het bestuur en de raden van toezicht van de publieke media-
instellingen zelf.  
 
Commissariaat voor de Media  7 Jaarverslag 2017 

1.3 – Hoe houdt het Commissariaat voor de Media toezicht? 
 
Het Commissariaat voor de Media houdt toezicht op de naleving van de Mediawet en de Wet op de vaste 
boekenprijs. Bij de manier waarop we invulling geven aan deze taak gaan wij uit van het principe van toezicht op 
maat. We beoordelen per geval de meest effectieve manier waarop problemen die wij signaleren kunnen worden 
opgelost. Dat kan zijn door te investeren in voorlichting, door beleidsregels op te stellen en deze te consulteren in 
het veld waardoor het draagvlak onder het beleid vergroot kan worden, door normoverdragende gesprekken te 
voeren met individuele omroepen waarbij we hen wijzen op hun eigen verantwoordelijkheid om de wet na te 
leven, door gesprekken te voeren met de Raden van Toezicht van omroepen – maar wanneer dat nodig is ook 
door sancties op te leggen. 
 
In het jaar 2017 hebben wij elk van deze toezichtinstrumenten ingezet, waarbij wij ervoor hebben gekozen om 
sterk in te zetten op het voeren van gesprekken met het veld. We hebben die gesprekken in verschillende 
settings en met verschillende doelstellingen gevoerd. We hebben twee rondetafelsessies (over dienstbaarheid en 
pre-rolls) georganiseerd omdat wij graag inbreng van de sector wilden verkrijgen over onderwerpen en om de 
verschillende partijen de mogelijkheid te bieden te reageren op elkaars standpunten. Ook hebben we 
bijeenkomsten georganiseerd gericht op het creëren van bewustzijn – over de inhoud van de wet, over de 
mogelijkheden die de wet biedt voor publiek-private samenwerking, over de beginselen achter de wet en de 
wenselijkheid om transparant te zijn ook daar waar de wettelijke regels (nog) niet van toepassing zijn, en over de 
noodzaak van een goede interne governance. Maar daar waar wij constateerden dat structureel het 
dienstbaarheidsverbod werd overtreden met radio-acties op NPO Radio 2 en 3, hebben wij het instrument van de 
last onder dwangsom ingezet om gedragsverandering te bewerkstelligen.  
 
We houden zoveel mogelijk proactief en risicogestuurd toezicht. We identificeren belangrijke problemen die 
afbreuk doen aan onze kernwaarden. Dit doen we door op eigen initiatief op zoek te gaan naar onwenselijke 
gedragingen of omstandigheden. Ook registreren en analyseren we de signalen die bij ons binnenkomen. In 2017 
waren dit 137 signalen.  
Het onderwerp van die signalen kan heel uiteenlopend zijn. Denk hierbij aan signalen over een specifieke media-
instelling of mediadienst op aanvraag, een specifiek televisieprogramma, of bepaalde typen media-aanbod in het 
algemeen. Met ons prioriteringskader bepalen we welke signalen we verder onderzoeken en welke niet. Waar 
nodig pakken we geconstateerde overtredingen aan. 
Als onafhankelijk toezichthouder beoordeelt het Commissariaat voor de Media verder voorgenomen 
wetswijzigingen vanuit het oogpunt van extern toezicht op uitvoerbaarheid. Dat hebben we ook in 2017 gedaan. 
Daarnaast hebben we de wettelijke taak om de bewindspersoon van het ministerie van Onderwijs, Cultuur en 
Wetenschap te adviseren over het beleid en de verantwoording van de NPO en de RPO. 
Transparant en open 
Het Commissariaat voor de Media is een transparante en open organisatie en wil de markt graag duidelijkheid 
bieden over de interpretatie van regelgeving. Omdat sprake is van voortdurende innovatie en ontwikkeling, is het 
soms nodig om uit te leggen hoe regels in die nieuwe situaties moeten worden toegepast. Als aanpassing van 
beleidsregels nodig is, raadplegen we via openbare consultaties betrokken partijen. 
Naast de hierboven genoemde rondetafelsessies en voorlichtingsbijeenkomsten, waarvan we er in 2017 dertien 
organiseerden over uiteenlopende onderwerpen, hielden we ook in 2017, zoals elk jaar, dagelijks een spreekuur 
waarin onder ons toezicht vallende partijen vragen kunnen stellen. Het Commissariaat voor de Media vergroot op 
deze manier de voorspelbaarheid van zijn optreden. De kans op overtredingen wordt hiermee bovendien kleiner.  
Adviezen, rapporten, en besluiten worden waar mogelijk via de website van het Commissariaat voor de Media 
openbaar gemaakt. Daarnaast zijn we actief op Twitter en LinkedIn.  
 
Commissariaat voor de Media  9 Jaarverslag 2017 

Hoofdstuk 2: 2017 op hoofdlijnen 
 
17 januari – Uitspraak rechtbank Heel Holland Bakt 
De rechtbank Midden Nederland doet uitspraak in de procedure tussen Omroep MAX en het Commissariaat voor 
de Media over merchandise rond het programma Heel Holland Bakt. De rechtbank is van oordeel dat in dit geval 
voor Max niet voorzienbaar was geweest dat hetgeen Max deed of naliet zou leiden tot een overtreding van het 
dienstbaarheidsverbod. Het Commissariaat voor de Media heeft besloten geen hoger beroep in te stellen tegen 
deze uitspraak, maar in plaats daarvan met een beleidsbrief te komen waarin het samenbrengt hoe het 
dienstbaarheidsverbod is uitgelegd in de jurisprudentie en in de beschikkingenpraktijk van het Commissariaat 
voor de Media. 
14 februari – Toewijzing zendtijd politieke partijen  
In de aanloop naar de verkiezingen voor de Tweede Kamer van 15 maart 2017 wijst het Commissariaat voor de 
Media zendtijd toe aan 19 politieke partijen. De hoeveelheid zendtijd op TV en radio is voor iedere politieke partij 
gelijk. De indeling van de zendtijd voor politieke partijen is gebeurd conform in 2013 gemaakte afspraken tussen 
het Commissariaat voor de Media en de NPO, waarover de politieke partijen destijds zijn geïnformeerd. De NPO 
stelt vast op welke dagen en uren de radio- en televisiespotjes worden uitgezonden. Het Commissariaat voor de 
Media bepaalt op basis van een loting door een notaris welke partij op welk moment mag uitzenden. 
22 februari - Start consulatie Beleidsregels governance en interne beheersing 
Het Commissariaat voor de Media legt zijn conceptbeleidsregels voor governance en interne beheersing bij 
landelijke en regionale publieke media-instellingen ter consultatie voor aan de media-instellingen. In deze 
beleidsregels is vastgelegd ‘wat’ binnen publieke media-instellingen geregeld moet zijn, wil er sprake zijn 
van goed bestuur en intern toezicht. De inbreng van de media-instellingen vormt input voor de definitieve 
beleidsregels.  
9 maart – ERGA publiceert rapport over bescherming van kinderen online 
ERGA (European Regulators Group for Audiovisual Media Services), de groep van Europese 
mediatoezichthouders, publiceert de uitkomsten van onderzoek naar de online bescherming van kinderen 
tegen schadelijke beelden. Deze bescherming blijkt verre van waterdicht te zijn. Binnen de Europese Unie 
verschilt de manier waarop schadelijke audiovisuele content wordt geclassificeerd sterk. Maar ook de 
beschermingstechnieken, die op de verschillende platforms worden gebruikt, lopen uiteen. Dat vergroot de 
kans dat kinderen met schadelijke beelden worden geconfronteerd. Door betere afstemming moet die kans 
worden verkleind.  
14 maart - NPO krijgt last onder dwangsom opgelegd voor acties op Radio 2 en 3FM 
Het Commissariaat voor de Media legt de NPO een last onder dwangsom op wegens het op Radio 2 en 
3FM overtreden van het dienstbaarheidsverbod en het niet melden van nevenactiviteiten. Aanleiding was 
een handhavingsverzoek van de Sky Radio Group. De zenders kregen in ruil voor gratis promotie van 
concerten en nieuwe cd’s in radioprogramma’s concertkaarten en cd’s om weg te geven. Met een last 
onder dwangsom wil het Commissariaat voor de Media NPO Radio 2 en 3FM dwingen te stoppen met hun 
werkwijze bij actieweken.  
15 maart - Raad van State: Commissariaat volgt terecht voorkeursadvies gemeenteraad Haaren 
De Afdeling bestuursrechtspraak van de Raad van State doet uitspraak in het hoger beroep dat de 
Haarense Omroep Stichting (HOS) had aangespannen tegen het besluit van het Commissariaat voor de 
Media om de Stichting Lokale Omroep Haaren (LOHA) als lokale publieke media-instelling voor de 
gemeente Haaren (Noord-Brabant) aan te wijzen. De uitspraak bevestigt opnieuw dat het Commissariaat 
voor de Media af mag gaan op adviezen van de gemeenteraad, zolang deze goed gemotiveerd, inhoudelijk 
correct, en zorgvuldig tot stand zijn gekomen. 
20 april – Onderzoek zichtbaarheid merken en producten in video’s populaire YouTubers 
Het Commissariaat voor de Media heeft video’s van de twintig populairste Nederlandstalige kanalen van 
YouTubers bekeken. Wat blijkt? In bijna 90 procent van de vlogs en clips zijn duidelijk een of meerdere 
merken of producten te zien. In meer dan 60 procent van die gevallen krijgen ze nadrukkelijk de aandacht. 
Die aandacht is vaak (zeer) positief. Bij meer dan 75 procent van de video’s waarin merken en/of producten 
aan bod komen, is onduidelijk of het al dan niet om betaalde aandacht gaat. Het Commissariaat voor de 
 
Commissariaat voor de Media  11 Jaarverslag 2017 

26 september - Beleidsregels governance en interne beheersing vastgesteld 
Goed bestuur en intern toezicht ingebed in een gezonde organisatiecultuur vormen de basis van een inhoudelijk, 
integer en toekomstbestendig functioneren van een publieke media-instelling. Het Commissariaat voor de Media 
heeft in de Beleidsregels governance en interne beheersing vastgelegd ‘wat’ binnen publieke media-instellingen 
moet zijn geregeld, wil er sprake zijn van goed bestuur en intern toezicht. Als organisaties voor deugdelijke 
bedrijfsprocessen en goed functionerende risicomanagement-systemen zorgen, neemt de kans op overtredingen 
van wet- en regelgeving af.  
3 oktober - Commissariaat voor de Media adviseert concreter toekomstplan RPO met duidelijke rol 
regionale omroepen 
Het Commissariaat voor de Media brengt aan de staatssecretaris van het ministerie van Onderwijs Cultuur en 
Wetenschap een positief kritisch advies uit over het concessiebeleidsplan van de stichting Regionale Publieke 
Omroep (RPO). In dit advies pleit het Commissariaat voor de Media voor een verdere uitwerking van de 
doelstellingen van de RPO. Het voornaamste aandachtspunt is daarbij de manier waarop regionale media-
instellingen uitvoering gaan geven aan de publieke mediaopdracht.  
5 oktober – Start roadshow Mediawet voor lokale omroepen 
In samenwerking met OLON en NLPO houdt het Commissariaat voor de Media vier voorlichtingsbijeenkomsten 
voor medewerkers van lokale omroepen. Deze zogenaamde roadshow vindt plaats op verschillende plaatsen in 
het land. Lokale omroepmedewerkers worden op een laagdrempelige manier geïnformeerd over de voorschriften 
van de Mediawet. Aan bod komen de publieke media-opdracht, vermijdbare uitingen, sponsoring, sociale media, 
en samenwerkingen. De eerste bijeenkomst is op 5 oktober in Venlo. De andere drie bijeenkomsten zijn op 12 
oktober in Zwolle, 2 november in Breda, en 30 november in Haarlem. 
31 oktober - Consultatie Beleidsbrief dienstbaarheidsverbod 
Het Commissariaat voor de Media consulteert zijn concept beleidsbrief over het dienstbaarheidsverbod breed via 
de website, zodat zowel commerciële als publieke partijen input kunnen leveren. In de Beleidsbrief 
dienstbaarheidsverbod wordt het dienstbaarheidsverbod nader toegelicht. Ook wordt via praktijksituaties 
waarover het Commissariaat voor de Media zich de afgelopen jaren heeft uitgesproken, aangegeven wat de 
NPO, de RPO, en de publieke media-instellingen kunnen doen of nalaten om overtreding van het 
dienstbaarheidsverbod te voorkomen. Het Commissariaat voor de Media heeft eerder in 2017 beslist om geen 
hoger beroep in te stellen tegen een rechterlijke uitspraak over het dienstbaarheidsverbod maar om in plaats 
daarvan overzicht te verstrekken in de beleidsbrief. 
9 november – Laatste ERGA plenaire vergadering onder voorzitterschap Madeleine de Cock Buning 
In Brussel vindt de 2e plenaire ERGA-vergadering van het jaar plaats. Het is de laatste vergadering onder het 
voorzitterschap van Madeleine de Cock Buning die met grote tevredenheid terugkijkt op haar vierjarige 
lidmaatschap van het ERGA bestuur. “We hebben binnen ERGA vanaf het begin hard ingezet op het waarborgen 
van de onafhankelijkheid van media toezichthouders binnen Europa. Mede daarom heb ik het initiatief genomen 
tot het oprichten van de ERGA Academy en de Digitale Europese Toolkit. Deze instrumenten voor het uitwisselen 
van kennis, best practice ervaringen en toezichtstrategieën vergroten de deskundigheid en slagkracht van 
toezichthouders. Daarmee wordt de onafhankelijkheid van toezicht beter gewaarborgd en dat draagt weer bij aan 
het beschermen van de onafhankelijkheid van de media en vrije informatievoorziening in Europa”. Tijdens de 
laatste ERGA vergadering van 2017 werd niet alleen de ERGA Academy gelanceerd. Ook werden er rapporten 
over bescherming van minderjarigen en co-regulering aangenomen en het werkprogramma voor 2018 
vastgesteld. 
17 november – YouTubers ontwikkelen met hulp van Commissariaat voor de Media code om 
transparanter te zijn over reclame 
Een grote groep YouTubers lanceert de 'Social Code: YouTube'. In deze code hebben de YouTubers afspraken 
vastgelegd die moeten zorgen voor meer transparantie over eventuele reclame in hun video’s. In de code staat 
bijvoorbeeld dat deze content creators in hun video’s gaan aangeven wanneer zij worden betaald om een 
bepaald product aan te prijzen. De code is tot stand gekomen in samenwerking met het Commissariaat voor de 
Media.  
23 november – Commissariaat voor de Media en Stichting Reclame Code tekenen 
samenwerkingsprotocol 
Het Commissariaat voor de Media en de Stichting Reclame Code tekenen een samenwerkingsprotocol. Doel van 
deze samenwerking is het bevorderen van efficiënte en doelgerichte vervulling van de taken van beide partijen.  
 
Commissariaat voor de Media  13 Jaarverslag 2017 

  
 
Commissariaat voor de Media  15 Jaarverslag 2017 

rapportage aan de staatssecretaris over dat metatoezicht hebben we in 2017 aandacht gevraagd voor een zo 
breed mogelijke en techniekneutrale toepassing van Kijkwijzer in het online domein. Daarnaast hebben wij op 
enkele onderdelen aangegeven dat verdere verbetering nodig is. 
Het NICAM en het Commissariaat voor de Media hebben in 2017 besloten om de afspraken over het 
(meta)toezicht te evalueren. Waar dat nodig is, passen we de afspraken aan. Dit doen we om bij te dragen aan 
een sterke en toekomstbestendige Kijkwijzer.  
 
3.1.2 – Financieel toezicht 
Het Commissariaat voor de Media ziet toe op rechtmatige besteding van aan landelijke en regionale publieke 
media-instellingen toevertrouwde financiële middelen. Jaarlijks toetsen we of de verantwoording van de publieke 
media-instellingen voldoet aan de wet- en regelgeving, zoals vastgelegd in het Burgerlijk Wetboek en de 
toepasselijke Handboeken Financiële Verantwoording. 
Rol accountant 
Accountants van media-instellingen spelen een belangrijke rol in de beoordeling van de rechtmatige besteding 
van publiek geld. De Handboeken Financiële Verantwoording vereisen dat de accountant via een voorgeschreven 
protocol de rechtmatigheid van de bestedingen controleert. Een belangrijk uitgangspunt van het Commissariaat 
voor de Media is dat wij kunnen steunen op het werk van de instellingsaccountant.. Een belangrijk onderdeel van 
de controle door de instellingsaccountant is het testen van de interne beheersingsmaatregelen die de rechtmatige 
besteding moeten borgen. De accountant controleert de opzet, het bestaan en de effectieve werking van deze 
maatregelen. 
Het Commissariaat voor de Media laat jaarlijks door een onafhankelijke registeraccountant, op basis van een 
deelwaarneming, een aantal controledossiers van de instellingsaccountant reviewen. Deze review heeft als doel 
inzicht te krijgen in de controlewerkzaamheden van de instellingsaccountant van de media-instelling, inzake de 
jaarrekening Ons doel is vast te stellen of de werkzaamheden van de instellingsaccountant zowel in opzet als in 
uitvoering voldoende waarborgen bevatten om de rechtmatige besteding van de ter beschikking gestelde publieke 
middelen vast te kunnen stellen.  
 In 2017 is vooral gelet op:  
• Naleving van het handboek; 
• Administratieve organisatie en interne beheersing ten aanzien van de rechtmatigheid van bestedingen;  
• Transparantie. 
 
Het toezicht leidde tot een aantal belangrijke bevindingen over de controleaanpak en de controle-informatie. De 
accountants en de betreffende media-instellingen hebben aanwijzingen gekregen om de kwaliteit van hun 
rechtmatigheidscontroles te verbeteren. Ten opzichte van voorgaande jaren is een stijging in de kwaliteit van de 
door de accountants uitgevoerde controle waarneembaar.  
Kwaliteit bestuursverslagen 
In 2017 heeft het Commissariaat voor de Media een kennissessie voor media-instellingen gehouden. Deze 
kennissessie had tot doel om de media-instellingen een handreiking te geven om zo een betere invulling aan hun 
bestuursverslag te kunnen geven. Dit zorgde voor een belangrijke verbetering in de kwaliteit van de 
bestuursverslagen in de jaarrekeningen over boekjaar 2016.  
Nieuw handboek 
Het Commissariaat voor de Media toetste in 2017 de financiële verantwoordingen van de landelijke publieke 
media-instellingen over het boekjaar 2016 aan de hand van het nieuwe ‘Handboek Financiële Verantwoording 
Landelijke Publieke Media-instellingen en de NPO’. In deze versie van het handboek is geregeld dat de kosten 
per domein en per platform door de media-instellingen zichtbaar worden gemaakt. Deze wijziging zal gefaseerd 
worden ingevoerd: in de verslaglegging over 2017 zullen de kosten van het Radio en TV platform op domein 
niveau gespecificeerd worden. Vanaf 2018 zal dat ook voor het online platform gaan gelden.  
 
Commissariaat voor de Media  17 Jaarverslag 2017 

Naast bovengenoemde onderwerpen stelt de wet eisen voor wat betreft de zogeheten programmaquota, reclame-
maxima en, voor de niet-landelijke commerciële radio-aanbieders, de regiogerichtheid van het media-aanbod. 
Quota Europese producties, ondertiteling en gebruik Nederlands en Fries 
De Mediawet stelt eisen aan het programma-aanbod van zowel de commerciële als de publieke media-
instellingen. Het Commissariaat voor de Media ziet toe op de naleving van deze eisen door deze te controleren 
en hierover te rapporteren.  
Deze eisen aan het programma-aanbod, ook wel programmaquota genoemd, moeten zorgen voor: 
• een betere toegang voor mensen met gehoorbeperkingen; 
• de bevordering van in Europa gemaakte programma’s; 
• de bevordering van programma’s gemaakt door onafhankelijke producenten; 
• de bevordering van de Nederlandse en Friese taal. 
Ieder jaar rapporteert de NPO namens de landelijke publieke media-instellingen aan het Commissariaat 
voor de Media over de in het voorgaande jaar behaalde percentages Europese, onafhankelijke en recente 
producties, de percentages programmaonderdelen van Nederlands- en Friestalige oorsprong, en over 
Nederlandstalige programmaonderdelen voorzien van ondertiteling.  
 
Commerciële media-instellingen hebben een tweejaarlijkse verslagplicht. In 2017 hebben zij gerapporteerd 
over de jaren 2015 en 2016. 
 
In bijzondere gevallen kan het Commissariaat voor de Media (tijdelijk) ontheffing geven van de 
quotaverplichtingen met betrekking tot Europese quota en Nederlandse of Friestalige producties. In 2017 
heeft het Commissariaat voor de Media ontheffingen verleend aan: Serena Electronics B.V., Game Network 
b.v., Sapphire Media International b.v., Stichting Vrouwen Onderzoeks- en Communicatiecentrum NEWA, 
Maxprod b.v., Sapphire Media International b.v. en Tee B.V. 
 
Ook voor commerciële mediadiensten op aanvraag geldt een verplichting. Zij moeten zich inspannen om de 
vervaardiging van en toegang tot Europese producties te bevorderen. Hierover moeten zij jaarlijks aan het 
Commissariaat voor de Media rapporteren. De genoemde rapportages zijn te vinden op de website van het 
Commissariaat voor de Media.  
 
Reclamemaxima 
Om commerciële beïnvloeding te beperken en daarmee de kijker te beschermen, ziet het Commissariaat voor de 
Media erop toe dat publieke en commerciële zenders niet meer dan twaalf minuten reclame per uur uitzenden. Dit 
is vastgelegd in de Europese Richtlijn Audiovisuele Mediadiensten en in de Mediawet. Ook in 2017 hebben we 
uitvoering gegeven aan deze taak. We controleren de reclamezendtijd van de programmakanalen met een groot 
marktaandeel, zoals de zenders van de NPO, SBS en RTL, en de reclamezendtijd van de bij de SKO 
aangesloten zenders met een kleiner marktaandeel. Het toezicht op reclamezendtijd laat zien dat, evenals in 
voorgaande jaren, vooral een aantal van de zenders met een groot marktaandeel de grens van twaalf minuten 
per uur opzoekt. 
Regiogerichtheid niet-landelijke commerciële radio-aanbieders 
Het Commissariaat voor de Media ziet erop toe dat niet-landelijke commerciële radio-aanbieders de 
frequentieruimte in de FM-band gebruiken voor het uitzenden van radioprogramma’s, die qua inhoud voldoende 
gericht zijn op de regio waarvoor zij een frequentie hebben. Met dit toezicht draagt het Commissariaat voor de 
Media bij aan een gelijk speelveld voor commerciële radio-aanbieders en aan de pluriformiteit van het media-
aanbod.  
Productplaatsing bij commerciële mediadiensten op aanvraag 
Als commerciële partijen aan de totstandkoming van media-aanbod financieel bijdragen, moet dit voor kijkers 
duidelijk zijn. Bijvoorbeeld als producten duidelijk zichtbaar in dit media-aanbod worden getoond. Reclame moet 
altijd herkenbaar zijn. Op radio, televisie, en ook online. 
In 2017 heeft het Commissariaat voor de Media onderzoek uitgevoerd naar productplaatsing bij commerciële 
mediadiensten op aanvraag. De resultaten van het onderzoek worden in de eerste helft van 2018 gepresenteerd. 
Dit wordt gedaan na overleg met vertegenwoordigers van verschillende commerciële mediadiensten op aanvraag. 
 
 
Commissariaat voor de Media  19 Jaarverslag 2017 

3.1.6 – Toezicht op grond van Mediawet BES 
Het Commissariaat voor de Media houdt toezicht op de naleving van de wettelijke mediaregels op Bonaire, Sint 
Eustatius, en Saba. In 2012 is een medewerker van de Rijksdienst Caribisch Nederland aangewezen om namens 
het Commissariaat voor de Media de werkzaamheden ter plaatse uit te voeren en treedt op als eerste 
aanspreekpunt. Zo is het Commissariaat voor de Media voor de media-instellingen op de eilanden continu 
aanspreekbaar. 
Het Commissariaat voor de Media had in 2016 controles verricht op uitzendingen van de media-instellingen op de 
eilanden. Uit die controles bleek dat het merendeel zich aan de Mediawet BES hield. Op een beperkt aantal 
punten werden er overtredingen geconstateerd.  
De media-instellingen zijn daarom in 2017 gewezen op deze geconstateerde overtredingen en nader 
geïnformeerd over de regelgeving. Het Commissariaat voor de Media heeft in 2017 opnieuw inhoudelijke 
controles uitgevoerd om na te gaan of de media-instellingen vorderingen maken in het naleven van de 
regelgeving. Over de uitkomsten van deze controles worden de media-instellingen in 2018 geïnformeerd.  
 
3.2 – Beleid 
 
Als bestuursorgaan heeft het Commissariaat voor de Media de bevoegdheid om beleidsregels vast te stellen over 
de wijze waarop we wettelijke voorschriften uitleggen. Op die manier geven we de mediasector zo veel mogelijk 
handvatten bij de naleving van de Mediawet. Daarbij geldt uiteraard dat de verantwoordelijkheid voor naleving 
van de wet altijd bij de media-instellingen zelf ligt. Ook als er geen beleidsregels zijn opgesteld.  
 
Het Commissariaat voor de Media heeft zich in 2017 op diverse vlakken met beleidsontwikkeling beziggehouden. 
We hebben daarover regelmatig contact gezocht met de sector. Een bijzonder beleidsontwikkelingstraject 
waarmee wij ons hebben beziggehouden vanuit onze toezichtfocus op het Nieuwe Kijken, betreft het 
ondersteunen van YouTubers bij het ontwikkelen van zelfregulering.  
 
3.2.1 – YouTubers en zelfregulering 
Het Commissariaat voor de Media heeft in 2017 YouTubers gestimuleerd tot het maken van regels over reclame 
in hun video’s en heeft hen daarbij begeleid/ondersteund. Dat heeft geresulteerd in de zogenoemde ‘Social Code: 
YouTube’. Daarin hebben veel YouTubers uit de top 20 van meest succesvolle Nederlandse YouTubers, samen 
goed voor 54 miljoen views per maand, afgesproken dat zij transparant zijn over reclame. Onder meer door dit 
vooraf in de video te laten zien door een billboard of het te noemen in de video. Ook zetten zij voortaan helemaal 
onderaan de beschrijving van hun video de merken of diensten die in de video te zien zijn. De inzet voor dit 
onderwerp past in het toezichtthema ‘Het Nieuwe Kijken’. 
Het Commissariaat voor de Media heeft in april 2017 de resultaten van een onderzoek uitgebracht naar reclame 
in YouTube-video’s. Uit dat onderzoek bleek dat veel merken te zien zijn in deze video’s. In de meeste gevallen is 
niet duidelijk of dat reclame is of niet. Dat was aanleiding voor een van de YouTubers om via een tweet contact 
op te nemen met het Commissariaat voor de Media. Vervolgens vonden allerlei gesprekken plaats, die door ons 
zijn gefaciliteerd. Daarbij hebben wij ook andere partijen betrokken, om de bewustwording over het belang van 
transparantie en draagvlak voor zelfregulering te vergroten. Onder meer de Stichting Reclame Code, Multi 
Channel Networks, belangenorganisaties, organisaties voor mediawijsheid, en uit de wetenschap (Universiteit 
van Amsterdam en Radboud Universiteit Nijmegen) zijn door ons bij elkaar gebracht. 
Belangrijke stap 
Met de code hebben de YouTubers een belangrijke stap in de goede richting gezet. Ze laten door deze vorm van 
zelfregulering zien dat zij hun verantwoordelijkheid willen nemen naar hun kijkers. Vooral voor minderjarigen is 
dat erg belangrijk. Het Commissariaat voor de Media ondersteunt de initiatiefnemers bij het monitoren van de 
werking van de Social Code: YouTube. Een eerste evaluatiemoment is gepland in het voorjaar van 2018. 
 
Commissariaat voor de Media  21 Jaarverslag 2017 

De Beleidsregels governance en interne beheersing zijn vastgesteld op 26 september 2017. In oktober en 
november hebben we drie voorlichtingsbijeenkomsten gehouden voor besturen, raden van toezicht, en 
practitioners. De Beleidsregels treden in werking op 1 januari 2018. Na twee jaar vindt er een evaluatie plaats.  
 
3.2.3 – Beleidsregels reclame publieke media-instellingen 
In december 2017 heeft het Commissariaat voor de Media een rondetafelsessie gehouden over het gebruik van 
pre-rolls door publieke media-instellingen. Pre-rolls zijn reclamevideo’s die voorafgaand aan online media-aanbod 
worden afgespeeld. We hebben zowel publieke als commerciële stakeholders de gelegenheid geboden hun 
ervaringen met en mening over het gebruik van pre-rolls door publieke media-instellingen te delen. De inzichten 
die tijdens de rondetafelsessie zijn verkregen, worden meegenomen in de evaluatie van het beleid over pre-rolls. 
Het Nieuwe Kijken 
Gezien de technologische ontwikkelingen, veranderend mediagebruik, en veranderende verdienmodellen achten 
we het wenselijk het beleid over pre-roll advertenties bij publiek media-aanbod (pre-rolls) te evalueren en zoveel 
als mogelijk te verduidelijken. De norm dat reclame bij publiek media-aanbod beperkt moet zijn in hoeveelheid en 
duur, en niet overheersend mag zijn, blijft daarbij gehandhaafd. De evaluatie heeft betrekking op de concrete 
invulling van die norm in de huidige praktijk.  
 
3.2.4 – Beleidsbrief dienstbaarheidsverbod 
In 2017 heeft het Commissariaat voor de Media zijn beleidsbrief over het dienstbaarheidsverbod geconsulteerd. 
In de beleidsbrief brengen we samen hoe het dienstbaarheidsverbod in de wetsgeschiedenis, de jurisprudentie, 
en de beschikkingenpraktijk van het Commissariaat voor de Media is uitgelegd. Ook wordt verduidelijkt hoe in 
verschillende situaties aan de zorgplicht invulling kan worden gegeven. Dit om aan te geven wat de NPO, de 
RPO en de publieke media-instellingen kunnen doen of nalaten om overtreding van het dienstbaarheidsverbod te 
voorkomen. Zo helpen we de publieke media-instellingen op dit punt hun (eigen) verantwoordelijkheid te nemen 
en hun ‘huis op orde’ te brengen, het uitgangspunt van een van de toezichtthema’s voor 2017. 
Dienstbaarheidsverbod 
Het dienstbaarheidsverbod vormt een belangrijke waarborg voor de non-commercialiteit van het publieke 
omroepbestel. De met publiek geld gefinancierde publieke media-instellingen mogen niet dienstbaar zijn aan het 
behalen van winst of ander concurrentievoordeel door derden. Zij hebben een zorgplicht om te voorkomen dat het 
dienstbaarheidsverbod wordt overtreden. Dit is ook belangrijk vanwege de eisen die het Europese 
staatsteunrecht stelt aan de financiering van de publieke media-instellingen. Mede doordat de publieke media-
instellingen niet dienstbaar zijn aan de commerciële belangen van derden, is financiering uit publieke middelen 
gerechtvaardigd. 
Mediasector betrokken 
Bij het opstellen van de beleidsbrief hebben we partijen uit de mediasector betrokken. In september 2017 is 
tijdens rondetafelsessies zowel met publieke als commerciële media-instellingen gesproken over het 
dienstbaarheidsverbod. De input uit die sessies is meegenomen in de concept beleidsbrief. Eind oktober is die 
brief ter consultatie op de website van het Commissariaat voor de Media gepubliceerd. De reacties die zijn 
ontvangen, worden meegenomen in de definitieve versie van de beleidsbrief.  
 
3.2.5 – Brochure samenwerking van publieke omroepen met andere 
partijen 
Op 30 juni 2017 publiceerde het Commissariaat voor de Media de brochure ‘Samenwerking van publieke 
omroepen met andere partijen’. In deze uitgave worden de regels voor samenwerkingen tussen de publieke 
media-instellingen en andere partijen verduidelijkt. Met deze uitgave willen we bijdragen aan een 
toekomstbestendige, onafhankelijke en pluriforme Nederlandse mediasector. In diverse bijeenkomsten heeft het 
Commissariaat voor de Media zijn beleid nog eens extra toegelicht aan de landelijke en regionale publieke media-
instellingen.  
 
Commissariaat voor de Media  23 Jaarverslag 2017 

De bereikgegevens van de mediadiensten en de marktaandelen op de relevante mediamarkten worden vanaf nu 
op de website mediamonitor.nl regelmatig bijgewerkt. Maar ook inhoudelijk wordt meer de focus gelegd op de 
toenemend digitale nieuwsmarkt. Hiervoor is een samenwerking aangegaan met Reuters.  
Vanaf 2018 publiceert het Commissariaat voor de Media jaarlijks in juni een uitgebreide analyse van Reuters 
Digital News Report in Nederland.  
 
3.3.2 – Onderzoek kijkgedrag 
Net als in voorgaande jaren heeft het Commissariaat voor de Media in 2017 onderzoek gedaan naar de diversiteit 
van en tevredenheid over televisiepakketten. De focus in 2017 lag op het online domein. Naast het reguliere 
onderzoek is daarom aanvullend onderzoek gedaan naar het online kijken. Hiermee is de vraag beantwoord hoe 
het kijken van lineaire zenders zich verhoudt tot het kijken naar nieuw online beschikbaar videoaanbod. De 
resultaten van dat onderzoek zijn gepubliceerd in de Mediamonitor. 
Door het aanvullende onderzoek is meer inzicht gekregen in het kijkgedrag van Nederlanders. Jongeren kijken 
steeds meer online media-aanbod. Vooral naar YouTube, Netflix, en diensten van NPO, RTL en SBS waar 
programma’s kunnen worden teruggekeken. In mindere mate maken ook ouderen gebruik van deze diensten. De 
hoeveelheid tijd die aan deze diensten wordt besteed, snoept zeker een deel van de kijktijd voor lineaire televisie 
af. Dat betekent niet dat Nederlanders geen televisie meer kijken. Sterker nog, voor alle leeftijdsgroepen geldt 
dat, ondanks hun onderling sterk afwijkende non-lineaire kijkgedrag, ze nog steeds veelvuldig gebruikmaken van 
een divers aanbod aan televisiezenders. Zowel kijkers die alleen televisie kijken, als kijkers die ook online kijken, 
vinden televisiezenders van groot belang. De genrediversiteit van televisiezenders en tevredenheid over het 
televisiepakket zijn al jarenlang onverminderd hoog. Het online en on demand aanbod vormt daarom voor alle 
leeftijden een aanvulling en geen vervanging. 
 
3.4 – Adviseren en signaleren 
 
Het medialandschap blijft zich voortdurend en in een hoog tempo ontwikkelen. Datzelfde geldt voor de behoeften 
van de mediagebruiker en voor de toepasselijke wet- en regelgeving. Het Commissariaat voor de Media heeft in 
de uitvoering van zijn werkzaamheden als adviseur van de verantwoordelijke bewindspersoon in 2017 rekening 
gehouden met zijn toezichtfocus, en zoals altijd geopereerd vanuit zijn techniekneutrale en toekomstbestendige 
kernwaarden.  
 
3.4.1 – Wijzigingen Mediawet en uitvoeringstoets 
In 2017 heeft het Commissariaat voor de Media diverse keren overleg gehad met het ministerie van Onderwijs, 
Cultuur en Wetenschap over mogelijke wijzigingen van de Mediawet. Daarbij is gesproken over een aantal door 
het ministerie van Onderwijs, Cultuur en Wetenschap voorgenomen wetswijzigingen, en over mogelijke wettelijke 
oplossingen voor knelpunten die het Commissariaat voor de Media bij het toezicht op de Mediawet had 
geconstateerd. Ook is gesproken over wijzigingen die de doelmatigheid van het toezicht kunnen vergroten.  
Daarbij gaven we vanuit onze rol als onafhankelijk toezichthouder een oordeel over de uitvoerbaarheid en 
handhaafbaarheid van diverse voorgenomen wijzigingen van de Mediawet. Bij de beoordeling van deze 
voorgenomen wijzigingen staan de kernwaarden onafhankelijkheid, pluriformiteit, en toegankelijkheid centraal. 
Maar ook de ondersteunende basisprincipes transparantie, financiële rechtmatigheid, en integriteit. 
Wijzigingen Mediawet 
De voorgenomen wijzigingen van de Mediawet hebben onder meer betrekking op de benoemingsprocedure voor 
de leden van de raden van toezicht van de NPO, de RPO, de NOS, de NTR, de Ster, het Stimuleringsfonds voor 
de journalistiek, en voor bestuurders van het Commissariaat voor de Media. En ook op de governance van de 
Ster, de nieuwe dienstenprocedure en de aanpassing van het standaardprogrammapakket. De voorgestelde 
wijzigingen in de benoemingsprocedures moeten zorgen voor meer waarborgen voor onafhankelijke benoeming 
van bestuurders en leden van de raad van toezicht van genoemde organisaties en voor het onafhankelijk extern 
toezicht door het Commissariaat voor de Media. Het Commissariaat voor de Media heeft hierbij nadrukkelijk 
 
Commissariaat voor de Media  25 Jaarverslag 2017 

3.4.3 - Advisering over de RPO 
Sinds 31 mei 2016 is de Stichting Regionale Publieke Omroep (RPO) het samenwerkings- en coördinatieorgaan 
voor de regionale publieke media-instellingen. Stichting Regionale Omroep Overleg en Samenwerking (ROOS) is 
sinds 1 juli 2017 in de RPO opgegaan. Net als bij de NPO adviseert het Commissariaat voor de Media ook over 
het concessiebeleidsplan en de begroting van de RPO.  
Concessiebeleidsplan 
In september heeft de RPO zijn eerste concessiebeleidsplan ingediend bij de toenmalige staatssecretaris van het 
ministerie van Onderwijs, Cultuur en Wetenschap. Het Commissariaat voor de Media heeft een positief kritisch 
advies uitgebracht over dit eerste concessiebeleidsplan van de RPO. Het heeft daarbij met name gepleit voor een 
verdere uitwerking van de doelstellingen van de RPO. Het voornaamste aandachtspunt is daarbij de manier 
waarop regionale media-instellingen uitvoering gaan geven aan de publieke mediaopdracht. De doelstellingen 
vindt het Commissariaat voor de Media belangrijk en leiden in zichzelf tot een toegevoegde waarde van de 
regionale media-instellingen.  
Daarnaast ziet het Commissariaat voor de Media graag een visie op de manier waarop de RPO zijn 
coördinerende taak gaat invullen. Ook moeten de regionale media-instellingen bij de uitwerking van het 
concessiebeleidsplan een actieve rol hebben. De uitwerking moet binnen een jaar zijn afgerond. We hebben 
daarbij onder andere aanbevolen om in een volledige distributiestrategie voor alle platforms uit te werken. Daarin 
moet staan hoe de verschillende doelgroepen in de komende periode worden bereikt.  
Het Commissariaat voor de Media heeft dit advies gegeven vanuit zijn missie van bescherming van de 
onafhankelijkheid, pluriformiteit en toegankelijkheid van het media-aanbod. En mede ter ondersteuning van de 
vrije meningsvorming. Daarin hebben we oog voor het feit dat de regionale media al enige tijd onder druk staan. 
Dat geldt niet alleen voor de regionale publieke media-instellingen. Zoals uit de Mediamonitor blijkt, is er ook bij 
de regionale dagbladen al enkele jaren zowel een terugloop van het bereik als van de totale oplage. Deze 
wetenschap is betrokken bij het advies aan de staatssecretaris. 
Begroting  
Het Commissariaat voor de Media heeft zijn opmerkingen bij de begrotingen van de RPO en van de dertien 
regionale publieke media-instellingen aan de bewindspersoon van het ministerie van Onderwijs, Cultuur en 
Wetenschap overbracht.  
De opmerkingen zijn in lijn met het advies over het concessiebeleidsplan van de RPO. Met name met de 
aanbeveling voor een concretere uitwerking van de doelstellingen van de RPO en voor een actieve rol van de 
regionale publieke media-instellingen daarbij. De RPO en de regionale publieke media-instellingen hebben hier in 
hun begrotingen voor 2018 nog geen rekening mee kunnen houden. Desondanks hebben veel regionale publieke 
media-instellingen hun begroting in bepaalde mate al wel afgestemd op het concessiebeleidsplan en de begroting 
van de RPO. 
Het Commissariaat voor de Media heeft erop gewezen dat de RPO en de regionale publieke media-instellingen in 
hun begrotingen voor 2019 via een gezamenlijke strategie een totaalbeeld moeten geven van het media-aanbod 
van de regionale publieke media-instellingen.  
 
3.5 – Handhaving en rechterlijke uitspraken 
 
Om ervoor te kunnen zorgen dat media-instellingen zich aan de Mediawet houden, beschikt het Commissariaat 
voor de Media over verschillende instrumenten. Deze variëren van voorlichtende gesprekken tot schriftelijke 
waarschuwingen en, indien nodig, oplegging van boetes of van een last onder dwangsom. De inzet van deze 
instrumenten wordt per geval zorgvuldig afgewogen: toezicht op maat. 
Hierbij geldt het uitgangspunt ‘zacht als het kan, hard als het moet’. Voorlichting is een belangrijk middel om op 
een effectieve en efficiënte manier de Mediawet te handhaven en overtredingen te voorkomen. Dat doen we door 
media-instellingen tijdig te informeren over beleid en regels. Ook gaan we hierover de dialoog aan. Zo worden 
kennis en kunde gedeeld, zorgen we voor toezicht op maat, én ontstaat er draagvlak voor het beleid. 
 
Commissariaat voor de Media  27 Jaarverslag 2017 

niet eerder expliciet was aangegeven dat het verbod op vermijdbare uitingen ook geldt voor producten die in de 
eerste plaats aan wederverkopers worden aangeboden. De overtreding is overigens niet meer voorgekomen in 
recentere jaargangen van het programma.  
 
3.5.4 – Verboden verbondenheid Young City Media en MultiCultural 
Events and New Dutch Media B.V. 
Het Commissariaat voor de Media heeft 2017 onderzoek gedaan naar mogelijke verboden verbondenheid tussen 
twee niet-landelijke commerciële radio-omroepen. Het onderzoek werd gedaan naar aanleiding van aanvragen 
voor verlenging van de vergunningen voor niet-landelijke commerciële radio-omroepen bij het Agentschap 
Telecom. Uit het onderzoek is gebleken dat twee aanvragers onderlinge afspraken hadden gemaakt. In deze 
afspraken stond dat wederzijds de zeggenschap over de programmatische invulling van de eigen 
frequentieruimte wordt overgedragen aan de andere partij. In 2018 heeft het Commissariaat voor de Media voor 
deze verboden verbondenheid boetes opgelegd aan de twee aanvragers. 
Pluriformiteit 
Om bij te dragen aan een gelijk speelveld voor commerciële radio-omroepen en voor de luisteraar een pluriform 
aanbod van radio-omroepen te verzekeren, beoordeelt het Commissariaat voor de Media of niet-landelijke 
commerciële radio-omroepen op een geoorloofde manier met elkaar verbonden zijn. Afgezien van enkele 
uitzonderingsgevallen mag een niet-landelijke radio-omroep voor de verspreiding van het radioprogramma-
aanbod niet meer dan één FM-frequentie of samenstel van FM-frequenties gebruiken. Zo blijven landelijke en 
niet-landelijke commerciële radiozenders duidelijk gescheiden.  
 
3.5.5 – Beroep L1  
In november 2017 vond bij de rechtbank Midden-Nederland de zitting plaats in het beroep dat Stichting Omroep 
Limburg (SOL), ook bekend als L1, had ingesteld tegen acht eerder door het Commissariaat voor de Media 
opgelegde boetes. L1 had het beroep beperkt tot vier boetes voor de overtreding van het sponsorverbod. Tegen 
de andere vier boetes (voor overtreding van de regels op het gebied van dienstbaarheid) heeft L1 zich niet verzet. 
De Rechtbank heeft op 31 januari 2018 uitspraak gedaan, en het beroep van L1 ongegrond verklaard.  
Vrij van commerciële beïnvloeding 
De Mediawet schrijft voor dat publieke media-instellingen volledig onafhankelijk van commerciële beïnvloeding 
moeten werken. Sponsoring van programma’s is – op een paar strikte uitzonderingen na – verboden. L1 stelt, kort 
gezegd, dat de programma’s waarvoor het Commissariaat voor de Media boetes had opgelegd binnen een van 
die uitzonderingen vielen, althans dat het niet had kunnen voorzien dat dat níet zo was. De Rechtbank heeft dit 
standpunt van L1 verworpen.  
 
3.5.6 – Beroep ernstige schade 
In 2017 behandelde de rechtbank Gelderland het beroep van een commerciële mediadienst op aanvraag. Deze 
mediadienst bood via zijn website video’s met ernstig schadelijke beelden aan. Dit beroep volgt op een in 2016 
door het Commissariaat voor de Media genomen besluit. Daarin legde het Commissariaat voor de Media deze 
mediadienst een boete van € 75.000 op, omdat deze mediadienst video’s met gewelddadige porno niet voor 
minderjarigen had afgeschermd. 
Het Commissariaat voor de Media levert met zijn toezicht een bijdrage aan de bescherming van minderjarigen. 
We zien erop toe dat commerciële mediadiensten op aanvraag video’s met ernstige schadelijke beelden 
afschermen voor minderjarigen. Bij de beoordeling van dergelijke video’s baseren we ons op het advies van de 
onafhankelijke Adviescommissie Ernstige Schade. 
Op 13 maart 2018 doet de rechtbank Gelderland uitspraak. De rechtbank deelt het oordeel van het 
Commissariaat voor de Media dat de aanbieder van de video’s moet worden aangemerkt als commerciële 
mediadienst op aanvraag en dus redactioneel verantwoordelijk is voor de video’s die op zijn website worden 
 
Commissariaat voor de Media  29 Jaarverslag 2017 

Over het algemeen hebben de nationale toezichthouders positieve ervaringen met zelf- en co-regulering. 
Actieve betrokkenheid van stakeholders draagt in grote mate bij aan het draagvlak voor regulering en het 
doel daarvan. Betrokken partijen voelen zich dan verbonden met naleving. Er zijn ook risico’s en zwaktes 
benoemd met als doel om hiervan te leren. Er moet bijvoorbeeld worden voorkomen dat dit soort modellen 
slechts als cosmetische ingreep worden ingezet. Zelf- en co-regulering krijgt naar alle waarschijnlijkheid een 
belangrijke rol in de nieuwe AVMD-richtlijn. Daarom blijft ERGA ook in 2018 werken aan dit onderwerp. 
 
Structureel uitwisselen van kennis en ervaringen 
Nationale toezichthouders handelen in een snel veranderende mediawereld. Zij ontvangen als eerste 
directe signalen vanuit de mediabedrijven en consumenten. Zij zien daardoor belemmeringen en 
ontwikkelen manieren om met deze uitdagingen om te gaan. Deze expertise is zeer waardevol in de 
dynamische mediasector. In 2017 heeft ERGA daarom de ERGA Academy opgericht. Hier spoort zij haar 
leden aan om ervaringen met elkaar te delen en kennis te verwerven.  
Op de ERGA Academy worden lezingen gehouden, innovatieve toezichtsmethoden met elkaar gedeeld, en 
werkbezoeken gehouden. Zo heeft professor Annetje Ottow aan de hoofden van de Europese toezichthouders 
een lezing gegeven over de toezichtsprincipes. De ERGA-leden uit Duitsland en het Verenigd Koninkrijk hebben 
presentaties gegeven over transparantie van reclame door YouTubers en inclusiviteit binnen media-instellingen.  
Door dit soort activiteiten vergroten de toezichthouders ieder voor zich de effectiviteit van hun toezicht. Maar ook 
draagt dit bij aan de kwaliteit van ERGA als een groep. En het audiovisuele mediatoezicht binnen de EU-lidstaten 
wordt meer op elkaar afgestemd.  
 
3.6.2 – EPRA en Contact Comité 
Naast ERGA is het Commissariaat voor de Media actief in EPRA (European Platform of Regulatory Authorities). 
Dit is een Europees platform van mediatoezichthouders, waarin ook niet EU-landen zijn vertegenwoordigd. EPRA 
is informeler van opzet dan ERGA en bespreekt vooral concrete uitvoeringskwesties. In 2017 vonden twee 
vergaderingen plaats. Tijdens deze vergaderingen is er gesproken over nieuws in het digitale tijdperk, de rol van 
toezichthouders bij het bewaken van de objectiviteit en onafhankelijkheid van nieuws, en mediawijsheid van 
kinderen bij online reclame. 
Contact Comité 
Het Commissariaat voor de Media ondersteunt het ministerie van Onderwijs, Cultuur en Wetenschap bij 
deelname aan het Contact Comité. In dit overlegorgaan, dat wordt voorgezeten door de Europese Commissie, 
zijn alle EU-lidstaten vertegenwoordigd. Zij spreken voornamelijk op beleidsmatig niveau met elkaar over de 
interpretatie en de toepassing van de richtlijn. Het Contact Comité nam in 2017 de evenementenlijsten van 
Hongarije en Ierland aan. Dit zijn lijsten die lidstaten volgens de richtlijn kunnen opstellen om ervoor te zorgen dat 
de verslaggeving van belangrijke sport- en culturele evenementen voor het grote publiek toegankelijk blijft. Ook is 
in het Contact Comité gesproken over de wijziging van de richtlijn voor audiovisuele mediadiensten en een studie 
naar de promotie van Europese producties in de Europese Unie. 
Bilaterale bezoeken 
In 2017 heeft het Commissariaat voor de Media diverse delegaties uit andere landen ontvangen. De voorzitter 
van de mediatoezichthouder uit Saoedi-Arabië wisselde met de voorzitter van het Commissariaat voor de Media 
van gedachten over de stimulering van lokale media. De gasten haalden veel inspiratie uit de ervaringen binnen 
ERGA. Ze overwegen in de Golfregio ook een samenwerkingsplatform van mediatoezichthouders op te richten.  
Delegaties van de Zwitserse, Duitse, en de Luxemburgse mediatoezichthouders bezochten het Commissariaat 
voor de Media. Er werd onder meer gesproken over wetshandhaving in het online domein en hoe je als 
toezichthouder effectief kunt optreden binnen nieuwe rechtsgebieden. Dit mede gezien de aanstaande wijziging 
van de AVMD-richtlijn. 
Ook een delegatie van de Korea Communications Commission bezocht het Commissariaat voor de Media. 
Tijdens die ontmoeting is uitvoerig ingegaan op de regulering en financiering van de nationale publieke media-
instellingen, een bijzonder actueel toezichtsthema in Zuid-Korea. 
 
Commissariaat voor de Media  31 Jaarverslag 2017 

Afgewezen aanvragen 9 13 6 
Intrekkingen 3 6 4 
Gebiedsuitbreidingen/fusie 2 4 2 
Pbo-onderzoeken 2 3 9 
Verlopen aanwijzingen 1 2 6 
Van rechtswege vervallen aanwijzingen 4 3 6 
Aanvraagprocedure stopgezet op verzoek aanvrager 6 2 12 
Onderzoeken start uitzendingen art. 2.68 Mediawet 1 1 - 
 
Gemeenten met/zonder lokale media-instelling (landelijk) 2017 2016 2015 
Gemeenten in Nederland 388 390 393 
Gemeenten met lokale media-instelling 355 358 360 
Gemeenten zonder lokale media-instelling 33 32 33 
Lokale media-instellingen (totaal) 258 259 267 
Lokale media-instellingen voor meerdere gemeenten 57 57 58 
 
Gemeentelijke herindeling 2017 2016 2015 
Gemeenten heringedeeld 3 5 16 
Nieuwe gemeenten gevormd 1 2 6 
 
Gemeenten met/zonder Gemeenten met lokale  % gemeenten met lokale 
Gemeenten  
lokale media-instelling  publieke media- publieke  
in provincie 
(per provincie) instelling media-instelling 
Drenthe 12 9 75 
Flevoland 6 4 67 
Friesland 24 17 71 
Gelderland 54 51 94 
Groningen 23 20                   87 
Limburg 33 32 97 
Noord-Brabant 64 63 98 
Noord-Holland 48 45 94 
Overijssel 25 25 100 
Utrecht 26 21 81 
Zeeland 13 9 69 
Zuid-Holland 60 59 98 
Totaal 388 355 91 
 
 
Commissariaat voor de Media  33 Jaarverslag 2017 

  
 
Commissariaat voor de Media  35 Jaarverslag 2017 

Daarnaast worden medewerkers op regelmatige basis door interne en/of externe experts bijgepraat over actuele 
ontwikkelingen in het toezichtsveld.  
In 2017 zijn er 13 nieuwe medewerkers in dienst getreden. Ook hebben 5 studenten stage gelopen binnen de 
organisatie. 11 medewerkers hebben de organisatie verlaten. Een aantal vacatures blijkt in de praktijk niet 
makkelijk in te vullen. In 2017 hebben we daarom een beroep moeten doen op externe inhuur om reguliere, 
binnen de formatie vallende, taken uit te voeren. In 2018 gaan we onze arbeidsmarktcommunicatie verder 
verbeteren om ons als aantrekkelijke werkgever beter te positioneren. 
In totaal waren in 2017 gemiddeld 55,75 medewerkers in dienst (dit is gelijk aan 51,03 fte). Ten opzichte van 
2016 is dit een stijging van 1 medewerker (0,6 fte). Hiervan was 46,4 procent man en 53,6% vrouw (in 2016: 
42,8% mannen en 57,2% vrouwen).  
In 2017 zijn afspraken betreffende de trajectbegeleiding van de van werk naar werk-kandidaten geactualiseerd. 
In 2017 is het Commissariaat voor de Media lid geworden van Klein Lef. Dit is een platform waarbij aspecten over 
de bedrijfsvoering van kleine toezichthouders met elkaar worden gedeeld. Daarnaast neemt het Commissariaat 
voor de Media deel aan het Markt Toezichthouders Beraad. In internationaal verband trad de het Commissariaat 
voor de Media op als voorzitter van de European Regulators Group for Audiovisual Media Services (ERGA).  
 
4.4 – Huisvesting 
 
Het pand aan de Hoge Naarderweg biedt ruimte voor 64 werkplekken. In 2017 zijn vanwege gepland groot 
onderhoud investeringen gedaan in de klimaatinstallatie en de lift.  
 
4.5 – Financiën 
 
De bekostiging van het Commissariaat voor de Media maakt onderdeel uit van de mediabegroting. De begroting 
en jaarrekening worden onder verantwoordelijkheid van het college van commissarissen aan het ministerie van 
Onderwijs, Cultuur en Wetenschap aangeboden. Het ministerie keurt deze stukken formeel goed. Met het 
ministerie wordt regelmatig overleg gevoerd over de begroting in relatie tot onze rol als toezichthouder. Voor 2017 
is het bekostigingsniveau door het ministerie vastgesteld op € 5.317.000 (in 2016: € 5.515.000). 
Naast de bijdrage van het ministerie brengt het Commissariaat voor de Media kosten in rekening aan 
commerciële media-instellingen, die onder zijn toezicht vallen. Over 2017 bedroeg dit € 1.823.000  
(in 2016: € 1.891.000). 
De jaarrekening over 2016 is op 15 maart 2017 ter goedkeuring aan de toenmalige staatssecretaris van het 
ministerie van Onderwijs, Cultuur en Wetenschap voorgelegd. Deze heeft zijn goedkeuring daaraan verleend  
op 1 februari 2018. De begroting 2017 is op 21 juni 2017 door het ministerie goedgekeurd. 
In het najaar is gestart met de aanbestedingsprocedure voor accountantsdiensten vanaf het verslagjaar 2018. 
 
4.6 – Risicomanagement 
 
Het Commissariaat voor de Media hecht waarde aan zijn onafhankelijke positie en wil een betrouwbare 
toezichthouder zijn. Deze uitgangssituatie vormt de basis voor het risicomanagement van de organisatie. Het 
college en managementteam zijn gezamenlijk verantwoordelijk voor het onderkennen, analyseren, en beheersen 
van risico’s, zowel als toezichthouder als in de eigen bedrijfsvoering. 
De risico’s waarmee de organisatie kan worden geconfronteerd, worden onderverdeeld in strategische, 
operationele, compliance en financiële risico’s. Het managen daarvan vormt een integraal onderdeel van het 
 
Commissariaat voor de Media  37 Jaarverslag 2017 

 
In 2016 en 2017 zijn grote stappen gezet in de modernisering van de IT-infrastructuur. Daarmee ondersteunt IT 
het primaire proces en is het beveiligingsniveau van systemen en data adequaat ingericht. In 2018 worden nog 
verdere stappen hierin genomen.  
In verband met toegenomen eisen die wij stellen aan onze systemen zal in 2018 een nieuw zaaksysteem worden 
aangeschaft ter ondersteuning van het primaire proces. In 2017 zijn voorbereidingen getroffen om dit IT systeem 
te vervangen. In het voorjaar van 2018 zal een aanbestedingsprocedure worden gevolgd. De intentie is om nog in 
2018 een nieuw systeem te implementeren. 
De organisatie ondervindt dat het lastig is om een aantal vacatures te vervullen. Hierdoor kan de tijdigheid van 
besluitvorming onder druk komen te staan. Het Commissariaat voor de Media neemt actief deel in 
(belangen)organisaties als het Markt Toezichthouders Beraad en Klein Lef om uitwisselingen van talent te 
vereenvoudigen. Bovendien wordt onderzocht of de arbeidsrechtelijke positie van kwetsbare functies voldoende 
concurrerend is in de omgeving waarin het Commissariaat voor de Media zich bevindt. Indien nodig worden 
maatregelen genomen om onze positie op de arbeidsmarkt te versterken. Bovendien worden medewerkers 
tijdelijk ingehuurd om reguliere, binnen de formatie vallende, taken uit te voeren. 
Compliance risico’s 
Het Commissariaat voor de Media is een kennisorganisatie. We zijn een lerende organisatie, waarin 
medewerkers trainingen en opleidingen kunnen volgen om het kennisniveau up-to-date te houden. Zorgvuldigheid 
in de uitvoering van onze werkzaamheden en onderbouwing van de besluitvorming dragen ertoe bij dat de risico’s 
van onjuiste interpretatie van wet- en regelgeving gering is. Indien de zorgvuldigheid van de besluitvorming 
daarom vraagt, wordt extern advies ingewonnen. 
Compliance risico’s worden beperkt door het kennisniveau in de organisatie actief te monitoren, bijscholing te 
faciliteren, en door inhuur van externe expertise. 
Financiële risico’s 
Deze zijn beperkt door actief te sturen op bestedingen en inkomstenstromen. Periodiek wordt gerapporteerd over 
gedane uitgaven en ontvangen inkomsten. Daar waar nodig wordt bijgestuurd om binnen de vastgestelde 
begroting te blijven. Met het ministerie van Onderwijs, Cultuur, en Wetenschap wordt periodiek overleg gevoerd 
over budgetontwikkelingen op middellange termijn. 
 
  
 
Commissariaat voor de Media  39 Jaarverslag 2017 

Hoofdstuk 5: Financiële verantwoording 
 
5.1 – Introductie 
 
Volgens artikel 34 van de Kaderwet ZBO’s, uitgewerkt in het handboek Financiële Verantwoording Commissariaat 
voor de Media 2011, dient een jaarrekening te worden opgesteld, waarin zowel de apparaatskosten als het 
beheer (financiering van de media-instellingen) zijn opgenomen. De jaarrekening is in de vergadering van 10 juli 
2018 door het college van commissarissen vastgesteld. 
 
Deze financiële verantwoording is door de accountant gecontroleerd en voorzien van een controleverklaring. 
 
De in deze financiële verantwoording gehanteerde grondslagen voor waardering en resultaatbepaling zijn in 
overeenstemming met het handboek Financiële Verantwoording Commissariaat voor de Media 2011. De 
opgenomen bedragen zijn in een veelvoud van € 1.000, tenzij anders is vermeld. 
 
 
5.2 – Algemene toelichting 
 
Waarderingsgrondslagen 
Voor zover niet anders is vermeld, zijn de activa, de voorzieningen en de schulden opgenomen tegen nominale 
waarde. Bij de bepaling van de nog te factureren toezichtkosten is uitgegaan van de informatie die bij het 
vaststellen van de jaarrekening bekend is. 
 
Materiële vaste activa 
De materiële vaste activa zijn gewaardeerd op de verkrijgingprijs onder aftrek van daarop gebaseerde 
afschrijvingen. De afschrijvingen zijn conform het Handboek Financiële Verantwoording Commissariaat voor de 
Media. Het kantoorpand wordt in 40 jaar afgeschreven op basis van annuïteiten. Het hierbij gehanteerde 
rentepercentage is 5%.  
 
Aanvullende investeringen en installaties in het gebouw worden afhankelijk van de levensduur in een periode van 
5 tot 15 jaar lineair afgeschreven. Hard- en software worden in 4 jaar afgeschreven.  
Debiteuren 
De vorderingen zijn gewaardeerd tegen nominale waarde onder aftrek van nodig geachte voorzieningen voor 
mogelijk oninbare vorderingen. 
 
Vorderingen 
Vanaf 1 januari 2013 is in de Mediawet opgenomen dat het totaal van de gereserveerde gelden voor de 
verzorging van media-aanbod dat door de NPO en de landelijke publieke media-instellingen wordt gereserveerd, 
in een kalenderjaar niet meer mag bedragen dan 10% van de uitgaven van de NPO en de landelijke publieke 
media-instellingen, met uitzondering van de uitgaven aan verenigingsactiviteiten (art. 2.174, lid 2, van de 
Mediawet 2008). Conform artikel 2.177 lid 1 van de Mediawet 2008 vordert het Commissariaat voor de Media het 
surplus boven de 10% reservenorm terug bij de landelijke publieke media-instelling (via de NPO), en voegt het 
teruggevorderde bedrag vervolgens toe aan de Algemene Mediareserve (Bestemmingsfonds). 
 
Ook voor de regionale publieke media-instellingen geldt dat vanaf 1 januari 2013 in de Mediawet is opgenomen 
dat het totaal van de gereserveerde gelden voor de verzorging van media-aanbod dat per regionale media-
instelling in een kalenderjaar niet meer mag bedragen dan 10% van de uitgaven met uitzondering van de 
uitgaven aan verenigingsactiviteiten (art. 2.175, lid 2, van de Mediawet 2008). Conform artikel 2.175 lid 3 van de 
Mediawet 2008 vordert het Commissariaat voor de Media het surplus boven de 10% reservenorm terug bij de 
regionale publieke media-instelling en voegt het teruggevorderde bedrag vervolgens toe aan de Algemene 
Mediareserve (Bestemmingsfonds). Op basis van de aangeleverde begrotingen 2017, inclusief het verwachte 
bedrijfsresultaat zal de 10% norm niet worden overschreden. Derhalve is dan ook geen vordering opgenomen. 
 
Investeringssubsidies 
 
Commissariaat voor de Media  41 Jaarverslag 2017 

5.3 – Balans per 31 december 2017 
 
(Na resultaatbestemming) 
 
2017   2016   
ACTIEF 
     
    
VASTE ACTIVA 
     
    
Materiële vaste activa 
  
Kantoorpand en terrein 4.160 4.204 
  
Installaties 114 94 
  
Andere vaste bedrijfsmiddelen 149 231 
   
4.423 4.529 
     
  
Financiële vaste activa 8.826 8.826 
     
    
VLOTTENDE ACTIVA 
     
    
Vorderingen 
  
Debiteuren 255 184 
  
Overige vorderingen 21.612 23.864 
  
Overlopende activa 5.172 4.256 
   
27.039 28.304 
     
  
Liquide middelen 72.701 103.482 
     
  
TOTAAL 112.989 145.141 
 
 
 
 
 
 
 
 
 
 
 
Commissariaat voor de Media  43 Jaarverslag 2017 

5.4 – Exploitatierekening 
 
    2017 Begroting 2016 
     
BATEN     
Rijksbijdrage media  773.796 763.204 787.755 
Reclamegelden STER  178.748 199.000 187.301 
Overige baten  2.106 1.713 3.307 
Som der baten  954.650 963.917 978.363 
     
LASTEN     
Verstrekte subsidies  979.198 967.803 1.017.988 
Apparaatskosten  7.368 7.265 7.528 
Overige/Bijzondere lasten  0 0 90 
Som der lasten  986.566 975.068 1.025.606 
     
Bedrijfsresultaat  -31.916 -11.151 -47.243 
     
Rentebaten en soortgelijke opbrengsten  0 500 0 
     
Exploitatieresultaat  -31.916 -10.651 -47.243 
     
Bestemming van het resultaat:     
Toevoeging Algemene Reserve  -56 -65 78 
Onttrekking bestemmingsreserve  -47 -47 -63 
Onttrekking/toevoeging Bestemmingsfonds AMR  -31.813 -10.539 -47.258 
  -31.916 -10.651 -47.243 
 
 
Commissariaat voor de Media  45 Jaarverslag 2017 

Vorderingen 
 
 2017 2016 
Debiteuren 255 184 
 
De debiteuren bestaan uit nog in te vorderen boetes en toezichtkosten over voorgaande jaren, hierbij is rekening 
gehouden met een voorziening voor oninbaarheid van € 281 (2016: € 401). 
Voorziening dubieuze debiteuren 2.017 2.016 
  
Stand 1 januari 401 497 
    
Dotatie voorziening 0 15 
    
Vrijval voorziening -64 0 
    
Onttrekkingen -56 -111 
    
Stand 31 december 281 401 
    
 
Eén partij heeft bezwaar aangetekend tegen de vaststelling van de hoogte van de toezichtkosten. Volgens deze 
partij is bij het bepalen van het tarief voor toezichtkosten ten onrechte geen rekening gehouden met de 
editieregeling. De procedure hieromtrent loopt nog. Naar verwachting zal in 2018 uitspraak worden gedaan op het 
geschil.  
Overige vorderingen 2017 2016 
Stichting Ether Reclame 21.612 23.864 
 
Overlopende activa   2017 2016 
 
Te ontvangen opbrengsten inzake toezichtkosten (incl. oninbaar) 1.871 1.784 
 
Te ontvangen OCW website VBP 2017 1 0 
Afwikkeling frictiekosten 2017 nog te ontvangen OCW  451 0 
Vordering subsidies frictiekosten OCW 2015 e.v. jaren  1.930 2.407 
 
Te ontvangen bedragen apparaat 13 20 
Te ontvangen bedragen beheer  291 0 
Te ontvangen boetes van OCW (creditfacturen restituties)  56 0 
Te ontvangen bijdrage OCW 2017 Beheer  532 0 
 
Vooruitbetaalde kosten/overige nog te ontvangen bedragen 27 45 
  
5.172 4.256 
In 2017 is aan toezichtkosten een opbrengst verantwoord van € 1.871, hierbij is rekening gehouden met een 
bedrag van € 38 voor mogelijke oninbaarheid. 
De frictiekosten 2017 zijn in mei 2018 door het ministerie van Onderwijs, Cultuur en Wetenschap vastgesteld. 
 
 
 
Commissariaat voor de Media  47 Jaarverslag 2017 

Vrijval reorganisatie frictiekosten -151 -33 
Onttrekkingen -451 -609 
Stand per 31 december 1.930 2.407 
 
De voorziening frictiekosten is bijgesteld met de laatste bekende cijfers zoals voor de salariskosten uitgaande van 
de gerealiseerde salariskosten 2017.  
Over 2017 zijn de uitgaven aan frictiekosten als volgt: 
 
  Uitgaven Toezegging Afrekening 
Frictiekosten 2017 
 
Overige kosten 41 0 41 
 
Salariskosten VWNW 410 0 410 
  
451 0 451 
 
 
De frictiekosten afrekening 2017 is voorgelegd aan de accountant die daarbij zijn goedkeurende verklaring heeft 
gevoegd. Het ministerie van Onderwijs, Cultuur en Wetenschap heeft de aanvraag voor 2017 op 8 mei 2018 
vastgesteld. 
 
Overige voorzieningen (9) 2017 2016 
     
Wachtgeld  1.513 1.268 
     
Voorziening jubileumuitkeringen 63 64 
     
Voorziening groot onderhoud 254 183 
     
1.830 1.515 
      
 
Voorziening wachtgeld  
       
Wachtgeld Wachtgeld Totaal 
     
  commissarissen   
     
Saldo per 1 januari 692 576 1.268 
    
Dotaties 355 130 485 
    
Vrijval -36 0 -36 
    
Onttrekkingen -199 -5 -204 
    
Saldo per 31 december 812 701 1.513 
    
 
De voorziening wachtgeld is gevormd om de te verwachten uitgaven voor wachtgeldverplichtingen te kunnen 
bekostigen. Jaarlijks wordt aan de hand van de op dat moment bekende gegevens de hoogte van de voorziening 
berekend. Zo nodig wordt via een extra dotatie de voorziening op peil gehouden. Van de totale voorziening heeft 
een bedrag van € 324 betrekking op een looptijd korter dan 1 jaar. 
 
Voorziening jubileumuitkeringen 2017 2016 
 
Commissariaat voor de Media  49 Jaarverslag 2017 

Eveneens jaarlijks stelt het Commissariaat voor de Media de afrekening vast en legt die voor aan de accountant 
die daarbij zijn goedkeurende verklaring afgeeft. In 2016 leidde de afrekening tot een terugbetaling van € 89. 
Deze terugbetaling is aan de voorziening toegevoegd. 
 
Niet in de balans opgenomen rechten en verplichtingen 
Met Alphabet Nederland B.V. is een operational lease-overeenkomst gesloten voor een personenauto.  
De resterende leaseverplichting van 18 maanden, exclusief brandstof, bedraagt ultimo 2017 € 19. Waarvan  
een bedrag van € 13 betrekking heeft op een looptijd van een jaar. 
Met Leaseplan Nederland N.V. is een operational lease-overeenkomst gesloten voor een personenauto. De 
resterende leaseverplichting van 33 maanden, exclusief brandstof, bedraagt ultimo 2017 € 34. Waarvan een 
bedrag van € 13 betrekking heeft op een looptijd van een jaar. 
 
Met Leaseplan Nederland N.V. is een operational lease-overeenkomst gesloten voor een personenauto. De 
resterende leaseverplichting van 10 maanden, exclusief brandstof, bedraagt ultimo 2016 € 10. Waarvan een 
bedrag van € 10 betrekking heeft op een looptijd van een jaar. 
 
Overige informatie 
In 2017 waren er gemiddeld 51,03 (2016: 50,43) personen (op basis van fte’s) in dienst. 
Eind 2017 waren er 51,18 (2016: 46,13) personen (op basis van fte’s) in dienst. 
Wet normering bezoldiging topfunctionarissen (WNT) (bedragen in hele euro’s). 
De bezoldiging van de topfunctionarissen is als volgt weer te geven 
(norm 2017 is € 181.000 en 2016 is € 179.000 voor 1 fte en 12 mnd. Voor topfunctionarissen anders dan op 
grond van dienstbetrekking geldt een norm van € 252.000 in 2017) 
 
Openbaarmaking topfunctionarissen conform art. 4.1.1. op grond van dienstbetrekking 
 
Naam Functie Fte Periode Tot en met 
Mw. prof. mr. dr. M. de Cock Buning Voorzitter 0,7 01-01-2017 31-12-2017 
Dhr. drs. E. Eljon Commissaris 0,7 01-01-2017 31-12-2017 
Dhr. J.G.C.M. Buné CBM Commissaris 0,7 01-01-2017 31-12-2017 
Mw. mr. S.H. Teijgeler Algemeen Directeur 1,0 01-01-2017 31-12-2017 
Afdelingsmanager Onderzoek en 
Mw. mr. M.E.M. Verhoef 1,0 01-01-2017 31-12-2017 
Toegang 
Afdelingsmanager Handhaving 
Dhr. mr. drs. M.J. Blotwijk 1,0 15-08-2017 31-12-2017 
Beleid en Uitvoering 
Dhr. P.G. Cornelisse MBA Manager Risk en Control 1,0 01-02-2017 31-12-2017 
 
 
Openbaarmaking topfunctionarissen conform art. 4.1.2. anders dan op grond van dienstbetrekking 
 
Naam Functie Fte Periode Tot en met 
Afdelingsmanager Onderzoek  
Dhr. W.L.G. van Meerveld 0,8 01-01-2017 15-03-2017 
en Toegang 
 
  
 
Commissariaat voor de Media  51 Jaarverslag 2017 

5.6 – Toelichting op de exploitatierekening 
 
Overige/Bijzondere baten   2017 Begroting 2016 
 
Toezichtkosten commerciële RTV 1.823 1.710 1.891 
 
Diverse ontvangsten 2 3 9 
 
Overige/Bijzondere baten beheer 281 0 1.407 
  
2.106 1.713 3.307 
 
Er heeft een afrekening plaatsgevonden met OHM. Het terug te betalen bedrag is verantwoord onder de 
bijzondere baten beheer. De terug te betalen frictiekosten MCO zijn onder overige baten verantwoord. 
 
Verstrekte subsidies   2017 Begroting 2016 
 
Landelijke omroepen 776.098 776.098 805.439 
 
Nederlands Omroepproductie Bedrijf 25.730 25.730 25.577 
 
Nederlands Instituut voor Beeld en Geluid 22.909 22.921 23.315 
 
Regionale omroepen 141.507 141.507 157.663 
 
Organisatie van Lokale Omroepen in Nederland 1.544 1.547 1.535 
St. Regionale Publieke Omroep  1.470 0 0 
 
Frictiekosten Regionale Omroepen 1.645 0 0 
 
Frictiekosten overige omroepen 2013 t/m 2015 8.295 0 4.459 
  
979.198 967.803 1.017.988 
     
 
Apparaatskosten 2017 Begroting 2016 
 
Lonen en salarissen 3.383 3.567 2.988 
 
Sociale lasten 839 943 738 
 
Afschrijving op materiële vaste activa 242 262 285 
 
Overige bedrijfskosten 2.904 2.493 3.517 
  
7.368 7.265 7.528 
     
 
Overige/Bijzondere lasten 2017 Begroting 2016 
 
Accountantskosten 0 0 89 
 
Diversen 0 0 1 
  
0 0 90 
 
In de mediabegroting is geen rekening gehouden met overige kosten die gemaakt worden. Vanaf 2017 worden 
deze kosten niet meer onder Beheer verantwoord maar onder het onderdeel Apparaat. 
 
Rentebaten en soortgelijke opbrengsten   2017 Begroting 2016 
 
Rente rekening-courant beheer 0 500 0 
  
0 500 0 
 
De rente op de saldi, die bij het ministerie van Financiën ondergebracht zijn, is 0% (2016 0%). 
 
Commissariaat voor de Media  53 Jaarverslag 2017 

Bijlage 1: Collegebesluiten nevenactiviteiten 
 
   
Landelijke Nevenactiviteiten Besluit 
Datum 
omroep 
7 mrt EO Het aangaan van een overeenkomst met Lineup Industries BV Toegestaan 
met betrekking tot bemiddeling bij het licentiëren van publieke 
formats aan derde partijen in het buitenland. 
16 mrt Stichting Het oprichten en exploiteren van de Businessclub L1Business en Afgewezen 
Omroep het organiseren van evenementen voor de leden van 
Limburg L1Business. 
18 apr NOS Het verhuren van kantoorruimte met studio (801m²) door de NOS Toegestaan 
aan Stichting Regionaal Opleidingscentrum Amsterdam voor de 
duur van twee jaar en zes maanden. 
16 mei NOS Het in licentie geven van beeldmateriaal van de Eredivisie Toegestaan 
seizoenen 1956-1997 aan de Eredivise ten behoeve van een 
YouTube-kanaal voor de duur van vijf jaar. 
23 mei AVROTROS Het commercieel en cultureel verhuren van ruimtes in het pand Toegestaan 
aan het Vondelpark 3 voor de periode van juli 2017 tot en met juli 
2021. 
13 jun NPO Het oprichten van een rechtenentiteit. Toegestaan 
13 jun NPO Het optreden als agent bij de exploitatie van media-aanbod van Toegestaan 
de leden van de rechtenentiteit. 
 
Voor een volledig overzicht van in 2017 genomen besluiten over nevenactiviteiten zie het register op onze 
website. 
 
Aantallen nevenactiviteiten 2016 en 2017 
 
Jaar Meldingen Beoordeelde Nevenactiviteiten*  
 Totaal Totaal Collegebesluit Besluit Gemandateerd Generieke 
toewijzing afwijzing besluit toestemming 
toewijzing 
2017 87 86 6 1 60 19 
2016 145 131 9 1 79 42 
 
 
Aantallen nevenactiviteiten 2012-2015 
 
Jaar Meldingen Beoordeelde Nevenactiviteiten 
Besluit  Besluit  Clustervervolg-
 
Totaal Totaal 
toewijzing afwijzing melding toewijzing 
2015 171 156 56 2 98 
2014 165 141 48 2 91 
2013 184 173 33 4 136 
2012 175 165 37 1 127 
  
 
Commissariaat voor de Media  55 Jaarverslag 2017 

Bijlage 3: Controleverklaring 
 
 
 
Commissariaat voor de Media  57 Jaarverslag 2017 

