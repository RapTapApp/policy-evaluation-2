 
 
 
 
 
 
 
Evaluatie Nederlandse bijdrage aan missies en operaties in 
2017 
 
Jaarlijkse tussentijdse evaluatie op grond van het Toetsingskader 
2014 
 
Datum 15 mei 2018 
Status Definitief 
 
 
   
 
 

NLA  Non Lethal Assistance 
OIR  Operation Inherent Resolve 
ORA  Operations Readiness Assessment 
PED  Processing, Exploitation and Dissemination 
POA  Palestinian Officers Academy 
POLAD  Politiek Adviseur 
QA  Quality Assurance 
RSM  Resolute Support Mission 
SAAF  Syrian Arab Armed Forces 
SASE  Safe And Secure Environment 
SOF  Special Operation Forces 
SSD  Security Sector Development 
SSR  Security Sector Reform 
TAAC-N  Train, Advise, Assist Command-North 
TSC  Targeting Support Cell 
UNAMA  United Nations Assistance Mission in Afghanistan 
UNDOF  United Nations Disengagement Observer Force 
UNIFIL  United Nations Interim Force in Lebanon 
UNMISS United Nations Mission in South Sudan 
UNTSO  United Nations Truce Supervision Organization 
USSC  United States Security Coordinator 
VPD  Vessel Protection Detachment 
 
 
 

Bijlage 2 Totale inzet in 2017 (uitvouwbare infographic) 41 
  
Pagina 5 van 41 
 
 

Evalueren 
Het evalueren van de inzet van Nederlandse militairen gebeurt door de Afdeling 
Evaluaties in nauwe samenwerking met andere betrokken ministeries. De Afdeling 
Evaluaties is binnen het Ministerie van Defensie onafhankelijk gepositioneerd ten 
opzichte van de lijn die verantwoordelijk is voor de planning, voorbereiding en uitvoering 
van de inzet van Nederlandse militairen, maar heeft wel continue toegang tot alle 
relevante informatie en functionarissen. Het evalueren heeft als doel de inzet van 
Nederlandse militairen te verantwoorden. 
 
Doorlichten 
Het doorlichten van het beleid dat ten grondslag ligt aan de inzet van Nederlandse 
militairen gebeurt volgens de Regeling Periodiek Evaluatieonderzoek door de 
4
Hoofddirectie Beleid. Deze beleidsdoorlichtingen worden begeleid door externen en 
hebben als doel op hoofdlijnen de inzet van Nederlandse militairen te beoordelen in 
termen van doeltreffendheid en doelmatigheid.  
 
1.2 Verantwoorden van inzet 
 
De verantwoording van de inzet van Nederlandse militairen is gebaseerd op een 
vergelijking tussen de beoogde en de feitelijke inzet van Nederlandse militairen. 
 
Formuleren evaluatievragen 
Nationale besluiten over de inzet van Nederlandse militairen gelden als uitgangspunt 
5
voor de verantwoording. Voor de verantwoording wordt gebruik gemaakt van relevante 
aandachtspunten uit het Toetsingskader. 
 
Verzamelen van informatie 
De Afdeling Evaluaties start met het verzamelen van informatie tijdens de eerste 
voorbereidingen van de inzet van Nederlandse militairen. Systematisch wordt 
gerubriceerde en niet-gerubriceerde informatie verzameld uit: 
 
 waarnemingen (bijwonen operationeel overleg tijdens planning en uitvoering, 
bijwonen dagelijkse/wekelijkse operationele besprekingen, brengen van 
werkbezoeken); 
 documenten (operationele documenten, mission reviews, resoluties, kamerbrieven); 
 rapportages en eindevaluaties (incidenteel, dagelijks, wekelijks, eindrapportages); 
 gesprekken (met ingezette Nederlandse sleutelfunctionarissen en met uitvoerings- 
en beleidsverantwoordelijken van de betrokken ministeries). 
 
Analyseren van informatie 
De informatie wordt gecontroleerd op actualiteit, juistheid, volledigheid en consistentie. 
De inzet van Nederlandse militairen en civiele experts geschiedt vrijwel altijd in breder 
internationaal verband zodat de voortgang of het resultaat niet direct aan de 
6
Nederlandse bijdrage is te relateren en vaak niet is te meten. De analyse richt zich dan 
tot een kwalitatieve verantwoording van de activiteiten van de ingezette Nederlandse 
                                                
4 RPE 2006, Staatscourant, nr. 18352, 11 september 2012. 
5 Nationale besluiten over de inzet van Nederlandse militairen worden weergegeven in o.a. begrotingen, artikel-100 
brieven, verslagen van ministeriële bijeenkomsten en overige kamerbrieven. 
6 KST 29 521-191, pagina 3 en 4. 
Pagina 7 van 41 
 
 

2 Expeditionaire inzet van Nederlandse militairen en civiele experts 
2.1 Samenhang 
 
In de loop van 2017 hebben eerder gesignaleerde trends op het gebied van 
8
internationale veiligheid zich voortgezet. Dit vereiste dat Nederland – net als in 
voorgaande jaren – verantwoordelijkheid nam en actief bijdroeg aan internationale 
inspanningen om instabiliteit het hoofd te bieden en de internationale rechtsorde te 
beschermen. De inzet van de krijgsmacht en civiele experts beperkte zich daarbij niet 
tot crises die Nederland en Europa op korte termijn kunnen raken, maar betrof ook 
crises die op de (middel)lange termijn onze veiligheid bedreigen.  
 
Conform het kabinetsbeleid, was de Nederlandse inzet in 2017 primair gericht op de ring 
rond Europa en zoveel mogelijk onderdeel van een geïntegreerde aanpak. Het 
aanpakken van instabiliteit en onveiligheid is complex, vraagt dikwijls om een lange 
adem en vereist vrijwel altijd een geïntegreerde inzet van militaire, civiele, politieke, en 
diplomatieke- en OS-middelen. Hoewel militaire inzet op zichzelf niet de uiteindelijke 
oplossing voor alle problemen biedt, is en blijft de inzet van de krijgsmacht onmisbaar 
bij het bestrijden van instabiliteit en de bescherming van de internationale rechtsorde.  
 
9
In totaal zijn in 2017 circa 3000 Nederlandse militairen en ruim 50 civiele experts 
ingezet in diverse missies en operaties. Zoals in de navolgende paragrafen is beschreven 
droeg de inzet van deze mannen en vrouwen onder andere bij aan de versterking van 
veiligheidsstructuren op de Balkan, de bestrijding van hybride dreigingen en terrorisme, 
het tegengaan van irreguliere migratie, en de capaciteitsopbouw, stabiliteit en 
vredeshandhaving in het Midden-Oosten, Afrika en Afghanistan.  
 
De navolgende paragrafen behandelen de inzet per regio, met bijzondere aandacht voor 
de samenhang tussen missies en de inzet van militairen en civiele experts. De totale 
inzet per missie in 2017 is ook weergegeven op de (uitvouwbare) afbeelding in bijlage 2.  
 
2.2 Europa 
 
Sinds 2017 levert Nederland een militaire bijdrage aan de NAVO-vooruitgeschoven 
aanwezigheid in de Baltische Staten. Mede met het oog op de Russische opstelling is 
door de NAVO-bondgenoten tijdens de NAVO Top in Warschau in 2016 besloten tot 
geloofwaardige afschrikking richting Rusland. Dit heeft onder andere geleid tot de 
ontplooiing van een vooruitgeschoven aanwezigheid, enhanced Forward Presence (eFP), 
op rotatiebasis in Estland, Letland, Litouwen en Polen. Zoals ook gemeld in de 
kamerbrief over de Nederlandse bijdrage aan eFP, levert Nederland als betrouwbare 
10
bondgenoot hieraan een bijdrage. 
 
Nederland heeft verder direct belang bij stabiliteit in de Westelijke Balkan vanwege de 
geografische nabijheid en de geopolitieke relaties. De internationale gemeenschap spant 
                                                
8 Het kabinet informeerde uw Kamer al eerder over deze trends in de Internationale Veiligheidsstrategie (IVS) en de 
beleidsbrief Internationale Veiligheid.  
9 Exclusief circa 1000 militairen in het kader van de noodhulpverlening na orkaan Irma (Militaire Bijstand). 
10 KST 29 521-359. 
Pagina 9 van 41 
 
 

Nederland levert een bijdrage aan de vooruitgeschoven aanwezigheid in Litouwen, waar 
Duitsland Framework Nation is. In het bijzonder heeft Nederland aandacht voor het 
belang van strategische communicatie in het kader van de vooruitgeschoven 
aanwezigheid en hiertoe voert Nederland zowel op militair als diplomatiek vlak 
regelmatig overleg met de NAVO-partners en de Litouwse autoriteiten om zo de 
verspreiding van desinformatie te voorkomen en het draagvlak onder de Litouwse 
bevolking voor de vooruitgeschoven aanwezigheid verder te versterken. Overigens is 
onder de Litouwse bevolking breed draagvlak voor de NAVO-aanwezigheid. Uit 
onderzoek blijkt dat meer dan 80 procent van de bevolking de NAVO-aanwezigheid in 
16
Litouwen steunt. 
 
Mede in het kader van de Nederlandse bijdrage aan de vooruitgeschoven aanwezigheid 
heeft Nederland de ambassade in Litouwen vanaf november 2017 uitgebreid met een 
politiek medewerker en een project-defensieattaché. 
 
Militaire activiteiten  
Nederland neemt met ongeveer 270 militairen deel aan de multinationale battlegroup in 
Litouwen (MNBG), die onder leiding staat van Duitsland als Framework Nation. In maart 
2017 zijn de eerste Nederlandse eenheden in het kader van de eFP ontplooid. In juli 
2017 bereikte de MNBG in Litouwen de status Initial Operational Capable (IOC). 
Nederland leverde in 2017 afwisselend een gemechaniseerde of een gemotoriseerde 
infanteriecompagnie met gevechtsondersteuning. 2017 gold als een jaar waarin de 
capaciteit is opgebouwd. Inmiddels is een trainingsprogramma tot stand gebracht op 
grond waarvan de gereedheid van Nederlandse militairen, alsmede van de battlegroup 
en de Litouwse partnerbrigade, wordt versterkt. De Nederlandse bijdrage omvatte ook 
experts op het gebied van strategische communicatie, cyberveiligheid en elektronische 
oorlogsvoering. Zij ondersteunden de MNBG in het tegengaan van hybride dreigingen. 
Ook leverde Nederland een bijdrage op het gebied van logistieke ondersteuning van de 
battlegroup. De Nederlandse bijdrage omvatte verder stafofficieren en personeel voor 
het multinationale logistieke element.  
 
2.2.2 BAP (Baltische Staten) 
 
Militaire activiteiten  
NAVO-lidstaten bewaken op rotatiebasis het luchtruim van de drie Baltische staten tegen 
militaire luchtdreiging en luchtruimschendingen. De Nederlandse luchtmacht is in de 
periode januari tot en met april 2017 voor Baltic Air Policing (BAP) ingezet. Nederland 
trad in deze periode op als Lead Nation en opereerde samen met Duitsland. Het 
Nederlandse detachement bestond uit vier F-16’s met ondersteunend personeel, 
gestationeerd op de vliegbasis Siauliai in Litouwen en liaison (onder)officieren op het 
gevechtsleiding-centrum in Karmelava eveneens in Litouwen. Het Duitse detachement 
opereerde vanuit Estland. Gedurende deze inzet zijn 11 onderscheppingen door 
Nederlandse F16’s uitgevoerd, om ongeïdentificeerde vliegtuigen te identificeren en/of te 
begeleiden uit het Baltische luchtruim. 
 
 
 
                                                
16 http://l24.lt/en/society/item/111552-lithuanians-are-particularly-positive-towards-nato-allies-polls-suggest. 
Pagina 11 van 41 
 
 

tussen de Internationale Veiligheidsstrijdmacht in Kosovo (KFOR) en de Federale 
Republiek van Joegoslavië en de Republiek van Servië van 19 juni 1999 vormen de basis 
hiervoor. KFOR draagt hierdoor bij aan de ontwikkeling van een stabiel, democratisch, 
multi-etnisch en vredig Kosovo en de opbouw van de Kosovo Security Forces. Daarnaast 
waarborgt KFOR de bewegingsvrijheid van EULEX en andere internationale organisaties. 
 
De Nederlandse bijdrage aan KFOR is op 31 maart 2017 beëindigd. De Nederlandse 
activiteiten in eerste maanden van 2017 stonden voornamelijk in het teken van de 
18
overdracht van taken binnen de missie en het daadwerkelijke vertrek.  
 
2.2.5 EULEX (Kosovo) 
 
Ontwikkelingen 
De European Union Rule of Law Mission in Kosovo (EULEX) heeft sinds oprichting van de 
missie in 2008 sterk bijgedragen aan de ontwikkeling van de rechtsstaat in Kosovo. In 
2017 is verder toegewerkt naar het behalen van de doelstellingen van de missie, zoals 
versterking van de rechterlijke macht. De politieke ontwikkelingen in Kosovo waren niet 
behulpzaam voor het uitvoeren van deze doelstellingen. Temeer omdat de Kosovaarse 
politiek zich zeer kritisch opstelde ten opzichte van de missie, mede door de 
ondersteunende rol van EULEX bij de Specialist Chambers (SC) en Specialist 
Prosecutor’s Office (SPO), en doordat twijfels rezen in het publieke domein over de 
missie ten gevolge van een zeer zichtbare corruptiezaak binnen de missie.  
 
Eind 2017 is begonnen met een strategische herziening van de missie in aanloop naar 
het einde van het huidige mandaat van EULEX in juni 2018. Deze herziening zal voorzien 
in een verdere afbouw van de missie en gedeeltelijke overdracht van haar taken aan de 
Kosovaarse autoriteiten en de andere EU-instellingen in het land.  
 
Civiele en militaire activiteiten  
In 2016 heeft de EU besloten de missie te reduceren van 1600 naar 800 personen. Gelet 
op de overdracht van een deel van de taken en de nieuwe personele omvang van EULEX 
Kosovo, besloot het kabinet de Nederlandse bijdrage van maximaal 30 functionarissen te 
verlagen onder het nieuwe mandaat. Conform kabinetsbesluit van 4 juli 2016 had 
Nederland in 2017 het mandaat om maximaal twintig functionarissen te leveren aan 
19
EULEX Kosovo. Zij hielden zich onder andere bezig met strafzaken rondom 
oorlogsmisdrijven en drugshandel, toetsing van nieuwe Kosovaarse conceptwetgeving, 
mensenrechten, capaciteitsopbouw en het voeren van interne onderzoeken binnen de 
missie. 
 
2.3 Midden-Oosten 
 
De situatie in het Midden-Oosten is één van de oorzaken van de aanhoudende 
instabiliteit aan de zuidoostflank van Europa. Het voortdurende conflict in Syrië, de 
instabiele situatie in Irak en regionale etnisch-religieuze spanningen testen de 
veerkracht van de landen in de regio. Nog steeds is er sprake van een groot aantal 
vluchtelingen en ontheemden die voor het grootste deel worden opgevangen in landen 
als Libanon, Jordanië en Irak. Hoewel er veel voortgang is geboekt in de strijd tegen 
                                                
18 KST 28 676-264. 
19 Kamerbrief inzake verlenging Nederlandse bijdrage aan EULEX Kosovo, KST 29 521-252. 
Pagina 13 van 41 
 
 

significant te noemen. Vooral met de flexibiliteit waarmee de Nederlandse trainers zijn 
ontplooid heeft Nederland een waardevolle bijdrage geleverd. 
 
De Nederlandse bijdrage aan de Capacity Building Mission Iraq (CBMI) bestond in 2017 
uit drie Flexible Training Teams (FTT) en stafpersoneel, waaronder de chef-staf, voor het 
Kurdistan Training Coordination Centre (KTCC) in Erbi. Het Nederlandse CBMI-contingent 
bestond uit ongeveer 150 militairen. In coalitieverband zijn via het KTCC opleidingen 
verzorgd aan conventionele Koerdische eenheden. Het opleidingsprogramma was breed 
gericht op zowel basistraining van individuele militairen als specifieke training van 
ervaren eenheden. De Nederlandse FTT waren in 2017 betrokken bij de opleiding van 
4.468 cursisten. De FTT zijn ook buiten de Koerdische Autonome Regio (KAR) ingezet, 
om Iraakse eenheden op locatie te trainen. Gedurende het jaar is de behoefte aan 
flexibel inzetbare trainingsteams toegenomen. Er deed zich een verschuiving voor van 
training van gevechtseenheden naar eenheden zoals hold forces en border guards. Dit 
type eenheden speelt een cruciale rol in de stabilisatie van bevrijde gebieden. In het 
kader van de ontwikkelingen was het voor Nederland in 2017 opportuun de haalbaarheid 
van Expeditionary Training Teams (ETT) te onderzoeken. ETT zijn op afroep beschikbaar 
en kunnen vraagafhankelijk voor kortdurende trainingen worden samengesteld. 
Vooruitlopend op de introductie van ETT heeft het kabinet eind 2017 besloten met 
ingang van 2018 één van drie FTT uit Noord-Irak terug te trekken en als ETT in 
27
Nederland gereed te houden.  
 
Advise & Assist 
Nederlandse Special Operations Forces (SOF) verzorgden in 2017, in nauwe 
samenwerking met een Belgisch SOF-team Advise & Assist taken. Binnen het mandaat is 
aansluiting gezocht bij de snel veranderende operationele omstandigheden en de hieruit 
voortvloeiende behoefte van de coalitie. Het accent van de Belgisch-Nederlandse SOF-
inzet is in 2017 verlegd van functiegerichte opleidingen aan de Iraakse SOF-academies 
in Bagdad, naar de begeleiding (Advise & Assist) van Iraakse eenheden vanuit Erbil. In 
Bagdad werd  onder meer de opleiding van Iraakse Forward Air Controllers (FAC) en 
28
EOD-personeel verzorgd. Vanwege de veranderende behoefte en de geboekte 
vooruitgang in de strijd tegen ISIS is het aantal SOF-trainers in 2017 geleidelijk 
teruggebracht naar ruim 30 militairen. 
 
Air Task Force (ATF) - Air to Air Refuelling (AAR)- KDC-10  
Nederland heeft in twee rotaties, van januari tot maart en van juni tot december 2017, 
bijgedragen aan de luchtcampagne van Operation Inherent Resolve (OIR) met KDC-10 
tankervliegtuigen. De vliegtuigen zijn ingezet voor Air to Air Refuelling (AAR) en waren 
gemiddeld 200 uur per maand airborne. De eerste rotatie bestond uit 36 militairen, 
29
opererend vanaf een vliegbasis in Koeweit, en één liaisonofficier op het CAOC in Qatar. 
De tweede rotatie bestond uit 41 militairen en twee liaisonofficieren op het CAOC.  
 
Air Task Force (ATF) – Intra Theatre Air Support (ITAS) – C-130 
Nederland heeft van oktober tot december 2017 ook bijgedragen aan de luchtcampagne 
van OIR met een C-130 Hercules transportvliegtuig. Het vliegtuig is ingezet voor intra-
                                                
27 KST 27 925-616. 
28 In 2017 was Nederland betrokken bij, of verantwoordelijk voor, de opleiding van 27 Iraakse militairen aan de SOF-
academies in Bagdad.  
29 KST 27 925-607. 
Pagina 15 van 41 
 
 

protection en pantservoertuigen ontbraken en omdat de medische ondersteuning van 
deze militair niet kon worden gewaarborgd. 
 
2.3.1 UNIFIL (Libanon) 
 
Ontwikkelingen 
De United Nations Interim Force in Lebanon (UNIFIL) focust zich op beëindiging van 
vijandelijkheden in het grensgebied tussen Israël en Libanon en het ondersteunen van 
de inzet van de Lebanese Armed Forces (LAF). Daartoe draagt UNIFIL bij aan het 
voorkomen van de aanwezigheid van ongeautoriseerd personeel en wapens, het 
ondersteunen van de LAF in het herstellen van het gezag in Zuid-Libanon en het 
beschermen van de burgerbevolking.  
 
Militaire activiteiten 
De Nederlandse bijdrage bestond in de periode juni tot december 2017 uit één officier in 
de functie van genderadviseur, verantwoordelijk voor advisering omtrent de 
implementatie van VNVR 1325 betreffende Vrouwen, Vrede en Veiligheid. De 
genderadviseur was onder andere belast met trainingen, assistentie aan de Sexual 
Exploitation and Abuse (SEA) Officer en samenwerking met CIMIC en outreach-
eenheden. Als herkenbaar resultaat van deze missie is onder leiding van de Nederlandse 
genderadviseur gestart met een pilot voor Full Female Patrols. 
 
2.3.2 UNDOF (Golan) 
 
Ontwikkelingen 
De United Nations Disengagement Observer Force (UNDOF) is een gewapende 
waarnemingsmissie, die sinds 1974 op de Golan-hoogvlakte toeziet op het staakt-het-
vuren tussen Syrië en Israël. Daarnaast heeft UNDOF een beschermingstaak voor 
33
UNTSO (zie paragraaf 2.3.2). Het huidige VN-mandaat van de missie wordt 
halfjaarlijks verlengd. Vanwege de volatiele situatie in de regio zijn de werkzaamheden 
van UNDOF en UNTSO van onverminderd belang. UNDOF fungeert als intermediair 
tussen Israël en Syrië en de missie heeft een belangrijke rol om de spill-over effecten 
van het conflict in Syrië te dempen. Daarnaast worden er essentiële posities bezet, zoals 
de posities op Mt Hermon, die bijdragen aan het voorkomen van escalatie. 
 
De veiligheidssituatie blijft fragiel en het aantal geweldsincidenten, vooral tussen het 
Syrische leger en gewapende groeperingen, en gewapende groeperingen onderling, is 
zorgelijk. UNDOF heeft zich vanwege de verslechterde veiligheidssituatie eind 2014 
moeten terugtrekken van de Syrische zijde (ookwel B-zijde) van de Area of Separation 
(AOS). De aanwezigheid van UNDOF-troepen in de Area of Separation (AOS) is sindsdien 
beperkt tot een vijftal VN-locaties. UNDOF heeft de terugkeer naar de AOS uitgebreid in 
2017 maar een volledige terugkeer naar de B-zijde is in 2017 nog niet gerealiseerd. 
 
Militaire activiteiten 
In 2017 heeft Nederland aan de missie bijgedragen met twee liaisonofficieren aan de A-
zijde. Vanwege het lopende conflict was het niet mogelijk een liaisonofficier aan de B-
zijde te stationeren Met de inzet van liaisonofficieren  beoogt UNDOF de communicatie 
                                                
33 VNVR-resolutie 2257 (2015). 
Pagina 17 van 41 
 
 

implementatie van de Integrated Border Management Strategy van de General 
Administration for Border and Crossings. 
 
Militaire activiteiten 
De Nederlandse bijdrage bestond in 2017 uit drie militairen van de Koninklijke 
Marechaussee die op stand-by stonden. In geval van reactivering van EUBAM Rafah 
kunnen zij binnen 90 dagen worden ingezet. In 2017 is het niet tot een daadwerkelijke 
inzet gekomen. 
 
2.3.5 EUPOL COPPS (Westbank, Gaza) 
 
Ontwikkelingen  
De EU Co-ordinating Office for Palestinian Police Support (EUPOL COPPS) is een civiele 
rule of law- en politie missie die zich richt op de advisering en capaciteitsopbouw van de 
Palestijnse politie- en justitieketen. De missie fungeert als een strategisch partner voor 
het ambassadekantoor in Ramallah. Het Nederlandse Veiligheid en Rechtsorde 
programma zorgt ervoor dat Nederland een belangrijke rol speelt in de (hervorming van 
de) justitiesector in de Palestijnse Gebieden. Zo verstrekt de missie onder andere 
technische ondersteuning aan de justitiële werkgroep vergaderingen, die in 2017 onder 
leiding stonden van Nederland. 
 
In 2017 heeft de missie het overgrote deel van haar werkzaamheden met succes kunnen 
uitvoeren. Zo werd in december, na jarenlange inspanningen, de politiewet 
aangenomen. De missie en ook de vier Nederlandse experts  binnen de missie waren 
hier in 2017 nauw bij betrokken. De wet is een grote stap in de professionalisering van 
de sector en zal ten goede komen aan de legitimiteit van de politie- en justitie keten. 
Daarnaast zijn er een vijfjaren (2017-2022) Security Sector Strategic Plan en Justice 
Sector Strategic Plan aangenomen. Experts van de missie zullen het Ministerie van 
Binnenlandse zaken en de politie adviseren op gebied van implementatie. Op verzoek 
van het ambassadekantoor in Ramallah is de missie daarnaast nauw betrokken geweest 
bij het opstellen van een lijst met technische prioriteiten, die een doorbraak in de 
justitiële sector kunnen bewerkstelligen. 
 
2.3.6 USSC (Jeruzalem en Ramallah) 
 
Ontwikkelingen 
De United States Security Coordinator for Israel and the Palestinian Authority (USSC) 
richt zich op het professionaliseren van de Palestijnse veiligheidssector. Daarmee levert 
USSC een belangrijke en effectieve bijdrage aan de mogelijkheid tot een stabiele 
Palestijnse staat, wat een realisatie van de twee-staten oplossing bevordert. Dit 
programma heeft tevens een belangrijke liaisonfunctie in de bevordering van de 
samenwerking tussen de Palestijnse en de Israëlische veiligheidssector. De inzet van 
USSC op de versterking van de Palestijnse veiligheidssector is complementair aan de 
inzet van EUPOL COPPS (politie en Rule of Law), alsook het Nederlandse bilaterale 
ontwikkelingsprogramma, dat gericht is op veiligheid en rechtsorde. Nederlandse 
inspanningen richten zich op accountability en een duurzame justitie- en 
veiligheidssector opdat Palestijnen gebruik kunnen maken van een professionele 
dienstverlening op deze terreinen.  
 
Pagina 19 van 41 
 
 

deze missies wordt de integratie met andere sporen van nationale of internationale inzet 
zoals humanitaire hulp of ontwikkelingssamenwerking, actief gezocht. Lokale 
capaciteitsopbouw en nationaal ‘eigenaarschap’ zijn belangrijke uitgangspunten van de 
Nederlandse inzet. 
 
Een goed voorbeeld is de Nederlandse geïntrigeerde inzet in de Sahel. De problematiek 
waar de Sahel mee kampt, zoals terrorisme, criminaliteit en irreguliere migratie is 
grensoverschrijdend van aard en vraagt om een geïntegreerde, regionale aanpak gericht 
op zowel het tegengaan van acute veiligheidsdreigingen als de aanpak van de 
grondoorzaken van instabiliteit en conflict. Via ontwikkelingssamenwerking levert 
Nederland een bijdrage aan de aanpak van de grondoorzaken van instabiliteit en 
irreguliere migratie. Op veiligheidsgebied leverde Nederland in 2017 met de inzet in 
MINUSMA een directe bijdrage aan de stabiliteit van Mali. Er werd tevens ingezet op de 
duurzame capaciteitsopbouw van de veiligheidssectoren in de regio, onder andere met 
personele bijdragen aan EUCAP Sahel Mali, EUCAP Sahel Niger en deelname aan het 
ACOTA-programma. Zoals vermeld in de kamerbrief over de oprichting van de G5-
troepenmacht van 4 september 2017, acht Nederland het een positieve ontwikkeling dat 
de G5-landen (Mali, Niger, Mauritanië, Burkina Faso en Tsjaad) verantwoordelijkheid 
nemen voor de eigen veiligheid. Nederland heeft dit initiatief dan ook zowel politiek als 
financieel ondersteund.  
 
2.4.1 EUNAVFOR ATALANTA (oostkust Afrika)  
 
Ontwikkelingen 
Voor Nederland, als handelsnatie, zijn vrije en veilige mondiale scheepvaartroutes van 
groot economisch en strategisch belang. Daarnaast hecht Nederland grote waarde aan 
een goed functionerende internationale rechtsorde. Nederland heeft daarom belang bij 
de bestrijding van piraterij in het risicogebied nabij Somalië. Begin 2017 vonden voor 
het eerst sinds 2012 opnieuw twee succesvolle kapingen plaats, terwijl gedurende het 
jaar vier pogingen daartoe werden geregistreerd. Hieruit blijkt dat de capaciteit en de 
intentie voor het aanvallen van koopvaardijschepen nabij Somalië nog steeds bestaan.  
 
Op 11 mei vond de Londen Conferentie plaats, waar een Security Pact en een New 
Partnership for Somalia werden aanvaard, waarmee o.a. wordt voorzien in een nieuwe 
veiligheidsarchitectuur voor Somalië, de National Security Architecture. Afgesproken is 
om de implementatie hiervan te geleiden via de Comprehensive Approach to Security, 
die bijdraagt aan een verbeterde coördinatie tussen de gezamenlijke inzet van de 
internationale gemeenschap en Somalië. De implementatie van de afspraken verliep 
moeizaam. Dit kwam onder andere doordat de spanningen tussen de federale regering 
en de deelstaten opliepen als gevolg van de crisis tussen Saudi-Arabië en Qatar. 
 
In het najaar voerde de Federale Regering van Somalië een Operations Readiness 
Assessment (ORA). Deze wees uit dat het Somalische leger (SNA) ondanks jaren van 
capaciteitsopbouw door o.a. EUTM momenteel vrijwel niet inzetbaar is in de strijd tegen 
Al-Shabaab (AS). De internationale gemeenschap, waaronder Nederland, blijft druk 
zetten op de Somalische federale regering om meer verantwoordelijkheid en eigen 
initiatief te nemen bij de opbouw van een Somalische veiligheidssector, waarvan de 
ontwikkeling van maritieme capaciteit voor de bestrijding van piraterij, en de aanpak 
van grondoorzaken, belangrijke componenten zijn.  
 
Pagina 21 van 41 
 
 

Zo werd o.a. gekozen werd voor een ander trainingsconcept waarbij afgestapt werd van 
de training van mixed-clan compagnieën. Tegelijkertijd blijven de complexe politieke- en 
veiligheidscontext waarbinnen de missie opereert negatieve gevolgen hebben voor de 
effectiviteit van EUTM. In dat licht, en zoals aan uw Kamer is gecommuniceerd in het 
verslag van de RBZ van december 2017, heeft het kabinet besloten de Nederlandse 
.46 
bijdrage van zes stafofficieren per 2 april 2018 te beëindigen
 
Militaire activiteiten  
Het Nederlandse mandaat voor EUTM Somalië biedt ruimte aan de inzet van maximaal 
15 stafofficieren/onderofficieren. De missie bestaat uit een staf, een Training Team (TT) 
en een Advisory Team (AT). Nederland vervulde in 2017 zes posities, waarvan vijf op 
het hoofdkwartier in Mogadishu en één positie in de Nairobi Support Cell in Kenia. 
Nederland leverde één functionaris aan het TT, één functionaris aan het AT, drie 
functionarissen aan Staf EUTM Somalië en één functionaris aan de Nairobi Support Cell.  
 
Op 1 januari 2017 is het vijfde mandaat voor EUTM Somalië ingegaan. Met de 
mandaatwijziging is de missie ten opzichte van het vorige mandaat overgegaan van 
individuele trainingen naar collectieve (unit) training van de Somalia National Army 
(SNA). Het missieplan van EUTM Somalië gaat uit van het trainen van één geïntegreerde 
eenheid van bataljonsgrootte per jaar, die bestaat uit driemaal een compagnie. 
Daarnaast beoogt de missie bij te dragen aan de ontwikkeling van bestuurscapaciteit 
van het Somalische ministerie van Defensie en het strategische en tactisch adviseren 
van de Generale Staf van de SNA. 
 
Op 4 juni 2017 heeft Nederland de bijdrage aan het TT opgeschort, bij gebrek aan 
beschikbaarheid van werkzaamheden, o.a. door een tekort aan trainees. Voor de start 
van de training van de tweede infanteriecompagnie ‘Flame’ op 23 september is de 
bijdrage aan het TT weer hervat. Op 28 december 2017 is de training van de tweede 
infanteriecompagnie succesvol afgerond.  
 
2.4.3 MINUSMA (Mali) 
 
Ontwikkelingen 
Zoals vermeld in de artikel 100-brief van 11 september 2017 hebben de Malinese 
partijen, mede door de ondersteunende rol van Mission multidimensionelle intégrée des 
Nations Unies pour la stabilisation au Mali (MINUSMA) en de internationale 
47
gemeenschap, een aantal bemoedigende stappen gezet in het Malinese vredesproces. 
Inmiddels zijn alle vijf de interim-besturen in de noordelijke regio’s geïnstalleerd en zijn 
de gouverneurs teruggekeerd. De partijen hebben tevens overeenstemming bereikt over 
de aanstelling van het Carter Centre als onafhankelijke waarnemer. Dit Amerikaanse 
bemiddelingsbureau moet erop toe gaan zien dat alle partijen zich houden aan de 
afspraken gemaakt in het vredesakkoord. De implementatie van het vredesproces 
verloopt echter nog te traag en internationale druk om voortgang te bespoedigen blijft 
noodzakelijk. Om effectiever op te kunnen treden tegen spoilers van het vredesakkoord 
heeft de VN-Veiligheidsraad op 5 september 2017 (VNVR-resolutie 2374) een 
sanctieregime ingesteld. 
 
                                                
46 KST 21 501-02-1813. 
47 KST 29 521-349. 
Pagina 23 van 41 
 
 

2.4.4 EUTM (Mali) 
 
Ontwikkelingen 
De militaire European Union Training Mission  (EUTM) Mali is op 18 februari 2013 
opgericht met als doel de capaciteit van operationele eenheden en de hervorming van de 
commandostructuur van het Malinese leger (FAMA) te bevorderen. De missie richt zich 
op het trainen, ondersteunen en adviseren van FAMA op het gebied van 
commandovoering, defensiehervormingen, logistiek en mensenrechten.  
 
De missie speelt een belangrijke rol bij het versterken van de operationele capaciteiten 
van het Malinese leger. Om de resultaten te verduurzamen heeft de missie zich in 2017 
in toenemende mate gericht op train-the-trainer activiteiten en het bieden van 
operationeel en strategisch advies aan de hogere legerleiding. EUTM-Mali is vanuit de 
adviesrol ook nauw betrokken geweest bij de oprichting van de G5-troepenmacht en 
heeft de G5 onder andere ondersteund bij het opstellen van het concept of operations. 
Ook heeft de missie drie keer per jaar trainingen gegeven aan G5-verbindingsofficieren 
om de operationele samenwerking tussen de G5-strijdmachten te versterken.  
 
Militaire activiteiten  
De missie staat onder leiding van een Belgische commandant. Nederland droeg met een 
staffunctionaris, werkzaam binnen het Belgische contingent dat zorg droeg voor de 
beveiliging van EUTM Mali, bij aan deze missie. 
 
2.4.5 EUCAP Sahel Mali en EUCAP Sahel Niger 
 
Ontwikkelingen  
De European Union Capacity Building Mission (EUCAP) Sahel Mali en EUCAP Sahel Niger 
richten zich op de capaciteitsversterking van de binnenlandse veiligheidssector: de 
nationale politie, de gendarmerie en de nationale garde in Mali en Niger. De strategische 
herziening van EUCAP Sahel Mali heeft in 2016 geleid tot een aantal aanpassingen van 
het mandaat die in 2017 verder zijn doorgevoerd. De missie richt zich in toenemende 
mate op het leveren van specialistische trainingen, onder andere op het gebied van de 
bestrijding van georganiseerde misdaad en terrorisme. Ook ondersteunt de missie de 
 
51
Malinese autoriteiten op het gebied van bordermanagement. Mede in antwoord op de 
verslechterde veiligheidssituatie in Centraal-Mali, heeft de missie haar trainings- en 
adviesactiviteiten in 2017 uitgebreid naar de regio’s Mopti en Ségou. Om de regionale 
aanpak van de EU in de Sahel te versterken heeft de EU in 2017 een regionale 
coördinatie-cel (RCC) opgericht bestaande uit veiligheidsexperts ondergebracht bij 
EUCAP Sahel Mali en bij de Europese delegaties in de overige G5-landen: Mauritanië, 
Burkina Faso, Niger en Tsjaad. De RCC voert onder andere een inventarisatie uit van de 
behoeften van de veiligheidssectoren in de G5-landen op het gebied van 
grensoverschrijdende samenwerking.  
 
EUCAP Sahel Niger ondersteunt de Nigerese autoriteiten en veiligheidssector in de 
aanpak van grensoverschrijdende criminaliteit, smokkel en irreguliere migratie. De 
missie adviseert en traint de binnenlandse veiligheidsdiensten vanuit de hoofdstad 
Niamey en de vestiging in Agadez. In 2017 heeft de missie de Nigerese autoriteiten 
                                                
51 KST 29 521-346. 
 
Pagina 25 van 41 
 
 

Libië opereren. Ondersteunende taken zijn het trainen van de Libische kustwacht en 
53
bijdragen aan de implementatie van het VN-wapenembargo. Op 25 juli 2017 besloot 
de Raad van de EU het mandaat te verlengen en uit te breiden met drie ondersteunende 
taken: de oprichting van een EU-monitoringsmechanisme voor de Libische kustwacht, 
informatieverzameling over oliesmokkel en het verbeteren van informatiedeling tussen 
actieve veiligheidsactoren in Libië. De EU en het IOM berekenden dat er in 2017 meer 
dan 20.000 levens gered zijn door de Libische kustwacht, in vergelijking met 800 in 
2015. Tegelijkertijd daalde het aantal doden op zee. De trainingen van de kustwacht 
werden in 2017 succesvol voortgezet en in combinatie met bilaterale initiatieven is de 
Libische operationele activiteit op zee verhoogd. Hierdoor is de missie beter in staat 
gesteld om het mandaat uit te voeren. 
 
Militaire activiteiten  
De militaire bijdrage bestond in 2017 uit één staffunctionaris werkzaam op het 
hoofdkwartier van EUNAVFORMED Sophia in Rome. Nederland heeft in 2017 niet 
deelgenomen met een varende of vliegende eenheid.  
 
2.4.6.2 EUBAM (Libië) 
 
Ontwikkelingen 
De EU besloot op 17 juli 2017  het mandaat van de EU Border Assistance Mission 
(EUBAM) Libië tot eind 2018 te verlengen. Als onderdeel van het geïntegreerde beleid 
van de EU om transitie naar een democratisch, stabiel en welvarend Libië te realiseren 
heeft de civiele missie EUBAM Libië als kerntaak om de Libische autoriteiten te 
ondersteunen bij capaciteitsopbouw van de veiligheidssector, op het vlak van 
grensbewaking, politie en justitie. In 2017 werd geholpen bij het opzetten van een 
planningsproces voor de hervorming van de Libische civiele veiligheidssector. De missie 
bleef in 2017 vooralsnog vanuit Tunis opereren vanwege de veiligheidssituatie in Libië. 
 
Militaire activiteiten  
Nederland leverde gedurende het hele jaar een adviseur (KMar) inzake mensensmokkel  
aan deze civiele EU-missie. 
 
2.4.6.3 EULPC (Libië) 
 
De European Union Liaison and Planning Cell (EULPC) ondersteunt de politieke VN-missie 
UNSMIL bij het uitvoeren van haar mandaat, gericht op het bevorderen van stabilisatie 
van Libië. EULPC focust hierbij op het versterken van de Libische veiligheidssector.  
 
Militaire activiteiten 
In 2017 droeg NL één Police Reform Advisor bij aan EULPC, in totaal bestaande uit zeven 
militaire planners.  
 
 
 
 
 
                                                
53 VNVR-resolutie 2292 (2016). 
Pagina 27 van 41 
 
 

vooralsnog echter geen beperkingen ten aanzien van de plaatsing van VN-personeel in 
Zuid-Sudan waardoor Nederland geen invloed uitoefenen kan op de locatie van 
plaatsing. 
 
2.4.8 ACOTA (Burkina Faso, Benin, Niger en Uganda) 
 
Ontwikkelingen 
Het African Contingency Operations Training and Assistance (ACOTA)-programma is 
opgezet in 2003 en is een programma van het US State Department. Het doel van 
ACOTA is het vergroten van de capaciteiten van Afrikaanse landen die bereid zijn bij te 
dragen aan vredesmissies, zodat de vredesmissies hun mandaat effectiever kunnen 
uitvoeren. ACOTA realiseert dit doel door het trainen van vredestroepen in deze landen. 
De door ACOTA getrainde vredestroepen worden ingezet in VN- en AU-vredesmissies en 
leveren daarmee een belangrijke bijdrage aan veiligheid en stabiliteit in Afrika. Sinds 
2003 zijn door ACOTA circa 350.000 militairen in Afrikaanse landen getraind. 
 
Nederland draagt sinds 2007 bij aan ACOTA. De Nederlandse bijdrage aan het 
programma bestaat uit trainingen ten behoeve van strijdmachten van Afrikaanse landen 
die ingezet worden in voor Nederland prioritaire regio’s (o.a. Sahel en Hoorn van Afrika).  
 
Militaire activiteiten  
Nederland heeft in 2017 met circa 30 militairen een bijdrage geleverd aan de training 
van eenheden in Uganda (drie rotaties in januari/februari, juni/juli en 
oktober/november), Niger (één rotatie in juni/juli), Burkino Faso (één rotatie in 
november/december) en Benin (één rotatie in november/december). Per rotatie hebben 
vier tot zes militairen deelgenomen. In samenwerking met Amerikaanse trainers werden 
troepen getraind ten behoeve van inzet in VN-vredesmissie MINUSMA in Mali en AU-
vredemissie African Union Mission in Somalia (AMISOM) in Somalië. 
 
2.5 Azië (Afghanistan) 
 
De opbouw van een stabiel Afghanistan blijft van onverminderd belang voor de Afghanen 
en de internationale gemeenschap. Sinds 2002 heeft Afghanistan positieve stappen 
gezet op verschillende vlakken, waaronder op het gebied van sociaaleconomische 
ontwikkeling, onderwijs, vrouwenrechten en goed bestuur. Deze positieve stappen 
betekenen echter niet dat Afghanistan vrij is van conflict en terrorisme.  
 
Ook in 2017 bleef de veiligheidssituatie een bron van zorg. De veiligheidssituatie staat 
verdere sociaaleconomische ontwikkeling in de weg en belemmert economische groei. 
Dit leidt bovendien tot irreguliere migratie vanuit Afghanistan. Het is ook daarom 
cruciaal dat de veiligheid in Afghanistan verder verbetert. De Afghaanse strijdkrachten 
(Afghan National Defence and Security Forces - ANDSF) zijn erin geslaagd te voorkomen 
dat de Taliban langdurig steden of provinciale bestuurscentra in handen krijgt. Mede 
dankzij Nederlandse trainingen en steun aan de ANDSF slaagt de Afghaanse regering er 
steeds beter in om de veiligheid in het land zelf ter hand te nemen. Desondanks vormen 
de Taliban en, in mindere mate, de Islamic State in Khorsan Province (ISKP) een reële 
bedreiging voor de Afghaanse veiligheid. Zo voerden zij in 2017 frequent aanslagen uit, 
waaronder een aanslag op de Duitse ambassade eind mei met meer dan 90 doden en 
bijna 500 gewonden en de aanslagen op Camp Shaheen in Mazar-e-Sharif. 
Pagina 29 van 41 
 
 

Taliban. Het accent van de capaciteitsopbouw door Nederlandse adviseurs lag in 2017 op 
terugdringen van attritie onder Afghaanse eenheden, operatieplanning, interne 
hervormingen, logistiek, bedrijfsvoering en gender. Verder was een eenheid van 
ongeveer 30 militairen belast met het transport en beveiligen van adviseurs en leverde 
Nederland medische capaciteit ten behoeve van TAAC-N in Mazar-e-Sharif. In 
overeenstemming met de meerjarige toezegging van Nederland tijdens de NAVO-top op 
8-9 juli 2016 in Warschau, droeg Nederland in 2017 €5 miljoen bij aan het NAVO Afghan 
57
National Army Trust Fund. 
 
2.5.2 UNAMA (Afghanistan) 
 
Ontwikkelingen  
De United Nations Assistance Mission in Afghanistan (UNAMA) ondersteunt sinds 2002 
de regering en de bevolking van Afghanistan bij het versterken van draagvlak voor 
duurzame vrede en goed bestuur. Naast haar coördinerende functie aangaande de 
internationale inspanningen in Afghanistan, rapporteert UNAMA regelmatig over de 
voortgang van de wederopbouw van Afghanistan en over de mensenrechtensituatie. 
UNAMA houdt verder een communicatiekanaal met de Taliban open en blijft met hen in 
gesprek over mensenrechten, humanitaire toegang en politieke betrokkenheid. 
 
In 2017 heeft een strategische herziening van de missie plaatsgevonden. Belangrijkste 
wijziging betreft de notie dat Afghanistan feitelijk een conflictland en geen post-
conflictland is. Nederland heeft deze laatste aanpassing gesteund omdat hiermee de 
focus van de missie nadrukkelijker komt te liggen op het vredes- en verzoeningsproces. 
Dit proces blijft namelijk cruciaal voor duurzame veiligheid en stabiliteit in Afghanistan. 
Tot slot is in 2017 een UNAMA-kantoor van beperkte omvang in de provincie Farah 
vanuit efficiëntie-oogpunt gesloten.  
 
Civiele activiteiten  
Zoals aan uw Kamer gemeld is de Nederlandse personele bijdrage van een officier aan 
58 
UNAMA medio 2017 beëindigd. Voor het kabinet was daarbij de wens om de personele 
inzet te concentreren op de NAVO-missie Resolute Support leidend. Nederland blijft 
evenwel met een financiële bijdrage van €15 miljoen per jaar (tot en  met 2019) aan het 
Law and Order Trust Fund Afghanistan (LOTFA) gecommitteerd aan de versterking van 
het Afghaanse politieapparaat en de totstandkoming van een moderne, professionele 
59
civiele politieorganisatie. 
 
 
 
 
 
 
 
 
 
                                                
57 KST 28 676-252; toezegging tot 2020. 
58 KST 28 676-276. 
59 KST 28 676 en KST 29 521-276. 
Pagina 31 van 41 
 
 

3 Nationale inzet 
In 2017 zijn Nederlandse militairen ingezet onder nationaal gezag binnen en buiten de 
grenzen van het Koninkrijk der Nederlanden. Dit type operaties geschiedt in het kader 
van de Derde Hoofdtaak van de Krijgsmacht. De minister van Defensie rapporteert op dit 
punt uitgebreid in het jaarverslag van Defensie met het doel de ontwikkelingen in het 
kader van deze hoofdtaak te kwantificeren. In deze evaluatie ligt wat betreft de 
nationale inzet het accent op de omvangrijkste operaties. 
 
3.1 Derde Hoofdtaak (binnen het Koninkrijk der Nederlanden) 
 
Structurele en incidentele nationale taken 
De structurele taken van Defensie ten behoeve van nationale civiele overheden zijn 
vastgelegd in wet- of regelgeving, inclusief ministeriële besluiten, convenanten of 
arrangementen. Onder de structurele taken vallen de taken van de KMar, de Kustwacht 
in Nederland en het Caribisch gebied, luchtruimbewaking, de Bijzondere 
Bijstandseenheden en de Explosievenopruiming. 
 
Daarnaast is Defensie belast met incidentele nationale taken. Tot die taken behoort ten 
eerste militaire bijstand voor de handhaving van de openbare orde en veiligheid en voor 
de strafrechtelijke handhaving van de rechtsorde op basis van de Politiewet 2012. Deze 
bijstand wordt zowel door de KMar geleverd (op grond van artikel 57) als door andere 
defensie-eenheden (artikel 58). Daarnaast wordt militaire bijstand verleend op grond 
van de Wet Veiligheidsregio’s 2010 in geval van een ramp of crisis, of de vrees voor het 
ontstaan daarvan. Verder kan steun worden verleend aan bestuursorganen op grond van 
de regeling militaire steunverlening in het openbaar belang uit 2007 of op verzoek van 
het ministerie van Buitenlandse Zaken in het kader internationale noodhulp. 
 
De onderstaande tabel illustreert de omvang van de defensie-inzet in 2017: 
 
 Aantal inzetten 
in 2017 
Reguliere inzet 
  Explosieven Opruimingsdienst Defensie (EOD) 1404 
  Explosieven opruiming op de Noordzee 30 
  Onderscheppingen in het luchtruim (CLSK) 7 
Incidentele inzet 
  Bijstand Caribisch gebied 14 
  Bijstand Caribisch gebied door KMar nihil 
  Bijstand KMar (Politiewet 2012 - art. 57) nihil 
  Strafrechtelijke Handhaving van de Rechtsorde (Politiewet 2012) 75 
  Handhaving Openbare Orde (Politiewet 2012) 16 
  Steunverlening Openbaar Belang 21 
  Bijstand Wet Veiligheidsregio’s 3 
Tabel 2: Structurele taken ter ondersteuning van civiele autoriteiten 
 
Pagina 33 van 41 
 
 

Host Nation Support aan USAREUR Operation FALCON 
In de periode 23 oktober tot 16 november heeft Defensie bijgedragen aan het verlenen 
van Host Nation Support (HNS; gastlandsteun) aan USAREUR Operation FALCON. De 
operatie betrof de verplaatsing van een Amerikaanse Taskforce van Duitsland, via 
Eindhoven en Rotterdam, naar de Verenigde Staten. HNS is de ondersteuning die landen 
bieden aan bondgenootschappelijke eenheden en NAVO-organisaties die verblijven op of 
zich verplaatsen over hun grondgebied. Het bieden van HNS is een nationale verplichting 
die voortkomt uit het NAVO-verdrag. Specifiek daartoe ingerichte organisatiedelen van 
Defensie zijn in het verleden opgeheven. Defensie en de NCTV hebben voor deze 
operatie daarom gezamenlijk verantwoordelijkheid genomen voor de afstemming met 
betrokken instanties. Daartoe is tevens gebruik gemaakt van het netwerk van de 
betreffende veiligheidsregio’s. Uiteindelijk zijn 57 helikopters en ruim duizend voertuigen 
zonder noemenswaardige verstoringen doorgevoerd. 
 
3.2 Vessel Protection Detachments (oostkust Afrika) 
 
Ontwikkelingen 
Op verzoek van rederijen zet Defensie sinds 2011 Vessel Protection Detachments (VPD) 
in op Koninkrijksgevlagde koopvaardijschepen ter bescherming van bemanning, schip en 
60
lading tegen aanvallen door piraten voor de kust van Somalië. Op 4 december 2015 is 
de Kamer het beleidsstandpunt ‘Bescherming Nederlandse schepen tegen piraterij’ 
aangeboden, aangaande de inzet van gewapende particuliere beveiligers aan boord van 
Nederlandse koopvaardijschepen. Dit had in 2017 geen wijziging tot gevolg voor de 
wijze waarop Defensie de VPDs inzet.  
 
Militaire activiteiten  
De gemiddelde inzetduur van een VPD is twee weken. Een VPD bestaat uit 11 mariniers. 
In 2017 zijn 39 aanvragen voor een VPD ontvangen, een stijging van 5 procent ten 
opzichte van 2016. Alle aanvragen zijn toegewezen. Drie aanvragen zijn ingetrokken, 
volgens één reder vanwege te hoge kosten. In totaal zijn in 2017 34 aanvragen 
uitgevoerd, waaronder twee aanvragen uit 2016. Aan vier aanvragen wordt  pas in 2018 
invulling gegeven. In 2016 en 2017 zijn geen aanvragen geweigerd en daalt het aantal 
aanvragen dat wordt ingetrokken. Dit resulteert in een toename van 29 procent in het 
aantal uitgevoerde VPD’s ten opzichte van 2016. Volgens de meerjaarse trend worden 
jaarlijks gemiddeld 40 VPD’s uitgevoerd.  
 
3.3 Frontex 
 
Ontwikkelingen 
61 
De voornaamste taak van European Union Frontières Extérieures (Frontex) is het 
versterken van de bewaking van de EU-buitengrenzen. Frontex coördineert gezamenlijke 
operaties op land, ter zee en in de lucht. Deze operaties zijn integraal onderdeel van de 
grenscontroles die de afzonderlijke landen uitvoeren onder nationaal gezag. De 
Commandant van de KMar maakt namens Nederland deel uit van het Management 
Board van Frontex. In 2017 bestond de Nederlandse bijdrage aan Frontex uitsluitend uit 
capaciteiten van de KMar. Aangezien de KMar-inzet in het kader van Frontex behoort tot 
                                                
60 KST 30 490-9 en KST 32 706-9. 
61 Officiële website van Frontex http://www.frontex.europe.eu. 
Pagina 35 van 41 
 
 

4 Slotbeschouwing 
Met deze brief informeert het kabinet uw kamer over de Nederlandse inzet in missies en 
operaties in 2017. Nederland is in veel opzichten een zeer veilig land, maar de wereld 
staat niet stil. De veiligheidssituatie van het Koninkrijk is de afgelopen jaren veranderd 
en op een aantal punten is deze verslechterd. Geopolitieke en economische 
machtsverschuivingen, instabiliteit en onveiligheid rond Europa en het Caribische deel 
van het Koninkrijk, versnelde technologische ontwikkeling, toegenomen hybride 
conflictvoering en spanningen binnen Nederland en Europa beïnvloeden onze veiligheid 
steeds meer. Ook het multilaterale stelsel, waar een relatief klein land als Nederland in 
hoge mate van afhankelijk is in de internationale arena, staat onder druk. Het 
buitenland wordt aldus steeds belangrijker voor de nationale veiligheid en het kabinet 
62
pleegt daarom wereldwijd inzet voor een veilig Nederland. 
 
Geen land kan alleen een conflict- of (humanitaire) crisissituatie duurzaam voorkomen. 
Daarom werkt Nederland internationaal samen aan resultaatgerichte conflictpreventie en 
peacebuilding binnen onder andere de EU, VN en de NAVO. Voor conflictpreventie rond 
de grenzen van Europa en het Koninkrijk zijn professionele militaire en civiele 
preventieve capaciteiten noodzakelijk. Daarnaast zet het kabinet in op geloofwaardige 
afschrikking in bondgenootschappelijk verband en aandacht voor de grondoorzaken van 
terrorisme, irreguliere migratie, armoede en klimaatverandering. Tot slot is ook het 
versterken van ons veiligheidsfundament – bevorderen van de internationale rechtsorde 
en een effectief multilateraal systeem – cruciaal voor de veiligheid van het Koninkrijk. 
 
Hierbij moet echter rekening worden gehouden met de beschikbare capaciteiten en 
middelen van de krijgsmacht alsmede de effecten voor de gereedstelling en andere 
vormen van inzet waaronder Nationale inzet. De effectiviteit van de misse, internationale 
inbedding, de toegevoegde waarde van de Nederlandse bijdrage en een geïntegreerde 
benadering waren hierbij belangrijke afwegingen. De veelvuldige en langdurige inzet van 
de krijgsmacht heeft een groot beroep gedaan op diverse capaciteiten, schaarse 
ondersteuningsmiddelen, voorraden en munitie. Met ander woorden, de belasting voor 
zowel personeel als materieel was hoog. 
 
De verwachting is dat de noodzaak om bij te dragen aan de verbetering van de 
internationale veiligheidssituatie verder zal toenemen. Een scherpere geografische focus 
op conflictpreventie rond Europa en het Koninkrijk, zoals gesteld in de Geïntegreerde 
63
Buitenland- en Veiligheidsstrategie , en aansluiting met de prioriteiten in de 
internationale kaders zoals de NAVO, de EU en VN zijn hierbij voor het Kabinet 
belangrijke uitgangspunten. Het spreekt voor zich dat de krijgsmacht alleen wordt 
ingezet als dit ook mogelijk is. Het bewaken van de juiste balans tussen de voor 
verschillende taken van de krijgsmacht beschikbare eenheden en behoud van 
voortzettingsvermogen is eveneens essentieel. Hoewel de collectieve zelfverdediging 
(eerste hoofdtaak) en het bevorderen van de internationale rechtsorde (tweede 
hoofdtaak) steeds meer inzet vergen moet de krijgsmacht ook in de toenemende 
                                                
62 Zie in dit kader ook de Geïntegreerde Buitenland- en Veiligheidsstrategie (GBVS) 2018-2022 die uw Kamer in maart 
van dit jaar toekwam. 
63 KST 33 694-12. 
Pagina 37 van 41 
 
 

Bijlage 1 Juridische grondslag 
Nederlandse 
Locatie Inzet Rechtsgrond Geldig tot 
toezegging tot 
Enhanced Forward Toestemming/uitnodiging 
64
Onbepaald Eind 2018 
Presence (Litouwen) Litouwen 
Toestemming/uitnodiging Per activiteit 
Baltic Air Policing Onbepaald 
Baltische staten wordt dit bepaald. 
EUFOR Althea (Bosnië- Inzet tot 24 
VNVR resolutie 2315 1 november 2018 
Herzegovina februari 2017 
Inzet tot 28 maart 
Kosovo VNVR resolutie 1244 Onbepaald 
2017 
EU mandaat tot 
14-6-2018. 
EULEX (Kosovo) VNVR resolutie 1244 14 juni 2018 
(afgeleide van 
VNVR 1244)   
 
QRA  Benelux (F-16) Overeenkomst Benelux Onbepaald Onbepaald 
 
Strijd tegen ISIS (Irak Collectieve zelfverdediging 
 (Per activiteit) (Per activiteit)  
en Syrië) (OIR) Irak tegen IS 
Inzet van 15 jan 
(a) ATF AAR (KDC-10 en Collectieve zelfverdediging 
Onbepaald 2017 tot 21 maart 
C-130) Irak tegen IS 
2017 
Inzet van 28 juni 
Collectieve zelfverdediging 
(b) FPME Onbepaald 2016 tot 31 dec 
Irak tegen IS 
2017 
Collectieve zelfverdediging 31 december 
(c) CBMI Onbepaald 
Irak tegen IS 2018 
Collectieve zelfverdediging 31 december 
(d) PED Onbepaald 
Irak tegen IS 2018 
Collectieve zelfverdediging 31 december 
(e) TSC Onbepaald 
Irak tegen IS 2018 
19 november 19 november 
FSE Mirage Overeenkomst met VAE 
2018 2018 
Toestemming/uitnodiging 
UNMAS (Irak) Onbepaald Onbepaald 
Irak aan VN 
UNTSO (Libanon en 
VNVR Resolutie 50 Onbepaald Onbepaald 
Golan) 
1 september 
UNDOF (Golan) VNVR Resolutie 2394 30 juni 2018 
65
2018 
EU overeenkomst met EU mandaat tot 
EUBAM (Rafah) 30 juni 2018 
Israël en Palestina 30 juni 2018 
USSC (Jeruzalem en Overeenkomst tussen USA, 12 december 
Onbepaald 
66
Ramallah) Israël, Palestina 2017 
                                                
64 Toezegging aan Kamer tot 2018 (KST 33694-11) en toezegging in de Defensiebegroting 2018 (KST 34 775 X-2) dat de 
Kamer in het najaar van 2017 nader zal worden geïnformeerd. 
65 KST 21 501-02-1774. 
66 KST 21 501-02 -1566. 
Pagina 39 van 41 
 
 
Midden Oosten Europa 

Bijlage 2 Totale inzet in 2017 (uitvouwbare infographic)                                        
 
Pagina 41 van 41 
 
 

