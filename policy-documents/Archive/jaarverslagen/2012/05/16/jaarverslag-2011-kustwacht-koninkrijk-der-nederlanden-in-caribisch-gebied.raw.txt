 
KUSTWACHT VOOR HET KONINKRIJK DER 
NEDERLANDEN IN HET CARIBISCH GEBIED  
 
 
 
 
 
 
 
JAARVERSLAG 2011
 
 
 

Kustwacht voor het Koninkrijk der Nederlanden in het Caribisch Gebied Jaarverslag 2011 
 
Inhoudsopgave 
 
 
MANAGEMENTSAMENVATTING ......................................................................................................... 1 
1. ALGEMEEN  ............................................................................................................................. 3 
1.1. Inleiding ............................................................................................................................... 3 
1.2. Missie, taken en prioriteiten ................................................................................................. 3 
1.3. Verdeelsleutel inzet beschikbare middelen Kustwacht ....................................................... 4 
1.4. Informatievoorziening .......................................................................................................... 4 
1.5. Samenwerking ..................................................................................................................... 4 
1.6. Ontwikkelingen in 2011 (met een doorkijk naar 2012) ........................................................ 6 
2. DOELSTELLINGEN EN RESULTATEN ............................................................................................ 7 
2.1. Inleiding ............................................................................................................................... 7 
2.2. Algemeen overzicht van resultaten per taakgebied ............................................................ 7 
2.3. Operaties ........................................................................................................................... 10 
2.4. Personeel ........................................................................................................................... 12 
2.5. Materieel ............................................................................................................................ 13 
3. FINANCIËLE VERANTWOORDING ................................................................................................ 15 
3.1. Algemeen ........................................................................................................................... 15 
3.2. Financieel jaarverslag ........................................................................................................ 15 
3.3. Financiering ....................................................................................................................... 17 
AFKORTINGEN  ........................................................................................................................... 18 
 
pagina 2  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
 
1.3. Verdeelsleutel inzet beschikbare middelen Kustwacht 
De Kustwacht beschikt voor de uitvoering van haar taken over eigen organieke middelen en een 
moderne infrastructuur. Voor de operationele inzet staan de varende en vliegende eenheden centraal. 
In 2011 betrof de varende capaciteit drie (3) Cutters, elk voorzien van een bijboot, twaalf (12) 
Superrhibs, alsmede 92 vaardagen van het stationsschip van de Koninklijke Marine.  
De vliegende capaciteit omvatte in 2011 1900 vlieguren met twee DASH-8 maritieme 
patrouillevliegtuigen, 700 vlieguren met één AS-355 helikopter en 290 vlieguren van de 
boordhelikopter van het stationsschip. Het walradarsysteem van de Kustwacht op de Benedenwindse 
eilanden ondersteunt de inzet van de varende en vliegende eenheden. 
De verdeelsleutel voor de inzet van de beschikbare kustwachtmiddelen was in 2011 conform het 
Jaarplan  80/20 . Dit betekent dat op jaarbasis bij 80% procent van de inzet het accent ligt op de 
prioritaire opsporingstaken (zie subparagraaf 1.2.3.) en bij 20% op de overige (toezichthoudende en 
dienstverlenende) taken: (het toezicht op de maritieme grenzen, het douanetoezicht, het toezicht op 
visserij, het (maritieme) milieu en de scheepvaart, SAR, hulpverlening en rampenbestrijding. 
Overigens geldt bij de toepassing van deze verdeelsleutel dat SAR meldingen altijd voorrang hebben.  
Conform het Jaarplan zijn voor de varende en vliegende eenheden vaar- en vliegnormen vastgesteld 
op basis van de personele, materiële en budgettaire kaders. 
1.4. Informatievoorziening   
In het Lange Termijn Plan 2009-2018 voor de Kustwacht (LTP) is het concept van Informatie Gestuurd 
Optreden (IGO) als fundament onder de doorontwikkeling van de Kustwacht gelegd. IGO betekent 
voor de Kustwacht dat een efficiënte inzet van middelen plaats vindt op basis van gerichte keuzes en 
alle beschikbare informatie. Deze informatie wordt verkregen door het inwinnen, verrijken en 
analyseren van informatie van eigen eenheden, open bronnen en partnerdiensten en is gericht op het 
maritieme domein. 
De omslag naar IGO als operationeel concept raakt al het kustwachtpersoneel. Uitvoering van IGO  
vereist ook de inrichting binnen de kustwachtorganisatie van een centraal maritiem informatie 
schakelpunt (voorheen de info-unit)voor de eigen Kustwachteenheden, voor de ketenpartners en voor 
de buitenlandse partners van de Kustwacht. Ook de vervanging van het huidige 
bedrijfsprocessensysteem door een nieuw systeem (ACTPOL) maakt deel uit van deze omslag. In 
2011 is het vervanging- en verwervingstraject voor ACTPOL voortgezet in nauwe samenwerking met 
de ICT-dienst van Defensie. De Kustwacht verwacht vanaf 2012 met de invoering van ACTPOL te 
kunnen beginnen. Het ACTPOL systeem verbetert de gegevensverwerking door de Kustwacht en 
vergemakkelijkt de uitwisseling van gegevens met andere partners.  
1.5. Samenwerking  
De Kustwacht is een schakel in de (maritieme) rechtshandhavingketen van het Caribisch deel van het 
Koninkrijk. Samenwerking met andere partners in de keten, zowel lokale partners als regionale en 
internationale partners, is essentieel voor het succesvol optreden van de Kustwacht.  
 
1.5.1. Samenwerking binnen het Koninkrijk 
De samenwerking tussen de Kustwacht en andere lokale partners is binnen het Koninkrijk per land op 
beleidsmatig niveau georganiseerd in het “Vierhoeksoverleg”. Aan dit overleg nemen de hoofden van 
politie, douane en Kustwacht deel onder voorzitterschap van de procureur-generaal van het 
betreffende Land. Het overleg omvat de uitwisseling van informatie en afstemming van operationele 
zaken. Daarnaast heeft op operationeel niveau regulier overleg plaatsgevonden tussen het Openbaar 
Ministerie van diverse landen, de maritieme steunpunten en de Kustwachtstaf. Ten slotte hebben de 
steunpunten zowel regulier als ad-hoc overleg gevoerd met de ketenpartners in de landen en worden 
vanaf de steunpunten diverse gezamenlijke acties uitgevoerd.  
Naar aanleiding van de staatkundige veranderingen heeft de samenwerking met nieuwe ketenpartners 
in Caribisch Nederland een impuls gekregen en is de zichtbare aanwezigheid van de Kustwacht 
rondom Bonaire, Saba en Sint Eustatius vergroot.  
 
 
pagina 4  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
1.6. Ontwikkelingen in 2011 (met een doorkijk naar 2012) 
In het kader van de uitvoering van het Lange Termijn Plan 2009-2018 voor de Kustwacht (LTP) heeft 
de Kustwacht in 2011 de navolgende activiteiten uitgevoerd:  
 
- De verwerving van de kleine varende capaciteit (KVC). Deze capaciteit omvat vijf nieuwe 
kleine vaartuigen die geschikt zijn voor het uitvoeren van kustwachttaken in ondiepe wateren 
en dicht onder de kust. De Kustwacht verwacht in het derde kwartaal van 2012 over deze 
vaartuigen te kunnen beschikken;  
- De Kustwacht heeft overleg gevoerd met de Franse autoriteiten over mogelijke samenwerking 
in het kader van walradarcapaciteit voor de Bovenwinden. Frankrijk voert onderzoek uit naar 
een dergelijke capaciteit en zal de Kustwacht bij dit onderzoek betrekken; 
- De behoeftestelling voor een nieuw informatie uitwisselingssysteem tussen 
Kustwachteenheden is geconcretiseerd.  
 
De Kustwacht heeft haar dependance op Bonaire in 2011 (ook een onderdeel van de uitvoering van 
het LTP) nog niet in gebruik kunnen nemen als gevolg van vertraging in de oplevering van het nieuwe 
politiegebouw waarin deze dependance wordt ondergebracht. De Kustwacht zal tot de oplevering, 
thans voorzien in 2012, tijdelijk gebruik maken van een ander onderkomen. 
 
In oktober 2011 is het definitieve contract voor de uitbreiding van de helikopter  
luchtverkenningcapaciteit van de Kustwacht met FB Heliservices ondertekend. Deze capaciteit zal 
naar verwachting rond oktober 2012 operationeel zijn. Het lopende contract met Heli Holland is 
verlengd om de periode totdat de nieuwe capaciteit operationeel is te overbruggen. 
 
Voorts heeft de Kustwacht in 2011 veel aandacht besteed aan de totstandkoming van de nieuwe 
formatie van de Kustwacht, aan het inlopen van de onderhoudsachterstand bij de Superrhibs en aan 
infrastructurele voorbereidingen voor de nieuwe helikopter luchtverkenningcapaciteit. Deze 
ontwikkelingen worden in hoofdstuk 2 nader toegelicht. 
 
 
Reddingsactie met AS355 
 
pagina 6  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
Toelichting  
Drugsbestrijdingoperaties, vuurwapens en munitie  
In 2011 heeft de Kustwacht in totaal twaalf drugstransporten onderschept en daarbij 827 kg 
verdovende middelen aangetroffen. Zowel het aantal onderscheppingen als de totaalvangst is hoger 
dan in 2010 (ter vergelijking: in 2010 werd bij negen acties 274 kg drugs onderschept). Het beeld van 
inbeslagnames van drugs over de afgelopen jaren is grillig. De tendens is wel dat de laatste jaren 
vooral kleinere partijen drugs zijn aangetroffen en dat bij de smokkel meer lokale kleinere vaartuigen 
gebruikt worden.  
De kleinere partijen duiden op risicospreiding. Daarnaast constateert de Kustwacht dat nog maar 
weinig zogenaamde Go Fast vaartuigen worden onderschept, Deze afname bevestigt de trend die ook 
in het Jaarverslag over 2010 is gesignaleerd en lijkt mede het resultaat van de preventieve werking 
van zichtbare en veelvuldige aanwezigheid van de Kustwacht.  
In 2011 zijn acht illegale vuurwapens aangetroffen. In 2009 waren dat er vijf, in 2008 slechts twee.  
Grensbewaking en douanetoezicht / illegale immigratie  
De Kustwacht heeft in 2011 27 illegalen aangehouden. In voorgaande jaren was sprake van een 
wisselend beeld: zo werden in 2010 geen illegalen aangehouden en in 2009 52 illegalen. Een 
mogelijke verklaring voor de dalende tendens is de verscherping van het toezicht en toename van het 
aantal gerealiseerde controles op de illegaliteit binnen de (ei)landen. De Kustwacht draagt 
aangehouden illegalen over aan de immigratiediensten van het betrokken Land (Aruba, Curacao, Sint 
Maarten of Nederland). Deze diensten stellen vervolgens onderzoek in of de illegale immigratie 
verband houdt met mensenhandel of -smokkel.  
Scheepvaarttoezicht  
In 2011 heeft de Kustwacht 282 processen-verbaal uitgeschreven voor overtredingen van 
scheepvaartvoorschriften. Dat is meer dan in voorgaande jaren (2010: 237 2009: 156, 2008: 127). 
Sinds de introductie van de prestatie-indicator “controles” in 2010 is een nadrukkelijke stijging van het 
aantal processen-verbaal zichtbaar. De komende jaren moeten uitwijzen of deze controles ook leiden 
tot een permanente gedragsverandering bij het varende publiek.  
Het grootste deel van de overtredingen betrof administratieve onvolkomenheden, zoals het niet 
kunnen tonen van de benodigde vaardocumenten en vergunningen. Daarnaast is opgetreden tegen 
overtredingen als het varen onder invloed, te snel of roekeloos varen en het hierbij in gevaar brengen 
van andere vaartuigen of watersporters. Dit vindt in hoofdzaak plaats nabij de drukbezochte 
toeristische plaatsen op de eilanden. 
Milieutoezicht 
De Kustwacht besteedt tijdens haar patrouilles ook nadrukkelijk aandacht aan vervuiling van zee, kust 
en stranden. Geconstateerd wordt dat illegale lozingen overwegend plaatsvinden vanaf schepen. In 
2011 heeft de Kustwacht vier gevallen van verontreiniging van het oppervlaktewater gesignaleerd en 
is proces verbaal opgemaakt.  
Visserijtoezicht 
De Kustwacht heeft in 2011 in totaal 51 overtreders van de visserijvoorschriften geverbaliseerd. Dat is 
gelijk aan het aantal overtredingen in 2010 en meer dan in voorgaande jaren (2009: 18, 2008: 20).  
Search and Rescue, rampenbestrijding 
De Kustwacht heeft in 2011 in totaal 310 SAR meldingen ontvangen. Dit is een lichte stijging ten 
opzichte van voorgaande jaren (ter vergelijking 2010: 242, 2009: 242 en 2008: 251). In 192 gevallen is 
opvolging van de melding door het Redding en Coördinatie Centrum (RCC) van de Kustwacht 
noodzakelijk gebleken, waarbij, veelal samen met partners, daadwerkelijk assistentie is verleend. 
Daarbij zijn in totaal 77 mensen gered (2010: 94, 2009: 86). De Kustwacht werkt op SAR gebied nauw 
samen met de civiele reddingsorganisaties Citizens Rescue Organisation Curaçao (CITRO), Search 
and Rescue Foundation Aruba (SARFA) en de Sea Rescue Foundation te Sint Maarten (SRF).  
 
 
pagina 8  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
Toelichting 
Ondanks materieelproblemen met de cutter Poema en de uitloop van het groot onderhoud van de 
Panter is het totaal aantal gerealiseerde controles door de Cutters boven de gestelde jaarnorm 
uitgekomen (gerealiseerd 365, jaarnorm 360 controles). De cijfers tonen ten opzichte van 2010 (374 
gerealiseerde controles) een redelijk stabiele trend. Het stationsschip heeft ruim boven de norm 
gerealiseerd door een andere wijze van inzet (zie paragraaf 2.3). 
2.3. Operaties  
Deze paragraaf bevat de resultaten van en de toelichting op de inzet van de varende en vliegende 
eenheden van de Kustwacht (Tabel 4 t/m 7) en de inzet van Defensiemiddelen (Tabel 8/9). De 
resultaten zijn gekoppeld aan de normstelling in het Jaarplan. Tabel 4 omvat het totaalresultaat voor 
de inzet van de Cutters en Tabel 5 betreft het resultaat voor de lichte vaartuigen (Superrhibs 
Inshores). Tabel 6 heeft betrekking op de inzet van de DASH-8 patrouillevliegtuigen en Tabel 7 zet de 
resultaten van de AS 355 helikopter uiteen. Tabel 8 en 9 geven respectievelijk inzicht in de inzet van 
het stationsschip en van de boordhelikopter. Voor de inzet van het walradarsysteem, dat de operaties 
van de varende en vliegende eenheden ondersteunt, is geen norm gesteld anders dan dat het 
systeem contractueel een uptime moet hebben van 95%; hieraan is voldaan. 
Varende eenheden van de Kustwacht (Tabel 4 en 5)  
Vaardagen cutters 2011 
Eenheid Norm Jaarplan Gerealiseerd %Resultaten/norm 
Kustwachtcutter Panter (Aruba) 120 115 95% 
Kustwachtcutter Jaguar (Curaçao) 120 125 104% 
Kustwachtcutter Poema (Sint-Maarten) 120 73 61% 
Totaal cutters 360 313 87% 
 
Vaaruren lichte vaartuigen 2011 
Eenheid Norm Jaarplan Gerealiseerd %Resultaten/norm 
Steunpunt Aruba 2500 2495 98% 
Steunpunt Curaçao 2500 2501 100% 
Steunpunt Sint-Maarten 2500 2632 105% 
Totaal lichte vaartuigen 7500 7628 102% 
Toelichting 
Aan de gestelde normen voor 2011 is nagenoeg voldaan, met uitzondering van de norm voor de cutter 
Poema. De geplande vaardagen voor de Cutters zijn voor 87% gerealiseerd. Dat is minder dan 2010 
(97%).  
De onderrealisatie van de vaardagen van de cutters is voornamelijk het gevolg van onvoorziene 
materieelproblemen met de Cutter Poema en in beperkte mate door de uitloop van het groot 
onderhoud aan de Cutter Panter. Het verlies aan operationele capaciteit bij de Bovenwinden is zowel 
kwantitatief als kwalitatief beperkt gebleven door enerzijds de cutter Jaguar en de Superrhibs extra in 
te zetten en anderzijds door een inzet bij toerbeurt van de Cutters Panter en Jaguar, aangevuld met 
het stationsschip. Met de kleine vaartuigen zijn in 2011 7592 vaaruren gemaakt, Dat is een kleine 
overschrijding van de jaardoelstelling voor 2011.  
Vliegende eenheden van de Kustwacht (Tabel 6 en 7)  
Vlieguren DASH-8 Luchtverkenningcapaciteit 2011 
Eenheid Norm Jaarplan Gerealiseerd %Resultaten/norm 
DASH-8 1900 1923 101% 
Vlieguren AS-355 Helikopter 2011 
Eenheid Norm Jaarplan Gerealiseerd %Resultaten/norm 
AS-355 Helikopter 700 700 100% 
pagina 10  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
2.4. Personeel 
2.4.1. Formatieontwikkeling Kustwacht (inclusief werving)  
De Kustwacht telt 242 formatieplaatsen (inclusief DKW). Op 31 december 2011 had de Kustwacht een 
bezettingsgraad van 88%. Dat is een forse afname ten opzichte van 2010 (96%). In het tweede 
kwartaal van 2011 is een grote onvoorziene uitstroom van kustwachtpersoneel geconstateerd.  
Deze uitstroom is in het derde kwartaal van 2011 gestabiliseerd. De voornaamste beweegredenen 
voor de uitstroom van het kustwachtpersoneel zijn voor een groot deel terug te voeren op factoren 
buiten de Kustwacht, namelijk onduidelijkheid over aanstelling, rechtspositie en carrièreperspectief. 
De Kustwacht tracht onduidelijkheid over het carrièreperspectief te verminderen door het ontwikkelen 
van individuele loopbaan- en opleidingsplannen. De sleutel tot het verminderen van onzekerheid over 
aanstelling en rechtspositie onder het personeel berust echter bij de Landen waar het 
kustwachtpersoneel in dienst is.  
2.4.2. Scholing  
De IKO (Initiële Kustwacht Opleiding) is in 2011 inhoudelijk gewijzigd en heet voortaan de Kustwacht 
Vakopleiding (KVO) Deze opleiding is uitgebreid met onder meer algemeen vormende vakken en 
beroepsvormende vakken die zijn toegespitst op het werk als vlootoperator. De KVO is 
competentiegericht onderwijs. De lichting KVO 2011-2012 is in september 2011 met 16 matrozen 
gestart. Daarvan zijn 14 cursisten geslaagd voor de eerste periode van de mentale en fysieke 
vorming. De opleiding wordt in maart 2013 afgerond. 
De afdeling Scholing is in 2011 in het kader van samenwerking met andere partners begonnen met 
een onderzoek naar de mogelijkheden voor het ontwikkelen van een gezamenlijk beroepsvormende 
module voor Politie, Douane en Kustwacht. Tevens is een inventarisatie in gang gezet die dient als 
basis voor de ontwikkeling van de functieopleiding voor medewerkers van het RCC. Ook heeft het 
kustwachtpersoneel gespecialiseerde opleidingen en trainingen gevolgd, zoals veiligheidstrainingen 
voor de DASH-8 bemanningsleden en certificeringopleidingen voor de bestuurders van de Superrhibs. 
De afdeling Scholing is in 2011 ook versterkt met twee docenten om de continuïteit te waarborgen van 
het competentie gerichte onderwijs binnen de Kustwacht. 
2.4.3. Organisatorische betrokkenheid van het personeel  
Integriteit 
In 2011 hebben zich twee integriteitvoorvallen voorgedaan. De twee betrokken 
Kustwachtmedewerkers zijn sindsdien geschorst en hebben geen toegang meer tot de Kustwacht. In 
beide gevallen heeft een interne onderzoekscommissie de integriteitschendingen onderzocht en 
daarover gerapporteerd aan de Directeur Kustwacht. In beide gevallen heeft de Directeur Kustwacht 
aansluitend een beëindiging van de ter beschikkingstelling aan de Kustwacht voorgesteld aan de 
betreffende ministeries van de betrokken landen. De beide Landen hebben nog geen ontslagbesluit 
vastgesteld.  
 
Rechtspositionele ontwikkelingen  
De Landen zijn in 2011 gestart met het wegwerken van achterstanden in de vaststelling van de 
aanstellingsbesluiten voor het Kustwachtpersoneel. Met de besluiten/beschikkingen wordt de 
aanstelling van de kustwachtambtenaar bekrachtigd. Het uitblijven van duidelijkheid hierover zorgt nog 
steeds voor veel onrust en onzekerheid bij het kustwachtpersoneel. 
 
Medezeggenschap 
De Gemeenschappelijke medezeggenschapsraad (GMR) is in 2011 actief betrokken geweest in de 
evaluatie van de kustwachtorganisatie (WEF).  
2.4.4. Prestatie-indicatoren 
Op personeelsgebied zijn in het Jaarplan 2011 vier prestatie indicatoren benoemd. De 
resultaatgemiddelden over 2011 zijn opgenomen in onderstaande tabel 10. De indicatoren voldoen 
ruimschoots aan de norm.  
 
 
 
 
pagina 12  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
Infrastructuur (vastgoed) 
De infrastructurele projecten in 2011 betreffen achtereenvolgens: 
Verbetering van de botenliften  
De werkzaamheden voor het uitbreiden van de overkappingen op het nautische steunpunt Curaçao 
zijn afgerond. De oplevering van de overkappingen op Aruba en St. Maarten is begin 2012 Afgerond. 
Op Curaçao is gestart met het aanpassen van de motoren van de botenliften zodat de stijg- en 
daalsnelheid wordt verdubbeld. Dit verbetert de reactietijd voor de inzet van de Superrhibs De 
oplevering staat gepland voor begin 2012. Na het steunpunt Curaçao zullen de liften van het 
steunpunt St. Maarten volgen. Het steunpunt Aruba beschikt sinds 2010 over liften met deze snellere 
motoren.  
Plaatsing van kranen  
De werkzaamheden voor het plaatsen van een kraan nabij de Rimasteiger op Curaçao voor het in- en 
uit het water hijsen van kleine vaartuigen is eind 2011 afgerond. De kraan is in gebruik genomen en 
functioneert goed  
Hangaar voor de nieuwe helikopters 
In 2011 heeft  Defensie een bouwvergunning  gekregen voor de nieuwe helikopterhangaar op Hato en 
zijn de bouwwerkzaamheden gestart . Na de vergunningverlening is  discussie ontstaan tussen de 
luchthavenautoriteit/vliegveiligheidautoriteit CAP, de verlener van de bouwvergunning (DROV) en de 
Dienst Vastgoed Defensie (DVD) over de hoogte van de hangaar en het effect daarvan op het vrije 
zicht vanuit de verkeersleidingtoren op de taxibaan. Daardoor is op dit moment onduidelijk of de 
bouwwerkzaamheden in 2012 op tijd kunnen worden afgerond. De genoemde partijen zijn in overleg 
om zo snel mogelijk tot een voor allen aanvaardbare oplossing te komen.  
Dependance Bonaire  
Dit project maakt onderdeel uit van het LTP. Omdat het nieuwe politiebureau op Bonaire nog niet 
gereed is, wordt in 2012 een semipermanente dependance voor de Kustwacht in een ander 
onderkomen op Bonaire geregeld. 
 
Cutter tijdens groot onderhoud 
pagina 14  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
Totaal exploitatie 33.579 30.578 -3.001 91,1 
Investeringen      
Investeringen 2.130 965 -1.165 45,3 
Totaal (excl. Defensiemiddelen) 35.709 31.543 -4.166 88,3 
Defensiemiddelen      
Inzet 2.783 2.748 -35 98,7 
Totaal Kustwacht 38.492 34.291 -4.201 89,09 
De Audit Dienst Defensie heeft in december 2011 een controle uitgevoerd over het afgelopen 
boekjaar dat liep van december 2010 tot en met november 2011 en een goedkeurende 
accountantsverklaring afgegeven. 
Toelichting Budget en Realisatie 2011 
Hieronder wordt ingegaan op de belangrijkste verschillen tussen het budget 2011 en de 
daadwerkelijke onderrealisatie per peildatum 30 november 2011. Een belangrijke factor hierbij is het 
verloop van de koers van de Antilliaanse/Arubaanse gulden ten opzichte van de Euro, die gemiddeld € 
0,39839 bedroeg tijdens het boekjaar. Hierdoor is over het algemeen sprake van een onderrealisatie 
op het budget dat is berekend tegen de koers van € 0,42838 in augustus 2010. 
Realisatie Exploitatie 
Lokaal personeel: er is minder uitgegeven aan salarissen van het personeel door een hoger dan 
verwachte uitstroom, en derhalve een lagere gemiddelde bezetting en door het achterblijven van 
Landsbesluiten voor bevorderingen. Daarnaast heeft de koers van de Antilliaanse/Arubaanse gulden 
ten opzichte van de euro geleid tot € 532.000 lagere uitgaven.   
Defensiepersoneel: de salarismaanden december 2010 tot en met november 2011 zijn volledig 
verwerkt in de realisatie van dit onderdeel. De lagere uitgaven van € 62.000 worden veroorzaakt door 
koersverschillen die doorwerken in het salaris van het uitgezonden defensiepersoneel. 
Overige personele exploitatie: de realisatie van de overige personele exploitatie is € 528.000 lager 
uitgevallen dan begroot. Dit wordt voornamelijk veroorzaakt door een onderrealisatie bij opleidingen 
van € 220.000 door vertraging bij de contractvorming. Daarnaast heeft de ontwikkeling van de koers 
van de Antilliaanse/Arubaanse gulden ten opzichte van de euro geleid tot € 177.000 lagere uitgaven.   
Materiële exploitatie: het budget voor materiële exploitatie is volledig gerealiseerd. Binnen dit 
artikelonderdeel is slechts sprake van een beperkte onderrealisatie door de ontwikkeling van de koers 
van de Antilliaanse/Arubaanse gulden ten opzichte van de euro aangezien deze uitgaven grotendeels 
in Euro’s worden geraamd. Extra uitgaven voor de instandhouding van de Cutters van € 267.000 en 
het op peil brengen van de onderdelenvoorraad en het versnellen van de geplande vervanging van 
motoren van de Superrhibs van € 485.000 hebben derhalve geleid tot een overrealisatie van € 
710.000 op dit artikelonderdeel. 
Realisatie Investeringen 
Op de investeringsbegroting voor 2011 heeft een onderrealisatie plaatsgevonden van € 1,165 miljoen. 
Op de volgende punten heeft verschuiving, dan wel vrijval plaatsgevonden: 
 Midlife-update Cutters: in 2011 heeft een onderrealisatie plaatsgevonden ten aanzien van dit 
project. De onderrealisatie wordt veroorzaakt door de herfasering naar 2012 van de levering 
van de bijboten van de cutters. 
 Kleine projecten: de vervanging van het Bedrijfsprocessensysteem voor dataverwerking en 
de aanschaf van kleine varende capaciteit zijn door vertraging in het verwervingstraject 
verschoven naar 2012. 
pagina 16  
 

Kustwacht voor het Koninkrijk der Nederlanden in het Caribisch Gebied Jaarverslag 2011 
 
Afkortingen 
 
ACTPOL  ACTS (bedrijfsnaam) Politie-informatiesysteem 
BPS  Bedrijfsbeheerssysteem 
CITRO  Citizens Rescue Organisation Curaçao 
DMO  Defensie Materieel Organisatie 
IGO  Informatie Gestuurd Optreden 
IKO  Initiële Kustwacht Opleiding 
LVC  Luchtverkenningcapaciteit 
LTP  Lange Termijnplan 2009 – 2018 
MLA  Militaire Luchtvaart Autoriteit 
MR  Medezeggenschapsraad 
PAL  Provincial Airlines Limited 
PIN  Prestatie-indicator 
PV  Proces Verbaal 
SAR  Search and Rescue 
SARFA  Search and Rescue Foundation Aruba 
 
pagina 18  
 

