 
 
 
 
 
 
 
 
 
 
 
 
 
Jaarverslag 2020 
Korps Militaire  
Controleurs Gevaarlijke  
Stoffen 
  

Voorwoord 
 
Het jaarverslag van het Korps Militaire Controleurs Gevaarlijke Stoffen (KMCGS) 
over 2020 is het laatste jaarverslag van een reeks van vijf. Vanwege het uitbreken 
van de COVID-19 pandemie en de maatregelen die wereldwijd genomen werden om 
de pandemie te bestrijden, is 2020 ontegenzeggelijk een bijzonder jaar geworden. 
Dat dit jaar duidelijk anders was dan andere jaren, is ook te zien in dit jaarverslag. 
De pandemie en de getroffen maatregelen hebben overduidelijk invloed gehad op 
het optreden van Defensie en dus ook op het optreden van het KMCGS.  
Omdat niet iedereen bekend is met de taken, de plaats in de organisatie en de 
samenstelling van het KMCGS, zet ik dit eerst kort uiteen in mijn voorwoord. 
Het KMCGS is één van de onafhankelijke toezichthouders van het ministerie van 
Defensie. Het KMCGS is administratief ondergebracht bij de Koninklijke 
Marechaussee, Brigade Operationele Service & Support (BOSS) van het Landelijk 
Tactisch Commando (LTC). De BOSS draagt zorg voor de ondersteuning zodat het 
KMCGS zijn taken kan uitvoeren. 
Het KMCGS is belast met het toezicht op, en handhaving van, het vervoer van 
gevaarlijke stoffen, zoals vastgelegd in de Wet vervoer gevaarlijke stoffen (WVGS), 
de Wet luchtvaart (WL) en de dienstvoorschriften die hierop van toepassing zijn. 
Verder is het KMCGS belast met de controle op de naleving van de 
dienstvoorschriften betreffende de opslag en behandeling van ontplofbare stoffen en 
voorwerpen, het merken van verpakkingen en munitie-artikelen en het interne 
vervoer op inrichtingen van Defensie. Tot slot is het KMCGS ook aangewezen voor 
de strafrechtelijke handhaving van milieuovertredingen op defensieterreinen en de 
nationale luchthavens. 
Voor het houden van toezicht beschikt commandant KMCGS (C-KMCGS) over drie 
teams. Deze teams hebben ieder een andere taak of taakgebied, te weten: Controle 
Vervoer Gevaarlijke Stoffen (CVGS), Controle Opslag en Behandeling Gevaarlijke 
Stoffen (COBGS) en Milieuhandhaving door de rechercheurs van Team 
Milieuhandhaving (TMH). Elke medewerker in deze teams, is buitengewoon of 
algemeen opsporingsambtenaar. Dit geldt ook voor de C-KMCGS. De medewerkers 
van TMH vervullen daarnaast de rol van hulpofficier van justitie (HOvJ) voor de 
opsporingsambtenaren van het KMCGS. Met deze teams voer ik, als C-KMCGS, mijn 
toezichthoudende en handhavende taken uit. 
Het verbeteren van de naleving van wet- en regelgeving vergt een lange adem. Het 
gaat meestal om het veranderen van gedrag. Om invulling te geven aan de langere 
adem is besloten om gedurende een periode van vijf jaar, van 2016 tot en met 
2020, dezelfde toezichtthema’s te laten terugkeren in de toezichtjaarplannen en 
daarmee ook de toezichtjaarverslagen. 
In het toezichtjaar 2020 is het KMCGS nieuwe knelpunten en overtredingen van de 
WVGS, WL, en de interne voorschriften tegengekomen, maar ook knelpunten en 
overtredingen die we in de jaren hiervoor hebben gezien.  
Het feit dat we dezelfde, maar ook nieuwe knelpunten en overtredingen aantreffen, 
wordt voornamelijk veroorzaakt door het gebrek aan kennis van de regelgeving op 
het gebied van vervoer, behandeling en opslag van gevaarlijke stoffen enerzijds, en 
anderzijds de beschikbaarheid van voldoende, adequaat opgeleid en ervaren 
personeel binnen het vakgebied van gevaarlijke stoffen. We zien deze knelpunten 
binnen de gehele organisatie terugkeren. Ook zien we dat de verantwoordelijkheden 

1 Terugblik toezichtjaar 
2020 
 
1.1 Inleiding 
1.1.1 Algemeen 
De COVID-19 pandemie en de beperkende maatregelen die wereldwijd genomen zijn 
om de pandemie te bestrijden, hebben een behoorlijke invloed op de activiteiten van 
Defensie. Allerlei activiteiten worden stilgelegd, afgeschaald, aangepast, uitgesteld 
en soms zelfs compleet afgelast. Dit heeft onder andere tot gevolg dat het aantal 
transportbewegingen afneemt, waardoor voor het KMCGS het aantal fysieke 
controles op het vervoer afneemt. Personeel moet zoveel mogelijk thuiswerken en is 
daardoor veel minder beschikbaar op de werklocaties. Het uitvoeren van 
toezichtbezoeken en controles op locaties wordt zo lastiger uit te voeren. Vanwege 
de reisbeperkingen en quarantainemaatregelen zijn er in 2020 niet of nauwelijks 
toezichtbezoeken en controles in het buitenland uitgevoerd. De beperkende 
maatregelen hebben het KMCGS genoodzaakt het uitvoeren van de werkzaamheden 
hierop aan te passen. De afname van de activiteiten bij Defensie maakt dat er 
minder capaciteit benodigd is voor het uitvoeren van fysieke controles op het 
vervoer van gevaarlijke stoffen. Het KMCGS heeft de focus voor 2020 enigszins 
verlegd naar het uitvoeren van administratieve controles die voor een groot deel 
uitgevoerd kunnen worden met behulp van digitale communicatiemiddelen. 
Bovenstaande is terug te zien in de cijfers over 2020. Deze cijfers zijn dus ook niet 
te vergelijken met de cijfers van voorgaande jaren. Dit jaarverslag is dan wel het 
laatste in een reeks van vijf maar zal er op een aantal punten toch anders uitzien. 
Een vergelijking met eerdere verslagen uit deze reeks is dan ook niet 1 op 1 te 
maken. 
In het voorwoord is kort uiteengezet wat de taken van het KMCGS zijn. Het KMCGS 
voert die taken uit door het houden van toezicht op de naleving van de wet- en 
regelgeving. Wanneer de wet- of regelgeving wordt overtreden, treedt het KMCGS 
handhavend op. Dit kan variëren van een collegiaal gesprek tot het opstellen van 
een proces-verbaal, en passend binnen ons adagium: 
“Streng als het moet, inschikkelijk als het kan”. 
De doelstelling van het toezicht en de handhaving is, om de naleving van wet- en 
regelgeving op het gebied van vervoer, opslag en behandeling van gevaarlijke 
stoffen, op een zo hoog mogelijk niveau te brengen. 
Het naleefgedrag geeft een beeld van de mate waarin vervoer, opslag en 
behandeling van gevaarlijke stoffen compliant zijn met de betreffende wet- en 
regelgeving. Het naleefgedrag is daarmee een goede indicatie voor de veiligheid. De 
wetgeving is immers bedoeld om de risico’s die gepaard gaan met het werken met 
gevaarlijke stoffen zo veel mogelijk te beperken zodat mens, dier en milieu hieraan 
niet worden blootgesteld. Of om er voor te zorgen dat deze risico’s voor de 
omgeving, in het geval van een calamiteit, beperkt of beheersbaar blijven. 
 

1.1.3 Personeel en organisatie KMCGS 
In 2020 heeft het KMCGS twee nieuwe medewerkers mogen verwelkomen. Daarmee 
zijn er nu dertien van de zestien vte’n gevuld en zijn er nog drie controleursfuncties 
vacant.  
In de praktijk blijkt het werven van medewerkers nog steeds erg lastig. Defensie 
kampt in het algemeen met een personeelstekort en personeel dat kennis en 
ervaring heeft op het gebied van gevaarlijke stoffen is zeer schaars.  
De nieuwe medewerkers moeten worden opgeleid, begeleid en ervaring opdoen. Het 
duurt gemiddeld tussen de zes en de twaalf maanden (afhankelijk van het 
kennisniveau) voordat nieuwe medewerkers bij het KMCGS een effectieve bijdrage 
kunnen gaan leveren aan de productieve capaciteit. De uitbreiding met 3,5 vte’n in 
het kader van het programma Obelix ter versterking van het munitiedomein is nog 
geen feit. Hierover is voor 2020 geen voortgang te melden. Naar verwachting is hier 
in 2021 meer voortgang over te melden en kan er mogelijk personeel geworven 
gaan worden om functies te vullen. 
 
1.2 Realisatie versus planning 
Vanwege de COVID-19 crisis en de beperkende maatregelen die daarmee gepaard 
gaan, is de planning uit het Toezichtjaarplan 2020 volledig losgelaten. Het KMCGS 
heeft de werkzaamheden moeten aanpassen en de focus meer verlegd naar 
administratieve controles/werkzaamheden. Onderstaand overzicht is een 
totaaloverzicht van de toezicht- en controlebezoeken aan alle krijgsmachtdelen die 
in 2020 zijn uitgevoerd.  
 Controles 
 Planning Realisatie 
Opslaglocaties met munitie  189 
Processen in de munitieketen  - 
Instructie-/tentoonstellingsmunitie Steekproefsgewijs bij 38 
alle krijgsmachtdelen 
   
“Toezicht in de bosrand”   
Oefeningen binnenland  3 
Oefeningen buitenland 11 1 
Missiegebieden 2 0 
   
“Gevaarlijke stoffen onderweg”   
Wegvervoer ADR (incl. 1.10 ADR) 550 102 
Luchtvervoer ICAO-TI & MAROPS 24 8 
Multimodaal vervoer weg/lucht/zee  10 
Uitvoering “Oog en Oor” BA C/007 I.c.m. ADR controles I.c.m. ADR controles 
   
“Opleiden moet”   
Ketenonderzoek opleidingen 0 0 
Voorlichting toezicht GS  15 
   
“Samen sterk” Overleggen  
Overleg diverse ketenpartners 6 8 
   
Diverse capaciteit   
Intern/werkoverleg 16 x per jaar 11 
Administratieve controles 4 9 
Vaktechnische opleidingen  1 
Tabel 1: Realisatie versus planning 
 

De focus van de controleurs Opslag en Behandeling van gevaarlijke stoffen was in 
2020 voornamelijk gericht op het controleren van de zogenaamde “wacht- en 
tasmunitie” en instructie- en tentoonstellingsmunitie. Ook op dit gebied heeft het 
KMCGS zijn werkzaamheden aangepast aan de COVID-19 crisis en zijn de cijfers 
niet vergelijkbaar met voorgaande jaren. Om die reden zijn er in deze paragraaf 
geen tabellen en grafieken opgenomen. 
1
In 2020 zijn 35 VIPS-locaties (kazernes, complexen, etc.) gecontroleerd waarbij in 
totaal 189 sublocaties (munitiebunkers, magazijnen, etc.) zijn bekeken. Bij meer 
dan een derde deel van deze sublocaties bleek sprake van overtredingen van wet- 
en regelgeving. 
Op basis van de door het KMCGS uitgevoerde en geregistreerde controles, blijkt dat 
de opslag van de wacht- en tasmunitie redelijk op orde is. De langzaam stijgende 
lijn van het naleefgedrag betreffende de opslag en behandeling van gevaarlijke 
stoffen lijkt zich ook in het algemeen voort te zetten. Maar ook op dit gebied zal de 
organisatie zich moeten blijven inspannen om dit op een hoger peil te krijgen. Zeker 
op het gebied van de opslag en het beheer van instructie- en tentoonstellingsmunitie 
is verbetering noodzakelijk. 
In tegenstelling tot de controles van het vervoer van gevaarlijke stoffen, treedt het 
KMCGS tijdens en/of na de controles van de opslag en behandeling van gevaarlijke 
stoffen in beginsel niet direct strafrechtelijk op indien er overtredingen worden 
geconstateerd. De direct betrokken commandant en/of objectvergunninghouder 
wordt direct na de controle mondeling in kennis gesteld van de resultaten van de 
gehouden controle. Dit wordt bevestigd middels een schriftelijke rapportage. Het is 
vervolgens de verantwoordelijkheid van de betrokken commandant en de 
objectvergunninghouder om de geconstateerde overtredingen op te heffen. Na een 
redelijke termijn volgt een tweede controle waarin de eerder geconstateerde 
overtredingen nogmaals worden bekeken. Ook hiervan volgt een rapportage. Indien 
bij de tweede controle blijkt dat er geen acties zijn ondernomen om de 
overtredingen op te heffen, belegt C-KMCGS de casus bij Team Milieuhandhaving 
voor strafrechtelijke handhaving of draagt hij de casus over aan de Inspectie 
Leefomgeving en Transport (ILT) voor bestuurlijke handhaving. In 2020 zijn geen 
casussen bij TMH belegd of overgedragen aan ILT voor handhaving. Alle bevindingen 
van de toezichtbezoeken zijn door middel van nota’s gerapporteerd aan de 
desbetreffende commandanten en objectvergunninghouders. 
 
1.4 De meest voorkomende overtredingen 
1.4.1 Vervoer van gevaarlijke stoffen 
 Foutieve stuwage (belading en/of ladingzekering) van gevaarlijke stoffen; 
 Gebruik van onjuiste en/of niet gekeurde verpakkingen; 
 Geen of onjuiste kenmerking en etikettering van verpakkingen en/of 
transportmiddelen; 
 Vervoersdocumentatie geheel niet aanwezig of niet correct ingevuld; 
 Personeel dat betrokken is bij de handelingen in het vervoersproces, is niet 
(voldoende) opgeleid voor zijn taken en verantwoordelijkheden met 
betrekking tot het vervoer van gevaarlijke stoffen. 
                                                
1
 VIPS= Rijksvastgoedportaal 

 Bliksembeveiligings- en elektrische installaties 
Er wordt defensie breed onderzoek gedaan naar de soort en status van de 
bliksembeveiligingsinstallaties. Het project voor het op norm brengen van diverse 
bliksembeveiligingsinstallaties liep ook in 2020 nog door. In het kader van het 
programma ‘Obelix’ vindt er ook een onderzoek plaats om te bezien wat nu de juiste 
norm is voor de bliksembeveiliging, specifiek voor munitiemagazijnen. Vanwege 
bovenstaande ontwikkelingen heeft het KMCGS in 2020 niet of nauwelijks naar de 
bliksembeveiligingsinstallaties gekeken. De elektrische installaties van gebouwen 
waar opslag of behandeling van ontplofbare stoffen plaatsvindt, moeten elke drie of 
vier jaar (afhankelijk van de functionaliteit van het gebouw) gecontroleerd worden. 
De eerstvolgende controle volgens deze cyclus dient in 2021 uitgevoerd te worden. 
Het KMCGS heeft deze controles dan ook in de planning van 2021 opgenomen.   
 Instructie- en tentoonstellingsmunitie 
In 2020 waren zowel instructiemunitie als tentoonstellingsmunitie nog steeds een 
punt van zorg. De registratie, het beheer en de merken zijn nog niet op orde. Dit 
brengt risico’s met zich mee. Het Defensie Munitiebedrijf werkt samen met de 
Explosieven Opruimingsdienst Defensie aan de ontwikkeling en implementatie van 
een nieuwe wijze van registratie en een verbeterde database om het beheer van 
deze munitie op orde te krijgen. Dit brengt mogelijk noodzakelijke wijzigingen in 
voorschriften met zich mee. 
 Toezichtbezoek Caribisch gebied 
Vanwege de COVID-19 crisis en de daarmee gepaard gaande wereldwijde 
reisbeperkingen, zijn er in 2020 geen toezichtbezoeken aan het Caribisch gebied 
gebracht. 
1.5.2 Toezicht in de bosrand 
In 2020 heeft het KMCGS slechts enkele oefeningen bezocht. De COVID-19 crisis en 
de beperkende maatregelen maakten toezichtbezoeken aan het buitenland 
nagenoeg onmogelijk. Daarom zijn diverse oefeningen die in het buitenland 
gehouden werden, niet bezocht. Wel heeft het KMCGS toezicht gehouden voor 
vertrek naar het buitenland, en bij terugkomst in Nederland. Het enige 
toezichtbezoek aan het buitenland betrof de schietserie SOB/SOMS 1. Hierbij is de 
aandacht van het KMCGS met name uitgegaan naar de werkzaamheden in de 
retourstroom van munitie. 
 Bezochte oefeningen 
De oefeningen waarbij het KMCGS in 2020 toezicht heeft gehouden zijn: 
 De wintertraining van het Korps Mariniers (CZSK) 
 OVRG Brustum (CLSK) 
 Saxion Guard (CLAS) 
 Zebra Sword (CLAS) 
 SOB/SOMS 1 (CLAS)  
Ook in 2020 zijn de controles tijdens oefeningen voornamelijk gericht geweest op de 
zichtbare aanwezigheid van het KMCGS en het houden van controles en het verlenen 
van nalevingshulp in het voorbereidingstraject van oefeningen. Hierbij is adviserend 
en sturend opgetreden ter voorkoming van overtredingen van wet- en regelgeving. 
Hiermee beoogt het KMCGS de opvoer van munitie naar schietbanen en andere 
gevaarlijke stoffen tijdens oefeningen zo min mogelijk te verstoren en het transport 
van gevaarlijke stoffen via de openbare weg zoveel mogelijk zonder overtredingen te 
laten verlopen.  

(inter)nationale wet- en regelgeving. Het KMCGS is gestart met een evaluatie van de 
wet- en regelgeving om helder te krijgen wat de knelpunten zijn. Hiervoor wordt 
onder andere samengewerkt met de Directie Juridische Zaken van Defensie. 
Vooralsnog richt het KMCGS zich op de wet- en regelgeving betreffende het vervoer 
van gevaarlijke stoffen door de lucht. In een later stadium volgen de wet- en 
regelgeving betreffende het vervoer over de weg. 
 Overtredingen 
In 2020 zijn bij de 102 gehouden controles in totaal 251 vervoerseenheden 
gecontroleerd. Bij 126 vervoerseenheden was er sprake van gevaarlijke stoffen. Bij 
47 van deze vervoerseenheden zijn overtredingen van de vervoerswetgeving 
2
geconstateerd. Het betrof 32 overtredingen van CAT I , acht overtredingen van 
CAT II, zeven overtredingen van CAT III en twee overtredingen van de Wet 
luchtvaart. Er zijn vier processen-verbaal opgemaakt, twee waarschuwingen 
uitgegeven, twaalf rapporten van bevindingen opgemaakt en er is dertig keer 
nalevingshulp verleend. Nalevingshulp wordt door de controleur gegeven bij kleine 
overtredingen die geen gevaar opleveren voor, tijdens, en/of na het transport. De 
controleur verleent dan assistentie om de overtreding op te heffen. Verder is in vier 
gevallen de casus overgedragen aan ILT. Bij drie van deze gevallen betrof het een 
civiele vervoerder. 
Een overtreding die het KMCGS vaak constateert, is foutieve stuwage van containers 
of vervoerseenheden. Het KMCGS ziet dit als een punt van zorg, en de organisatie 
zou hier extra aandacht aan moeten geven. De gevolgen van het verkeerd beladen 
van een container of vervoerseenheid, of het schuiven van de lading in een 
container of een vervoerseenheid, kunnen ernstig zijn. 
 Verpakkingen 
In 2020 heeft het KMCGS geconstateerd dat de tankcontainers van Defensie niet 
voorzien waren van de betreffende tankcode en dat de documentatie niet 
beschikbaar was. Het KMCGS heeft dit gezamenlijk met de ILT aangepakt en contact 
opgenomen met de verantwoordelijke systeemmanager. De organisatie heeft dit 
voortvarend aangepakt en inmiddels zijn nagenoeg alle tankcontainers 
gemodificeerd (tankcode is aangebracht) en is de documentatie beschikbaar. Dit 
alles is binnen de gestelde termijn op orde gebracht. Hiermee is voorkomen dat het 
KMCGS handhavend moest gaan optreden en kunnen de tankcontainers gebruikt 
blijven worden. 
Ten aanzien van de problematiek met diverse munitieverpakkingen (UN-kenmerken, 
DEF-kenmerken, keuringsrapporten) is er voor het vervoer binnen Nederland een 
ontheffing gegeven. Daarmee is het probleem met betrekking tot het vervoer in 
Nederland (tijdelijk) opgelost. Het vervoer van deze verpakkingen in het buitenland 
is echter nog steeds een probleem. Er wordt door het Defensie Munitiebedrijf en de 
Defensie Materieelorganisatie gewerkt aan een oplossing voor dit probleem. Het 
KMCGS kijkt hierbij van de zijlijn mee en levert waar nodig advies. 
Bovenstaande heeft ertoe geleid dat het KMCGS in 2021 extra aandacht zal hebben 
voor de kenmerking, keuringen en de daarbij behorende documentatie van alle 
soorten verpakkingen (van tankwagen tot munitiekist). 
 
                                                
2
 Dit betreft de risicocategorieën zoals beschreven in de Richtlijn voor Strafvordering Wet 
vervoer gevaarlijke stoffen ten aanzien van vervoer over de weg (2018R014) 

1.5.5 Samen sterk 
De COVID-19 crisis heeft ervoor gezorgd dat de fysieke samenwerking met andere 
toezichthouders en ketenpartners nauwelijks uitgevoerd kon worden. Op andere 
gebieden is de samenwerking onverminderd doorgegaan, zij het vaak in aangepaste 
vorm. Op sommige punten is de samenwerking zelfs geïntensiveerd. Vergaderingen 
etc. hebben grotendeels digitaal plaatsgevonden. 
In 2020 heeft het KMCGS deelgenomen aan diverse overlegfora met interne en 
ketenpartners. 
 Toezichtberaad Defensie 
De samenwerking met de Inspectie Veiligheid Defensie (IVD) en de andere interne 
toezichthouders bij Defensie is in 2020 verder versterkt. De Inspecteur-Generaal 
Veiligheid fungeert als coördinerend toezichthouder en is voorzitter van het 
Toezichtberaad Defensie. Het ingezette traject om de samenwerking tussen de 
toezichthouders te intensiveren, is in 2020 verder doorgezet. De toezichthouders 
zien in de intensivering van de samenwerking kansen om elkaar te versterken. Het  
doel is het verhogen van de kwaliteit en de samenhang van het toezicht bij Defensie 
door interprofessionele samenwerking tussen de toezichthouders, meer duidelijkheid 
voor de krijgsmachtdelen en een krachtiger toezichtgeluid voor Defensie als geheel. 
 Inspectie Leefomgeving en Transport 
De samenwerking met ILT heeft zich in 2020 vooral gericht op de samenwerking op 
het gebied van vervoer van gevaarlijke stoffen. Deze samenwerking verloopt verder 
goed. Het initiatief van ILT om samen met de IVD en het KMCGS onderzoek te doen 
naar de retourstromen van munitie heeft door de COVID-19 crisis in 2020 geen 
navolging gekregen. Het plan is om dit in 2021 uit te gaan voeren. 
 Militaire Luchtvaart Autoriteit 
In 2020 is er diverse malen ad-hoc overleg geweest met de gevaarlijke stoffen- 
specialist van de MLA. Verder is er contact geweest met de jurist van de MLA over 
de evaluatie van de wet- en regelgeving betreffende het vervoer van gevaarlijke 
stoffen door de lucht. Er is een initiatief ontplooid voor een “driehoeksoverleg” 
tussen de MLA, het Openbaar Ministerie en het KMCGS. Het eerste overleg zal in het 
eerste kwartaal van 2021 plaatsvinden. 
 Beveiligingsautoriteit 
Op verzoek van de Beveiligingsautoriteit in 2014, heeft het KMCGS de naleving van 
de beveiligingsmaatregelen uit de publicatie C/007 “Beveiligingsmaatregelen voor 
het vervoer van munitie, granaten, explosieven en springmiddelen” in zijn toezicht 
betrokken.  
Dit verzoek is in 2020 voortgezet als regulier onderdeel van het toezicht op het 
vervoer van High Consequence Dangerous Goods (HCDG-goederen) en de hiervoor 
voorgeschreven beveiligingsmaatregelen uit hoofdstuk 1.10 van het ADR. 
 Militaire Commissie Gevaarlijke Stoffen 
De samenwerking tussen de MCGS en het KMCGS bestond ook in 2020 voor het 
merendeel uit ad-hoc-overleg over de inhoud van door de MCGS gegeven 
ontheffingen op de MP 40-21 en over de interpretatie van artikelen uit MP 40-21. 
Het informele, vakinhoudelijke overleg om de samenwerking verder te versterken, is 
opgestart maar de COVID-19 crisis maakt het momenteel lastig om daar de invulling 
aan te geven die beide partijen wenselijk achten. 
 Openbaar Ministerie 
De samenwerking met het Openbaar Ministerie is in 2020 goed en soepel verlopen.  
Er is intensief samengewerkt bij twee complexe zaken die het KMCGS bij het 
Openbaar Ministerie heeft aangedragen. Deze zaken zullen ook in 2021 nog 
doorlopen. 

wet- en regelgeving voldoet en de oorzaak blijkt niet incidenteel maar structureel 
van aard te zijn (er zijn bijvoorbeeld geen keuringscertificaten beschikbaar), legt de 
organisatie zich daar niet gemakkelijk bij neer. Zij zoekt dan naar wegen om het 
transport bij uitzondering of met een ontheffing toch doorgang te laten vinden, 
terwijl mijns inziens, de inspanningen erop gericht zouden moeten zijn om het 
transport alsnog conform de wet- en regelgeving te laten plaatsvinden. Verder zou 
het voldoen aan wet- en regelgeving beter in de verwervingsprocessen van Defensie 
kunnen worden ingebed. Daarmee kan Defensie, door aan de “voorkant” wat extra 
te investeren, voorkomen dat (operationele) bedrijfsprocessen worden gefrustreerd 
en later alsnog aan wet- en regelgeving moeten worden aangepast. 
De bedrijfssoftware van Defensie, SAP, is nog onvoldoende voorbereid op het 
verzenden van gevaarlijke stoffen. Verder is nog niet duidelijk wat het overgaan 
naar SAP voor het beheer van munitie zal betekenen. Er is een aantal knelpunten op 
het gebied van vervoer, opslag en behandeling van gevaarlijke stoffen in SAP 
onderkend en die zijn door de organisatie opgepakt. Het is essentieel dat de 
stamgegevens van gevaarlijke stoffen correct en volledig in SAP worden ingevoerd 
zodat de benodigde informatie beschikbaar is voor iedereen die betrokken is bij de 
processen met betrekking tot vervoer, opslag, en behandeling van gevaarlijke 
stoffen. Zo kunnen de risico’s bij het vervoer van gevaarlijke stoffen beter worden 
beoordeeld en overtredingen van wet- en regelgeving worden voorkomen. 
Ook binnen het domein van gevaarlijke stoffen ervaart men regeldruk en is er 
behoefte aan deregulering om de processen beter werkbaar te maken. Dit betreft 
niet de nationale en internationale wet- en regelgeving en verdragen, maar de 
interne regelgeving van Defensie zelf. Zoals in eerdere verslagen is beschreven, 
speelt dit met name in het munitiedomein. Als onderdeel van het programma Obelix 
wordt deze situatie aangepakt. Obelix is een programma dat namens de 
Hoofddirectie Bedrijfsvoering en de Defensie Materieelorganisatie de samenhang 
tussen alle verbeteringen in het munitiedomein bewaakt, verbeteringen in gang zet 
en regie voert op de uitvoering daarvan. Het op orde brengen van regelgeving en 
overige documentatie binnen het munitiedomein, is een van de pijlers van Obelix. 
Het op orde brengen van de enorme hoeveelheid aan voorschriften en andere 
documenten vergt echter nog enige tijd, volgens de planning van Obelix tot eind 
2021. 
Begin november zijn er twee delen van de MP 40-21 vastgesteld, te weten:  
 MP 40-21 deel II Opslag gevaarlijke stoffen te velde;  
 MP 40-21 deel III Intern vervoer gevaarlijke stoffen. 
De verwachting is dat deel I van de MP 40-21 in 2021 vastgesteld zal gaan worden. 
De vaststelling hiervan heeft al lang op zich laten wachten en is belangrijk omdat de 
huidige versie verouderd is. 
3
Het KMCGS heeft geconstateerd dat op de CA-verklaringen van de Nederlandse 
Militaire Autoriteit, vermeld staat dat deze alleen van toepassing zijn op het vervoer 
4 5 6
conform de WVGS (ADR , RID , ADN ) en het vervoer door de lucht met 
Nederlandse militaire luchtvaartuigen. Het vervoeren van door Nederland 
geclassificeerde munitie over zee en door de lucht (anders dan met in Nederland 
geregistreerde militaire luchtvaartuigen) is dus momenteel niet mogelijk. In de 
7
nieuwe STANAG 4441 (AMovP-6 ), die nog geïmplementeerd moet worden, is de 
MCGS benoemd als bevoegde Militaire Autoriteit voor alle modaliteiten. De MCGS 
                                                
3
 Verklaring van de Competente Autoriteit 
4
 Europese overeenkomst betreffende het vervoer van gevaarlijke stoffen over de weg 
5
 Europese overeenkomst betreffende het vervoer van gevaarlijke stoffen per spoor 
6
 Europese overeenkomst betreffende het vervoer van gevaarlijke stoffen over binnenwateren 
7
 Allied Multi-Modal Transportation of Dangerous Goods Directive 

dit moment niet bekend. Hoeveel er in 2020 is afgevoerd is mij eveneens 
niet bekend.  
 Zorg dat de MCGS in staat wordt gesteld om invulling te geven aan de taken 
als Militaire Autoriteit voor alle vervoersmodaliteiten, om de STANAG 4441 
op de juiste wijze te implementeren. 
 Geef aandacht aan de verdere opvolging van de acties uit de bijlage bij de 
Nota Opvolging acties toezichtjaarverslagen 2016 en 2017 (BS201812508) 
en de aanbevelingen uit de jaarverslagen 2018 en 2019 van het KMCGS. 
  

