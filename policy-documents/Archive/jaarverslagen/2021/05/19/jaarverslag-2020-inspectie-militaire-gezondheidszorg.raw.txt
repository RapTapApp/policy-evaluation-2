Inspectie Militaire Gezondheidszorg  |  Jaarverslag 2020 
Jaarverslag 2020 
Inspectie Militaire Gezondheidszorg 
1 

Inspectie Militaire Gezondheidszorg  |  Jaarverslag 2020 
3 

Inspectie Militaire Gezondheidszorg  |  Jaarverslag 2020 
1 Voorwoord 
Dit is het jaarverslag 2020 van de Inspectie Militaire Gezondheidszorg (IMG). Nederland werd 
in 2020 geconfronteerd met een pandemie, COVID-19. Deze pandemie heeft ook invloed 
gehad op de werkzaamheden van de IMG en de totstandkoming van dit jaarverslag. 
De werkwijze is tijdens de eerste golf aangepast. Fysieke inspecties werden zeer beperkt 
uitgevoerd en het merendeel van de gesprekken vond middels digitale media plaats. 
Voorgenomen inspecties van- en werkbezoeken aan oefeningen en missiegebieden vonden 
geen doorgang. Na de zomer heeft de IMG de inspecties van het Eerstelijns Gezondheidszorg 
Bedrijf (EGB) en de Defensie Tandheelkundige Dienst (DTD) weer opgepakt met inachtneming 
van de COVID-19 maatregelen. Niet alle themaonderzoeken zoals beschreven in het jaarplan 
konden (volledig) uitgevoerd worden. Enerzijds door de beperkte mogelijkheden en 
risicobeperking gezien de COVID-19 anderzijds door het feit dat de capaciteit van de IMG ook 
beperkt werd door langdurige afwezigheid van medewerkers door ziekte. Daar waar 
themaonderzoeken afgerond zijn vindt u de resultaten terug in Hoofdstuk 6. De IMG heeft 
gemeend een separaat hoofdstuk volledig te wijden aan de militaire gezondheidszorg en 
COVID-19 (Hoofdstuk 4). Dit onderzoek was natuurlijk niet gepland, maar was en is voor de 
IMG een belangrijk toezichtitem. 
2020 Kenmerkte zich ook door verdere ontwikkelingen met betrekking tot het interne 
toezicht binnen Defensie. Ook de afstemming en samenwerking met externe toezichthouders 
is geïntensiveerd (Hoofdstuk 8). 
De IMG heeft daarnaast kritisch haar eigen werkwijze onder de loep genomen en dit heeft 
geresulteerd in een missie/visie document waarin het meerjarenbeleid van de IMG is 
beschreven. Aandachtspunten voortkomend uit dit document vindt u terug in Hoofdstuk 9 en 
“toezicht in context” in de bijlage. In dit hoofdstuk worden tevens de belangrijkste 
constateringen van de laatste vijf jaarverslagen van de IMG en de ontwikkelingen die als 
gevolg hiervan al dan niet hebben plaatsgevonden aangehaald. 
Als laatste wil ik vermelden dat de IMG tijdens haar gesprekken, werkbezoeken en inspecties 
ook gesproken heeft met operationele commandanten en vertegenwoordigers van de 
medezeggenschapscommissies met als reden om een indruk te krijgen hoe de geneeskundige 
ondersteuning zowel regulier als operationeel ervaren wordt door de “klant”.  
Al met al heeft de IMG door de omstandigheden haar focus in 2020 moeten aanpassen 
waarbij echter het hoofddoel het verbeteren van de kwaliteit van zorg en het stimuleren van 
veiligheid zowel binnen de militaire gezondheidszorg, voedselveiligheid als 
stralingsbescherming wel behaald is. 
De Inspecteur Militaire Gezondheidszorg, 
Kolonel drs. M.H.G.B. Heuts 
Huisarts (niet praktiserend) 
1 

Inspectie Militaire Gezondheidszorg  |  Jaarverslag 2020 
2 Reflectie 
 
2.1 Terugblik op constateringen jaarverslag 2019 
 
Voorafgaand aan het feitelijke verslag wordt in dit hoofdstuk stilgestaan bij de 
ontwikkelingen naar aanleiding van de belangrijkste constateringen in het voorgaande 
jaarverslag. Hiermee wordt beoogd een beter beeld te geven van afgesloten en eventueel nog 
lopende zaken. De belangrijkste bevindingen worden ieder jaar gemeld in de “blauwe 
katernen”. 
 
Aanstellingskeuring behoeft verbetering qua inrichting en kwaliteitsborging 
Op het gebied van de interne kwaliteitscontrole zijn bij Dienstencentrum Personeelslogistiek 
(DC PL)/sectie Medische Keuringen (MK) vorderingen gemaakt. Zo is er een kwaliteitsmanager 
en een extra kwaliteitsmedewerker aangesteld. Interne protocollen zijn in kaart gebracht en 
aangepast. Het kwaliteitshandboek is geactualiseerd naar de nieuwe keuringssystematiek en 
veel van de processen en werkinstructies zijn aangepast. Het kwaliteitsoverleg is beter 
gestructureerd. Op de externe kwaliteitscontrole zijn eveneens vorderingen gemaakt. In juli 
2020 heeft de sectie MK met goed gevolg het ISO-9001:2015 certificaat behaald. De auditor 
maakte complimenten over de vooruitgang die, in korte tijd, op kwaliteitsgebied is bereikt. In 
april 2021 vindt een reguliere externe her-audit plaats. 
 
Militair geneeskundige opleidingen kampen met ontoereikende middelen & Personele 
tekorten bij artsen en verpleegkundigen nog niet opgelost 
Het Defensie Gezondheidszorg Opleidings- en Trainingscentrum (DGOTC) heeft steeds 
ingezet op drie pijlers om de opgelegde doelstellingen te kunnen behalen. Met name 
essentiële randvoorwaardelijke zaken op personeels- en Informatie en Communicatie 
Technologie (ICT)-gebied vormen nog steeds een knelpunt. Om aan de klantvraag te voldoen 
met het groeiend aantal Officieren artsen en officieren logistiek geneeskundige dienst (off log 
gnkd) en Onderofficieren log gnkd en verpleegkundige dient het DGOTC adaptief te zijn, 
waarbij de inrichting van de eerder genoemde randvoorwaarden essentieel is. De drie pijlers 
zijn:  
- Onderwijsvernieuwing 
Het DGOTC beschikt over een online leeromgeving, digitale leermiddelen zoals een iPad 
voor elke lerende, Virtual Reality lesmateriaal en hybrid classrooms, de ICT infrastructuur 
is echter niet berekend op intensief gebruik van deze moderne onderwijsleermiddelen. Het 
DGOTC beschikt over wifi, maar niet over een vaste bekabeling en 4G waardoor alle 
systemen stabiel kunnen draaien. Integrale grootschalige verbeteringen op het gebied van 
ICT infra en IV/ICT architectuur zijn nog steeds noodzakelijk om de onderwijsvernieuwing 
door te zetten teneinde zowel kwalitatief als kwantitatief hoogwaardige opleidingen, 
trainingen en kennisproductie te kunnen leveren. 
- Strategische partners 
Het DGOTC bouwt aan een flexibele schil met als doel om flexibel mee te bewegen met de 
behoeften vanuit de Operationele Commando's (OpCo’s) ten behoeve van hun 
inzetgereedheid. De afgelopen jaren is vanuit de visie van DGOTC, waarbij de eenheden 
zich mede-eigenaar voelen, co-creatie tot stand gekomen. Diverse opleidingen worden 
decentraal gegeven met capaciteit of geld van de OpCo’s onder toeziend oog van DGOTC 
om de kwaliteit te bewaken. Het DGOTC beschikt structureel over onvoldoende budget 
om de wendbaarheid te continueren. 
- Ophogen organisatietabel (OT) 
De derde oplossingsrichting om te kunnen voldoen aan de klantvraag is het ophogen van 
de formatie of OT zoals deze binnen Defensie wordt genoemd. DGOTC zit in een 
reorganisatietraject voor doorontwikkeling Krijgsmacht (DOKM)-functies. De hierin 
gevraagde capaciteitsophoging zal niet afdoende zijn om volledig aan de klantvraag te 
kunnen voldoen. 
 
  
3 

Inspectie Militaire Gezondheidszorg  |  Jaarverslag 2020 
Accreditatie EGB, CMH en DGOTC toont kwaliteitsbesef en procedure borging 
In navolging van het EGB in 2019 hebben afgelopen jaar het Centraal Militair Hospitaal (CMH) 
en de DTD hun certificering behaald. Door het behalen en vasthouden van de certificeringen 
van de reguliere gezondheidsbedrijven van de MGZ is Defensie gegarandeerd van een in basis 
goed functionerend gezondheidszorgsysteem op het gebied van kwaliteit en veiligheid. 
 
 
2.2 Terugblik op het toezichtjaarplan 2020 
 
In het toezichtjaarplan zijn middels een toezichtfilter de voor 2020 specifieke 
toezichtonderwerpen vastgesteld. Deze onderwerpen komen voort uit de algemeen voor de 
IMG bepaalde toezichtvelden, maar ook uit de ontvangen meldingen en eerdere bevindingen. 
Deze toezichtonderwerpen zijn vervolgens geprioriteerd en in een kwartaalplanning 
weggezet. Het jaarplan is in september aangeboden aan de plaatsvervangend Secretaris-
Generaal (p-SG) en in het toezichthoudersoverleg afgestemd met de andere toezichthouders 
van Defensie alvorens te worden vastgesteld. 
 
De prioriteiten zoals aangegeven in het jaarplan waren: 
 
Prioriteit I 
- Operationele inzet en kwaliteit geneeskundig personeel 
- Materieel operationele zorg: bewakingsapparatuur in de keten 
- Operationele radiologie/protocollen Kernenergiewet (Kew)-dossiers 
stralingsbescherming/meting 
- Patiëntinformatie eerste lijn 
- Spoeduitrusting EGB 
- Samenwerking/taaktoedeling/inhuur-EGB 
- Uitvoering verbeterplannen via het eenduidige format Specifiek Meetbaar Acceptabel 
Realistisch Tijdgebonden  
- Revalidatie en re-integratie in de eerste lijn 
- Patiëntveiligheid Militair Revalidatie Centrum (MRC) medicatie/medicatieverificatie 
 
Prioriteit II 
- Voedselveiligheid operationele catering 
- Zelfhulp Kameradenhulp (ZHKH) 
- Kwaliteit en capaciteit geneeskundig personeel 
- Eenheid van zorgvisie EGB/DTD 
- E-learning EGB 
- Protocollering sterilisatie EGB 
- Infrastructuur EGB, DTD en Paresto 
- Afhandeling klachten/incidenten door zorginstellingen 
- CMH één balie concept synergie 
- CMH scopenreiniging Keel Neus Oren (KNO)/urologie 
 
Aan de voornoemde onderwerpen is aandacht besteed verdeeld door middel van de volgende 
inspectie-instrumenten: Algemeen Toezicht, Thematisch Toezicht, Speerpuntenonderzoek en 
door middel van gesprekken met verantwoordelijke functionarissen. Nog niet afgeronde, of 
doorlopende aandachtspunten staan ook in 2021 op de agenda. 
 
 
  
5 

Inspectie Militaire Gezondheidszorg  |  Jaarverslag 2020 
 
 
 
 
 
 
 
 
 
 
 
 
 
 
 
Patiëntinfo eerste lijn verbeterd 
 
Zowel voor het EGB als de DTD geldt dat er op intranet voldoende 
 
patiëntinformatie aanwezig is, maar deze is bij beide voor patiënten lastig te 
 
vinden en deze vraagt nog te veel muisklikken. De DTD heeft gekozen om 
 
informatie voornamelijk via intranet bekend te stellen, het EGB zowel op 
 
intranet als met patiëntfolders. Het actueel houden is daarbij essentieel  
 
 
 
 
Zicht op werkkleding eerste lijn ontbreekt nog steeds 
 
Voor de EGB en de DTD zorgverleners zijn nog altijd geen werkkledingpakketten 
 
beschikbaar. Ondanks toezeggingen vanuit KPU lijken ook in 2021 geen 
 
pakketten geleverd te worden. Voldoen aan de hygiëne eisen staat hierdoor 
 
steeds meer onder druk. De IMG heeft een aanwijzing gegeven om op korte 
 termijn in adequate werkkleding te voorzien. 
 
 
 
 
Medische registratiesystemen en archivering vereisen aandacht 
 
De ontwikkeling en implementatie van een nieuw eerstelijns registratiesysteem 
 
is in volle gang. Daarbij vergt de inbedding van de bedrijfsgeneeskundige module 
 
speciale aandacht. Dit geldt ook voor de archivering van papieren dossiers en een 
 
adequate regeling van de toegankelijkheid na digitalisering. 
 
 
 
 
Infra Gezondheidscentra en Paresto-voorzieningen nog altijd problematisch 
 
9)Ondanks oplevering van enkele goede nieuwbouw en verbouw voorzieningen, 
 
blijft de infra van de gezondheidscentra, de tandheelkundige centra en Paresto 
 
ook de komende jaren een aandachtspunt. 
 
 
 
 
Onvoldoende borging regelgeving bij aanschaf stralingsbronnen. 
 
10)Uit onderzoek van de SBD blijkt dat de rol van de verwervingsautoriteit 
 
(DMO) bij het verwerven van stralingsbronnen niet meer exclusief is. Er zijn 
 
diverse verwervingstrajecten op eenheidsniveau die buiten de 
 
verwervingsautoriteit om kunnen worden aangelopen, waardoor er bronnen 
 
niet conform regelgeving worden aangeschaft. De regelgeving omtrent het 
 
verwervingstraject dient te worden aangescherpt. 
 
  
 
 
Samenwerking toezichthouders vordert langzaam 
 
11)Intensivering van de samenwerking tussen de interne toezichthouders kan een 
 
kwaliteitsverbetering opleveren; het proces daartoe verloopt echter zeer traag en 
  
kost veel van de toch al schaarse capaciteit van de IMG. 
7 

Inspectie Militaire Gezondheidszorg  |  Jaarverslag 2020 
4.3 Invloed COVID-19 op reguliere MGZ 
 
COVID-19 heeft in de volle breedte invloed gehad op de reguliere zorg van de MGZ. De IMG 
heeft in navolging van de Inspectie Gezondheidszorg en Jeugd (IGJ) en Rijksinstituut voor 
Volksgezondheid (RIVM) een data-analyse laten uitvoeren bij de onderdelen van de reguliere 
MGZ. Deze analyse was vooral bedoeld om inzicht te krijgen hoe groot het effect was van alle 
COVID-19-maatregelen op de hoeveelheid geleverde zorg. De cijfers van 2020 zijn vergeleken 
met 2019, zodat verschillen die zichtbaar werden, door de verschillende commandanten 
konden worden verklaard. Verder zijn de cijfers daar waar mogelijk vergeleken met het 
1.  
landelijke gemiddelde civiel
 
EGB  
Bedrijfsgeneeskundige zorg (BGZ)-
Bedrijfsartsen consulten
consulten en afname van 2019 2020
huisartsenzorg. 
Tijdens de uitgevoerde inspecties 
binnen de Gezondheidscentra (GC) heeft 
de IMG extra aandacht gehad voor de 
invloed van COVID-19 op zorg en op de 
zorgverleners zelf. In gesprekken 
kwamen een aantal zaken duidelijk naar 
voren. Personeelsleden binnen de GC 
gaven aan dat het zich veilig voelde bij 
het werken met COVID-19 verdachte 
patiënten: zij hadden voldoende 
persoonlijke beschermingsmiddelen 
Huisartsen consulten
2019 2020
(PBM) en de aanpassingen in de 
werkwijzen waren goed. Zij gaven aan 
dat binnen de GC snel is gereageerd op 
de veranderde omstandigheden en dat 
iedereen binnen het GC zijn 
verantwoordelijkheid heeft genomen.  
 
COVID-19 en de daaropvolgende 
maatregelen hebben wel geleid tot een 
daling van het aantal consulten bij 
huisartsen en fysiotherapeuten van het 
EGB. Het aantal BGZ- consulten steeg 
fysiotherapeutische behandelingen
juist in 2020. Bij het EGB was de daling 
2019 2020
van huisartsconsulten voor niet urgente 
aandoeningen in april 66% dat is 5% 
hoger ten opzichte van landelijk-
gemiddelde civiel van 61%. Het verschil 
met landelijk was dat de huisartsenzorg 
binnen het EGB het gehele jaar 
achterbleef met het aantal 
huisartsconsulten van 2019 terwijl 
landelijk vanaf eind mei dit weer op het 
niveau van 2019 zat. De eerstelijns 
fysiotherapie heeft net als civiel een 
terugval van zorg gekend van 77% in de maand april. Vanaf juni is het herstel weer ingetreden 
en komen de aantallen behandelingen weer terug op het niveau van 2019. 
 
Alles welbeschouwd zagen we binnen het EGB een afname van huisartsengeneeskunde. Dit is 
voor de IMG niet verontrustend, omdat de afname binnen de benchmark civiel valt. Waar de 
IMG zich wel zorgen om maakt is dat de thuiswerkende militair sneller een civiele huisarts in 
zijn woonomgeving zal consulteren, waarbij het risico ontstaat dat extern gemaakte 
afspraken onvoldoende zullen worden teruggekoppeld en het medisch dossier van de militair 
niet meer compleet zal zijn. 
 
                                                           
1
 RIVM kort-cyclische rapportage indirecte effecten COVID-19 op zorg en gezondheid 
9 

Inspectie Militaire Gezondheidszorg  |  Jaarverslag 2020 
MGGZ  
Er was in 2020 en terugval in het aantal verwijzingen maar het aantal behandelingen is 
nagenoeg gelijk gebleven. 
De Militaire Geestelijke Gezondheidszorg 
(MGGZ) heeft net zoals de andere 
2019 2020
Aantal verwijzingen MGGZ
bedrijven binnen de reguliere MGZ een 
terugval gezien in het aanbod van 
patiënten. Ten opzichte van 2019 is het 
aantal verwijzingen in 2020 met 13% 
gedaald. De daling was het sterkst 
waarneembaar in de maanden maart, 
april en mei hier is een daling te zien van 
verwijzingen van 33% . In de maand april 
was een terugval van 54% 
waarneembaar dat is vergelijkbaar met 
het landelijk gemiddelde van 51%. Kort 
daarna begon de zomerperiode, een tijd die ieder jaar een daling van het aantal 
aanmeldingen kent. In het laatste kwartaal van 2020 waren er minder aanmeldingen dan het 
jaar ervoor, maar het voornaamste verschil in het aantal aanmeldingen tussen 2019 en 2020 is 
opgetreden in de eerste COVID-19-periode. Dit past bij het landelijke beeld waarin 
zorgvragers terughoudend waren. 
 
Het aantal geregistreerde behandelingen is 
2019 2020
aantal behandelingen 
in de jaren 2019 en 2020 vrijwel gelijk. Hier 
zijn geen duidelijke effecten van COVID-19 
zichtbaar. Het lagere aantal verwijzingen in 
2020 impliceert dat er per traject in 2019 
meer is geregistreerd. De verschillen zijn 
echter weer niet dusdanig, dat er een relatie 
of effect toegeschreven kan worden aan de 
COVID-19-periode. 
 
Alle behandelaren kregen kort na de eerste 
lockdown de beschikking over iPads. Deze 
zijn gebruikt ten behoeve van beeldbeldsessies bij individuele behandelingen en 
groepssessies. Zo is de productie van de MGGZ op peil gebleven. Omdat het aantal patiënten 
in het 1e kwartaal hoger lag dan in 2019, is per patiënt in de periode april tot augustus in 
verhouding minder therapie gegeven dan in 2019. 
 
Nog steeds wordt gebruik gemaakt van iPads als hulpmiddelen en is uit een enquête onder de 
cliënten van de MGGZ gebleken dat zij een combinatie van face-to-face gesprekken en 
beeldbelsessies in veel gevallen acceptabel vinden. 
 
DTD 
Er was in 2020 een terugval van zorg in de eerste golf maar deze was weer snel boven het 
oude niveau en zorg ingehaald. 
In maart 2020 heeft de commandant DTD (C-DTD) in samenspraak met C-Defensie 
Gezondheidszorg Organisatie (DGO) besloten dat Defensie het advies van de Koninklijke 
Nederlandse Maatschappij tot bevordering der Tandheelkunde (KNMT) grotendeels 
overneemt. Overname van KMNT-advies om per direct de tandheelkundige zorg verregaand 
af te schalen en alleen nog patiënten te behandelen die niet met pijnstilling te onderdrukken 
pijnklachten hadden en traumata was voor Defensie om operationele redenen niet mogelijk.  
 
Alle DTD-regio’s zijn verantwoordelijk 
2019 2020
Omzet van DTD
gebleven voor het behandelen van 
klachten van patiënten. Dit betrof niet 
alleen spoedklachten zoals trauma, pijn, 
zwelling maar ook afgebroken 
elementen of vullingen, losse kronen 
etc. Diagnoses werden gesteld door de 
tandarts en niet via de telefoon. Ook 
militairen die op korte termijn 
daadwerkelijk ingezet werden, hebben 
11 

Inspectie Militaire Gezondheidszorg  |  Jaarverslag 2020 
over hoe zij de medische ondersteuning hadden georganiseerd en in het bijzonder hoe zij 
zouden handelen bij verdenking van COVID-19 besmetting. Wat de IMG opviel was dat er 
binnen Defensie, afgezien van de algemene richtlijnen, geen centrale aansturing was van het 
COVID-19-beleid gedurende de verschillende oefeningen. Dit betekende dat oefenende 
eenheden zelf konden beslissen over wanneer en hoe militairen met klachten getest werden 
en hoe te handelen bij personeel dat uit de directe omgeving van een mogelijk besmet 
persoon kwam. Dit bracht onduidelijkheid met zich mee en resulteerde erin dat mensen 
onzeker werden over hun gezondheidssituatie. De IMG concludeert dat een niet centraal 
aangestuurd beleid bijdraagt aan onduidelijkheid bij het personeel en willekeur van handelen 
en interpretatie van de geldende richtlijnen, waardoor er een suboptimale situatie is ontstaan 
in de zorg voor het personeel. 
 
De uitzending naar inzetgebieden had beperkt te lijden onder de COVID-19 pandemie. De 
voorzorgsmaatregelen zoals quarantaine verzwaarden de uitzendingen en zorgden voor extra 
belasting bij het personeel. Tot nu toe heeft COVID-19 geen grote impact gehad op het 
zorgsysteem in de inzetgebieden. Er zijn vanuit Litouwen een aantal militairen vanwege 
COVID-19 besmetting gerepatrieerd. De voornamelijk gezonde jonge militair lijkt vooralsnog 
niet te veel nadelige effecten te ondervinden van een COVID-19 besmetting en de mogelijke 
overbelasting binnen de operationele zorgsystemen bleeft dus uit. 
 
 
4.5 Inzet militair zorgpersoneel in civiele zorg 
 
De IMG heeft een werkbezoek gebracht aan het UMCU. Hier had Defensie samen met 
personeel van het UMCU twee COVID-19-afdelingen ingericht. Uit de evaluatie van de eerste 
golf COVID-19 van maart tot mei 2020 was gebleken dat het zeer gefragmenteerd inzetten 
van militair zorgpersoneel in diverse civiele instellingen een negatieve invloed had op goede 
coördinatie, voorbereiding en begeleiding van dit zorgpersoneel. Ook werden vanuit de 
diverse eenheden verschillende rechtspositionele keuzes gemaakt. Een steunverlener kon 
daarom op andere rechtsvoorwaarden op een afdeling werken dan zijn collega van een 
andere eenheid bij dezelfde ondersteuning.  
Mede door deze ervaringen is bij de tweede golf aan steunverleningsaanvragen besloten 
personeel veel meer geclusterd in te zetten.  
 
Een van deze steunverleningen in de tweede golf was de inzet van 160 man Defensie 
zorgpersoneel in het UMCU. In samenwerking met personeel van UMCU zijn 2 regio COVID-19 
afdelingen geopend. 
 
De ervaringen van de verschillende zorgverleners waren voornamelijk goed. Door de 
intensieve samenwerking met de civiele collega’s ontstond wederzijds respect en begrip. 
Civiel zorgpersoneel was verrast hoe adaptief de militaire collega’s waren en hoe zij omgingen 
met de moeilijke omstandigheden. Aan de andere kant leerden de militair verpleegkundigen 
van hun burgercollega’s over intensieve ziekenhuiszorg. Ook werd gebruik gemaakt van veel 
ondersteunend personeel (niet Beroepen in de Individuele Gezondheidszorg (BIG) 
geregistreerd) om de verpleegkundigen op de afdeling te ondersteunen. Zij zorgden dat de 
logistiek op de afdeling geregeld werd en dat de verpleegkundige de volle aandacht kon 
hebben voor de patiënt. De IMG stelt vast dat de lessen uit de eerste golf nog niet volledige 
zijn verwerkt in een hernieuwde aanpak in de tweede besmettingsgolf. 
 
Een nadeel van alle inzet van militair zorgpersoneel was dat zij nauwelijks toekwamen aan 
hun eigen niveautrainingen. Daar waar de basisgeneeskundige taken in de ziekenhuizen goed 
onderhouden werden, was er geen of nauwelijks ruimte voor niveau 2/3 trainingen en dus het 
bijhouden van de skills en drills met de operationele eenheden. Inzet van militair 
zorgpersoneel in de civiele omgeving gedurende COVID-19 heeft dus een negatieve invloed 
op de beschikbaarheid en het trainingsniveau van dit personeel voor de operationele taak en 
de training van operationele eenheden. 
  
13 

Inspectie Militaire Gezondheidszorg  |  Jaarverslag 2020 
Driehoeksoverleg C-DGO H-cluster gezondheidskundig beleid en IMG 
In 2020 heeft het driehoeksoverleg tussen C DGO/MGA, Hoofd Cluster Gezondheid van de 
Hoofd Directie Personeel (HDP) en de IMG meerdere malen plaatsgevonden. Tijdens dit 
informele overleg worden alle actuele zaken besproken die bij de verschillende deelnemers 
aandacht heeft. Ook hier was COVID-19 een terugkerend onderwerp. De organisatie van de 
ondersteuning civiel, de testmogelijkheden, de vaccinaties, de IC-capaciteit en de invloed op 
gereedstelling zijn besproken. Daarnaast waren tuchtzaken, de Aanwijzingen Militaire 
Gezondheidszorg van de HDP, de governance, de status van  het Koninklijk Tehuis voor Oud-
Militairen en Museum (KTOMM) Bronbeek en de ontwikkelingen met betrekking tot 
toezichthouders onderwerp van gesprek. Naast het driehoeksoverleg is er regelmatig contact 
tussen de functionarissen om elkaar continu op de hoogte te houden van belangrijke zaken 
die invloed hebben op de kwaliteit van de MGZ, zowel positief als negatief 
 
Gesprekken met C-CMH, plv-C-CMH  
Medio januari werd tijdens een bezoek aan het Centraal Militair Hospitaal gesproken met de 
commandant, plaatsvervangend commandant en hoofd bedrijfsvoering. Belangrijk 
onderwerp vormde de lopende Nederlands Instituut voor Accreditatie in de Zorg (NIAZ)-
certificering en alle daarvoor verrichte acties op het gebied van kwaliteitsborging, 
gehanteerde normen en verdeling van verantwoordelijkheden. In het kader van dit laatste is 
ook de governance-structuur aan de orde gesteld en met name het ontbreken van een Raad 
van Toezicht,  
Gesproken is ook over de bedrijfsvoering en het aantal klinische en poliklinische 
verrichtingen, het wegvallen van de specialistische keuringsonderzoeken en de weglek van 
zorg. Daarnaast zijn de klachten en calamiteitenmeldingen besproken, evenals de Veilig 
Incident Melden (VIM)-meldingen en de daarop genomen verbeteracties. Een ander 
onderwerp was privacy onder de Europees geldende Algemene Verordening 
Gegevensbescherming (AVG), naast het patiëntenportaal, zorgmail en het elektronisch 
voorschrijfsysteem. 
Daarnaast is de implementatie van het Convenant Medische Technologie (CMT) aan de orde 
gesteld, naast de verbetering van de klinische en poliklinische medicatieverificatie. De 
personele bezetting op de operatieafdeling is besproken, de wenselijkheid van de 
beschikbaarheid van een eigen cardioloog en het functioneren van intercollegiale toetsing. 
Ten slotte is nog gesproken over de optimalisering van de tweedelijnszorg en de positie ten 
opzichte van de geïntegreerde zorg in de militaire eerste lijn, naast de functie als 
repatriëringscoördinator en hogere echelons zorgvoorziening in de operationele keten. De 
periodieke gesprekken op directieniveau werden voortgezet, naast tussentijdse contacten bij 
relevante vragen of ontwikkelingen dan wel eventuele (ernstige) incidenten.  
 
Gesprekken met NV-AMA 
In februari heeft de IMG gesproken met het bestuur van de NV-AMA. Afgelopen jaar zijn veel 
AMA civiel ingezet. Deze inzet was voor een groot deel COVID-19 gerelateerd. Bij de AMA was 
onvrede over de verschillende daarbij op het gebied van rechtspositie. Het kon betekenen dat 
de ene Defensiemedewerker in hetzelfde ziekenhuis zijn overuren betaald kreeg en de andere 
niet. De AMA hebben zich wel veilig gevoeld gedurende de COVID-19-inzet, waarbij 
instellingen veel leunden op de AMA-groep om diensten in te vullen. Voor de AMA was het 
niet duidelijk wie hen daarin kon ondersteunen, hierin hebben ze zich vanuit Defensie niet 
gesteund gevoeld. 
Inmiddels zijn de huisartsen van Defensie binnen het COVID-19 plan gevaccineerd maar de 
AMA, die voor een deel hetzelfde werk doen en dezelfde risico’s lopen nog niet. Zij maken zich 
ernstig zorgen over zichzelf als ze ingezet worden binnen COVID-19-zorg, vooral naar hun 
patiënten met medische indicatie. De NV-AMA merkt bij de leden dat er onrust ontstaat over 
het vaccinatiebeleid en de bijbehorende kwaliteit van zorg: Defensie zou minstens dezelfde 
kwaliteit moeten leveren als civiel. 
 
Senior Medical Officer-functies bij uitzendingen komen veelal bij jonge AMA terecht. 
Voorbereiding is veel op eigen initiatief, er is geen centraal aangestuurde voorbereiding. 
Verder wordt de AMA gebruikt als trainer van de eigen uit te zenden eenheid: dit maakt dat de 
AMA zelf voor een deel zijn eigen training misloopt. 
 
  
15 

Inspectie Militaire Gezondheidszorg  |  Jaarverslag 2020 
Voor het technisch beheer van het elektronisch patiëntendossier was slechts een medewerker 
beschikbaar; wel was er goede ondersteuning vanuit het Joint IV Commando (JIVC). Er waren 
echter problemen met updates en met het functioneren van het systeem USER in de Cloud. 
Ook de beperkingen van Mulan werden gevoeld. Het gebruikte elektronisch 
voorschrijfsysteem had te maken met problemen wegens stoppen van de fabrikant. 
Ontwikkelingen van eHealth werden gevolgd waar mogelijk. 
 
Gesproken werd over de wenselijkheid van een uitgebreidere verwijzing door de huisartsen, 
waaraan de beperkingen van het huidige Geneeskundig Informatiesysteem Defensie (GIDS) 
echter in de weg staan. Wel functioneert er sinds een jaar een centraal aanmeldpunt. 
Ten slotte zijn nog een aantal bij de Inspectie bekende individuele casus besproken en de 
daarbij gehanteerde protocollen. Afgesproken is dat er korte lijnen zullen blijven en dat de 
Inspectie altijd wordt betrokken waar de kwaliteit van zorg mogelijk in het geding is. 
 
Gesprek met SCM DGO  
Begin augustus en medio december zijn gesprekken gevoerd met de Senior Coördinerend 
Kwaliteitsmanager (SCM) van DGO; de eerste maal in aanwezigheid van hoofd Infra ; de 
tweede maal samen met de projectleider medische technologie. Besproken is onder andere 
het project MGZ 2020 en de stand van zaken met betrekking tot de ontwikkeling van 
kwaliteitsmanagementsystemen voor de verschillende delen van de militaire 
gezondheidszorg. Aangegeven wordt dat er inmiddels grote vertraging is ontstaan. Inmiddels 
is het streven naar een MGZ-breed kwaliteitsmanagementsysteem losgelaten en is 
ingestoken op de ontwikkeling van deelsystemen met een centraal systeem voor de keten.  
Er was een groot bedrag vrijgemaakt voor de kwaliteitsfunctie en voor benodigde opleiding 
en scholing. Daarnaast was er veel effort gestopt in creditering van de systemen. 
Complicerend was wel dat de verschillende zorgbedrijven verschillende 
certificeringsstandaarden hanteerden. Ook voor de operationele zorg was een aantal 
kwaliteitsaspecten onderscheiden waarop gestuurd kon worden. Probleem vormde vooral het 
ontbreken van regelgeving en vastgestelde normen. Dit geldt in bijzonder voor de toepassing 
van medische technologie. 
Gewerkt werd aan twee beschrijvende projecten: mensen, manieren en middelen en opleiden, 
toetsen en certificeren. Hiervoor vond eenmaal per maand een netwerkoverleg plaats tussen 
alle kwaliteitsmanagers uit de keten. Daarnaast werd een MGZ-breed kwaliteitsbeleid 
ontwikkeld en een dashboard ten behoeve van de Militair Geneeskundige Autoriteit. Als groot 
probleem werd het gebrek aan doorzettingsmacht van de SCM gezien, gekoppeld aan 
onvoldoende gevoel voor urgentie van compliance en risicomanagement. Wel was er 
inmiddels een strategische kaart MGZ ontwikkeld, waarna concretisering in bedrijfsplannen 
moest volgen. Driemaandelijks volgt een update. 
 
Gesprek met C-DGOTC 
Eind augustus heeft op diens verzoek een gesprek plaatsgehad met de commandant DGOTC. 
Aanleiding was het recente IMG-themarapport over de kwaliteit van de geneeskundige 
opleidingen. 
Inmiddels waren meerdere autoriteiten, waaronder de Minister zelf, op bezoek gekomen om 
de ontwikkelingen te beschouwen. Het IMG-rapport was gebruikt om de geconstateerde 
knelpunten onder de aandacht te brengen, met name op het gebied van ICT en Personeel. 
COVID-19 had, naar werd aangegeven, grote invloed gehad op de kwantiteit van opleidingen, 
doch niet op de kwaliteit. Bij de AMA- en de AMV-opleiding waren buddyparen gevormd, 
waarmee samen geoefend kon worden. Door regelmatig te testen werd beoogd een veilige 
legering te borgen. Van de inzet van Lotus-slachtoffers werd gezien het besmettingsrisico 
voorlopig geen gebruik meer gemaakt. 
De personele capaciteit schoot nog altijd tekort; al was wel geïnvesteerd in flexibele 
inzetbaarheid. Door extern en decentraal opleiden werd de capaciteit optimaal benut. 
Gemeld werd dat er hard werd gewerkt aan de omzetting van de opleidingsvisie in concrete 
plannen voor de verschillende opleidingstrajecten. Per april 2021 is er een overgang van de 
Battlfield Advanced Trauma Life Support (BATLS) naar de Tactical Combat Casualty Care (TCCC 
) doctrine gepland. Intern werden wijzigingen doorgevoerd in de organisatie van de 
kwaliteitszorg. 
De Inspectie zal worden betrokken bij de besprekingen met de MC. 
 
  
17 

Inspectie Militaire Gezondheidszorg  |  Jaarverslag 2020 
Gesprek met D-LZV 
In oktober heeft het laatste gesprek plaats gevonden tussen D-LZV en IMG, vanaf januari 2021 
zal een samenvoeging van zes organisaties, waaronder het LZV, door gaan als één organisatie, 
het Nederlands Veteraneninstituut (NLVi). Afgelopen jaar heeft de zorg, geleverd door LZV, 
onder invloed gestaan van de COVID-19 uitbraak. De invloed COVID-19 was wel beperkt, de 
ketenregie en de continuïteit van zorg was gewaarborgd. Vooral de capaciteit werd minder en 
de wachttijd is opgelopen. Het inlopen van de wachtlijst is beperkt, vooral bij Maatschappelijk 
Werk is de capaciteit te laag en de ruimte bij de gespecialiseerde GGZ is beperkt. Er is geen 
aantoonbaar beeld dat er een veranderde zorgvraag ontstaan is door COVID-19, of 
bijvoorbeeld toename van het aantal (tentamen) suïcidi. COVID-19 heeft lichte invloed op de 
aanlevering van de psychofarmaca uit de producerende landen, tot nu toe gaat het nog goed. 
 
Gesprek met C-BMB 
Medio oktober is gesproken met de commandant van Bijzondere Medische Beoordelingen 
(BMB). De organisatie is goed gevuld met verzekeringsartsen, arbeidsdeskundigen, een 
psychiater, een psycholoog en ondersteunend personeel. Het werk betreft met name militair 
geneeskundige onderzoeken naar mogelijke blijvende dienstongeschiktheid en 
pensioenkeuringen, naast rapporten van medische aangelegenheden en psychiatrische 
beoordelingen. Sinds de invoering van de AVG is daarnaast het aantal verzoeken om inzage 
van dossiers door post-actieve militairen toegenomen. Hiervoor is echter geen structurele 
capaciteit toegekend. 
Door COVID-19 is de locatie acht weken dicht geweest en zijn lopende dossiers zoveel 
mogelijk thuis afgehandeld. Inmiddels werden er weer onderzoeken ter plaatse verricht, met 
telefonische en fysieke screening, aangepaste routes en procedures, extra afstand in tijd en 
plaats en persoonlijke beschermingsmiddelen. Het ontbreken van een digitaal systeem 
vormde een extra reden om op locatie te werken; beeldbellen bleek slechts werkbaar bij 
arbeidsdeskundige gesprekken. 
BMB heeft geholpen bij het wegwerken van de achterstanden die waren ontstaan bij het 
bureau SMO van het ABP, waar de gemiddelde doorlooptijd inmiddels meer dan de 
afgesproken 6 maanden bedroeg. Dit was voornamelijk het gevolg van enkele bijzondere 
dossiers die zeer lang duurden (onder andere postactieven woonachtig in buitenland 
betreffend) en zo het gemiddelde van deze betrekkelijk kleine groep nadelig beïnvloedden.  
  
Beoordeling van bezwaren tegen loonkorting na een jaar ziekte werd zo snel mogelijk 
uitgevoerd, gezien de consequenties voor betrokkenen. Naar aanleiding van IMG-rapporten 
zijn de medische aanstellings- en ontslagcriteria beter op elkaar afgestemd. De 
mogelijkheden tot dispenseren met beperkingen moeten nog wel duidelijker worden 
vastgelegd. Ook de clusterindeling van bepaalde functies vergt nog extra aandacht. Daarnaast 
zal de procedure psychiatrische adviesrapporten naar aanleiding van een recent IMG-rapport 
opnieuw worden bezien. 
Een werkend kwaliteitsmanagementsysteem ontbrak tijdens het gesprek nog: de certificering 
volgde op 1 december 2020. Ook was er nog geen assessment uitgevoerd van de 
gegevensbescherming. Een digitaal registratie- en archiveringssysteem werd als zeer 
noodzakelijk gezien. 
 
Gesprekken met H-BGZ van het CEAG 
Begin november is het hoofd bedrijfsgezondheidszorg van het CEAG uitgenodigd voor het 
jaarlijkse gesprek. 
Aangegeven werd dat de samenwerking met het eerstelijns gezondheidszorgbedrijf (EGB) 
inmiddels heel goed was en dat gezamenlijk gebruik van voorzieningen en locaties voor 
periodiek medisch onderzoek geen probleem meer was. De gewenste overdracht van taken 
van CEAG naar EGB waar het ging om de verzuimbegeleiding van burgerwerknemers vergde 
nog wel de nodige stappen gezien de daarmee gepaard gaande reorganisatie bij beide 
organisaties. Het belang van blijvende goede onderlinge contacten in het kader van de 
inbreng in de Sociaal Medische Teams (SMT’s) werd daarbij onderkend. 
IV/ICT vormde een duidelijk aandachtsgebied. Trailers met audiomaten waren nog niet 
inzetbaar in verband met software- en connectiviteitsproblemen en bij de geplande invoering 
van het nieuwe geneeskundige registratiesysteem Delight was het Arbo-deel onvoldoende 
meegenomen. Er werd daarom ook gekeken naar civiele systemen. 
Het contract met Meditel ten behoeve van de uitvoering van de Preventief Medisch 
Onderzoeken (PMO – onderzoek op initiatief van de werknemer zelf en altijd vrijwillig) was 
aangevuld met een aantal kwaliteitsborgingsbepalingen ter zake van voorbereiding, 
werkwijze, evaluatie, analyse en supervisie. Bloedafname zou uitsluitend nog plaatsvinden 
door Saltro; voor toegang tot de kazerne werd zorggedragen. 
19 

Inspectie Militaire Gezondheidszorg  |  Jaarverslag 2020 
SZVK. De zorg aan reservisten is een ander bekend onderwerp, waarbij afspraken over het 
zorgpakket helaas nog op zich laten wachten. De geldstroom voor zorg verleend in KTOMM 
Bronbeek zal nog nader worden onderzocht. Jaarlijks zal het periodieke overleg worden 
voortgezet, met tussentijds contact waar nodig. 
 
Netwerk klachtenfunctionarissen, Klachtencommissie Geneeskundige Dienst (KCGD) en 
Geschillencommissie Defensie Geneeskundige Zorg (GDGZ) 
Dit verslagjaar ontvingen de klachtenfunctionarissen 115 klachten. Dat is als gevolg van de 
COVID-19 outbreak beduidend minder dan in 2019. Van deze klachten werden er 108 
afgedaan. De meeste klachten gingen over de organisatie van de zorg, gevolgd door klachten 
over informatie/communicatie. Bereikbaarheid van zorgverleners/centra is een 
veelvoorkomend terugkerend thema bij klachten. 81% van de klachten is afgehandeld binnen 
de wettelijk bepaalde termijn van zes weken. Gezien het feit dat geen enkele klager zich bij de 
geschillencommissie gemeld heeft, mag de conclusie getrokken worden dat overschrijding 
van de termijn in goed overleg met en met begrip van de klager heeft plaatsgevonden. 
Aanvankelijk waren er meer klachten bij de DTD dan het jaar ervoor veroorzaakt door 
problemen rond de bereikbaarheid. Naeen duidelijke verbetering van de telefonische  
bereikbaarheid namen de klachten weer af. 
Zeer positief is het feit dat er meer aandacht is gekomen voor het leren van klachten. Binnen 
het EGB en de DTD krijgen klachten en de daaruit geïdentificeerde lessen meer aandacht en is 
er meer aansluiting bij de ontwikkelingen van het kwaliteitsmanagementsysteem. De 
informatie uit de klachtenafhandeling wordt meer en structureler benut. 
De KCGD ontving in 2020 zes klachten waarvan over drie klachten door de KCGD een oordeel 
werd geveld. De andere drie klachten werden door de klager ingetrokken voordat deze ter 
zitting kwam. De GDGZ heeft in 2020 geen klachten behandeld. 
Vermeldenswaardig is nog dat in 2020 een ketenbijeenkomst middels MS Teams heeft 
plaatsgevonden waarbij verschillende klachtenfunctionarissen in de gelegenheid werden 
gesteld kennis te maken met andere spelers binnen de klachtenketen (IMG, KCGD, GDGZ en 
Centrum Arbeidsverhoudingen Overheidspersoneel (CAOP)). Tijdens dit overleg werd door 
eenieder de behoefte uitgesproken deze bijeenkomst structureel in te plannen en dan ter 
lering meer op de inhoud en de afhandeling van klachten in te gaan. 
 
 
5.3 Operationele gezondheidszorg 
 
Bij het toezicht op de operationele militaire gezondheidszorg worden de Nederlandse 
kwaliteitsnormen en professionele standaarden weliswaar als uitgangspunt genomen, maar 
vormen de omstandigheden in het inzetgebied vaak een beletsel om hieraan volledig te 
kunnen voldoen. Het toetsingskader wordt dan ook primair gevormd door de North Atlantic 
Treaty Organization (NATO)- en Verenigde Naties (VN)-normen en standaarden; zij het dat 
deze als ondergrens worden beschouwd voor goede zorg. Afhankelijk van de setting waarin 
de zorgverlening plaatsvindt moet worden gestreefd om het in Nederland gebruikelijke 
zorgniveau zo dicht mogelijk te benaderen of, gelet op de bijzondere zorgplicht van Defensie 
voor de uitgezonden militair, soms zelfs te overtreffen. 
 
Gesprek met DOPS H-J4MED 
Het gesprek is gevoerd met Hoofd Medische zaken J4. Directie Operatiën (DOPS) ondersteunt 
op dit moment ongeveer twintig (kleine) missies. DOPS plant op dit moment twee nieuwe 
missies: 
- VN (Mali): luchttransport capaciteit (C130) 
- CBMI (Irak): 100 pax ten behoeve van force protection 
 
De medische keten in de missie in Mali is ook onderwerp van onderzoek. Op dit moment is 
daar nog geen duidelijkheid over, verkenning moet hierover duidelijkheid bieden.  
 
COVID-19 
Speelt niet echt voor missies en/of missieplanning, wordt bij de planning vooral als hinderlijk 
ervaren bij het in- en uitroteren van militairpersoneel. 
Er heeft zich tot nu toe geen militair met ernstige klachten gepresenteerd op een van de 
missies. Mocht zich dat scenario voordoen dan is er geen eigen luchttransport capaciteit om 
deze patiënt terug te halen naar Nederland. Voor de missie Resolute Support (RS) Mazar e 
Sharief (MeS) en Enhanced Forward Presence (eFP) (Rukla) valt men terug op Duitse medisch / 
21 

Inspectie Militaire Gezondheidszorg  |  Jaarverslag 2020 
 
Alle commandanten ervaren een goede ondersteuning door hun brigade-artsen en 
commandanten geneeskundige compagnieën en waarderen de samenwerking. 
De zorg is hoe de geneeskundige pelotons op niveau drie geoefendheid te krijgen. Door de 
COVID-19 pandemie zit een deel van het militair personeel verplicht thuis. Daarnaast is 
militair geneeskundig personeel ingezet in de civiele zorg. 
Specifiek wordt voor 43 GNKCIE genoemd dat met de samenwerking met Duitsland in het 414 
bataljon (in het Duitse Panzer Division, PzDiv) geen extra ondersteuning ten behoeve van 
combat service support (waaronder geneeskundige ondersteuning) beschikbaar is gesteld. 
Daarmee kan C-43 GNKCIE het 414bat feitelijk niet geneeskundig ondersteunen.  
 
Bij 11 GNKCIE wordt opgemerkt dat de geneeskundige eenheden niet getraind zijn op 
pelotonsniveau (deels veroorzaakt door de restricties t.g.v. de COVID-19 pandemie). Het 
materieel is niet op orde en deels ongeschikt voor het luchtmobiele optreden, deels omdat de 
geneeskundige afvoerketen bij luchtmobiel optreden anders is dan bij de overige brigades.  
Human performance vormt samen met het field-lab van Trainingsgeneeskunde en 
Trainingsfysiologie (TGTF) een integraal team bij C-11GNKCIE. Commandanten worden goed 
ondersteunt door dit integrale team wat heeft geleid tot de teamscan VTL (Vormen, Trainen 
Luchtmobiel). 
 
Gesprek met H-BME MARNS CZSK 
In gesprek met H-Basis Medische Eenheid (BME) is het al langere tijd bestaande probleem dat 
alle gewondentransportvoertuigen, in gebruik bij oefeningen in Schotland en Noorwegen, 
oud zijn, steeds wisselende mankementen vertonen en eigenlijk deels niet meer voor hun 
taak inzetbaar zijn. De voertuigen type Mercedes Benz, MB 290 GD (9x) en type Landrover 
LARO ziekenauto (7x) zijn de wielvoertuigen die worden gebruikt in de medische afvoerketen. 
Daarnaast beschikken de mariniers over 4x Viking (BV S10) en ligt er op dit moment nog een 
behoefte voor de BV206. De voertuigen type Landrover hebben een “levensverlengend 
onderhoud” gehad en vallen minder vaak uit. 
 
Op basis van de zorgen die H-BME heeft geuit over de betrouwbaarheid van de Gewonden 
Transport (GWT) voertuigen is er eind 2019 een schouw geweest van de GWT voertuigen.  
Reden van zorg is dat er al vier jaar in vrijwel alle After Action reports wordt gesproken over de 
onbetrouwbaarheid van de gewondentransportvoertuigen. En dan er tot op heden nauwelijks 
actie is ondernomen.  
H-BME heeft aangegeven dat er een onderhoudsplan is gemaakt. Bij de inzet van de 
Landrovers zijn er sinds die tijd geen bijzonderheden geweest. 
 
Op dit moment zijn twee van de vier BME’s inzetbaar. Dit heeft te maken met gebrek aan 
vulling van (medisch) personeel. De artsenfuncties zijn wel gevuld, maar de AMV niet. Ook 
binnen de afvoerploegen is er overigens een tekort aan AMV. 
 
Gesprek stafartsen CLSK, CLAS en CZSK 
In september heeft het jaarlijks gesprek plaats gevonden. Binnen alle OpCo’s is er een tekort 
aan medisch personeel en bijbehorend materieel dat de eenheden kan ondersteunen. Voor 
elk OpCo levert dit problemen op. Binnen de CLSK is men steeds meer afhankelijk van derden, 
afvoercapaciteit is vaak inhuur en wat de CLSK wel heeft, is regelmatig niet beschikbaar 
vanwege PTW of andere verplichtingen. Buiten de tekorten aan AMV heeft de CZSK en in het 
bijzonder het Korps Mariniers problemen met het materieel. De GWT voertuigen van de 
mariniers zijn in 2016 afgekeurd en zijn laatst toch weer inzetbaar verklaard. Dit levert zowel 
intern als extern vragen op en zet de operationele ondersteuning onder druk door beperkte 
beschikbaarheid. Ook bij CLAS is er onderbezetting bij medisch personeel. Er is onvoldoende 
capaciteit om de operationele taak uit te voeren. De inzet van geneeskundig operationeel 
personeel bij de reguliere (civiele) zorg, bijvoorbeeld COVID-19 inzet of PTW, zorgt ervoor dat 
het niveau 1 van het betreffende medisch personeel wordt behouden, maar dat de 
operationele kennis en training daar onder leiden.  
 
Concluderend maakt de IMG zich grote zorgen over de beschikbaarheid van medisch 
personeel en materieel. De IMG zal dit bij verschillende autoriteiten, die invloed hebben op dit 
proces, bespreekbaar maken. Door beperkte beschikbaarheid hebben oefende 
gevechtseenheden onvoldoende de beschikking over het medisch personeel, dit zorgt voor 
onvoldoende integratie van het medisch personeel binnen de eenheid en heeft invloed op de 
samenwerking. Operationele inzetbaarheid van zowel de eenheid als het medisch personeel 
komt hierdoor in gevaar. 
23 

Inspectie Militaire Gezondheidszorg  |  Jaarverslag 2020 
en de samenwerking in de keten. Het afgelopen jaar zijn twee onderwerpen in beeld gekomen 
die extra aandacht behoeven:  
 
Governance 
De IMG kijkt naar de manier waarop de reguliere zorg is georganiseerd: voldoet de organisatie 
aan de normen van goed bestuur? Zeker de inrichting van de governance is hierbij een 
aandachtspunt. De governance in de militaire gezondheidszorg staat al lang op de agenda van 
de ambtelijke leiding en heeft ook bijzondere aandacht van VWS en IGJ waar het de zorg in 
Nederland betreft. Enerzijds gaat het om de afbakening van de terreinen beleid, uitvoering en 
toezicht en hun onderlinge relatie, anderzijds om de inrichting van deze terreinen, de 
verantwoordelijkheidstoedeling en regievoering, mede gezien in het licht van de geldende 
wet- en regelgeving. De IMG heeft besloten hiernaar (ook) zelf onderzoek te doen. 
Doel van het onderzoek is de governance MGZ, zoals vastgelegd in de (concept) aanwijzing 
HDP G/02 te bezien, de knelpunten te benoemen en vanuit de vigerende wet- en regelgeving 
en het oogpunt van kwaliteitsborging vast te stellen welke zaken nog verder geregeld dienen 
te worden.  
 
Archivering 
Op grond van een goede zorgverlening en voorschriften in wet- en regelgeving dient er 
binnen de MGZ voor militaire zorggebruikers een medisch dossier te worden gevoerd en 
beheerd met relevante gegevens over gezondheidstoestand en uitgevoerde verrichtingen. Op 
grond van eerdere bevindingen is de IMG gebleken dat met name het beheer van het dossier, 
zowel tijdens de periode in werkelijke dienst als daarna, regelmatig te wensen overlaat. Dit 
betreft de archiveringssystemen en –middelen, maar ook de interne regelgeving die niet altijd 
consistent en duidelijk is of lacunes bevat. Voor de IMG is dit reden voor een onderzoek. 
Doel is het in kaart brengen van de middelen en procedures voor archivering van militair 
geneeskundige gegevens om te beoordelen in hoeverre deze een goed beheer daarvan 
borgen en waar nodig verbetering te laten bewerkstelligen. 
 
5.4.1 Eerstelijns Gezondheidszorg Bedrijf  
In het verslagjaar heeft de IMG zes EGB-gezondheidscentra bezocht in het kader van een 
(her-)inspectie. De IMG heeft bij alle centra goede medewerking ervaren en openheid over de 
wijze van zorgverlening en de daarbij eventueel ervaren problemen.  
De inspecteurs maken gebruik van de inspectietool voor EGB en DTD. Deze is onderverdeeld 
in zes toezichtonderwerpen: organisatie van de zorg, personeel, materieel, infrastructuur, 
medische apparatuur en kwaliteitsborging. In het inspectierapport zijn deze onderwerpen 
weergegeven. Elk rapport bevat aan het eind een algemene conclusie en 
verbetermaatregelen, die deels door de centra kunnen worden opgelost en deels op een 
hoger (staf)niveau besproken moeten worden. De verbetermaatregelen zijn per 
toezichtonderwerp in te delen. 
 
Percentage verbetermaatregelen voor de 
gezondheidscentra onderwerp
organisatie van zorg
11%
20%
personeel
18%
materieel
15%
infrastructuur
apparatuur
6%
30%
kwaliteitsborging
De tabel geeft de verhoudingen weer van het totaal aantal geconstateerde bevindingen, op de bezochte 
centra, die zijn omgezet naar verbetermaatregelen, per genoemde rubriek. 
25 

Inspectie Militaire Gezondheidszorg  |  Jaarverslag 2020 
Het komende jaar zal de IMG in de hele zorgketen aandacht hebben voor CMT en de hieruit 
afgeleide normen voor de eerstelijn. 
 
Infrastructuur 
Op verschillende locaties binnen het EGB is er achterstallig onderhoud en/of uitstel van 
nieuwbouw. De IMG maakt zich zorgen dat in het huidige systeem van vastgoedbeheer de 
EGB en DGO onvoldoende kan sturen op investeringen en het stellen van prioriteiten. De 
afhankelijkheid van derden zoals Rijksvastgoed Bedrijf (RVB) is hier groot en volgens de IMG 
onwenselijk omdat de DGO moet wedijveren met alle andere vastgoedprojecten. Het maakt 
dat op verschillende locaties GC inmiddels aan de ondergrens van de norm zitten en het is een 
kwestie van tijd dat deze gedwongen gesloten moeten gaan worden. Er is echter ook positief 
nieuws in deze te noemen, dat er zowel op de locatie Garderen als Ermelo, twee nieuwe 
gezondheidscentra in gebruik genomen zijn. 
 
Kwaliteitsborging  
Zoals eerder aangegeven is binnen het EGB een ontwikkeling gestart die een positieve invloed 
heeft op de kwaliteit van zorg en de eenduidigheid van werken. De IMG waardeert deze 
positieve ontwikkelingen en kijkt uit naar de volgende stappen die het EGB gaat nemen op 
het gebied van kwaliteitszorg.  
Naar aanleiding van onze inspecties zijn er ook nog een aantal aandachtspunten. Er is 
inmiddels een meldingssysteem voor Veilig incidenten melden (VIM). Echter de IMG 
constateert dat er een onvoldoende meldingscultuur is, het aantal gedane meldingen is lager 
dan wat men statistisch mag verwachten. Deels veroorzaakt door onvoldoende kennis bij het 
personeel wat meldingswaardige incidenten zijn en deels doordat men er onvoldoende van 
bewust is dat dit een kwaliteitstool is om de zorg te verbeteren. Enkele zorgmedewerkers 
geven aan dat zij bang zijn dat dit systeem ook gebruikt wordt als tool om tekortkomingen bij 
individuen in beeld te brengen. De IMG heeft niet kunnen constateren dat dit ook het geval is. 
Wel is de IMG van mening dat het potentieel van gebruik van incidentmeldingen nog 
onvoldoende wordt gebruikt. Het komende jaar zal de IMG in de volle breedte van de 
e e
zorgketen 1 en 2 lijn aandacht hebben voor de incidentmeldingen. Verder zal de IMG ook de 
meldingsdata gaan gebruiken ter ondersteuning van het toezicht. 
  
27 

Inspectie Militaire Gezondheidszorg  |  Jaarverslag 2020 
Personeel 
De bezetting van de DTD is, zoals ook in 2019, een punt van aandacht. De feitelijke 
beschikbaarheid van medewerkers is en blijft een probleem dat direct invloed heeft op de 
oplopende wachttijden. Deze zijn bij de twee bezochte instellingen te hoog en IMG heeft hen 
ook opdracht gegeven hier een plan van aanpak voor te schrijven. De beperkte feitelijke 
beschikbaarheid van medewerkers bij een op papier gevulde organisatie wordt onder andere 
veroorzaakt door bijzondere verlofregelingen, langdurige opleidingen, onderhouden van 
verworven vaardigheden en meer dan verwachte management werkzaamheden van de 
regiomanagers.  
 
Materieel 
Net als bij het EGB beschikt de DTD nog steeds niet over geschikte uniforme werkkleding die 
in voldoende mate voorhanden is om aan de hygiëne eisen te kunnen voldoen. Daarnaast 
ontbreekt ook vaak een passende was-regeling waardoor kleding door de medewerkers vaak 
thuis gewassen wordt. De IMG is zich ervan bewust dat op DGO-niveau al sinds twee jaar 
gewerkt wordt aan een centraal te werven kledingpakket. Ondanks toezeggingen vanuit KPU 
lijkt ook nu weer sprake te zijn van verdere vertraging in de verwerving van geschikte 
werkkleding voor de zorgverleners. 
 
PBM in verband met COVID-19 zijn voldoende aanwezig op de verschillende locaties. 
 
Medische apparatuur 
Kew- dossiers die zijn ingekeken, zijn compleet en actueel. De verwachting is dat binnenkort 
een centraal digitaal systeem beschikbaar komt waarin de Kew-dossiers kunnen worden 
bijgehouden. De IMG ziet dit als een grote stap voorwaarts in de kwaliteit van de registratie 
van de in gebruik zijnde stralingsbronnen. 
 
De twee bezochte centra hebben aandachtspunten ten aanzien van de sterilisatieruimtes 
waarbij de infrastructuur de beperkende factor is. Binnen de infrastructurele mogelijkheden 
zijn de sterilisatieruimten zo optimaal mogelijk ingericht. Binnen de bestaande gebouwen zijn 
structurele aanpassingen echter moeizaam te realiseren. 
 
Infrastructuur 
Ook al lijkt in het overzicht het aandeel infra met 41% een groot probleem te zijn, waren de 
problemen op het gebied van infrastructuur in de bezochte tandheelkundige centra relatief 
gering. Problemen waren vooral de onvoldoende schoonmaakregelingen voor de locatie en 
de mogelijkheid om de locatie zelfstandig als centrum af te kunnen sluiten. 
Naast de reguliere inspecties maken de centra ook deel uit van de in H6.4 beschreven infra-
inspecties EGB, DTD en Paresto. Hierbij kwam naar voren dat de bouwplannen voor ’t Harde 
vanwege de stikstofproblematiek voor onbepaalde tijd waren uitgesteld. Hierdoor was het 
noodzakelijk in te grijpen in het centrum qua inrichting van de röntgenruimte en de 
gekoppelde sterilisatieruimte. 
De IMG is zich ervan bewust dat ondanks de oplevering van twee fraaie nieuwe centra 
(Garderen en Schiphol) andere locaties nog de nodige aandacht vragen qua infrastructuur. 
Hierbij zijn de afhankelijkheid van derden zoals het RVB en de infra- prioriteiten die Defensie 
stelt, voor zowel C-DTD als C-DGO een probleem om te blijven voldoen aan de 
infrastructurele eisen die worden gesteld aan tandheelkundige centra. 
 
Kwaliteitsborging 
Zoals aangeven is het KMS in volle ontwikkeling en is de HKZ-certificering is inmiddels in zeer 
korte tijd behaald. Een keurige prestatie waar de DTD en haar medewerkers trots op kunnen 
zijn. Logischerwijs volgt nu een periode van de daadwerkelijke implementatie en het tot op de 
werkvloer laten doordringen van kwaliteitsdenken. Veilig incidenten melden is binnen de DTD 
in het KMS beschreven en vastgelegd, maar het aantal meldingen en de meldingsbereidheid 
blijken echter gering. Bovendien lijken beide per regio of centrum te verschillen. Hier meer lijn 
in brengen zal bijdragen aan verdere kwaliteitsborging en verbetering binnen de DTD.  
 
5.4.3 Sociaal Medische Dienst 
Eind augustus is een werkbezoek gebracht aan de Sociaal Medische Dienst (SMD) op de 
Korporaal van Oudheusdenkazerne in Hilversum, waarbij uitgebreid is gesproken met het 
hoofd SMD en daarna een korte rondgang is gemaakt door de nieuwe locatie. Aan de orde 
kwam onder meer de spanning die soms werd ervaren tussen de commandantenrol en die 
van zorgverlener van de SMD geplaatste militairen en de daarvoor gevonden oplossingen in 
de vorm van verschuiving van bepaalde verantwoordelijkheden naar het hoofd 
29 

Inspectie Militaire Gezondheidszorg  |  Jaarverslag 2020 
bevoegdheden en de regeling van eventuele taakdelegatie. Daarnaast kan bij signalen of 
melding van incidenten onderzoek worden ingesteld naar de wijze waarop er met 
stralingsbronnen wordt gewerkt. Dit gebeurt in nauw overleg met de 
Stalingsbeschermingsdienst van de Stralingsbeschermingseenheid Defensie. 
Zowel de beleids- en uitvoeringsinstanties op het gebied van straling als de toezichthouders 
van de verschillende ministeries hebben sinds een aantal jaren een 
samenwerkingsovereenkomst met de Autoriteit Nucleaire Veiligheid en Stralingsbescherming 
(ANVS) als coördinerende instantie. Dit geldt ook voor de verantwoordelijke Defensie-
organisatiedelen en de IMG. 
Bij de afwikkeling van een Apache helikoptercrash enkele jaren geleden, waarbij een lens met 
thoriumcoating was beschadigd en delen ervan in een weiland waren neergekomen, bleek dat 
er behoefte was aan aanvulling van de overeenkomst met nadere werkafspraken. Daarin zou 
onder andere moeten worden vastgelegd wanneer en hoe er melding moet worden gedaan 
van incidenten met gerubriceerde stralingstoepassingen met mogelijke implicaties voor de 
civiele stralingsbescherming. Na uitgebreid ambtelijk overleg is dit addendum uiteindelijk 
eind 2020 door de secretaris-generaal en de bestuursvoorzitter ANVS ondertekend. In het 
komende verslagjaar zal de noodzaak van eventuele nadere afstemming van de vigerende 
wet- en regelgeving nog worden beschouwd. 
 
5.5.1 Melding van mogelijke radioactieve besmetting door een beschadigde stralingsbron 
In september werd via de Stralingsbeschermingsdienst een melding ontvangen van een 
beschadigde gerubriceerde stralingsbron met mogelijke radioactieve besmetting als gevolg. 
Na uitvoering van de daarvoor bestemde tests bleek van dit laatste geen sprake. Wel werd 
echter duidelijk dat het personeel ter plaatse onvoldoende op de hoogte was van de bij een 
dergelijk incident te nemen maatregelen, de te informeren functionarissen en de te volgen 
meldingsprocedures. Hierop zijn de vereiste verbeteracties gevolgd, waarna het incident is 
afgesloten. 
 
5.5.2 Adviescommissie Stralingshygiëne Defensie 
De adviescommissie stralingshygiëne Defensie (ACSD) is in het verslagjaar tweemaal formeel 
bijeen geweest, waarvan eenmaal via MS-Teams. In de bijeenkomsten heeft afstemming 
plaatsgevonden tussen de toezichthoudende, beleidsverantwoordelijke en uitvoerende 
instanties op het gebied van stralingsbescherming bij Defensie, met inbreng van de ANVS en 
onder extern voorzitterschap. Dit betrof onder meer berging van vliegtuigwrakken uit de 
tweede wereldoorlog, autorisaties, overgang naar een elektronisch kernenergiewetdossier, de 
aangevraagde complexvergunning en het samenwerkingsconvenant met de ANVS. Daarnaast 
is gesproken over een aantal concrete vragen en incidenten en zijn afspraken gemaakt over de 
daarin te nemen acties. Ook is er tussentijds een e-mailconsultatie gehouden met betrekking 
tot het updaten van autorisaties in relatie tot herziening van het beschreven 
stralingszorgsysteem. 
 
5.5.3 Afstemmingsoverleg samenwerking stralingsbescherming 
Medio december heeft er een interdepartementaal afstemmingsoverleg plaatsgevonden ter 
voorbereiding van de formele evaluatie van de samenwerkingsovereenkomst tussen de ANVS 
en andere toezichthouders op het gebied van stralingsbescherming. 
Naast uitwisseling van informatie over de lopende toezichtactiviteiten en -plannen zijn ook 
(opnieuw) afspraken gemaakt over afstemming en mogelijkheden voor samenwerking vanuit 
de eigen taken, verantwoordelijkheden en bevoegdheden. Dit zal onder meer nog een vervolg 
krijgen in bilaterale contacten met de Inspectie Sociale Zaken en Welzijn (SZW). 
 
5.5.4 Regelgeving verwerving 
Uit onderzoek van de Stralingsbeschermingsdienst Defensie (SBD) blijkt dat de rol van de 
verwervingsautoriteit (DMO) bij het verwerven van stralingsbronnen niet meer exclusief is. Er 
zijn diverse verwervingstrajecten op eenheidsniveau die buiten de verwervingsautoriteit om 
kunnen worden aangelopen. Op deze wijze kunnen er bronnen niet conform regelgeving 
worden aangeschaft zoals dat het geval was in 2018 (zie 4.5.1 IMG jaarverslag 2019). In 2020 
heeft dat weliswaar niet plaatsgevonden maar om herhaling te voorkomen verdient het de 
aanbeveling om de regelgeving omtrent het verwervingstraject nader bekend te stellen dan 
wel te borgen. 
  
31 

Inspectie Militaire Gezondheidszorg  |  Jaarverslag 2020 
5.6.3 Verbouwingen 
Nog steeds maakt de IMG zich zorgen over het niet goed meenemen van de adviezen van 
deskundigen binnen Defensie op het gebied van keukeninrichting en voedselveiligheid bij 
verbouw- en nieuwbouwprojecten. De keuzes worden vaak op basis van budgetten of op 
basis van hergebruik van oude apparatuur (het circulair werken) gemaakt wat uiteindelijk kan 
leiden tot het niet voldoen aan normeringen van voedselveiligheid. 
  
33 

Inspectie Militaire Gezondheidszorg  |  Jaarverslag 2020 
informatiebehoeften hebben. De patiëntinformatie biedt het EGB aan op een manier die niet 
voor iedere patiëntengroep evengoed benaderbaar is. 
Een aantal GC geeft aan dat patiënten liever bellen met vragen, dan zelf de informatie op te 
zoeken. Ten slotte valt te signaleren dat sinds dit jaar de nodige structuur en verbeteringen 
zijn aangebracht in de praktijkfolder 2020. 
Hieruit vloeit een aantal verbetermaatregelen voort. Zoals een communicatieplan 
patiëntinformatie opstellen, de toegankelijkheid en vindbaarheid op intranet vergroten, het 
opnemen van relevante informatie over de zorgverlener op het GC en het zekerstellen van de 
bekendheid welke zorgverleners op het GC werkzaam zijn. Het EGB dient nog een plan van 
aanpak op te stellen om deze verbetermaatregelen in kaart te brengen en een SMART 
stappenplan hierop te maken. 
 
DTD 
Doordat alle centra gereageerd hebben, is een compleet overzicht te geven van de 
beschikbare informatie die de DTD-centra de patiënten aanbieden. 
De DTD heeft gekozen om de informatie vooral via intranet aan te bieden. Het is hierdoor 
extra storend dat (volgens de helft van de eigen DTD-medewerkers) de online informatie 
slechts met de nodige moeite te vinden is. De informatie bevat naast de namen en functies 
van de medewerkers vooral de contactgegevens van de centra. Daarnaast is aangegeven hoe 
patiënten een afspraak kunnen maken en hoe te handelen bij pijnklachten, zowel binnen als 
buiten de reguliere openingstijden van de centra. Verder verwijst de site naar de 
klachtenfunctionaris en de klachtenregeling. Een toelichting over het militaire en bijzondere 
karakter van de dental fitness ontbreekt echter. Hetzelfde geldt voor beschrijving van het 
verstrekkingenpakket. Wel is een link naar de SZVK site opgenomen waar de 
polisvoorwaarden te vinden zijn. Enkele centra hebben de namen en functies van de 
medewerkers binnen het centrum opgehangen. Het voornemen om dit via beeldschermen in 
de wachtruimtes te doen hapert (ondanks de beschikbaarheid van de hardware) door 
technische problemen. Ten tijde van het verschijnen van het rapport heeft de DTD al de 
nodige verbeteringen van vooral de intranetsite doorgevoerd. Hierdoor is een forse 
verbetering van de toegankelijkheid van de site gerealiseerd en is de inhoudelijke informatie 
geactualiseerd. 
 
 
6.3 Uitvoering verbeterplannen (SMART) eenduidig format 
 
In samenwerking met de bedrijven van de MGZ heeft de IMG een format ontwikkeld om 
verbeterplannen daadwerkelijk SMART te formuleren. Dit format is bij de inspecties van dit 
verslagjaar gebruikt. Het gebruikte format maakt het mogelijk overzichtelijk en SMART de 
activiteiten voortkomend uit de inspectierapporten van de IMG te beschrijven, de voortgang 
en resultaten te bewaken en terug te rapporteren aan de IMG. 
 
 
6.4 Infrastructuur EGB, DTD en Paresto 
 
Op grond van de Wet kwaliteit, klachten en geschillen zorg (Wkkgz) en de Hazard Analysis 
Critical Control Points (HACCP)-richtlijnen dienen gezondheidszorginstellingen en 
bedrijfsrestaurants op kazernes in Nederland te beschikken over een adequate infrastructuur, 
die niet in de weg staat aan het leveren van goede en veilige zorg. Mede op grond van bij 
inspecties gedane bevindingen heeft de IMG besloten hiernaar een thematisch onderzoek in 
te stellen. 
Doel van het onderzoek is vast te kunnen stellen in hoeverre de infra van gezondheidscentra 
en Paresto-voorzieningen op Nederlandse kazernes voldoet aan de daaraan op grond van 
wet- en regelgeving te stellen eisen. 
Het onderzoek betreft de infrastructuur van gezondheidscentra, tandheelkundige centra en 
bedrijfsrestaurants op Nederlandse kazerneterreinen. 
  
35 

Inspectie Militaire Gezondheidszorg  |  Jaarverslag 2020 
7 Meldingen en 
interventies 
 
7.1 Inleiding 
 
Vanuit haar toezichthoudende taak onderzocht de Inspectie meldingen van zorggebruikers 
over ervaren ernstig of structureel tekortschieten van de militaire gezondheidszorg. Daarnaast 
kunnen ook zorgverleners melding doen van problemen en misstanden die in de weg staan 
aan een goede zorgverlening. Ten slotte kunnen ook andere betrokken instanties en 
functionarissen zaken melden. Op basis van het Reglement Meldingen kunnen de meldingen 
worden onderzocht en beoordeeld, waarna een uitspraak wordt gedaan over de 
zorgvuldigheid van handelen, respectievelijk de adequaatheid van verleende zorg. Waar nodig 
kunnen hierbij ook aanbevelingen of aanwijzingen worden gegeven ter verbetering. 
De inspectie kan bij tekortschietende zorg ook direct interveniëren om ongewenste situaties 
weg te nemen en goede zorg mogelijk te maken. Daarbij moet dan wel sprake zijn van nog 
lopende zorgverlening. Naar aanleiding van acute vragen van zorggebruikers of zorgverleners 
wordt daarnaast ook regelmatig formeel of informeel geadviseerd over binnen de geldende 
regelgeving te nemen stappen in probleemsituaties. 
 
 
7.2 Behandelde zaken 
 
In het verslagjaar 2020 zijn 60 bij de IMG gedane meldingen behandeld, waarvan er 16 reeds 
het jaar ervoor waren binnengekomen. In 34 gevallen ging het om meldingen gedaan door 
gebruikers van de zorg; in 16 gevallen om meldingen door zorgverleners en in 10 gevallen om 
meldingen door overigen. 
Daarnaast vonden 8 interventies plaats op basis van door de IMG gedane bevindingen, 
waarbij sprake was van ongewenste situaties met implicaties voor de zorg.  
 
 
In tabelvorm: 
 
Totaal meldingen 60 
 
Gebruikers van de zorg 34 
 
Zorgverleners 16 
 
Overigen 10 
 
Interventies op basis van zorgbelang 8 
 
 
  
37 

Inspectie Militaire Gezondheidszorg  |  Jaarverslag 2020 
conform de eigen functie en verantwoordelijkheid essentieel. Daarbij vormt het geïntegreerde 
karakter van de militaire eerstelijnszorg weliswaar een extra uitdaging, maar zowel de 
militaire patiënt als de binnen een medisch zorgteam werkzame arts behoort hiervan op de 
hoogte te zijn en bereid te zijn dienovereenkomstig te handelen. Daarbij dient er in beginsel 
een open informatie-uitwisseling te zijn binnen het Medisch Zorgteam (MZT), maar slechts 
een beperkte ten opzichte van de verzekeringsgeneeskundige instanties. 
 
Vastlegging zorg tijdens uitzending 
Helaas raken er regelmatig militairen gewond tijdens een uitzending. Vaak volgt hiervoor 
behandeling ter plaatse; soms gevolgd door een repatriëring. In het kader van de latere 
vaststelling van een mogelijke dienstverbandinvaliditeit is het essentieel dat het moment en 
de wijze van gewond raken, met het verdere beloop, goed wordt vastgelegd, Een medische 
verklaring over de waargenomen verwondingen maakt hier essentieel deel van uit. Soms 
ontbreekt een Proces-Verbaal van Ongeval (PVO) echter in het dossier. Daarnaast ontbreekt 
er, met name waar er niet direct professionele hulp geboden kon worden, ook nogal eens een 
goed overzicht van de initiële traumabeoordeling en de daarop verleende zorg door 
Nederlandse of buitenlandse geneeskundige neventakers. 
Bij meerdere meldingen moest door Bijzondere Medische Beoordelingen achteraf een 
Rapport van Medische Aangelegenheden worden opgemaakt om het gemis van een PVO of 
compleet behandeloverzicht te repareren. Naarmate er minder gegevens voorhanden zijn en 
er meer tijd verstreken is, kan er met minder zekerheid een medische reconstructie worden 
gemaakt. Dat geldt ook bij IMG-onderzoek naar aanleiding van meldingen. Benadrukt wordt 
dan ook dat er naast het zorgbelang ook andere belangen (recht op voorzieningen en 
eventueel invaliditeitspensioen) zijn die maken dat de zorg na ongevallen en incidenten 
tijdens uitzending zo snel en zo goed mogelijk wordt vastgelegd. 
 
Zorgvuldigheid bij vaccineren 
Bij onderzoek naar aanleiding van meerdere gemelde onjuistheden bij vaccinatie in verband 
met een individuele uitzending bleek dat de voorgeschreven procedures niet altijd gevolgd 
werden, omdat de vaccins op de poli bewaard werden in plaats van op de apotheek, waar 
betere controle mogelijk was. Hierdoor was een opgetreden verwisseling van vaccins niet 
(direct) opgemerkt. Daarnaast bleek het vaccinatie-overzicht van de melder niet volledig te 
zijn en had de communicatie tussen betrokken gezondheidscentra te wensen overgelaten. 
Ook de communicatie met het laboratorium had tekort geschoten, waardoor de uitslag van 
een titerbepaling was uitgebleven. Door het ontbreken van een signaleringsfunctie in het 
geneeskundig registratiesysteem was dit vervolgens niet opgemerkt. 
De IMG heeft het belang benadrukt van het werken volgens vastgestelde richtlijnen en 
procedures. Daarnaast is juist bij individuele uitzendingen extra oplettendheid nodig met 
betrekking tot de in casu noodzakelijke preventieve zorg en de verslaglegging daarvan. Ten 
slotte is nogmaals nadrukkelijk aanbevolen om in het nieuwe geneeskundig 
registratiesysteem voor de eerste lijn een signaleringsfunctie in te bouwen voor uitgezet 
laboratoriumonderzoek. 
 
Archiveringsmiddelen 
Periodieke inspecties van gezondheidszorgvoorzieningen richten zich primair op de in 
wetgeving en standaarden gestelde eisen ten aanzien van organisatie, kwaliteit en kwantiteit 
van personeel, materieel, apparatuur en infrastructuur en kwaliteitsborging. Deze eisen 
beogen de noodzakelijke randvoorwaarden te scheppen voor het leveren van goede zorg. Een 
belangrijk aspect daarvan is patiëntveiligheid, niet alleen in fysieke zin, maar ook in de zin van 
privacy. Op grond van de geldende privacyregels moeten medische gegevens worden 
bewaard in een adequaat beveiligde omgeving. In het verleden ging het hierbij veelal om 
papieren dossiers; tegenwoordig worden de meeste gegevens in digitale vorm geregistreerd 
en opgeslagen. Met het oog daarop is in – helaas nog mondjesmaat – gerealiseerde 
nieuwbouwvoorzieningen voor gezondheidscentra geen ruimte meer ingeruimd voor 
papieren dossiers. Vastgesteld moet echter worden dat deze op veel locaties nog wel in ruime 
mate aanwezig zijn, met name op het gebied van de bedrijfsgeneeskundige begeleiding. 
Zolang deze dossiers nog niet volledig zijn gescand en nog (gedeeltelijk) in papieren vorm 
aanwezig zijn, dient te worden voorzien in een adequaat beveiligd fysiek archief. Waar dit met 
het oog op goede zorg noodzakelijk is, dient dit ter plaatse aanwezig te zijn en te blijven. 
Daarnaast is de IMG gebleken, dat er geen goede regeling is getroffen met betrekking tot het 
bewaren of vernietigen van wel gescande dossiers, alsmede de toegang van het semistatisch 
archiefbeheer tot de gedigitaliseerde gegevens na dienstverlating. In het komende jaar zal 
hieraan, in samenwerking met de functionaris gegevensbescherming speciale aandacht aan 
worden gegeven. 
39 

Inspectie Militaire Gezondheidszorg  |  Jaarverslag 2020 
8 Samenwerking met 
andere Inspecties 
 
8.1 Raakvlakken met andere toezichthouders binnen Defensie 
 
In dit verslagjaar is regelmatig contact geweest met de andere toezichthouders binnen 
Defensie. Met de IGK heeft de IMG verschillende individuele meldingen onderzocht. Met de 
IVD is een begin gemaakt met het gezamenlijk uitvoeren van systeemgericht toezicht 
(voorbereiding missie EMASOH). Daar waar medische informatie en verslaglegging aan de 
orde was werd zowel de Beveilingsautoriteit (BA) als de functionaris gegevensbescherming 
geconsulteerd. 
 
Het voormalige toezichthoudersoverleg is omgedoopt tot het toezichtberaad met de IG IVD 
als coördinerend toezichthouder. De toezichthouders zijn met ondersteuning van het 
adviesbureau Andersson Elffers Felix frequent bij elkaar geweest met als doel dat toezicht op 
korte termijn een volwaardige plaats inneemt in het besturingsmodel binnen Defensie. Door 
alle toezichthouders is de bereidheid uitgesproken elkaar te willen versterken door meer 
samen te werken. Om dit te kunnen bereiken is eerst geïnventariseerd wat de toegevoegde 
waarde is van de afzonderlijke toezichthouders en vervolgens is bekeken wat de toegevoegde 
waarde van het toezichtberaad is. Om tot een verbeterde samenhang te komen in activiteiten 
en rapportages is het toezichtberaad tot de conclusie gekomen dat ondersteuning 
noodzakelijk is om de doelen te kunnen bereiken. Dit heeft geresulteerd in een 
behoeftestelling voor een ondersteuningsteam. Taken van dit team zijn onder andere 
methodologische ondersteuning, communicatie en redactionele ondersteuning en 
coördinatie van opleiding- en kennisontwikkeling. Daarnaast heeft het een taak in het 
voorbereiden en ondersteunen van het toezichtberaad. 
 
De IMG voorziet met de afspraken over intensievere samenwerking een kwaliteitsverbetering 
van het toezicht. Deze samenwerking zal gericht moeten zijn op het respecteren van elkaars 
toezichtdomeinen en het gebruik maken van elkaars expertise. 
Het toezichtberaad, de voorbereidingen daarop en de eruit voortkomende taken hebben 
echter ook de nodige energie en tijd gekost en heeft in 2020 eerder tot een verhoging van de 
werkdruk geleid dan tot een verlichting. Daarnaast heeft de IMG het als een zeer traag 
verlopend proces ervaren. Aan de individuele behoeftestelling van de IMG voor uitbreiding 
met één officier inspecteur operationele gezondheidszorg is (nog) geen gehoor gegeven. Deze 
aanvraag staat los van de ontwikkelingen van het algemeen toezicht doch wordt hier 
genoemd daar als argument gebruikt wordt dat eerst bezien moet worden of het 
ondersteuningsteam een verlichting van de werkdruk oplevert. Dit ligt niet in de lijn der 
verwachting daar de uitbreiding van de capaciteit van de IMG geen invloed heeft op de 
werkwijze en het effectiever toezicht houden. Het betreft hier een vraag naar expliciete 
inhoudelijke expertise om het toezicht op de operationele gezondheidszorg meer vorm te 
kunnen geven. 
 
 
  
41 

Inspectie Militaire Gezondheidszorg  |  Jaarverslag 2020 
9 Algemene beschouwing 
en meerjarenbeeld 
 
9.1 Algemene beschouwing 
 
Dit jaarverslag is het laatste jaarverslag van de huidige inspecteur militaire gezondheidszorg. 
De IMG streeft er naar de ontwikkelingen in het toezicht te volgen. In dit verslag zijn de 
ontwikkelingen van het toezichtberaad en de samenwerking met het civiele toezicht aan de 
orde geweest. Hoe kan de effectiviteit van toezicht verbeterd worden? Dat was niet alleen een 
algemene vraag voor alle toezichthouders binnen Defensie, maar de IMG heeft in 2020 ook 
kritisch gekeken naar eigen functioneren en werkwijze. Dit heeft geresulteerd in een missie 
visie document dat in de volgende paragraaf beknopt weergegeven wordt. 
  
In deze paragraaf wil de IMG stilstaan bij de constateringen en aandachtspunten in de 
jaarverslagen 2015-2020. De afgelopen vijf jaren hebben zich gekenmerkt door schaarste. 
Daar waar er sprake was van kwantitatieve tekortkomingen op het gebied van personeel en 
materieel zijn wel verbeteringen doorgevoerd doch door de traagheid in het proces heeft dat 
niet geleid tot een volledig herstel en uitbreiding van personele en materiele capaciteit. Dit 
heeft vooral zijn weerslag gehad op de inzetmogelijkheden binnen het operationele 
gezondheidszorg domein. Samenwerking met partnerlanden of terugvallen op Host Nation 
Support hebben naar de mening van de IMG nieuwe knelpunten laten zien die een negatief 
effect hadden op de kwaliteit van zorg tijdens bepaalde oefeningen en missies. 
 
Het ontwikkelen van een kwaliteitsmanagementsysteem bleek een bewerkelijke en 
moeizame taak die tot op heden nog niet volledig afgerond is. Het kwaliteitsbesef in zijn 
algemeen is gedurende de jaren duidelijk verbeterd en toegenomen. Dit is ook zichtbaar door 
de vele certificeringen die geneeskundige Defensie-onderdelen succesvol behaald hebben.  
Ook op het gebied van borging voedselveiligheid zijn belangrijke stappen gezet. 
Infrastructurele problemen blijven zich voordoen, maar nieuw- en verbouw hebben een 
kwaliteitsverbetering laten zien met een hogere veiligheid voor de medewerker en de 
patiënt/cliënt.  
De IMG heeft middels themaonderzoeken kritische uitspraken gedaan over bijvoorbeeld 
geneeskundige opleidingen en de nieuwe aannamekeuring. Het doet de IMG deugd dat 
aanbevelingen opgepakt worden en de IMG  realiseert zich dat er tekortkomingen zijn die niet 
binnen een kort tijdsbestek opgelost kunnen worden. 
 
Bepaalde constateringen komen in meerdere jaarverslagen terug. Zo lijkt het alsof niet 
gereageerd wordt of er geen actie ondernomen wordt. Dit is echter niet het geval. De IMG 
heeft naast  de taak om verbeteringen te signaleren, ook de taak om continu te wijzen op de 
nog bestaande tekortkomingen en deze ook in rapportages en verslagen te vermelden. 
 
 
  
43 

Inspectie Militaire Gezondheidszorg  |  Jaarverslag 2020 
De eigen organisatie 
De IMG zal in de toekomst moeten moderniseren in haar toezicht. De IMG beweegt mee met 
de onder toezichtstaande organisaties, om steeds meer systeemgericht toezicht te houden. 
Omdat steeds meer data beschikbaar komt, kan dit ook een kans zijn voor de IMG om hier zijn 
voordeel mee te doen. Het toezicht is en blijft risicogestuurd: daar waar het risico het grootst 
is houdt de IMG toezicht. Dat wil niet zeggen dat onderwerpen met een laag risico geen 
aandacht krijgen, maar met beperkte capaciteit moet de IMG keuzes maken.  
Om deze keuzes te kunnen onderbouwen heeft de IMG een aantal ambities geformuleerd die 
moeten leiden tot een nog beter inzicht in de risico’s binnen de MGZ.  
 
Ambitie data-opslag 
- Uit de verschillende primaire werkprocessen van de IMG komen verschillende soorten 
verslagen en rapporten die, mits goed opgeslagen en gelabeld, data bevatten voor 
toekomstige analyse. De ambitie is om deze, nu nog voornamelijk analoge gegevens, 
digitaal te verwerken zodat deze in de toekomst verwerkt kunnen worden. 
 
Ambitie data verwerking 
- Voor de medische data wil de IMG de mogelijkheid hebben bronbestanden te kunnen 
verwerken. Medische data zijn niet alleen eigen verslagen, onderzoeken of rapporten maar 
bestaan ook uit indicatoren van zorg aangeleverd door de zorgbedrijven van MGZ. 
 
Ambitie kwalitatieve analyse 
- Het trainen van algoritmen (door document reviewing) voor effectief en efficiënt 
doorzoeken en analyseren van bulkdata. 
- Het identificeren van causale en contextuele risicofactoren in digitale informatie 
(voorvalonderzoeken, CvO-dossiers, Xpost Web berichtenverkeer, toezichtverslagen). 
Bijvoorbeeld: een analyse van aanbevelingen en evaluaties maakt inzichtelijk waar en hoe 
risicomanagement in de praktijk functioneert. 
- Het onderzoeken en analyseren van kwaliteitsindicatoren aangeleverd door zorgbedrijven 
en gekoppeld aan landelijke uitvraag en benchmark. 
 
Ambitie kwantitatieve analyse 
- Het ontsluiten en analyseren van kwantitatieve gegevens voor het vaststellen en 
trendmatig volgen van relevante kritische prestatie indicatoren voor onveiligheid (zoals 
(bijna) incidenten, klachten, complicatiegegevens, klantentevredenheidsgegevens, het 
veiligheidsmanagement-systeem van de zorgbedrijven, de veiligheidscultuur, 
normafwijkingen bij certificering. 
 
 
  
45 

Inspectie Militaire Gezondheidszorg  |  Jaarverslag 2020 
militaire zorgvoorzieningen teneinde te kunnen rapporteren en adviseren over de mate 
waarin wordt voorzien in de reële zorgbehoefte van de militair. 
 
Wettelijk kader 
Het toezicht op de militaire gezondheidszorg wordt uitgeoefend voor de IGJ, respectievelijk 
de Minister van Defensie op basis van een daartoe strekkende ministeriële beschikking. Er is 
dus sprake van een afgeleide bevoegdheid. Hiermee kan het militaire toezicht de lacunes 
opvullen die bestaan door de wettelijke uitsluiting van de toepasselijkheid van civiele 
regelingen en op de beperkende territoriale werking van de meeste (gezondheidszorg)-
wetten. De bevoegdheid van de IGJ geldt slechts voor het Nederlandse grondgebied (art. 36 
Gezondheidswet). Deze laat de taakuitvoering ook daar in beginsel echter over aan de 
militaire toezichthouder IMG. 
Verder geldt voor een aantal zaken nog een bevoegdheid met een eigen wettelijke basis. Dit 
betreft dan het militaire toezicht op de geneesmiddelenvoorziening (art. 100-3 
Geneesmiddelenwet) en het militaire toezicht op de stralingshygiëne (art. 75 Kernenergiewet). 
Op basis van de aangegeven gemandateerde, gedelegeerde en geattribueerde bevoegdheden 
handhaaft de IMG 23 wetten (met bijbehorende uitvoeringsregelingen). 
 
Toetsingskader 
De IMG toetst vooral of de kwaliteit van de zorg onder de specifieke militaire (vaak 
operationele) omstandigheden verantwoord kan worden geacht. De Wkkgz definieert dit als 
zorg die van goede kwaliteit en goed niveau is, veilig, doeltreffend, doelmatig, cliëntgericht, 
tijdig en afgestemd op diens reële behoefte. De IMG houdt rekening met de specifieke 
militaire setting waarin de zorg moet worden verleend en ziet ook toe op de hiermee 
samenhangende bijzondere zorgplicht voor de militaire patiënt. 
 
Bij de toetsing van de structuur en waarborging van de zorg wordt bezien of de organisatie, 
personele en materiële middelen, kwaliteitsbewaking en verantwoordelijkheidstoedeling een 
verantwoorde zorgverlening redelijkerwijs garanderen. Bij de toetsing van het handelen 
wordt beoordeeld of dit voldoet aan de zorg die men (als redelijk handelend 
beroepsbeoefenaar) behoort te bieden en of deze strookt met het belang van een goede 
uitoefening van individuele gezondheidszorg (tuchtnorm Wet BIG). 
 
Instrumenten 
De IMG heeft een aantal instrumenten voor het uitvoeren van de opgedragen taken: 
1. Algemeen Toezicht 
Algemeen Toezicht betreft het handhaven van wettelijke en overige normen door formele 
inspecties en informele werkbezoeken; 
2. Thematisch Toezicht 
Thematisch Toezicht betreft diepgaander onderzoek naar meer specifieke zorgaspecten; 
3. Gefaseerd Toezicht 
Gefaseerd Toezicht betreft risico-inventarisatie op grond van ontvangen rapportages, 
waar nodig gevolgd door inspectiebezoeken; 
4. Meldingen en interventies 
Onderzoek naar aanleiding van signalen van patiënten en van professionals en 
leidinggevenden, of op basis van eigen waarnemingen of op basis van gegevens uit de 
literatuur en overige publicaties; 
 
Handhaving 
Handhaving geschiedt met de “toezichtescalatieladder”. Dit betekent dat op grond van de 
ernst van de bevindingen en de grootte van het risico na een vastgestelde termijn, een op 
maat gesneden interventie wordt gekozen middels een directe horizontale of getrapte 
verticale benadering. De IMG onderscheidt: 
- Advies  
Een informele terugkoppeling naar een zorgverlener dan wel instelling. Dit kan 
mondeling, maar ook per brief gebeuren; 
- Aanbevelingen  
Een formele terugkoppeling naar de zorgverlener, waarin naast een oordeel ook 
aanbevelingen worden vermeld. Een aanbeveling wordt na een vastgestelde termijn 
gevolgd door een verificatie om na te gaan wat met de aanbeveling is gedaan; 
- Aanbevelingen en informeren van het hogere niveau 
In ernstige of risicovolle gevallen gaat een dergelijk bericht ook naar het naast hogere 
niveau in de organisatie om nakoming van de aanbevelingen te borgen; 
47 

Inspectie Militaire Gezondheidszorg  |  Jaarverslag 2020 
- Intervisie met externe toezichtinstanties 
De Inspecteurs zijn lid van een intervisiegroep met inspecteurs van andere Inspecties (IGJ 
en Inspectie Openbare Orde en Veiligheid); 
- Periodiek Toezichtberaad 
Dit is een ingesteld overlegforum van toezichthouders binnen Defensie onder 
voorzitterschap van de IG IVD; 
- Extern inspectieoverleg over relevante casuïstiek  
Overleg met vaste contactpersonen binnen de IGJ; 
- Extern handhavingsoverleg 
Periodieke afstemming met externe toezichthouders op specifieke toezichtterreinen 
(operationeel voor de kernenergiewet); 
- Periodieke verantwoording in- en extern 
Schriftelijk middels een jaarverslag en een werkplan. Mondeling middels rapportage aan 
de IGJ en de SG; 
- Onderzoek en onderwijs 
Onderwijs op individuele basis dan wel thematisch met alle toezichthouders van de 
Inspectie. 
 
Vernieuwd toezicht 
In het kader van het streven naar een effectiever toezicht met meer samenwerking tussen de 
verschillende toezichthouders binnen en buiten Defensie neemt de IMG deel aan 
verschillende overlegfora, waaronder het Toezichtberaad Defensie. Vanuit de in dit overleg 
gemaakte afspraken worden de onderzoeksactiviteiten in onderlinge afstemming planmatig 
aangepakt.  
 
Organieke ophanging 
De IMG valt wat betreft haar functioneren rechtstreeks onder de Minister van Defensie. 
Organisatorisch ressorteert de IMG als Bijzondere Organisatie Eenheid onder de Bestuursstaf.  
 
Personeel 
Bij de IMG waren gedurende het verslagjaar werkzaam: 
 
- Kolonel-arts drs. M.H.G.B. Heuts  Inspecteur Militaire Gezondheidszorg 
- Dhr. Mr. E. Kloos    Inspecteur, tevens plaatsvervangend IMG 
- LtKol-tandarts drs. F.J.G. van Silfhout Inspecteur Tandarts 
- Lkol-apotheker drs. R. van der Linden Inspecteur Gezondheidsbescherming 
(tot augustus 2020) 
- Lkol J.J.M. van de Ven   Inspecteur Gezondheidsbescherming 
(vanaf augustus 2020) 
- Kol-apotheker drs. M.L. Vervelde*  Inspecteur Ketenzorg 
- Dhr. P.L.G.W. van Rijn arbovplk. bc  Toezichthoudend Kwaliteitsdeskundige 
- Dhr. J.J. van Wezel   Hoofd Inwendige Dienst/Secretaris 
 
* op basis van TTW 
 
Locatie en adresgegevens 
De IMG is gehuisvest op het landgoed “De Zwaluwenberg”, Utrechtseweg 225 gebouw D2, 
1213 TR Hilversum, MPC 51R. 
 
Zij is bereikbaar onder: 
 
Telefoonnummer  035-5776699 (*06-558-76699) 
Fax  035-5776690 (*06-558-76690) 
E-mail  IMG@mindef.nl 
Website  https://www.rijksoverheid.nl/ zoekterm: inspectie-militaire-gezondheidszorg 
Intranet  https://intranet.mindef.nl/bs/organisatie/Directies/IMG/Index.aspx 
 
  
49 

Inspectie Militaire Gezondheidszorg  |  Jaarverslag 2020 
      
IVD 
Inspectie Veiligheid Defensie 
      
IVD 
Instructie Voedselveiligheid Defensie 
      
JIVC Joint IV Commando 
      
KCGD Klachtencommissie Gezondheidszorg Defensie 
      
Kew 
Kernenergiewet 
      
KMar Koninklijke Marechaussee 
      
KMS-MGZ Kwaliteitsmanagement systeem Militaire gezondheidszorg 
      
KMSGD Kwaliteitsmanagement Systeem Geneeskundige Dienst  
      
KNMT Koninklijke Nederlandse Maatschappij tot bevordering der Tandheelkunde 
      
KNO Keel Neus Oor(polikliniek) 
      
KTOMM Koninklijk Militair Tehuis voor Oud-Militairen en Museum 
      
LZV Landelijk Zorgsysteem voor Veteranen 
      
MGA Militair Geneeskundige Autoriteit 
      
MGGZ Militaire Geestelijke Gezondheidszorg 
      
MGLC Militair Geneeskundig Logistiek Centrum  
      
MGZ Militaire Gezondheidszorg 
      
MK 
Medische Keuringen 
      
MOU 
Memorandum of Understanding 
      
MRC Militair Revalidatie Centrum 
      
MZT 
Medisch Zorgteam 
      
NATO 
North Atlantic Treaty Organization 
      
NIAZ 
Nederlands Instituut voor Accreditatie in de Zorg 
      
NLVi Nederlands Veteraneninstituut 
      
NVAMA Nederlandse Vereniging Algemeen Militair Artsen 
      
NVWA Nederlandse Voedsel en Waren Autoriteit 
      
Off log GNKD officieren logistiek geneeskundige dienst 
      
OpCo's Operationele Commando's 
      
OT Organisatie Tabel 
      
PBM persoonlijke beschermingsmiddelen 
      
PDCA 
Plan Do Check Act cyclus 
      
PMO Preventief Medisch Onderzoek 
      
POH Praktijkondersteuner Huisarts 
      
pSG plaatsvervangend Secretaris-Generaal 
      
PTW Praktische Tewerk Stelling 
      
RI&E 
Risico Inventarisatie & Evaluatie 
      
RIVM 
Rijksinstituut voor Volksgezondheid 
      
RVB Rijksvastgoed Beheer 
      
SBD Stralingsbeschermingsdienst 
      
SCM 
Senior Coördinerend Kwaliteitsmanager 
      
SMART 
Specifiek Meetbaar Acceptabel Realistisch Tijdgebonden 
      
SMO Senior Medical Officer 
      
SMO Sociaal Medisch Onderzoek 
      
SMT Sociaal Medisch Team 
      
SQN squdron 
      
SZVK Stichting Ziektekosten Verzekering Krijgsmacht 
      
SZW Sociale Zaken en Welzijn 
      
TGTF Trainingsgeneeskunde en Trainingsfysiologie 
      
UMCU Universitair Medisch Centrum Utrecht 
      
V&VN MV&V Verpleegkundigen & Verzorgenden Militaire Verpleegkunde en Verzorging 
      
VIM Veilig Incident Melden 
      
VN Verenigde Naties 
      
Wkkgz 
Wet kwaliteit, klachten en geschillen zorg 
      
Wvp 
Wet verbetering poortwachter 
      
WTZi/a 
Wet Toelating Zorginstellingen 
51 

