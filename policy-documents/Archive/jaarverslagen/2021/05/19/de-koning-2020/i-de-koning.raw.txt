Tweede Kamer der Staten-Generaal
2
Vergaderjaar 2020–2021
35 830 I Jaarverslag en Slotwet van de Koning 2020
Nr. 1 JAARVERSLAG VAN DE KONING (I)
Ontvangen 19 mei 2021
Tweede Kamer, vergaderjaar 2020–2021, 35 830 I, nr. 1 1

GEREALISEERDE UITGAVEN EN ONTVANGSTEN
Figuur 1 Gerealiseerde uitgaven verdeeld over niet-beleidsartikelen (x 
€1.000). Totaal € 45.467.000
1. Grondwettelijke
8.5838.583
uitkering aan leden van
het Koninklijk Huis
2. Functionele uitgaven
30.4730.4700
van de Koning
3. Doorbelaste uitgaven
6.416.4144
van andere begrotingen
0 10.000 20.000 30.000 40.000
Figuur 2 Gerealiseerde ontvangsten verdeeld over niet-beleidsartikelen (x 
€1.000). Totaal € 53.000
1. Grondwettelijke
00
uitkering aan leden van
het Koninklijk Huis
2. Functionele uitgaven
00
van de Koning
3. Doorbelaste uitgaven
5353
van andere begrotingen
0 20 40 60
Tweede Kamer, vergaderjaar 2020–2021, 35 830 I, nr. 1 3

Het besluit tot dechargeverlening kan niet worden genomen, voordat de 
betrokken slotwet is aangenomen en voordat de verklaring van 
goedkeuring van de Algemene Rekenkamer is ontvangen.
De Minister-President, Minister van Algemene Zaken,
M. Rutte
Tweede Kamer, vergaderjaar 2020–2021, 35 830 I, nr. 1 5

2. Leeswijzer
De begroting van de Koning geeft door middel van drie artikelen inzicht in 
de geraamde uitgaven ten behoeve van de uitoefening van het koningschap. 
Artikel 1 bevat de grondwettelijke uitkeringen aan de leden van het 
Koninklijk Huis, zoals vastgelegd in de Wet financieel statuut van het 
Koninklijk Huis (WFSKH). Artikel 2 geeft inzicht in de functionele uitgaven 
die gepaard gaan met de uitoefening van het koningschap, die op declara­
tiebasis door de Dienst van het Koninklijk Huis namens de Koning bij de 
Minister-President worden ingediend en ten laste van deze begroting 
worden betaald. Artikel 3 geeft de doorbelaste uitgaven van andere 
begrotingen weer. Deze uitgaven hangen wel functioneel samen met het 
koningschap, maar lopen niet via de Dienst van het Koninklijk Huis.
Het jaarverslag van de Koning geeft de daadwerkelijke uitgaven op boven­
staande artikelen weer. In onderdeel B van dit jaarverslag zal per artikel 
worden ingegaan op de realisaties in 2020. Alle verschillen tussen 
budgettaire raming en realisatie zijn op artikelniveau toegelicht. In de 
toelichtende tabellen kan door afronding het totaal afwijken van de som der 
onderdelen.
Uitputting van de begroting vindt plaats via de verstrekking van 
voorschotten aan de Dienst van het Koninklijk Huis en aan het Ministerie 
van Defensie. Voor artikel 1 geschiedt de afrekening in het lopende begro­
tingsjaar. Voor de artikelen 2 en 3 vindt de afrekening van de voorschotten 
aan de Dienst van het Koninklijk Huis respectievelijk het Ministerie van 
Defensie in het volgende begrotingsjaar plaats, omdat na afloop van het 
begrotingsjaar de eindverantwoordingen worden ingediend. Uitgangspunt 
is dat de kas- verplichtingengegevens, zoals die uit de begrotingsregistratie 
blijken, bepalend zijn voor dit jaarverslag. Om inzicht te geven in de 
daadwerkelijk door de Dienst van het Koninklijk Huis gedeclareerde 
functionele kosten en de feitelijke uitgaven van het Militaire Huis wordt in 
de toelichting bij de begrotingsartikelen 2 en 3 gebruik gemaakt van de 
eindverantwoording van de Dienst van het Koninklijk Huis respectievelijk 
het Ministerie van Defensie. Om die reden wordt in de toelichting het 
verschil tussen de betaalde voorschotten (het geautoriseerde budget) en 
de eindverantwoording gepresenteerd. De ontvangsten bij de artikelen in 
dit jaarverslag hebben betrekking op ontvangsten uit hoofde van lagere 
ingediende declaraties ten opzichte van de verstrekte voorschotten van 
het voorgaande jaar.
Begroting I valt onder de niet-departementale begrotingen. Vanwege een 
afwijkend regime hoeft geen apart centraal apparaatsartikel te worden 
opgenomen in de verantwoording. De begrotingsartikelen die worden 
opgenomen in deze verantwoording hebben het karakter van een niet-
beleidsartikel. Dit is conform de Rijksbegrotingsvoorschriften.
Onderdeel C van dit jaarverslag bevat de jaarrekening met daarin de verant­
woordingsstaat en de saldibalans met toelichting.
Onderdeel D van dit jaarverslag bevat de extracomptabele bijlagen met 
daarin de uitgaven bij andere ministeries die verband houden met het 
koningschap. Dit betreft de uitgaven met toelichting.
Tweede Kamer, vergaderjaar 2020–2021, 35 830 I, nr. 1 7

B. BELEIDSVERSLAG
3. Niet-Beleidsartikelen
3.1 Artikel 1 Grondwettelijke uitkering aan leden van het Koninklijk Huis
A. Algemene doelstelling
Het verstrekken van de grondwettelijke uitkeringen krachtens artikel 1 van 
de Wet financieel statuut van het Koninklijk Huis (WFSKH).
B. Rol en verantwoordelijkheid
De Minister van Algemene Zaken is verantwoordelijk voor het beheer van 
de begroting van de Koning (artikel 4.3 lid 1, Comptabiliteitswet 2016).
C. Beleidsconclusies
Niet van toepassing.
D. Budgettaire gevolgen van beleid
Tabel 1 Budgettaire gevolgen artikel 1 Grondwettelijke uitkering aan leden van het Koninklijk Huis (bedragen x 
€ 1.000)
Vastgestelde 
Realisatie
1
begroting Verschil
2.016 2017 2018 2019 2020 2020 2020
Verplichtingen 7.871 7.961 8.082 8.330 8.583 8.503 80
Uitgaven 7.871 7.961 8.082 8.330 8.583 8.503 80
Grondwettelijke uitkering aan leden van het 
7.871 7.961 8.082 8.330 8.583 8.503 80
Koninklijk Huis
Ontvangsten 0 0 0 0 0 0 0
1 Stand inclusief amendementen, moties, NvW en ISB
E. Toelichting op de instrumenten
Uitgaven
De grondwettelijke uitkeringen zijn opgebouwd uit twee componenten: 
een A-component, die het inkomensbestanddeel vormt, en een B-
component die betrekking heeft op personele en materiële uitgaven. De 
personele uitgaven hebben betrekking op de personeelsleden die hun 
instructie rechtstreeks van de Koning, de echtgenote van de Koning of de 
Koning die afstand heeft gedaan van het koningschap ontvangen en/of in 
de onmiddellijke omgeving van hen verkeren en voor wie het dienstverband 
zich grotendeels in de familiesfeer voltrekt.
Het inkomen van de uitkeringsgerechtigde leden van het Koninklijk Huis 
volgt de netto bezoldiging van de vicepresident van de Raad van State. Dat 
inkomen volgt de salarisontwikkeling van de rijksambtenaren. Zowel het 
inkomensbestanddeel van de uitkeringsgerechtigde leden van het 
Koninklijk Huis als de salarissen van de hofhouding volgen de 
Tweede Kamer, vergaderjaar 2020–2021, 35 830 I, nr. 1 9

3.2 Artikel 2 Functionele uitgaven van de Koning
A. Algemene doelstelling
Het verrichten van uitgaven die functioneel met het koningschap 
samenhangen krachtens artikel 3 van de Wet financieel statuut van het 
Koninklijk Huis (WFSKH).
B. Rol en verantwoordelijkheid
De Minister van Algemene Zaken is verantwoordelijk voor het beheer van 
de begroting van de Koning (artikel 4.3 lid 1, Comptabiliteitswet 2016).
C. Beleidsconclusies
Niet van toepassing.
D. Budgettaire gevolgen van beleid
Tabel 3 Budgettaire gevolgen artikel 2 Functionele uitgaven van de Koning (bedragen x € 1.000)
Vastgestelde 
Realisatie
1
begroting Verschil
2.016 2017 2018 2019 2020 2020 2020
Verplichtingen 27.744 28.289 28.913 29.635 30.470 29.635 835
Uitgaven 27.744 28.289 28.913 29.635 30.470 29.635 835
Functionele uitgaven van de Koning 27.744 28.289 28.913 29.635 30.470 29.635 835
Ontvangsten 25 30 8 0 0 0 0
1 Stand inclusief amendementen, moties, NvW en ISB
E. Toelichting op de instrumenten
Uitgaven
Dit begrotingsartikel bevat de functionele uitgaven die te relateren zijn aan 
de uitoefening van het koningschap en die op declaratiebasis door de Dienst 
van het Koninklijk Huis (DKH) namens de Koning worden ingediend bij de 
Minister-President en ten laste van deze begroting worden betaald. Het 
begrotingsartikel bestaat uit een personele en een materiële component en 
overige specifieke uitgaven. De uitputting van dit begrotingsartikel vindt 
plaats via de verstrekking van voorschotten aan de Dienst van het Koninklijk 
Huis.
Ten opzichte van de oorspronkelijk vastgestelde begroting is er een verschil 
bij de uitgaven. De hogere realisatie is volledig het gevolg van de rijksbreed 
uitgekeerde loon- en prijsbijstelling bij de eerste suppletoire begroting. 
Indien hiermee rekening wordt gehouden sluit de realisatie aan op het 
geautoriseerd budget en is sprake van volledige uitputting.
De primaire taak van de Dienst van het Koninklijk Huis is de ondersteuning 
van Koning Willem-Alexander, Koningin Máxima en Prinses Beatrix en 
overige leden van het Koninklijk Huis bij hun werkzaamheden. De Dienst 
van het Koninklijk Huis bestaat uit het Civiele Huis en het Militaire Huis. 
Tweede Kamer, vergaderjaar 2020–2021, 35 830 I, nr. 1 11

worden binnen de materiële kosten ook de kosten verantwoord die 
betrekking hebben op het departement Faunabeheer. Dit bevat een 
tegemoetkoming in de infrastructuurkosten van Kroondomein Het Loo.
Uitgaven voor luchtvaartuigen
De uitgaven voor luchtvaartuigen (met uitzondering van staatsbezoeken en 
werkbezoeken aan het Caribische deel van het Koninkrijk) betreffen de 
uitgaven voor vliegkosten van het Koninklijk Huis.
Op grond van het Besluit van de Minister-President, Minister van Algemene 
Zaken, de Minister van Infrastructuur en Waterstaat, en de Minister van 
Defensie van 26 april 2019, nr. IENW/BSK-2019/87092, tot wijziging van het 
Besluit gebruik van het regeringsvliegtuig en luchtvaartuigen van de 
krijgsmacht in verband met de ingebruikname van een nieuw regerings­
vliegtuig (Stcrt. 2019, nr. 22214) kunnen de zogenaamde uitkeringsgerech­
tigde leden van het Koninklijk Huis gebruikmaken van het 
1
regeringsvliegtuig . Indien het regeringsvliegtuig niet beschikbaar is of niet 
aan de gebruikseisen voldoet, kan een beroep worden gedaan op lucht­
vaartuigen in beheer van het Ministerie van Defensie. Indien zowel het 
regeringsvliegtuig als de luchtvaartuigen van Defensie niet beschikbaar zijn, 
2
draagt de vluchtcoördinator zorg voor civiele inhuur .Door de wereldwijde 
COVID-19 crisis zijn de uitgaven voor luchtvaartuigen lager dan oorspron­
kelijk begroot. Daarnaast is er in 2020 geen gebruik gemaakt van de 
Gulfstream van Defensie.
Tabel 5 Uitgaven voor luchtvaartuigen 2020 (bedragen x € 1.000)
Realisatie vastge­ Verschil 
(1) stelde (1)-(2)
begroting 
(2)
Inzet regeringsvliegtuig (PH-GOV) 141 433 ‒ 292
Inzet Gulfstream KLu 0 66 ‒ 66
Inhuur civiele helikopters 13 25 ‒ 12
Inhuur civiele luchtvaartuigen 232 286 ‒ 54
Totaal 386 810 ‒ 424
Bezoeken aan het Caribische deel van het Koninkrijk
De uitgaven die samenhangen met bezoeken aan het Caribische deel van 
het Koninkrijk in de vorm van reis- en verblijfkosten (inclusief de 
vliegkosten) vormen ook een deel van de uitgaven die binnen dit begro­
tingsartikel worden verantwoord. Dit in navolging van de brief van de 
Minister-President over de nieuwe opzet van begroting I van de Rijksbe­
groting (Kamerstukken II 2009/10, 31 700 I, nr. 5), gebaseerd op de aanbe­
velingen van de Stuurgroep herziening stelsel kosten Koninklijk Huis. De 
uitgaven voor bezoeken aan het Carabisch deel van het Koninkrijk waren in 
2020 door de COVID-19 crisis nihil.
1
 Indien een lid van het Koninklijk Huis namens de Koning een (representatieve) verplichting uitvoert 
waartoe vervoerskosten moeten worden gemaakt, worden de kosten van dat vervoer gedragen 
door de Staat respectievelijk wordt door de Staat voor vervoer gezorgd.
2
 Dit betreft de inhuur van commerciële luchtvaartuigen. Ook kan gebruik worden gemaakt van 
reguliere lijnvluchten.
Tweede Kamer, vergaderjaar 2020–2021, 35 830 I, nr. 1 13

Tabel 7 Doorbelaste uitgaven 2020 (bedragen x € 1.000)
Realisatie Geautori­ Verschil 
(1) seerde (1)-(2)
budget (2)
Doorbelaste personele uitgaven 5.046 5.126 ‒ 80
Doorbelaste materiële uitgaven 1.099 1.265 ‒ 166
Totaal 6.145 6.391 ‒ 246
waarvan RVD 1.699 1.608 91
waarvan Militaire Huis 1.731 1.999 ‒ 268
waarvan Kabinet van de Koning 2.715 2.784 ‒ 69
Voor het Militaire Huis betreft de realisatie de gegevens, zoals deze door 
het Ministerie van Defensie zijn verantwoord in de eindafrekening over 
2020. De begroting is gebaseerd op realisatiecijfers van het Ministerie van 
Defensie per rang van het voorgaande jaar. De afrekening is op basis van 
de daadwerkelijke salarisbetaling per functionaris. Zoals in de leeswijzer is 
gemeld, betreft dit niet de begrotingsbelasting van de begroting van de 
Koning in 2020. Per saldo is bij het Militaire Huis een onderuitputting van 
€ 268.000 als gevolg van lagere personele uitgaven en lagere materiële 
uitgaven. De eindafrekening van deze lagere dan geraamde uitgaven van 
het Militaire Huis zal leiden tot ontvangsten op artikel 3 van de begroting 
van de Koning in 2021, die bij de eerste suppletoire begroting zullen worden 
verwerkt.
Indien rekening wordt gehouden met de suppletoire begrotingsmutaties is 
bij de Rijksvoorlichtingsdienst sprake van een overschrijding van € 91.000 
als gevolg van extra personele inzet voor online communicatie activiteiten 
voor het Koninklijk Huis.
Bij het Kabinet van de Koning is sprake van een onderuitputting van 
€ 69.000. Dit is met name veroorzaakt door lagere materiële uitgaven als 
gevolg van de COVID-19 crisis. Ook de personele uitgaven zijn als gevolg 
van onder andere vacatureruimte iets lager dan begroot.
Rijksvoorlichtingsdienst
De afdeling Communicatie Koninklijk Huis (CKH) van de Rijksvoorlichtings­
dienst (RVD) verzorgt de communicatie over de Koning en de andere leden 
van het Koninklijk Huis. In 2020 betrof dit de volgende activiteiten:
1. Voorbereiding, advisering en inhoudelijke- en organisatorische media­
begeleiding van circa 230 optredens en activiteiten in binnen- en 
buitenland, waarvan een groot deel vanwege de coronapandemie online 
en telefonisch plaatsvond. Inspelend op de van week tot week verande­
rende agenda en rekening houdend met de actualiteit en de op dat 
moment geldende coronarichtlijnen waren deze publiek dan wel 
besloten. Het betrof onder andere (online) werkbezoeken, evenementen, 
videogesprekken en -boodschappen en een staatsbezoek aan Indonesië,;
2. woordvoering en beantwoording van mediavragen en strategisch 
communicatieadvies;
3. behandeling van interviewverzoeken en begeleiding bij mediaoptredens 
van de leden van het Koninklijk Huis;
4. opstellen en uitgeven van 263 persberichten over activiteiten van het 
Koninklijk Huis en
5. inhoudelijk beheer van de online communicatieactiviteiten, zoals 
Instagram, Facebook, Twitter, YouTube en de website.
Tweede Kamer, vergaderjaar 2020–2021, 35 830 I, nr. 1 15

4. Bedrijfsvoeringsparagraaf
Rechtmatigheid
Er zijn geen onrechtmatigheden geconstateerd die de rapporteringstole­
ranties overschrijden.
Totstandkoming niet-financiële verantwoordingsinformatie
Er hebben zich geen bijzonderheden voorgedaan.
Begrotingsbeheer, financieel beheer en de materiële bedrijfsvoering
Er hebben zich geen bijzonderheden voorgedaan.
Overige aspecten van de bedrijfsvoering
Er hebben zich geen bijzonderheden voorgedaan.
Rijksbrede bedrijfsvoeringsonderwerpen
Er hebben zich geen bijzonderheden voorgedaan.
Belangrijke ontwikkelingen en verbeteringen in de bedrijfsvoering
Er hebben zich geen bijzonderheden voorgedaan.
Tweede Kamer, vergaderjaar 2020–2021, 35 830 I, nr. 1 17

4a) Rekening-courant RHB Ministerie van Algemene Zaken
Voor de begroting van De Koning is de Rekening-courant € 45.414. Dit betreft 
de saldering van de uitgaven en de ontvangsten. Samen met de Rekening-
courant van het Kabinet van de Koning (KvdK) en de Commissie van 
Toezicht op de Inlichtingen- en Veiligheidsdiensten (CTIVD) is de Rekening-
courant RHB van het Ministerie van Algemene Zaken € 47.352.
12) Voorschotten
12a) Tegenrekening voorschotten
De betalingen die aan de Dienst van het Koninklijk Huis (DKH) en aan het 
Militaire Huis (MH) zijn gedaan, worden onder de voorschotten opgenomen 
voor zover het betalingen betreft waarover de controlerende instantie nog 
geen verklaring heeft kunnen afgeven. Afwikkeling van de voorschotten zal 
plaatsvinden in 2021. In 2020 zijn de voorschotten over 2019 afgerekend. 
Het te verrekenen bedrag van de eindafrekening van het MH is in 2020 
verwerkt in de eerste suppletoire begroting van de Koning.
In 2020 is aan voorschotten verstrekt en afgerekend:
Tabel 10 Dienst van het Koninklijk Huis (bedragen x € 1.000)
Ontstaansjaar Stand 1-1-2020 Verstrekt in 2020 Afgerekend in 2020 Stand 31-12-2020
2019 29.635 0 ‒ 29.635 0
2020 0 30.470 0 30.470
Totaal 29.635 30.470 ‒ 29.635 30.470
Tabel 11 Militaire Huis (bedragen x € 1.000)
Ontstaansjaar Stand 1-1-2020 Verstrekt in 2020 Afgerekend in 2020 Stand 31-12-2020
2019 1.945 0 ‒ 1.945 0
2020 0 1.999 0 1.999
Totaal 1.945 1.999 ‒ 1.945 1.999
Tweede Kamer, vergaderjaar 2020–2021, 35 830 I, nr. 1 19

Bijlage 1: Gerealiseerde uitgaven die in verband met het koningschap 
kunnen worden beschouwd
De gerealiseerde uitgaven worden hieronder per begroting nader 
toegelicht.
Tabel 12 Buitenlandse Zaken (begroting V, artikel 4) (bedragen x € 1.000)
Vastgestelde 
Realisatie begroting 
2020 2020
Buitenlandse Zaken 957 2.000
In 2020 heeft de Koning een staatsbezoek gebracht aan Indonesië. Verder 
vonden er werkbezoeken plaats aan Israël, Auschwitz en woonde de Koning 
de begrafenisplechtigheid bij van de Sultan van Oman. Door de COVID-19 
crisis konden veel geplande bezoeken niet doorgaan.
Tabel 13 Binnenlandse Zaken en Koninkrijksrelaties (begroting VII, artikel 
9) (bedragen x € 1.000)
Vastge­
stelde 
Realisatie begroting 
2020 2020
Binnenlandse Zaken en Koninkrijksrelaties 12.655 15.922
De bijdrage van het Ministerie van Binnenlandse Zaken en Koninkrijksre­
laties (BZK) aan het RVB voor de huisvesting (Paleizen) van het Koninklijk 
Huis bedroeg in 2020 € 12,7 mln. Dit bedrag is lager dan begroot, omdat 
een aantal activiteiten vanwege de COVID-19 crisis niet kon worden 
uitgevoerd.
Genoemd bedrag voor de paleizen bestaat uit een aantal componenten. In 
2020 heeft het RVB circa € 6,3 mln. in rekening gebracht voor rente en 
afschrijvingen en huur. De rente en afschrijvingen zijn voor investeringen 
die vanaf 2010 via de leenfaciliteit zijn gefinancierd en zijn geactiveerd op 
de balans van het RVB.
Voor de vergoeding voor regulier dagelijks en planmatig onderhoud is circa 
€ 4,2 mln. afgerekend en voor vergoeding voor kleinere investeringen, 
functionele verbeteringen en projecten op basis van wet- en regelgeving 
circa € 2,2 mln.
Huis ten Bosch
In 2020 zijn er geen renovaties of verbouwingen uitgevoerd.
Paleis Noordeinde
In 2020 zijn er geen renovaties of verbouwingen uitgevoerd.
Koninklijk Paleis Amsterdam
Het multidisciplinair bouwhistorisch onderzoek naar de Burgerzaal is in 
2020 afgerond.
Defensie (begroting X, artikel 5), uitgaven bewaking leden koninklijke huis
De Minister van Defensie is beheersverantwoordelijk en verantwoordelijk 
voor de vaststelling van de omvang, samenstelling en de vereiste mate van 
gereedheid van de KMar. De uitvoering is opgedragen aan de KMar. Het 
gezag over de KMar berust bij meerdere ministeries. Afhankelijk van de 
Tweede Kamer, vergaderjaar 2020–2021, 35 830 I, nr. 1 21

Bijlage 2: Overige onderwerpen
Defensie (begroting X, artikel 2), uitgaven Groene Draeck
De kosten voor het onderhoud aan de Groene Draeck worden verantwoord 
bij het Ministerie van Defensie zolang Prinses Beatrix gebruik maakt van 
de Groene Draeck. Naar aanleiding van het second opinion onderzoek 
(Kamerstukken II, 2015/16, 34 300 X, nr. 110) en de motie Van der Burg 
(Kamerstukken II, 2015/16, 34 300 I, nr. 6) heeft de Minister-President, mede 
namens de Minister van Defensie, in de brief van 2 juni 2016 gemeld dat 
het jaarlijks onderhoudsbudget naar € 87.000 is bijgesteld. Daarbij is 
aangegeven dat de daadwerkelijke uitgaven ook bij Defensie over de jaren 
heen fluctueren. De kosten van het totale onderhoud in 2020 zijn uiteindelijk 
uitgekomen op € 106.000. Deze kosten passen binnen het totale budget van 
€ 435.000 uit de periode 2016 t/m 2020.
Landbouw, Natuur en Voedselkwaliteit (begroting XIV, artikel 12) subsidie 
Kroondomein Het Loo
Het Loo is een landgoed van circa 10.400 hectare en bestaat uit twee deelge­
bieden: de Staatsdomeinen bij Het Loo en het eigenlijke Kroondomein. Bij 
de Staatsdomeinen bij Het Loo zijn de baten en lasten voor rekening van 
de Staat. De Kroondrager is economisch eigenaar van het eigenlijke 
Kroondomein en heeft hierop het vruchtgebruik en gebruikersrechten 
alsmede de lasten. Het juridisch eigendom berust bij de Staat. Het Rijk heeft 
in 2020 net als in voorgaande jaren een subsidie verstrekt aan de 
Kroondrager, als privaatrechtelijk vruchtgebruiker van het eigenlijke 
Kroondomein, voor beheers- en inrichtingsmaatregelen van het 
Kroondomein Het Loo. Deze subsidie bedroeg in 2020 € 0,7 mln.
Stichtingen
Op de website van het Koninklijk Huis is een overzicht van stichtingen 
opgenomen, waarin vermogensbestanddelen zijn ondergebracht die 
functioneel zijn voor het uitoefenen van het koningschap.
Te denken valt aan de stichting Kroongoederen van het Huis Oranje-Nassau, 
waarin bijvoorbeeld de Gouden Koets is ondergebracht, en de stichting 
Koninklijke Geschenken, die de geschenken beheert die aan de Koning zijn 
aangeboden bij bijvoorbeeld staatsbezoeken. Voor meer informatie over 
de stichtingen wordt verwezen naar de rubriek ‘Financiën Koninklijk Huis’ 
op www.koninklijkhuis.nl. In deze rubriek is informatie beschikbaar over 
diverse aan het Koninklijk Huis gerelateerde financiële onderwerpen, zoals 
de begroting van de Koning.
Tweede Kamer, vergaderjaar 2020–2021, 35 830 I, nr. 1 23

