Verbinding, vertrouwen, 
vooruitgang
Jaarbericht 2020
Agentschap Telecom
1 | Jaarbericht 2020

Voorwoord
Nederland is in transitie. Een transitie waarbij digitalisering steeds sterker verweven raakt met ons dagelijks 
leven. De coronapandemie is daarbij een krachtige katalysator: in het afgelopen jaar bleek de digitale 
infrastructuur de kurk waar onze samenleving veilig op kon drijven. Ondanks alle beperkingen kon het 
dagelijks leven - in meer of mindere mate en soms in een andere vorm – over het algemeen toch doorgang 
vinden. De digitale infrastructuur is onmisbaar. Alle reden dus daar uiterst zorgvuldig mee om te gaan.
Vanuit Agentschap Telecom doen we daar dan ook alles aan. Zo zetten we ons ervoor in te voorkomen dat 
onveilige apparatuur de digitale infrastructuur kan ontwrichten. Door de snelle groei van het ‘Internet of 
Things’ neemt het aanvalsoppervlak voor hackers exponentieel toe. Met de verbreding van de Richtlijn 
Radioapparatuur met cybereisen is dit door Europa onderkend: de welbekende CE-markering stelt vanaf dit 
jaar ook eisen aan de digitale veiligheid van apparatuur. Agentschap Telecom draagt in Europa bij aan de 
invulling van die eisen en krijgt de toezichtstaak om op de naleving van die eisen toe te zien. 
De afgelopen maanden hebben we ons ook voorbereid op een andere belangrijke nieuwe taak: Agentschap 
Telecom is vanaf medio 2021 beoogd National Cyber Certification Authority. Die status stelt ons in staat om, via 
een stelsel van standaardisering en certificering, waarborgen te stellen aan de digitale veiligheid van 
producten, processen en diensten. Daarnaast gaat Agentschap Telecom vanuit de aankomende Wet digitale 
overheid (Wdo) toezicht houden op aanbieders van digitale identiteiten, zoals eHerkenning en DigiD. 
Dat zijn belangrijke stappen voor Nederland en de veiligheid van onze digitale infrastructuur. Maar daarmee 
zijn we er nog niet. ‘Onze digitale veiligheid en digitale autonomie staan onder druk en daarmee ons 
maatschappelijk en economisch welzijn’, waarschuwde de Cyber Security Raad eerder dit jaar. Om digitaal 
weerbaar te blijven, en daarmee het vertrouwen in de verdergaande digitalisering te behouden, zijn extra 
inspanningen nodig.
Die inspanningen zullen zich nadrukkelijk ook moeten richten op de energiesector. Agentschap Telecom 
signaleert namelijk een toenemende wederzijdse afhankelijkheid tussen de energievoorziening en de 
digitale infrastructuur: digitale transitie en energietransitie gaan hand in hand. Dat brengt nieuwe 
kwetsbaarheden en maatschappelijke risico’s met zich mee. Bijvoorbeeld door de inzet van kunstmatige 
intelligentie, voor de balans in vraag en aanbod van decentrale energievoorzieningen. Het gebruik van 
voorzieningen als laadpalen, elektrische auto’s en zonnepanelen herbergt cyberrisico’s voor de beschikbaar-
heid en betrouwbaarheid van de energievoorziening.
Om dergelijke cyberrisico’s het hoofd te bieden, ontwikkelt Europa op dit moment een uitbreiding van de 
Richtlijn beveiliging netwerk- en informatiesystemen (NIB). In Nederland is deze geïmplementeerd in de 
Wet beveiliging netwerk- en informatiesystemen (Wbni). Voor de energiesector is er ook een nieuwe 
Europese Netcode in ontwikkeling. Deze stelt specifieke cybersecurityeisen aan energiebedrijven. Voor een 
effectieve uitvoering van de uitbreiding van de NIB en van de Netcode is het noodzakelijk dat in nationale 
regelgeving en in de toedeling van bevoegdheden zoveel mogelijk samenhang wordt gerealiseerd. 
Samenhang in regelgeving en bevoegdheden is effectief gebleken bij de verbreding 
van de Richtlijn Radioapparatuur met cybereisen. En toont zich succesvol nu de 
nieuwe NIB in actiever toezicht op de clouddienstverleners voorziet, zoals vorig jaar 
door Agentschap Telecom nationaal en Europees bepleit. Door de samenhang met de 
digitale infrastructuur vergen de uitdagingen op het gebied van de energievoorziening 
een soortgelijke aanpak. Een aanpak die zich kenmerkt door samenhang, regie en 
integraliteit. Rolvaste en kundige samenwerking door toezichthouders is noodzakelijk 
en effectief om de cyberrisico’s zo klein mogelijk te maken én te houden. Daar zal 
Agentschap Telecom zich als autoriteit in de digitale infrastructuur hard voor maken.
Angeline van Dijk
Directeur-hoofdinspecteur Agentschap Telecom
3 | Jaarbericht 2020

1 
Agentschap 
Telecom in het 
digitale 
ecosysteem
5 | Jaarbericht 2020

De basis (‘beschikbaarheid’, de binnenste ring) gaat over het bestaan en ongestoorde werking van de (fysieke) 
technische infrastructuur. Het gaat er hierbij om of de infrastructuur aangelegd en aanwezig is, of deze op de 
juiste manier met elkaar verbonden is, en of de infrastructuur toegankelijk oftewel beschikbaar is.
De ring daaromheen (‘betrouwbaarheid’, de middelste ring) staat voor de continuïteit en betrouwbaarheid van de 
digitale infrastructuur. Het gaat er hierbij om of de netwerken en diensten die samen de infrastructuur vormen 
continu bereikbaar zijn voor de gebruikers en zij hier veilig gebruik van kunnen maken. De integriteit van 
het netwerk valt hier ook onder.
De laag die hierop volgt (‘vertrouwen’, de buitenste ring) ziet op het vertrouwen in en het gebruik van de 
netwerken. Het draait hierin om het veilig gebruik van apparaten, instrumenten, netwerken en diensten en 
het vertrouwen dat de gebruikers hierin stellen.
Toenemende verwevenheid digitale en energietransitie
Onze taken hebben zich de afgelopen jaren ontwikkeld. Onze focus heeft zich uitgebreid vanuit de 
binnenste ring (beschikbaarheid) naar buiten (continuïteit, betrouwbaarheid, vertrouwen en gebruik). 
Door integraal vanuit deze drie ringen te werken, dragen we bij aan de verhoging van de digitale weerbaar-
heid en veiligheid en integriteit van de digitale infrastructuur. Daarbij zijn we ons bewust van de toenemen-
de onderlinge afhankelijkheden tussen de digitale transitie en de energietransitie. In deze wederzijdse 
afhankelijkheid signaleren wij risico’s die het waard zijn nader te onderzoeken. Een eerste stap hebben wij 
in 2020 gezet door te kijken naar cybersecurityrisico’s voor de netbalans als gevolg van de toename van 
decentrale laadpaalinfrastructuur. Ten tweede zien we dat dit digitale risico in potentie toeneemt door een 
groei van vergelijkbare decentrale infrastructuur, zoals elektrische auto’s en zonnepanelen (pv-installaties). 
Een derde risicovraag ligt in de toenemende complexiteit en gelaagdheid van de supply chains en digitale 
ketens rond het elektriciteitsnet. Een vierde vraagstuk betreft de wijze waarop de balans in vraag en aanbod 
van alle decentrale eenheden op het toekomstige elektriciteitsnet wordt aangestuurd met behulp van 
artificiële intelligentie, Clouddiensten en online platformen. Wij zullen daarom in 2021 meerdere onder -
zoeken starten naar deze risicovraagstukken. 
In dit jaarbericht
De taken en werkvelden van Agentschap Telecom vallen in grote lijnen binnen de drie ringen van bovenge-
noemd model. Aan de hand van deze drie ringen, die integraal met elkaar verbonden zijn, leggen we in dit 
jaarbericht verantwoording af over onze werkzaamheden in 2020. 
In hoofdstuk twee blikken we terug op onze werkzaamheden ten aanzien van de beschikbaarheid van de 
technische infrastructuur. Zo is met de multibandveiling frequentieruimte vrijgemaakt om aan de groei-
ende datavraag tegemoet te komen, hebben we toezicht gehouden op de verplichtingen uit de continuï-
teitsplannen van de aanbieders voor de hoge antenne-opstelpunten en hebben we een groot aantal 
metingen verricht naar de elektromagnetische velden van 5G-antennes vanuit de maatschappelijke zorg, die 
deze nieuwe technologie met zich meebrengt. Daarnaast is er extra aandacht gevraagd voor het belang van 
zorgvuldig graven en zijn we gestart met een programmatische aanpak voor het verbeteren van de naleving 
van de gebruiksvoorwaarden voor landmobiele radioapparatuur.
In hoofdstuk drie gaan we in op onze acties in 2020 ten behoeve van de veiligheid en weerbaarheid van 
netwerken en diensten. Afgelopen jaar hebben we bijgedragen aan het weerbaar maken van sectoren tegen 
ICT-uitval, hebben we het belang van goed toezicht op artificiële intelligentie geagendeerd en actief vorm 
gegeven, zien we een ontwikkeling richting een proactief toezichtregime voor clouddiensten en werkten we 
samen met telecombedrijven en andere overheidsorganisaties aan veilige en integere telecomnetwerken.
In het vierde hoofdstuk kijken we terug op onze activiteiten en ontwikkelingen in 2020 ten aanzien van het 
vertrouwen in het gebruik en de veiligheid van apparaten. Vanuit de wisselwerking tussen de digitale 
transitie en de energietransitie hebben we maatregelen getroffen om de kans op frequentiestoringen door 
zonnepanelen te minimaliseren. Vanuit het belang dat apparaten moeten kunnen blijven werken hielden 
we toezicht op de markt waar een toenemend aantal draadloze apparaten ongewild stoorsignalen produce-
ren en zijn we een onderzoek gestart naar verstoringen op GPS-ontvangers. 
7 | Jaarbericht 2020

2 
De  
beschikbaarheid 
van de  technische 
infrastructuur
9 | Jaarbericht 2020

Verloop van de multibandveiling
De veiling kende twee fasen: de primaire fase en de toewijzingsbiedronde. In de primaire fase zijn 90 
biedronden gehouden. Na afloop was duidelijk hoeveel vergunningen elke deelnemer heeft gewonnen én 
tegen welke basisprijs. Tijdens de toewijzingsbiedronde hebben deelnemers hun voorkeur aangegeven voor 
specifieke frequenties door een extra bedrag te bieden op de door hun gewenste combinaties. Er zijn door 
middel van deze veiling in totaal 26 vergunningen verdeeld in de 700, 1400 en 2100 MHz frequentiebanden. 
Op 28 juli 2020 zijn de vergunningen verleend. De vergunningen in de 700 MHz en de 1400 MHz band zijn 
direct ingegaan. De vergunningen in de 2100 MHz band begin 2021, na afloop van de huidige vergunningen 
en de transitievergunningen. Deze transitievergunningen hebben de vergunninghouders in staat gesteld 
om hun frequentiegebruik om te schakelen van de oude naar de nieuwe frequenties. Daartoe hebben de 
vergunninghouders onderling een transitieovereenkomst afgesloten.
De basis voor digitale innovaties
Met het beschikbaar stellen van de 700 MHz, 1400 MHz en 2100 MHz frequenties wordt tegemoet gekomen 
aan de groeiende vraag naar snelle en betrouwbare mobiele communicatie.
Tegelijkertijd wordt hiermee een solide basis gelegd voor toekomstige digitale innovaties op het gebied van 
bijvoorbeeld zorg, landbouw en mobiliteit. Een deel van de geveilde frequentieruimte is namelijk op korte 
termijn al geschikt voor 5G. Die 5G technologie zal leiden tot een slimmer productiemanagement, 
energiebesparing binnen processen, kostenbesparingen en efficiënter en veiliger werken. Net als andere 
netwerken moet 5G in Nederland aan strenge internationale veiligheidsnormen voldoen. Agentschap 
Telecom meet daarom op meerdere plekken of aan de blootstellingslimieten voldaan wordt. 
Met het beschikbaar stellen van de 700 MHz, 1400 MHz en 2100 MHz 
frequenties wordt tegemoet gekomen aan de groeiende vraag naar snelle 
en betrouwbare mobiele  communicatie 
5G: voorbereidingen voor de veiling van de 3,5 GHz
Een komende belangrijke frequentieverdeling voor snelle mobiele telecommunicatie is die van de 3,5 GHz. 
Deze band is bij uitstek geschikt voor de 5G technologie en is daarom in Europees verband bestempeld als 
één van de voorkeursbanden. De veiling van deze frequenties staat gepland voor het eerste kwartaal van 
2022, maar de voorbereidingen hiervoor zijn al in volle gang. Onderdeel hiervan is het migratieplan waar 
Agentschap Telecom in 2020 mee is gestart. Op basis van dit plan kunnen de bestaande gebruikers van de 
3,5 GHz band worden verplaatst naar andere frequenties, zodat de ruimte in de 3,5 GHz vrij komt voor 
verdeling. Hiermee draagt het agentschap er aan bij dat de schaars beschikbare frequentieruimte zo 
optimaal mogelijk wordt gebruikt.
Investeringszekerheid via meetprotocollen 
In de met de multibandveiling verdeelde vergunningen zijn rechten en plichten opgenomen op het gebied 
van beschikbaarheid voor de consument en de aangeboden datasnelheden. Agentschap Telecom houdt 
toezicht op deze vergunningen via specifiek daarvoor opgestelde meetprotocollen. 
Inspanningen op voorhand duidelijk
In maart 2020 – nog voorafgaand aan de veiling – zijn de protocollen definitief vastgesteld. Daardoor was 
het voor de operators op voorhand mogelijk om te bepalen welke inspanningen zij moeten leveren om aan 
de verplichtingen van de vergunningen te voldoen. Tevens konden zij inschatten welke kosten daarmee 
samenhangen. En dus ook welk bedrag overbleef voor de biedingen tijdens de veiling. Daarmee kunnen ze 
ook op lange termijn berekenen waar het break-even-point ligt gedurende de looptijd van de vergunnin-
gen. Agentschap Telecom draagt hiermee bij aan investeringszekerheid voor de vergunninghouders. 
11 | Jaarbericht 2020

Toezicht door te meten
Agentschap Telecom houdt toezicht op de limieten door metingen aan het elektromagnetische veld uit te 
voeren. Met oog op de ambities voor 2021 om minimaal 400 metingen uit te voeren, hebben we in 2020 al 
bijna 275 steekproefmetingen (breedbandmetingen) uitgevoerd. Daarbij bedroeg de hoogst gemeten waarde 
3,55 V/m, ruimschoots onder de limiet van 28 V/m. De ambities zijn in 2020 vastgelegd en gepubliceerd in het 
meerjarenplan EMV. 
De komst van 5G: we blijven meten
In 2020 heeft de introductie van 5G plaatsgevonden. 5G is nodig om het groeiende dataverkeer te onder -
steunen. Het is onmisbaar voor de verdere ontwikkeling van ons land en maakt innovaties in bijvoorbeeld 
zorg, onderwijs, verkeer en landbouw mogelijk. Daarvoor is een snel, stabiel en veilig mobiel netwerk 
nodig: de vijfde generatie, 5G. 
De introductie van 5G bracht op verschillende plekken in het land onrust te weeg. Voor het betrouwbaar 
meten van de elektromagnetische velden van deze nieuwe techniek, stelden we in samenwerking met de 
universiteit Gent en buitenlandse toezichthouders het 5G meetprotocol op. We hebben voor, tijdens en na 
de introductie metingen verricht en deze gepubliceerd om inzicht te geven in de daadwerkelijke veldsterktes. 
Deze bleven veelal onder de 1 V/m, ruimschoots onder de strengste limiet van 28 V/m. 
Door het verrichten van metingen verwacht Agentschap Telecom als toezichthouder een bijdrage te leveren 
aan het veilige gebruik van elektromagnetische velden. In 2021 intensiveren we het toezicht op elektro-
magnetische velden afkomstig van antennes.
13 | Jaarbericht 2020

Hoge opstelpunten: de plek van calamiteitenzenders
Bij crisis en calamiteiten wordt de maatschappij via de calamiteitenzenders (ook wel rampenzenders) 
geïnformeerd. De minimaal 70 meter hoge antenne-opstelpunten voor de calamiteitenzenders staan 
verspreid over het land. Om de continuïteit van deze veelal unieke opstelpunten te waarborgen, moeten 
betrokken partijen maatregelen treffen voor bijvoorbeeld brandveiligheid en noodstroomvoorzieningen.
De continuïteit van een calamiteitenzender
De continuïteit van de calamiteitenzenders (regionale FM-omroepen) is van groot belang. De informatie-
verstrekking aan burgers moet bij een ramp of crisis natuurlijk doorgaan. Een aantal van deze zenders is 
opgesteld op hoge antenne-opstelpunten die moeilijk te vervangen zijn, bijvoorbeeld bij een brand in een 
antenne-opstelpunt. De aanbieders van omroepzenders zijn vaak actief met hoog vermogen zenders, die 
een verhoogd brandgevaar met zich mee kunnen brengen. Dit vraagt om een gezamenlijke aanpak en 
afspraken over de maatregelen om de veiligheid van hoge-opstelpunten te vergroten. De aanbieders 
moeten deze aanpak en afspraken vastleggen in een continuïteitsplan. Voor hoge antenne-opstelpunten 
bestaan er gezamenlijke en individuele continuïteitsplannen. De aanbieders van de omroepzenders zijn zelf 
verantwoordelijk om maatregelen te nemen. Zij bepalen welke risico’s er zijn voor de continuïteit en met 
welke maatregelen deze risico’s beheersbaar blijven. 
De continuïteit van de calamiteiten zenders is van groot belang
Continuïteitsplannen getoetst en aangepast
Agentschap Telecom houdt toezicht op de verplichtingen uit de continuïteitsplannen van de aanbieders 
voor de hoge antenne-opstelpunten. Zo dragen we bij aan het maatschappelijke belang van het hebben van 
calamiteitenzenders, die vanaf hoge opstelpunten informatie kunnen blijven verspreiden in het geval van 
rampen. In 2020 hebben we de gezamenlijke continuïteitsplannen getoetst. Op basis hiervan hebben de 
aanbieders de gezamenlijke continuïteitsplannen aangepast naar wat wettelijk vereist is. De individuele 
continuïteitsplannen worden dit jaar (2021) getoetst.
Meldkamers zijn van levensbelang
De 112-keten bestaat uit een aantal cruciale onderdelen. Eén daarvan is de meldkamer; binnen het veilig-
heidsdomein een cruciale en onmisbare schakel. Wie in een noodsituatie verkeert en belt naar 112, wordt 
via de alarmcentrale doorverbonden met de meldkamer voor de hulpdiensten. Voor hulpverleners is de 
meldkamer de plek vanwaar zij informatie over een incident ontvangen en waar zij om ondersteuning 
kunnen vragen. Ook heeft de meldkamer een cruciale rol bij de rampenbestrijding en crisisbeheersing. 
Het is van levensbelang dat de continuïteit van meldkamers goed geborgd is.
Historie: onderzoeken (2015 en 2018) naar continuïteit meldkamers 
Uit onderzoek van Inspectie Justitie en Veiligheid (Inspectie JenV) en Agentschap Telecom in 2015 bleek dat 
veel meldkamers op het gebied van continuïteit kwetsbaar waren. De aandachtspunten uit dit onderzoek 
zouden met een transitie naar een Landelijke Meldkamer Organisatie (LMO) worden opgelost. De transitie 
bracht echter een aantal perikelen en vertraging met zich mee. Deze vertraging was voor de Inspectie Justitie 
en Veiligheid en Agentschap Telecom een van de redenen om in 2018 een nieuw onderzoek te starten naar de 
continuïteit van meldkamers. Er is een nieuwe organisatie opgetuigd: de Landelijke Meldkamer Organisatie. Er 
was echter niet of nauwelijks invulling gegeven aan de aanbevelingen uit het eerste onderzoek. Dit heeft 
geresulteerd in het herbevestigen van de eerdere aanbevelingen en het doen van aanvullende aanbevelingen. 
Het jaarlijks rapporteren door het ministerie van Justitie en Veiligheid aan de Inspectie JenV en Agentschap 
Telecom over de voortgang maakt hier onderdeel van uit. Hierover is eind 2019 gerapporteerd. 
15 | Jaarbericht 2020

Eisvoorzorgmaatregel 
In 2020 heeft Agentschap Telecom meer dan 600 bedrijven benaderd om extra aandacht te vragen voor een 
belangrijke procedure: de zogenaamde Eisvoorzorgmaatregel (EV). De EV is een eis van een netbeheerder 
om bij graafwerkzaamheden in een bepaald gebied voorzorgmaatregelen in acht te nemen, bijvoorbeeld in 
de directe omgeving van een net met gevaarlijke inhoud of een net met een grote waarde. Voorbeeld 
daarvan zijn de hogedrukgasleiding van Gasunie en de hoofdtransportleidingen voor drinkwater. Het is 
belangrijk dat de grondroerder en netbeheerder goede afspraken maken over de voorzorgsmaatregelen en  
wie deze uitvoert. In de praktijk blijkt dat dit lang niet altijd wordt gedaan. 
Het is belangrijk dat de grondroerder en netbeheerder goede afspraken 
maken over de voorzorgsmaat regelen en wie deze uitvoert
Als onderdeel van het extra aandacht vragen voor de procedure werden 1.200 contactpersonen binnen de  
graafsector geïnformeerd over de vermoedelijke overtreding, het risico en het gewenste gedrag, zoals dat 
wordt voorgeschreven in de WIBON. Daarop volgde vaak uitgebreider contact tussen Agentschap Telecom 
en de aangeschreven personen en organisaties voor een nadere toelichting van de norm. De onderwerpen 
die in de verschillende gesprekken aan bod kwamen, zijn opgenomen in een overzicht. Hierop staan de 
meest voorkomende situaties, waarin de grondroerder vaak geen contact zocht met de netbeheerder, maar 
waar dat wel zou moeten. Om de kennis van de wettelijke regels verder te vergroten hebben we daarnaast 
een EV-toolbox gemaakt. 
Toename in contact
Uit navraag bij de diverse netbeheerders blijkt dat zij na deze EV-actie een significante toename zien in het 
aantal keren dat er (in het kader van EV) contact werd opgenomen om afspraken te maken. Zo werd door de 
drie grote gas- en elektriciteitsnetbeheerders een toename van meer dan 20% gemeld in het aantal 
telefonische contacten betreffende de EV. Agentschap Telecom blijft het naleefgedrag van de EV toetsen.
Verbeteren naleving gebruik landmobiele radioapparatuur
Veel bedrijven en organisaties in Nederland maken dagelijks gebruik van landmobiele radioapparatuur. 
Portofoons en mobilofoons worden bijvoorbeeld gebruikt in de procesindustrie, bij transportbedrijven en 
bouwbedrijven. Al enkele jaren constateert Agentschap Telecom dat de naleving van de vergunningsvoor-
waarden ondermaats is. Bedrijven lopen hierdoor potentiële risico’s voor de bedrijfscontinuïteit en de 
veiligheid. 
Aanpak richt zich op leveranciers en installateurs
In 2020 is Agentschap Telecom gestart met een programmatische aanpak van het verbeteren van de 
naleving. We willen het probleem bij de basis aanpakken, samen met de betrokkenen die een rol spelen in 
het systeem van vergunningen voor landmobiele communicatie. In 2020 richtten onze inspanningen zich 
op de leveranciers en installateurs van landmobiele radioapparatuur. Zij spelen een cruciale rol in de 
naleving van hun klant. Hun klanten, de gebruikers van deze apparatuur, hebben vaak de aanleg en het 
onderhoud hiervan aan de tussenpersonen uitbesteed. Voor deze tussenpersonen organiseerden we 
webinars en online presentaties. Met hun feedback hebben we onze informatievoorziening aangepast. 
We verwachten dat leveranciers en installateurs hierdoor beter hun werk kunnen doen en op deze manier 
een ombuiging in gang te hebben gezet. 
17 | Jaarbericht 2020

 
3 
Security en 
weerbaarheid 
van netwerken 
en diensten
19 | Jaarbericht 2020

Vijfstappenplan
In 2020 is ook het ‘Vijfstappenplan Uitval Telecom Zorg’ in samenwerking met GGD GHOR Nederland 
afgerond. Dit stappenplan wordt in 2021 gepubliceerd. We hebben partijen uit de noordelijke proces-
industrie en de laadpaal-sector geadviseerd over de toepassing van dit Vijfstappenplan. Daarnaast zijn we 
gestart met de verkenning van de ICT-afhankelijkheid in de glastuinbouwsector.
Bouwen aan digitaal veilige apparatuur 
Een betrouwbare digitale infrastructuur staat of valt bij de cyberveiligheid van apparaten, diensten en 
processen. Het besef dat die cyberveiligheid niet als vanzelf is gegarandeerd neemt de afgelopen jaren 
gelukkig snel toe, ook binnen Europa. Zo is met de Cyber Security Act (CSA) een Europees certicfi eringsstelsel 
ingericht op basis waarvan fabrikanten en dienstaanbieders kunnen laten zien dat hun producten veilig zijn. 
Deelname aan dit stelsel is vooralsnog vrijwillig, maar de Europese Commissie heeft op termijn de 
mogelijkheid om bepaalde schema’s verplicht te stellen. 
Ook wordt binnen Europa hard gewerkt aan de verbreding van de Radio Equipment Directive (RED) zodat op 
basis daarvan verplichte minimumeisen aan de veiligheid van digitale apparaten kunnen worden gesteld. 
Agentschap Telecom heeft zich hier de afgelopen paar jaar sterk voor ingezet, en dus met succes.
AT: Nederlandse Cyber Certificeringsautoriteit
In 2020 heeft Agentschap Telecom er veel energie in gestoken om klaar te zijn voor de nieuwe taken die 
binnenkort met de CSA en de verbreding van de RED haar kant op komen. Met de CSA wordt het agentschap 
in 2021 namelijk de Nederlandse Cyber Certificeringsautoriteit (NCCA), verantwoordelijk voor certificering 
en toezicht, en vergelijkbare taken hangen samen met de verbreding van de RED. In dit kader heeft 
Agentschap Telecom een onderzoek laten uitvoeren naar digitale veiligheidseisen voor internet of things 
(IoT) apparatuur voor de consumentenmarkt. De resultaten van dat onderzoek, waaronder acht concrete 
minimumeisen, heeft het agentschap ingebracht in de Europese besprekingen.
Een risicogerichte en grenzeloze aanpak van AI 
Artificiële intelligentie (AI) zit in alle digitale systemen. Verkeerd gebruik van algoritmen kan negatieve gevolgen 
hebben voor de betrouwbaarheid van telecomnetwerken en (IoT-)apparatuur. Agentschap Telecom bereidde zich 
in 2020 verder voor op dit risico. We hebben daartoe, in samenwerking met Dialogic, een analyse uitgevoerd 
naar het (toekomstige) gebruik van AI in de telecomsector en de kansen en risico’s die daaraan verbonden zijn. 
Het onderzoeksrapport gebruiken we om richting te geven aan de verder invulling van het toezicht op AI. 
Artificiële  intelligentie zit in alle digitale systemen
Risicogericht toezicht, ook op AI
Agentschap Telecom gaat in veel van zijn taken uit van risicogericht toezicht. Zo ook op het gebied van artificiële 
intelligentie. Inzicht in de risico’s, die de komst van AI met zich meebrengt zijn daarom belangrijk voor het houden 
van toezicht. De risico’s van AI waar wij ons op richten, gaan over de beschikbaarheid, integriteit en betrouwbaar-
heid van de telecomvoorzieningen. Deze risico’s zijn geïdentificeerd en in een model opgenomen, met daarin 
verschillende toepassingen van AI. Naast het in kaart brengen van de risico’s zijn we in 2020 gestart met een eerste, 
formele beoordeling van een AI-toepassing bij een marktpartij. Het gaat hierbij om een partij waarop wij al toezicht 
houden in het kader van de vertrouwensdiensten die zij aanbieden, maar dan met een AI-component. 
 
Samenwerking tussen toezichthouders
Agentschap Telecom werkt op het gebied van artificiële intelligentie intensief samen met andere toezicht -
houders. Dit doen we om van elkaar te leren en om onze aanpak en visie te harmoniseren. Binnen de 
Inspectieraad levert Agentschap Telecom de voorzitter voor de Werkgroep van toezichthouders op AI.
21 | Jaarbericht 2020

Slimme manieren van identificeren door AI 
Zorgvuldige identificatie van een persoon is de belangrijkste stap om onze identiteit online te kunnen 
gebruiken. Nu we steeds meer gebruikmaken van de mogelijkheden van de digitale economie, neemt de 
behoefte aan vertrouwensdiensten als elektronische handtekeningen enorm toe. Aanbieders van deze 
vertrouwensdiensten zijn voortdurend op zoek naar slimme methoden om de identificatie uit te voeren. 
Als toezichthouder vinden wij het belangrijk dat deze slimme identificatiemethoden even betrouwbaar zijn 
als een identificatie door een medewerker aan de balie. Het afgelopen jaar is door meerdere organisaties al 
gebruikgemaakt van AI-modules om bijvoorbeeld vast te stellen of het gezicht van een persoon overeen-
komt met het gezicht op het paspoort. Of om vast te stellen dat het daadwerkelijk gaat om een persoon en 
niet om een video-opname. Artificiële intelligentie leent zich hier goed voor.
Om te toetsen of deze slimme methoden even betrouwbaar zijn als de traditionele methoden om iemand te 
identificeren, doet Agentschap Telecom onderzoek. Het is een uitdagende klus op een ook voor ons nieuw 
terrein, waarbij we niet kunnen steunen op bestaande normen of methodieken. De verwachting is dat we 
medio 2021 de eerste resultaten van dit onderzoek kunnen laten zien.
Actief toezichtregime voor clouddiensten
De Europese Commissie heeft eind 2020 een voorstel gedaan voor de herziening van de richtlijn beveiliging 
netwerk- en informatiesystemen (NIB-richtlijn). Deze Europese richtlijn is in Nederland omgezet in de Wet 
beveiliging netwerk- en informatiesystemen (Wbni). Het voorstel is gebaseerd op een evaluatie van de huidige 
NIB-richtlijn en sluit aan bij ons standpunt ten aanzien van toezicht op clouddiensten.
 
Toezicht op digitale dienstverleners is effectiever als dit proactief gebeurt
Van reactief naar actief
Agentschap Telecom heeft vanaf eind 2019 en gedurende 2020 actief standpunten ingebracht ten aanzien 
van deze richtlijn. Dit deden we onder meer in onze rol als voorzitter van de Europese werkgroep van 
toezichthouders op digitale dienstverleners. Zoals wij ook in ons vorige jaarbericht schreven (editie 2019), 
achtten wij de eerder in de richtlijn voorgeschreven, reactieve vorm van toezicht op digitale dienst verleners 
(met name clouddiensten), onvoldoende. Reden hiervoor is dat het belang en de afhankelijkheid van 
clouddiensten blijven toenemen. Ook veel vitale partijen zijn afhankelijk van clouddiensten. 
Cyberweerbaarheid en risicomanagement hebben gepaste, preventieve maatregelen nodig waarvan de 
implementatie tijd kost. Toezicht op digitale dienstverleners is effectiever als dit proactief gebeurt. We zijn 
dan ook blij om te zien dat de Commissie ons standpunt heeft overgenomen. Het voorstel bevat nu een 
actief toezichtregime voor clouddiensten. 
23 | Jaarbericht 2020

Nieuwe mogelijkheid: aangetekend verzenden van e-mails 
De steeds verder digitaliserende economie vraagt om manieren om transacties te doen die minstens net zo 
betrouwbaar zijn als transacties in de fysieke wereld. Met een groeiende digitale economie en een toename 
in digitale transacties, ontstaan kansen voor verleners van vertrouwensdiensten. De selecte markt van 
gekwalificeerde aanbieders van vertrouwensdiensten is in beweging. In 2020 is een aanbieder verdwenen, 
maar ook een nieuwe aanbieder toegetreden. Agentschap Telecom heeft als toezichthouder een beoorde -
lende rol in zowel het proces van toetreden tot de markt, als tot het verlaten hiervan. Bij nieuwe partijen 
willen wij, voordat een aanbieder diensten aanbiedt, overtuigd zijn van een veilige inrichting en een goede 
beheersing van de risico’s. Bij het beëindigen willen we zeker weten dat geen van de gebruikers van de 
middelen die eerder zijn uitgegeven, onverwachte effecten zien van de beëindiging. Zowel de toetreding als 
de beëindiging zijn in 2020 succesvol afgerond. Er is hiermee in Nederland een nieuwe mogelijkheid ontstaan: 
het  aangetekend verzenden van e-mails op het hoogste (gekwalificeerde) betrouwbaarheidsniveau. 
Aangetekend verzenden van e-mails op het hoogste (gekwalificeerde) 
betrouwbaarheidsniveau
Veilige en integere telecomnetwerken
In de digitale economie vormen de telecomnetwerken de aders van onze samenleving. De aanbieders en 
beheerders van de netwerken, de telecombedrijven, zijn primair verantwoordelijk voor het veilig en integer 
houden hiervan. Agentschap Telecom houdt hier toezicht op. We toetsen of de aanbieders en beheerders 
voldoende inspanningen verrichten voor de veiligheid en integriteit van de netwerken. En we zorgen er 
waar nodig voor dat bedrijven meer doen om de veiligheid en integriteit te vergroten.
Veranderende vraagstukken en dreigingen
De vraagstukken en dreigingen voor de veiligheid en integriteit veranderen continu. Er worden vaker vragen 
gesteld over de betrouwbaarheid van de leveranciersketen of de weerbaarheid tegen cyberaanvallen. Dit zijn 
terechte vragen. Vanuit ons toezicht kunnen we bijdragen aan de antwoorden hierop. Dit kunnen we niet 
zonder samenwerking met andere overheidsorganisaties als het Nationaal Cyber Security Centrum (NCSC) 
en de veiligheidsdiensten. Zij zorgen voor informatie en kunnen de telecombedrijven bijstaan op het 
moment dat er actuele dreiging is.
Extra hoge eisen worden gesteld aan leveranciers van diensten en 
producten i n de kritieke onderdelen in het telecom  netwerk
In 2020 is het Besluit veiligheid en integriteit telecommunicatie van kracht geworden. Dit besluit heeft extra 
waarborgen in zich op het gebied van integriteit van netwerken. Een van de maatregelen is dat extra hoge 
eisen worden gesteld aan leveranciers van diensten en producten in de kritieke onderdelen in het telecom-
netwerk. Daarnaast is de Regeling veiligheid en integriteit telecommunicatie geconsulteerd. Deze treedt 
naar verwachting in 2021 in werking. 
25 | Jaarbericht 2020

27 | Jaarbericht 2020

Frequentiestoring door zonnepanelen
Door de energietransitie neemt het aantal zonnepaneelinstallaties in Nederland snel toe. Dat is een mooie 
ontwikkeling. Helaas veroorzaken sommige zonnepaneelinstallaties ernstige storingen op het C2000-
netwerk, dat door politie-, brandweer- en ambulancediensten gebruikt wordt. Deze zonnepaneelinstallaties 
liggen hoog en zenden de hele dag stoorsignalen uit. Als er niets gedaan wordt, wordt het probleem steeds 
groter. Agentschap Telecom is bezorgd over deze ontwikkeling. De bruikbaarheid van de frequentieruimte 
staat op het spel door deze zogenaamde ‘man-made noise’. Bij zonnepaneelinstallaties zit het stoorpotentieel 
in de gebruikte componenten en/of de installatiewijze. Aan de installatie kan wat gedaan worden, maar de 
gebruikte apparatuur voldoet helaas regelmatig niet aan de wettelijke eisen (EMC-richtlijn).
Agentschap Telecom heeft in 2020 veelvuldig contact met de installatiebranche. We informeerden en 
stimuleerden de branche om zonnepaneelinstallatie zo aan te leggen dat de kans op storingen geminimali-
seerd wordt. Verder zijn componenten die onderdeel uitmaken van een zonnepaneelinstallatie onderzocht. 
Op dit moment is Agentschap Telecom gestart met een zaak tegen een fabrikant. Deze fabrikant is opgedragen 
goede apparatuur op de markt te brengen en bestaande apparatuur die stoort, aan te passen. Doet hij dat 
niet, dan worden er boetes opgelegd. De zaak is ook gedeeld met andere toezichthouders in Europa, omdat 
deze fabrikant ook producten in andere EU landen op de markt brengt. Daar spelen soortgelijke problemen. 
Agentschap Telecom zet zich in voor eenzelfde aanpak in de interne markt van de EU. 
29 | Jaarbericht 2020

Afspraken maken, handhaven en informeren
In bijna alle gevallen hebben we goede afspraken met de verantwoordelijke partijen kunnen maken. 
Deze afspraken zien toe op de verbetering van producten in het productieproces en over het oplossen van 
bestaande storingsproblemen. In een aantal gevallen hebben we handhavend opgetreden, wat uiteindelijk 
leidde tot het weren van producten in de markt.
Met deze activiteiten proberen we de frequentieruimte zo schoon mogelijk te houden. Via onze website 
informeren we gebruikers over het voorkomen en oplossen van storingen.
Uitgebreide samenwerking in toezicht op elektrische bakfietsen
Er is een flinke ontwikkeling op het gebied van vervoersmiddelen gaande. Dit geldt ook voor elektrische 
bakfietsen. Deze bakfietsen worden onder andere gebruikt voor het vervoer van kinderen in de kinder-
opvang. Elektrisch aangedreven bakfietsen worden gezien als bijzondere bromfietsen en zijn ingedeeld als 
‘machines’ onder de Machinerichtlijn. Het toezicht op de naleving van de Machinerichtlijn gebeurt door de 
Inspectie Sociale Zaken en Werkgelegenheid (Inspectie SZW). Eén van de eisen is dat de werking van de 
elektrische bakfiets niet beïnvloed mag worden door elektromagnetische invloeden (EMV) van buitenaf. 
Dit is binnen de wereldwijd snel evoluerende markt van draadloze communicatie een steeds belangrijker 
aspect. 
Samenwerking om naleving te vergroten
De Inspectie SZW heeft samen met Agentschap Telecom inspectiebezoeken afgelegd bij de fabrikant van een 
elektrische bakfiets waar mogelijk sprake was van beïnvloeding door elektromagnetische invloeden. Vanuit 
ons werkveld beschikken wij over kennis en ervaring op het gebied van elektromagnetische velden. Hierna 
zijn ook andere fabrikanten van bijzondere bromfietsen gezamenlijk bezocht. Als spin-off is een meer 
uitgebreide samenwerking ontstaan op het gebied van elektrische bakfietsen tussen de Nederlandse 
Voedsel- en Warenautoriteit (NVWA), de RDW, de Inspectie SZW, de Inspectie Leefomgeving en Transport 
(ILT) en Agentschap Telecom. Het doel hiervan is onder andere de naleving door de fabrikanten te verhogen. 
Daarnaast wordt in een apart traject met de RDW, die verantwoordelijk is voor de toelating van deze 
bijzondere bromfietsen op de markt, gekeken naar de keuringseisen die de RDW gebruikt op het gebied 
elektromagnetische invloeden.
Een win-win voor het milieu en de business
Grote storing GPS-ontvangers voor landbouwtoepassingen
Vrijwel iedereen maakt dagelijks gebruik van een of meerdere satelliet GPS-ontvangers in bijvoorbeeld de 
mobiele telefoon of auto om te kunnen navigeren. Verder zijn de telecommunicatie-, financiële-, en 
energiesectoren in grote mate afhankelijk van de tijdssynchronisatietoepassing met behulp van GPS-
ontvangers. Gelet op de geplande landelijke uitrol van 1.400 MHz LTE-netwerken door alle mobiele 
operators, was Agentschap Telecom alert op mogelijke grootschalige gevolgen. Want deze frequentieband 
ligt dichtbij de band die door de GPS wordt gebruikt.
Verstoringen in de landbouwsector
Eind 2020 ontvingen wij de eerste storingsmeldingen vanuit de landbouw. In het westen van het land konden 
gebruikers van een bepaald type GPS-ontvangers steeds moeilijker hun positie bepalen. We hebben meteen op 
de meldingen uit de landbouw gereageerd en zijn een verkennend onderzoek gestart, waarbij het vaststellen 
van de (potentiële) omvang van het probleem het eerste doel was. Het maatschappelijk belang hierbij is groot. 
De GPS-systemen worden onder andere gebruikt om te zorgen dat er zo weinig mogelijk meststoffen worden 
gebruikt voor een zo optimaal mogelijk oogst. Een win-win voor het milieu en de business.
31 | Jaarbericht 2020

Effectief toezicht op de hele metrologieketen
Ons toezicht op de naleving van de Metrologiewet richt zich op marktdeelnemers en gebruikers van meet- 
en weeginstrumenten. Inmiddels houden wij ook toezicht op de zogenaamde notified bodies . Meet- en 
weeginstrumenten die voor een geregelde meettaak worden gebruikt, moeten aan essentiële eisen voldoen. 
De notified bodies beoordelen of de instrumenten ook aan die eisen voldoen. Voldoen de meet- en 
weeginstrumenten niet aan de eisen? Dan mogen marktdeelnemers de instrumenten niet voor een 
geregelde meettaak aanbieden. Gebruikers mogen instrumenten die niet voldoen ook niet gebruiken voor 
handelstransacties. De notified bodies hebben een cruciale rol binnen het metrologische systeem. Nu ook 
zij onder het toezicht van Agentschap Telecom vallen, kunnen wij onze toezichtdoelen beter realiseren. Zo 
kunnen we alle partijen in de keten aanspreken op hun verantwoordelijkheid bij het fabriceren, keuren, op 
de markt brengen en gebruiken van meet- en weeginstrumenten. Hierdoor houden we toezicht op de hele 
keten en kunnen we effectiever optreden in het beschermen van de publieke belangen. 
Gerechtvaardigd vertrouwen in benzinepompen 
Eén van de instrumenten waar Agentschap Telecom toezicht op uitoefent, zijn de fuel-dispensers, ofwel de 
benzinepompen. Uit jarenlang toezicht houden blijkt dat benzinepompen zeer betrouwbare metrologische 
eigenschappen vertonen. Dat wil zeggen: één liter is ook écht één liter. 
Toezicht op alle betrokken partijen
We houden toezicht op de hele keten: van fabrikanten, importeurs en distributeurs tot en met gebruikers 
van benzinepompen. Ook met het toezicht op benzinepompen hebben we het beschermen van publieke 
belangen voor ogen: betrouwbare hoeveelheidsinformatie voor consumenten, een gelijk speelveld tussen 
marktdeelnemers en tussen gebruikers. 
Overtredingen geconstateerd bij tweedehands benzinepompen 
In 2020 hebben we geconstateerd dat een distributeur van tweedehands benzinepompen de regels bij het 
plaatsen en in gebruik nemen niet goed heeft nageleefd. Deze uit Duitsland geïmporteerde fuel-dispensers 
voldeden niet aan de eisen van de Metrologiewet. Importeren en hier gebruiken mag, maar dan moet het 
wel aan de Nederlandse wetgeving voldoen. In dit geval ontbraken de juiste metrologische markeringen en 
waren de pompen voorzien van onjuiste opschriftenplaten. Ook waren de aangesloten kassa-systemen 
(Point of Sale) ongekeurd en was een aantal fuel-dispensers voorzien van hetzelfde serienummer. 
 
We hebben actie ondernomen en de distributeur gedwongen snel en structureel maatregelen te nemen, 
zodat de dispensers weer volledig aan de eisen van de Metrologiewet voldoen. 
De naleving van het metrologisch systeem door alle partijen in de sector is van cruciaal belang om blijvend 
te zorgen voor een gerechtvaardigd groot vertrouwen in de betrouwbaarheid van benzinepompen. 
Veiliger op het water door geautomatiseerd toezicht 
Naast de marifoon, de radar en de bochtaanwijzer, is het Automatic Identification System (AIS) een 
belangrijk en verplicht systeem aan boord van beroepsvaartuigen. Een AIS-transponder aan boord van een 
schip zendt onder andere informatie uit over de koers, de snelheid, de afmetingen en de identificatie-
gegevens van het schip. Zo hebben de omringende schepen en de verkeersbegeleidingsposten van 
Rijkswaterstaat een veel beter beeld van het scheepvaartverkeer. 
Nieuw systeem AIS-berichten
De AIS-transponders moeten wel de juiste identificatie gegevens uitzenden. Deze gegevens worden 
uitgegeven door Agentschap Telecom en de eigenaren programmeren deze in de AIS-transponder. 
In 2020 heeft Agentschap Telecom een systeem ontwikkeld dat alle AIS-berichten van schepen op de 
belangrijke vaarwegen ontvangt. Als blijkt dat onjuiste gegevens worden uitgezonden, dan wordt de 
schipper of eigenaar met een e-mail daarvan op de hoogte gesteld. Met behulp van een animatievideo 
worden tips gegeven over het corrigeren van de gebreken. 
33 | Jaarbericht 2020

5 
Organisatiecijfers
35 | Jaarbericht 2020

Deze brochure is een uitgave van:
Agentschap Telecom 
Ministerie van Economische Zaken en Klimaat
Postbus 450 | 9700 AL | Groningen
agentschaptelecom.nl
T +31 (0)50 587 74 44 (ma t/m vrij 8.30 - 17.00)
Voor een veilig verbonden Nederland
Mei 2021 | Publicatie-nr. 21402201

