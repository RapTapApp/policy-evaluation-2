 
 
 
 
 
 
 
 
 
 
 
 
 
 
 
 
 
 
 
 
Militaire Inlichtingen- en Veiligheidsdienst (MIVD) 
 
Openbaar Jaarverslag 2021 
Datum: 28 april 2022   
 
 
 
 
  
  
 
 
  
 
 
 
 
 
 
 
 
 
 
 
 
 
Pagina 1 van 41  
 
 

 
  
 
 
 
 
 
 
 
 
Voorwoord directeur MIVD  
Op 24 februari 2022 is de wereld ingrijpend veranderd. De Russische inval in Oekraïne 
heeft verschrikkelijke gevolgen voor de Oekraïense bevolking en heeft direct effect op 
onze veiligheid.  
 
De oorlog onderstreept het belang van het werk van de MIVD. Actuele en betrouwbare 
inlichtingen zijn belangrijker dan ooit. Hiermee ondersteunen wij nationale 
besluitvorming en uitgezonden eenheden van de krijgsmacht. Ook draagt de MIVD 
actief bij aan de verhoging van de weerbaarheid van Nederland.  
 
In 2021 heeft de MIVD gezien dat de dreigingen dichterbij zijn gekomen. Zo zagen wij 
dat cyberspionnen van de Russische militaire inlichtingendienst GRU Nederlandse 
routers hebben gehackt van het midden- en kleinbedrijf en privépersonen. Op deze 
manier konden zij cyberoperaties uitvoeren via de routers van onwetende burgers en 
bedrijven. De MIVD heeft de betrokken personen gewaarschuwd.  
 
De dreiging is niet alleen digitaal. De MIVD zag in 2021 toenemende activiteiten in de 
Noordzee van de Russische marine. Dit komt niet alleen door de groei van de vloot, 
maar is ook een militair strategische boodschap.  
 
Het is een bewuste keuze om vaker met voorbeelden naar buiten te treden. Openheid 
zorgt voor meer inzicht in bestaande gevaren en geeft ons de mogelijkheid daar iets 
tegen te doen. Het is dan ook onze taak om bestaande dreigingen onder de aandacht 
te brengen. Als directeur van de MIVD vind ik het belangrijk dat onze dienst bijdraagt 
aan de weerbaarheid van Nederland. De ruggengraat om dat te bereiken blijven onze 
eigen mensen. Hun inzet voor de veiligheid van Nederland en de krijgsmacht maakt 
mij iedere dag enorm trots om voor deze organisatie te werken. 
 
 
 
 
Directeur Militaire Inlichtingen- en Veiligheidsdienst 
Generaal-majoor drs. Jan R. Swillens  
 
 
 
 
 
Pagina 3 van 41  
 
 

 
  
 
 
 
 
 
 
 
 
Ontwikkelingen in 2021 en 2022 bevestigen dat Rusland in steeds grotere mate een 
(militaire) dreiging is voor de NAVO en de EU-lidstaten en daarmee voor de veiligheid 
van Nederland en Defensie. Het Russische buitenlandbeleid is de afgelopen jaren 
onverminderd assertief en agressief gebleken. De ongebruikelijke ontplooiingen van 
Russische militaire eenheden langs de grens met Oekraïne bleken in februari 2022 de 
opmaat voor een oorlog op het Europese continent. Hiermee is zowel de Europese 
veiligheidsomgeving als onze verhouding met Rusland voor de lange termijn gewijzigd. 
 
Toename militaire Russische activiteiten 
De Noordzee fungeert als belangrijke doorvaarroute van Russische marineschepen en 
bijbehorende vloten. Gemiddeld varen er nu twee marineschepen per week door de 
Nederlandse Exclusieve Economische Zone. Dit is een toename ten opzichte van de 
afgelopen jaren. De MIVD acht het zeer waarschijnlijk dat de komende jaren de 
activiteiten van de Russische marine eenheden in de Noordzee op zijn minst gelijk 
zullen blijven ten opzichte van de afgelopen drie jaar. De toenemende aanwezigheid 
van Russische schepen in de Noordzee komt door de groei van de Russische marine, 
met daarbij het uitbreiden van de Russische vloot. Tevens kunnen de activiteiten ook 
worden beschouwd als strategisch instrument van het Russische veiligheidsbeleid. Een 
toekomstige toename van de activiteit van de Russische marine-eenheden in de 
Noordzee kan dus ook het gevolg zijn van een (militair-)strategische boodschap die 
Rusland wil uitdragen.  
 
Het uitdragen van een strategische boodschap heeft afgelopen jaar ook 
plaatsgevonden boven Belarus en de Noordzee. Zo zag de MIVD in het najaar, tijdens 
de spanning tussen de Europese Unie en Belarus, dat Rusland enkele strategische 
bommenwerpers heeft laten patrouilleren boven de Noordzee en Belarus. Dit gebeurde 
op drie achtereenvolgende dagen. De bommenwerpers kunnen uitgerust worden met 
dual capable kruisvluchtwapens. De vliegtuigen kunnen worden beschouwd als een 
strategische boodschap aan Europa en de NAVO in relatie tot de spanningen tussen 
Belarus en Polen. De bommenwerpers zijn onderschept door Belgische en Britse 
jachtvliegtuigen en uit het luchtruim geëscorteerd. 
 
Het Russisch leiderschap streeft naar een fundamentele wijziging van de Europese 
veiligheidsarchitectuur en percipieert al jarenlang een toenemende (militaire) dreiging 
vanuit de NAVO. Rusland maakt zich verder ernstig zorgen  over de toenadering tussen 
Oekraïne en Westerse landen. President Zelensky heeft de afgelopen jaren een 
assertieve buitenland politiek gevoerd gericht op het Westen. Er is toenadering tot de 
NAVO en EU gezocht om bilaterale samenwerkingsverbanden met name de Verenigde 
Staten, het Verenigd Koninkrijk en Turkije verder uit te bouwen. Een vermeend 
Oekraïens lidmaatschap van de NAVO is voor Rusland een ‘rode lijn’. De Russische 
invasie van Oekraïne op 24 februari 2022 mag gezien worden als een poging om 
Oekraïne definitief terug te brengen binnen de Russische invloedsfeer. 
Pagina 5 van 41  
 
 

 
  
 
 
 
 
 
 
 
 
uitgangspunt daarbij is dat dergelijke technologieën op termijn een significante 
impact gaan hebben op oorlogvoering en de militaire dreiging.  
In 2021 is de strategische stabiliteitsdialoog tussen Rusland en de VS weer herstart. 
Het doel hiervan is nucleaire wapenbeheersing tussen beide nucleaire supermachten 
weer een nieuwe impuls te geven. Onderhandelingen hierover zullen de komende jaren 
waarschijnlijk uiterst moeizaam zijn, gezien de uiteenlopende posities. De 
(on)mogelijkheden voor conventionele en nucleaire wapenbeheersing hebben een 
directe impact op Europese veiligheid, de NAVO en de Nederlandse krijgsmacht. 
 
Russische Federatie: spionage 
De klassieke spionagedreiging die uitgaat van de Russische Federatie richting 
Nederland, Nederlandse defensie- en bondgenootschappelijke belangen is 
onverminderd hoog en is het afgelopen jaar veel zichtbaarder geworden. Tevens is 
Nederland gastland van verschillende internationale organisaties waarin de Russische 
inlichtingen- en veiligheidsdiensten interesse hebben.  
 
De MIVD beschouwt de Russische militaire inlichtingendienst Glavnoe 
Razvedyvatelnoe Upravlenie (GRU) als de grootste dreiging ten aanzien van de 
Nederlandse defensie- en bondgenootschappelijke belangen. Om deze dreiging te 
onderkennen en te kunnen mitigeren doet de MIVD onderzoek naar de intenties, 
activiteiten en capaciteiten van de Russische Federatie en in het bijzonder die van de 
militaire inlichtingendienst GRU. 
 
Op verschillende bilaterale dossiers bestaan er tussen Nederland en Rusland grote 
(politieke) spanningen. De MIVD en de AIVD dragen met inlichtingen bij aan het 
formuleren van een gedegen aanpak op het gebied van klassieke en digitale spionage. 
 
Russische Federatie: cyber  
In 2021 heeft de MIVD onderzoek verricht naar verschillende digitale campagnes van 
de GRU. Het betreft activiteiten gericht op zowel cyberspionage als cybersabotage en 
digitale beïnvloedingsoperaties. In 2021 is gebleken dat de Russische militaire 
inlichtingendienst opnieuw zeer actief is geweest op het gebied van cyberspionage. 
Cyberspionagecampagnes van de Russische Federatie waren gericht op politiek-
strategische doelwitten zoals overheden, internationale denktanks en non-
gouvernementele organisaties (NGO's) en diplomaten. Daarnaast heeft de Russische 
Federatie nog altijd interesse in internationale defensieleveranciers. 
 
De MIVD deed onderzoek naar digitale beïnvloedingscampagnes tegen onder meer 
Europa, voormalige Sovjetstaten en het Midden-Oosten die worden uitgevoerd door 
een grote beïnvloedingseenheid van de GRU. Er werd extra aandacht besteed aan de 
ontwikkelingen in het cyberdomein in relatie tot de oplopende spanningen tussen 
Rusland en Oekraïne. 
Pagina 7 van 41  
 
 

 
  
 
 
 
 
 
 
 
 
China  
Op 1 juli 2021 vierde China de honderdste verjaardag van de Chinese Communistische 
Partij (CCP). President en partijleider Xi Jinping claimde in zijn speech het succesvol 
behalen van China’s eerste ‘honderdjarige doel’: het uitbannen van absolute armoede 
in het land en het creëren van een “gematigd welvarend land”. In 2049, als de 
Volksrepubliek honderd jaar bestaat, hoopt de CCP het tweede ‘honderdjarige doel’ te 
hebben bereikt. China moet dan “in alle opzichten een vooraanstaand, modern en 
socialistisch land zijn” en zijn “rechtmatige plek in de wereld” hebben heroverd.  
 
De Chinese inzet van zowel legale als illegale economische middelen en (digitale) 
spionage vormt de grootste dreiging voor de Nederlandse economische veiligheid. Het 
open karakter van de Nederlandse economie en de wetenschap heeft ons veel 
opgeleverd, maar maakt ons ook kwetsbaar voor Chinese (digitale) spionage, 
overnames, investeringen en ongewenste technologie- en kennisoverdracht.  
 
De Chinese spionageactiviteiten zijn omvangrijk en structureel. Met name de 
Nederlandse topsectoren en kennisinstellingen zijn interessant door de hoogwaardige 
infrastructuur, technologie en kennis die zij bezitten. Deze topsectoren en 
kennisinstellingen zijn niet alleen doelwit van spionageactiviteiten, maar ook van 
legale (academische) samenwerkingsverbanden die in uiterste gevallen kunnen leiden 
tot ongewenste kennisoverdracht. Overname of overdracht van Nederlandse 
hoogwaardige kennis of technologie kan leiden tot ongewenst eindgebruik, 
bijvoorbeeld voor militaire of surveillancetoepassingen. 
 
China is op dit moment voor halfgeleidertechnologie sterk afhankelijk van buitenlandse 
leveranciers en heeft daarom de prioriteit gesteld om een zelfstandige 
halfgeleiderindustrie te ontwikkelen. Ten behoeve van de eigenstandige militair-
technologische ontwikkeling richt China de aandacht op het verkrijgen van 
buitenlandse expertise, waaronder de in Nederland aanwezige kennis op het gebied 
van lithografie, radio-frequentietechnologie en photonic integrated circuits (type chip 
die met licht werkt in plaats van elektrische signalen). 
 
De economische en politieke invloed van China zal naar verwachting toenemen. China 
beschikt over een belangrijk aandeel van de mondiale voorraad grondstoffen die nodig 
zijn voor sleuteltechnologieën: het beheerst meer dan 90% van de mondiale winning 
en verwerking van zeldzame aardmetalen. Dit vraagt waakzaamheid wat betreft 
mogelijke ongewenste strategische afhankelijkheden van de meest geavanceerde 
sectoren van de Nederlandse economie van China's aardmetalen. 
 
Mede door een steeds assertievere toon stuitten China’s pogingen om zijn invloed in 
Europa te vergroten het afgelopen jaar op toenemende weerstand. Niet alleen in West-
Europa maar ook in Centraal- en Oost-Europa zijn regeringen terughoudend  geworden 
Pagina 9 van 41  
 
 

 
  
 
 
 
 
 
 
 
 
technologisch zelfvoorzienend, waardoor kennis en technologie in het buitenland 
moeten worden verworven. Nederland beschikt over een hoogwaardige (defensie-
)industrie waar zich het soort kennis bevindt waar China naar op zoek is. Veel 
prioritaire technologieën, van belang voor zowel de economische als de nationale 
veiligheid, worden mede binnen de Nederlandse (defensie-)industrie ontwikkeld.  
 
De Nederlandse kenniseconomie, Nederlandse topsectoren, de Nederlandse defensie-
industrie en Nederlandse kennisinstellingen lopen een risico op Chinese (digitale) 
spionage gericht op het verwerven van hoogwaardige kennis en technologie. Onder 
meer de halfgeleiderindustrie, lucht- en ruimtevaart en maritieme industrie lopen het 
risico doelwit te worden van spionage door Chinese actoren. De MIVD heeft daarom 
onderzoek gedaan naar Chinese spionage naar Nederlandse hoogtechnologische 
kennis en technologie en trof, indien nodig, mitigerende maatregelen 
 
Uit MIVD-onderzoek is in 2020 voor het eerst gebleken dat China kennis vergaart via 
Chinese promovendi verbonden aan Nederlandse technische universiteiten op militair 
relevante onderzoeksgebieden. Deze promovendi zijn tevens verbonden aan Chinese 
universiteiten die bijdragen aan de ontwikkeling van militaire technologie en 
wapensystemen en gelieerd zijn aan de Chinese krijgsmacht (People’s Liberation 
Army; PLA). De MIVD verzorgde ook in 2021 briefings aangaande dit onderwerp, 
onderhoudt veiligheidsdialogen met kennisinstellingen en levert 
inlichtingenondersteuning ten behoeve van het versneld ontwikkelen van bestuurlijke 
en beleidsmatige maatregelen.   
 
China zet naast kennisinstellingen ook staatsorganen en bedrijven uit zowel de 
militaire als de civiele sector in om hoogwaardige, gerubriceerde dan wel gevoelige 
kennis naar China te halen. Daarom doet de  MIVD ook onderzoek naar bedrijven en 
klassieke spionage door inlichtingenofficieren. 
 
China: Cyber  
De Chinese overheid gebruikt ook cyberoperaties om inlichtingen te verzamelen ter 
bevordering van haar economische, militaire en politieke doelstellingen. Nederlandse 
(defensieorder-)bedrijven, waarvan enkele ook dual-use goederen en/of diensten 
produceren, hebben nieuwe en geavanceerde technologieën in huis. China streeft 
ernaar om wereldwijd grote invloed op normen en standaarden op technologie en 
cybervlak te krijgen. Om dit doel uiterlijk in 2050 te bereiken wordt daarvoor een set 
aan gecoördineerde activiteiten ontplooid. 
 
De Chinese inlichtingen- en veiligheidsdiensten en andere overheidsinstanties werken 
nauw samen met Chinese informatiebeveiligingsbedrijven, hackers(groepen) en 
universiteiten. Hiermee beschikt China over een aanzienlijke potentie om 
cyberoperaties uit te voeren. Daarnaast kan China putten uit een breed netwerk dat 
Pagina 11 van 41  
 
 

 
  
 
 
 
 
 
 
 
 
 
In het oorspronkelijke akkoord van 29 februari 2020 spraken de VS en de Taliban af 
dat alle westerse troepen Afghanistan al voor 1 mei 2021 zouden verlaten. De 
overschrijding van die deadline door Biden bracht potentieel extra risico’s met zich 
mee voor westerse presentie in Afghanistan, ook voor de Nederlandse troepen die in 
Mazar-e Sharif deelnamen aan de NAVO-missie Resolute Support. In de laatste 
maanden ging de internationale terugtrekking gepaard met een afnemend 
inlichtingenbeeld en toenemende kwetsbaarheid van de resterende troepen. Omwille 
van de veiligheid van de resterende Nederlandse troepen heeft de MIVD haar 
inspanningen geïntensiveerd, totdat de laatste Nederlanders uiteindelijk eind juni uit 
Mazar-e Sharif vertrokken. 
    
De Taliban wonnen ondertussen veel rurale districten op de Afghaanse overheid. De 
Afghan National Defense and Security Forces (ANDSF) waren, mede door een laag 
moreel, niet bij machte om deze districten te verdedigen en trokken zich terug naar 
de steden. Hoewel de MIVD eind 2020 al de opmars van de Taliban signaleerde en de 
uiteindelijke machtsovername voorzag, was het hoge tempo ervan niet verwacht. Op 
15 augustus 2021 namen de Taliban nagenoeg zonder geweld Kabul in, kort nadat 
president Ashraf Ghani Afghanistan was ontvlucht. In de negen dagen daarvoor namen 
de Taliban vrijwel alle provinciehoofdsteden in. Zij ondervonden daarbij nauwelijks 
weerstand van de ANDSF en van milities van de belangrijkste lokale machthebbers, 
de zogenaamde powerbrokers. 
 
De machtsovername van de Taliban leidde direct tot een massale toestroom van 
vluchtelingen naar Hamid Karzai International Airport (HKIA). Onder chaotische en 
zeer gespannen omstandigheden evacueerde het Westen via een luchtbrug tot eind 
augustus meer dan honderdduizend personen. De MIVD schaalde direct sterk op en 
ondersteunde de Nederlandse diplomatieke en militaire inspanningen op HKIA zeer 
intensief met telkens actuele en toegesneden allsource inlichtingen. Daarnaast 
informeerde de MIVD de Tweede kamer middels technische briefings. De Nederlandse 
evacuatiemissie stopte kort voor de zeer dodelijke zelfmoordaanslag door Islamic 
State Khorasan Province (ISKP) vlak buiten de omheining van HKIA op 26 augustus. 
 
Op 7 september, daags nadat de Taliban het laatste verzet van het National Resistance 
Front (NRF) in de Panjshirvallei gebroken hadden, kondigden de Taliban de nieuwe 
regering aan van hun Islamitisch Emiraat. Vrijwel alle regeringsposten zijn bemand 
door Pashtun en hardliners hebben een dominante positie in de regering. Vrouwen 
maken er geen deel van uit. Hoewel de Taliban spreken over een overgangsregering 
en pogen een landsbestuur op te bouwen, heeft vooralsnog geen enkel land deze 
regering erkend. Sindsdien is de algemene veiligheidssituatie in Afghanistan weliswaar 
verbeterd, maar de humanitaire en economische situatie sterk verslechterd. Met name 
ISKP heeft zich weten te versterken en is op korte termijn een potentiële bedreiging 
Pagina 13 van 41  
 
 

 
  
 
 
 
 
 
 
 
 
auspiciën, een formeel onderhandelingsproces van start gegaan tussen het regime 
en de oppositie. Nederland zit als begeleider van de oppositie in het proces aan de 
onderhandelingstafel. 
 
Het Venezolaanse regime heeft al jaren geen volledige controle meer over het gehele 
grondgebied. Tekenend voor de instabiliteit van de regio zijn de gewapende gevechten 
die uitbraken in de deelstaat Apure. Naast de politie en het leger kent het land een 
conglomeraat van allerlei irreguliere gewapende groeperingen met uiteenlopende 
loyaliteiten, zoals guerrillagroeperingen, paramilitairen en overige criminele bendes 
die met geweld de macht hebben overgenomen in bepaalde wijken, steden en regio’s. 
Deze groeperingen zijn aanwezig in grote delen van Venezuela. 
 
De Venezolaanse krijgsmacht beschikt over modern materieel, echter de staat van 
onderhoud en de inzetbaarheid is slecht. De laatste maanden  van 2021 was er sprake 
van enige verbetering van de inzetbaarheid, door intensivering van onderhoud en 
beperkte Russische technische ondersteuning. Een gebrek aan professionaliteit bij de 
Venezolaanse krijgsmacht kan leiden tot een verhoogd risico op incidenten, 
bijvoorbeeld in de vorm van het schenden van de territoriale wateren van het 
Koninkrijk of incidenten in het luchtruim. 
 
Contraproliferatie  
Massavernietigingswapens vormen een grote bedreiging voor de internationale vrede 
en veiligheid. Nederland heeft verdragen ondertekend die gericht zijn op het 
tegengaan van de proliferatie van dergelijke wapens. De MIVD en de AIVD doen in 
een gezamenlijk team onderzoek naar landen die ervan worden verdacht dat zij, in 
strijd met die verdragen, werken aan het ontwikkelen van massavernietigingswapens 
en hun overbrengingsmiddelen of daar al over beschikken.  
 
Ook verrichten de AIVD en de MIVD onderzoek naar militair technologische 
ontwikkelingen en de proliferatie van hoogwaardige militaire technologie en 
wapensystemen naar crisisgebieden. Daardoor kan de Nederlandse krijgsmacht op de 
juiste wijze worden uitgerust tegen bestaande en toekomstige dreigingen. De AIVD en 
de MIVD analyseren tevens de wijze waarop landen als Iran, Noord-Korea, Pakistan 
en Syrië proberen de benodigde kennis en goederen te verkrijgen voor gebruik in hun 
eigen wapenprogramma’s. Omdat deze kwestie vaak grensoverschrijdend is en er met 
tussenhandelaren wordt gewerkt, is intensieve samenwerking nationaal en 
internationaal van fundamenteel belang. 
 
Iran  
Iran heeft in 2021 eerder aangekondigde stappen in het nucleaire programma 
uitgevoerd. Iran is doorgegaan met de productie van verrijkt uraniummetaal waarmee 
het waardevolle kennis voor de productie van een kernwapen opdoet. Daarnaast heeft 
Pagina 15 van 41  
 
 

 
  
 
 
 
 
 
 
 
 
Verwerving door Iran, Noord-Korea, Pakistan en Syrië en exportcontrole 
Landen als Syrië, Pakistan, Iran en Noord-Korea zijn actief in Europa en Nederland in 
het verwerven van goederen voor diverse programma’s ten behoeve van 
massavernietigingswapens. In 2021 hebben de AIVD en de MIVD onderzoek gedaan 
naar verwervingspogingen van kennis en goederen voor tweeërlei gebruik (dual-use), 
die voor dergelijke programma’s worden aangewend. Commerciële netwerken 
verwierven afgelopen jaar goederen in Europa en verhulden daarbij veelvuldig de 
eindbestemming om economische sancties te ontwijken.  De AIVD en de MIVD hebben 
meldingen van kennisoverdracht onderzocht, verstoord en voorkomen. Met deze 
onderzoeken ondersteunen de AIVD en de MIVD onder andere het ministerie van 
Buitenlandse Zaken in haar besluitvorming over het al dan niet toekennen van een 
exportvergunning voor goederen. 
 
Contra-inlichtingen (CI): extremisme, radicalisering en spionage 
Eén van de taken van de MIVD is het verrichten van onderzoek naar dreigingen tegen 
de veiligheid en de inzetbaarheid van de Nederlandse krijgsmacht. In de militaire 
wereld heet dat ‘contra-inlichtingen’ onderzoek. De MIVD richt dit onderzoek op 
dreigingen van terrorisme, extremisme en spionage.  
 
Extremisme 
Extremisten vormen door hun doelstellingen en activiteiten een dreiging tegen de 
democratische rechtsorde en de nationale veiligheid. Voor Defensie staan er 
verschillende belangen op het spel. Het gaat daarbij om de veiligheid van personeel, 
materieel en informatie, de sociale cohesie en het onderling vertrouwen, het 
vertrouwen in de leiding, en het maatschappelijk vertrouwen in de krijgsmacht. Voor 
sommige extremisten vertegenwoordigt Defensie een kwaad waartegen gestreden 
moet worden. Dat geldt bijvoorbeeld voor jihadisten en voor links-extremisten. 
Rechtsextremisten kunnen Defensie schaden door hun antidemocratische en 
racistische intenties. Extremisten binnen Defensie kunnen daarnaast door hun 
opvattingen en gedrag discriminatie en polarisatie aanwakkeren. Gebrek aan loyaliteit 
aan de kernwaarden van de democratische rechtsorde en de missie van Defensie 
brengt de inzetbaarheid in gevaar. Bovendien kunnen extremisten een dreiging tegen 
de samenleving vormen door training en kennis die zij bij Defensie opdoen. 
 
Rechts-extremisme 
Zoals reeds benoemd in het jaarverslag van 2020 is de opkomst van rechts-
extremisme een wereldwijd fenomeen. In lijn met deze opkomst heeft de MIVD in 
2021 een toegenomen interesse in Defensie binnen Nederlands rechts-extremistische 
netwerken gesignaleerd. Enkele (jonge) rechts-extremisten hebben in 2021 
gesolliciteerd, anderen waren al in dienst van Defensie. 
Rechts-extremisten voelen zich aangetrokken tot Defensie vanwege hun subcultuur 
van militarisme en een narratief waarbinnen Defensie als middel wordt gezien in de 
Pagina 17 van 41  
 
 

 
  
 
 
 
 
 
 
 
 
 
 
 
 
 
Economische veiligheid    
Economische veiligheid wordt een steeds belangrijker aandachtsgebied van de MIVD. 
De MIVD besteed van oudsher aandacht aan dit fenomeen, onder andere vanuit 
Bureau Industrieveiligheid, contra-inlichtingen onderzoek (klassieke contra-spionage 
enerzijds, digitale spionage en sabotage anderzijds) en aanverwante zaken zoals 
contra-proliferatie. Voor het optreden van de krijgsmacht is een betrouwbare supply-
chain van essentieel belang. Het voorkomen van strategische afhankelijkheden in 
sectoren die essentieel zijn voor het militair optreden of de veiligheid van Nederland 
heeft de aandacht van de MIVD. In het politiek/militair-strategische inlichtingen 
onderzoek krijgen economische aspecten steeds meer aandacht. Dit heeft er onder 
andere toe geleid dat er meer politieke aandacht is voor deze dreiging, waardoor 
nieuwe maatregelen en wetgevingstrajecten door het kabinet in gang zijn gezet. De 
MIVD steunt deze ontwikkelingen actief met inlichtingenproducten, informatie, kennis 
en expertise. Tevens anticipeert de MIVD actief in interdepartementale werkgroepen 
en casuïstiek-overleggen. De MIVD levert daarmee een bijdrage aan het ontwikkelen 
van beleid en het uitvoeren van maatregelen op dit gebied. Onder andere door het 
leveren van dreigingsinformatie en technische expertise en het doen van onderzoek. 
Tevens blijft de MIVD actief betrokken bij de totstandkoming van Economische 
Veiligheid-gerelateerde beleidsmaatregelen (o.a. Strafbaarstelling Spionage, Wet op 
de defensie-industrie, Kennisregeling, Investeringstoets). 
 
 Missieondersteuning en aandachtsgebieden 
 
De MIVD ondersteunt wereldwijd de inzet van de Nederlandse strijdkrachten in 
missiegebieden. Ter voorbereiding op de ontplooiing van Nederlandse troepen in het 
buitenland maakt de MIVD inlichtingenproducten, zoals dreigingsappreciaties, ten 
behoeve van de (politieke besluitvorming over de) militaire inzet. Tijdens de missie 
verricht de MIVD onderzoek naar aspecten die relevant zijn voor threat to the force 
(de directe dreiging tegen Nederlandse militairen in een inzetgebied en coalitie) en 
threat to the mission (bedreigingen voor het succesvol kunnen uitvoeren van de 
missie, zoals dreiging tegen het nationale politieke draagvlak in het land van inzet of 
factoren van invloed op het effectief optreden van eenheden). Centraal oogmerk is het 
tijdig en volledig informeren van de militaire commandant en de verantwoordelijke 
besluitvormer over relevante dreigingen die uitgaan van statelijke en niet-statelijke 
actoren in de zogeheten Area of Responsibility.  
 
 
 
Pagina 19 van 41  
 
 

 
  
 
 
 
 
 
 
 
 
tot een organisatie die meer en meer gericht is op het voeren van een wereldwijde 
jihad. 
 
In 2021 waren in de Sahel-regio de jihadistische organisaties Jama’at Nusrat al-Islam 
wal-Muslimin (JNIM) en Islamic State in the Greater Sahara (ISGS) onverminderd 
actief. In lijn met voorgaande jaren hanteerde JNIM een geïntegreerde benadering van 
geweld met dwang en dialoog. Vooral in Centraal-Mali werden dit jaar in toenemende 
mate gemeenschappen afgesneden van de buitenwereld, waarna de wil van JNIM via 
onderhandelingen met het lokale gezag werd opgelegd aan de bevolking. JNIM werd 
steeds actiever in het zuiden van Mali en de insurgency activiteiten van JNIM-gelieerde 
jihadistische netwerken namen toe in het zuidwesten en -oosten van Burkina Faso. Dit 
leidde tot grensoverschrijdend geweld naar landen als Togo, Benin en Ivoorkust. 
Hierdoor strekt ook de terroristische dreiging van JNIM zich uit over een steeds groter 
deel van West-Afrika. 
 
Burkina Faso, Mali, Niger en Tsjaad waren in het afgelopen jaar, ondanks 
noodgedwongen pogingen om hun militaire capaciteiten te vergroten, niet in staat om 
de oprukkende onveiligheid adequaat een halt toe te roepen. Chronische tekorten aan 
wapens, munitie en voedsel tastte de slagkracht en het moreel van ingezette Malinese 
en Burkinese eenheden aan en maakten hen kwetsbaar voor jihadistische aanvallen. 
 
2021 kenmerkte zich als turbulent jaar voor de Malinese politiek. In mei 2021 vond 
een tweede staatsgreep in negen maanden tijd plaats. Deze tweede coup, de 
aanstelling van staatsgreeppleger kolonel Goïta als interim-president en het zeer 
waarschijnlijk uitstellen van presidentsverkiezingen, heeft de relatie met de (westerse) 
internationale gemeenschap geen goed gedaan. Nog altijd bestaat er onrust binnen 
de Malinese politiek-militaire elite en worden volgens onbevestigde inlichtingen politici 
en militairen die het niet eens zijn met de huidige militaire machthebbers ontslagen of 
opgepakt.  
 
De MIVD constateerde een toenemende invloed van Rusland in de Sahel, met name in 
Mali. Daarbij werd een intensivering van de diplomatieke en militaire samenwerking 
tussen Mali en Rusland zichtbaar. Ook werd de waarschijnlijke inzet van de Russische 
Private Military Company (PMC) Wagner in Mali zichtbaar.  
 
In 2021 is de veiligheidssituatie in Burkina Faso verder verslechterd. ISGS is 
grotendeels door JNIM verdreven vanuit Centraal-Mali en Noord-Burkina Faso naar 
vooral de Liptako-regio in het Malinees-Nigerese grensgebied. ISGS stond hier het 
afgelopen jaar onder aanzienlijke druk van lokale en internationale militaire operaties, 
zoals het Franse Barkhane en het multinationale Takuba. Hierbij heeft vooral het 
hogere leiderschap van de organisatie een aanzienlijke klap gekregen.  
 
Pagina 21 van 41  
 
 

 
  
 
 
 
 
 
 
 
 
door hun invloed in Noordoost-Syrië uit te breiden. In het gebied onder controle van 
het bewind werden begin juni presidentsverkiezingen georganiseerd die weinig 
verrassend zijn gewonnen door president Assad. Het verkiezingsproces is primair 
bedoeld om de schijn van normaal bestuur op te houden. Het strakke verloop van de 
verkiezingen moest waarschijnlijk ook de regio overtuigen dat het bewind niet 
vertrekt. Het bewind wil vermoedelijk zijn isolement in de regio doorbreken, in de hoop 
dat wezenlijke geldstromen uit de Golf de uitzichtloze Syrische economie weer een 
impuls kunnen geven. 
 
In Noordwest-Syrië duurt het door Turkije en Rusland opgelegde bestand voort, 
ondanks geregelde beschietingen tussen het bewind en de gewapende oppositie. Het 
jihadistische Tahrir al-Sham streefde ernaar om zich te profileren als legitieme actor, 
onder andere door fusieplannen met aan Turkije gelieerde strijdgroepen en door hard 
op te treden tegen lokale cellen van ISIS en al-Qaida.  
 
ISIS heeft haar ondergrondse strijd vervolgd en gerichte aanslagen uitgevoerd in het 
door Koerden gedomineerde Noordoost-Syrië. ISIS-netwerken hebben hier veel 
inspanningen gepleegd om een gevangenisuitbraak in al-Hasaka voor te bereiden. 
Deze werd in 2021 diverse keren verhinderd door het tijdig optreden van de Syrische 
Koerden, gesteund door de coalitie. ISIS voerde in Centraal-Syrië haar ondergrondse 
strijd tegen het Syrische bewind. Vanaf voorjaar 2021 voerde het Syrische bewind 
daar de druk op en, anticiperend op logistieke problemen tijdens de zomermaanden, 
verplaatste ISIS een deel van haar strijders naar Zuid-Syrië. De achtergebleven 
strijders hebben (vooral) met bomaanslagen tegen regimekonvooien en buitenposten 
het kat-en-muis spel voortgezet. 
 
Irak  
Ook in 2021 deed de MIVD onderzoek naar Irak. Specifiek richtte de MIVD zich op de 
ondersteuning van de Nederlandse troepen in Irak, op de Iraakse en Koerdische 
politiek, het Iraakse en Koerdische veiligheidsapparaat, ISIS in Irak en buitenlandse 
invloeden in het land. 2021 werd gekenmerkt door aanzienlijke politieke instabiliteit 
en spanningen in de regionale en internationale relaties. Als gevolg hiervan bleef de 
veiligheidssituatie in grote delen van het land problematisch. Ook was er een toename 
in het aantal geweldsincidenten door sjiitische milities tegen met name 
Coalitietroepen. Daarnaast nam de onvrede over het functioneren van de regering toe 
wat leidde tot aanhoudende maatschappelijke onrust. 
 
Interim-premier Mustafa al-Kadhimi werd geconfronteerd met de ondermijning van 
zijn gezag door sjiitische politici en milities. Een heikel punt in deze relatie bleef de 
aanwezigheid van westerse, met name Amerikaanse-, troepen op Iraaks grondgebied 
waartegen een deel van de sjiitische politici en milities fel gekant is.  
 
Pagina 23 van 41  
 
 

 
  
 
 
 
 
 
 
 
 
presentie en activiteiten is ongewijzigd gebleven en bevindt zich nog steeds in het 
grensgebied van Syrië en Irak. 
 
Voor wat betreft de Iraanse invloed in Irak waren met name de Iraakse 
parlementsverkiezingen en het voorgenomen vertrek van Amerikaanse 
gevechtstroepen eind 2021 uit Irak van belang. De aan Iran gelieerde partijen hebben 
bij de Iraakse verkiezingen fors verloren, waardoor er volgens de Iraakse premier al-
Kadhimi een politieke crisis in het land is ontstaan, waarbij voornamelijk de aan Iran 
gelieerde milities voor onrust zorgen. 
 
Met enige regelmaat waren er spanningen, met name op het maritieme vlak, tussen 
Iran en Israël. Afgelopen jaar hebben meerdere incidenten plaatsgevonden in de Rode 
Zee, de Golf van Oman en de Arabische Zee, waarbij aan beide landen gelieerde 
koopvaardijschepen betrokken waren. 
 
 Veiligheidsbevorderende taken  
 
Naast de strategische dossiers en ondersteuning aan de missiegebieden, heeft de 
MIVD ook een aantal veiligheidsbevorderende taken. Staten kunnen namelijk door 
overnames van bedrijven die hoogwaardige technologie ontwikkelen of door 
investeringen in vitale infrastructuur, ongewenste afhankelijkheden creëren met 
risico’s voor het functioneren van de Nederlandse economie en de nationale veiligheid. 
Daarmee is de continuïteit van onze vitale processen in het geding en dreigt het 
weglekken van kennis en vertrouwelijke of gevoelige informatie. In dit kader is ook de 
defensie-industrie kwetsbaar voor (economische) spionage, zowel fysiek als in het 
digitale domein. De MIVD draagt bij aan de weerbaarheid en veiligheid van Defensie 
en de Defensie gerelateerde industrie. De MIVD verzorgt briefings over het eigen 
vakgebied aan onder andere het Defensie Inlichtingen- en Veiligheidsinstituut (DIVI). 
Het verhogen van de weerbaarheid van Defensie en deze marktpartijen vraagt veel 
capaciteit. Vooral ook omdat Defensie deels afhankelijk is van civiele marktpartijen, 
ook op het gebied van IT.  
 
Elektronische veiligheidsonderzoeken  
Op locaties waar hoog gerubriceerde informatie wordt besproken of verwerkt voert de 
MIVD conform regelgeving elektronische veiligheidsonderzoeken uit. De MIVD voert 
haar onderzoeken uit voor alle defensieonderdelen.  
 
Industrieveiligheid  
Het Defensie Beveiligingsbeleid, en in het bijzonder de Industriebeveiliging, schrijft de 
verplichtingen voor die intern Defensie gelden bij het uitwisselen van Bijzondere 
Informatie (BI) met het bedrijfsleven, de defensie-industrie of bij de uitvoering van 
opdrachten met een vitaal karakter. De ABDO-regeling (Algemene Beveiligingseisen 
Pagina 25 van 41  
 
 

 
  
 
 
 
 
 
 
 
 
ruim aan de gestelde norm van op of boven de 90% voor wat betreft de tijdigheid 
van de verstrekking van een Verklaring van Geen Bezwaar (VGB). 
 
De UVO streeft naar één uniform veiligheidsonderzoek met op de langere termijn één 
VGB voor alle afnemers. Daartoe heeft de UVO afgelopen jaar de interne 
werkprocessen verbeterd en zoveel mogelijk gelijk getrokken. Zo zijn de AIVD en MIVD 
steeds meer in staat op dezelfde manier een veiligheidsonderzoek te doen met een 
gelijk resultaat. Ook versterkte de UVO het klantcontactcentrum voor een steeds 
betere bereikbaarheid en goede klachtenafhandeling. 
 
In 2021 is de verdere opbouw van het programma Modernisering 
Veiligheidsonderzoeken (MVO) gerealiseerd. Met MVO moderniseert en versnelt de 
UVO het proces van de VGB aanvraag door processen aan te passen en onderdelen te 
automatiseren. Een mijlpaal was de ingebruikname van Automatisch Alerteren, voor 
in eerste instantie de burgerluchtvaart. Een systeem dat de UVO op de hoogte brengt 
als er bij een vertrouwensfunctionaris in de burgerluchtvaart wijzigingen zijn in het 
Justitieel Documentatiesysteem of als er nieuwe inlichtingeninformatie is over hem of 
haar. Zo nodig doet de UVO dan een hernieuwd onderzoek. Dat helpt de 
burgerluchtvaart veilig houden. Op termijn wordt Automatisch Alerteren ook in gebruik 
genomen voor de andere veiligheidsonderzoeken. 
 
In 2021 heeft de UVO samen met andere afdelingen van de diensten, het ministerie 
van Binnenlandse Zaken en Koninkrijksrelaties (BZK) en het ministerie van Defensie 
een concept van het wetsvoorstel tot wijziging van de Wet veiligheidsonderzoeken 
(Wvo) opgesteld. Begin 2022 wordt het voorstel voor internetconsultatie voorgedragen 
en wordt een uitvoeringstoets uitgevoerd.  
 
De nieuwe beleidsregel veiligheidsonderzoeken, die meer maatwerk mogelijk maakt 
bij buitenland verblijf van een (kandidaat) vertrouwensfunctionaris is per 1 januari 
2021 in werking getreden. Per 1 mei 2021 waren alle medewerkers van de UVO 
opgeleid naar aanleiding van deze nieuwe beleidsregel. De implementatie van de 
nieuwe beleidsregel is goed verlopen. Respondenten geven aan dat het nieuwe 
buitenlandbeleid voldoet aan de verwachtingen. 
 
 
2 Verantwoording naar politiek en samenleving 
De MIVD is verankerd in de democratische rechtsstaat. Om zo goed mogelijk zicht te 
krijgen op de intenties, capaciteiten en activiteiten van bepaalde landen, groeperingen 
en actoren die een (potentiele) dreiging kunnen vormen, heeft de MIVD de beschikking  
over verschillende bevoegdheden, waaronder de bevoegdheid tot kabelinterceptie. De 
Wiv 2017 biedt de grondslag voor de inzet van die (technische) bevoegdheden.  
Pagina 27 van 41  
 
 

 
  
 
 
 
 
 
 
 
 
de diensten daarom gelijktijdig verschillende soorten operaties starten en 
verschillende bevoegdheden inzetten.   
 
Toezicht  
De Toetsingscommissie Inzet Bevoegdheden 
De Toetsingscommissie Inzet Bevoegdheden (TIB) toetst bij de inzet van een aantal 
bijzondere bevoegdheden, nadat de minister daarvoor toestemming heeft verleend, of 
die toestemming rechtmatig is verleend. Het oordeel van de TIB is bindend. Indien de 
TIB van oordeel is dat de toestemming niet rechtmatig is verleend, kan een nieuw 
aangepast verzoek aan de minister en na toestemming, vervolgens aan de TIB worden 
voorgelegd waarbij het eerder oordeel wordt betrokken. Of dit wordt gedaan en 
wanneer, is afhankelijk van het eerdere oordeel van de TIB en de omstandigheden 
waardoor eerder de noodzaak bestond voor een inzet. 
 
In 2021 is 7,1% van de bijzondere bevoegdheden die door de TIB zijn beoordeeld niet 
rechtmatig bevonden. Dit is hoger dan in 2020. De niet-rechtmatigheidsoordelen 
betreffen vooral de eerste helft van 2021. Dit heeft geleid tot intern een 
verbetertraject. Het verbetertraject heeft in de laatste maanden van 2021 geleid tot 
een reductie van het aantal vermijdbare onrechtmatigheden. Daarnaast zijn 
toestemmingsverzoeken voor de inzet van bijzondere bevoegdheden in reikwijdte 
vernauwd.  
 
De Commissie van Toezicht op de Inlichtingen- en Veiligheidsdiensten 
De CTIVD is een onafhankelijke commissie die de rechtmatige uitvoering van de Wiv 
2017 door de AIVD en de MIVD beoordeelt. Tevens behandelt de CTIVD klachten over 
de MIVD en de AIVD en meldingen van een vermoeden van een misstand bij de AIVD 
of de MIVD. 
 
In 2021 zijn twee onderzoeken van de CTIVD aan de voorzitters van de Eerste en 
Tweede Kamer gezonden. Rapport 72 betreft de inzet van bijzondere bevoegdheden 
ter ondersteuning van een goede taakuitvoering van de AIVD en de MIVD. Rapport 73 
betreft het verstrekken van persoonsgegevens aan buitenlandse diensten met een 
verhoogd risicoprofiel door de AIVD en MIVD. De aanbevelingen van de CTIVD zijn 
overgenomen en beleid en werkprocessen zijn overeenkomstig de aanbevelingen 
aangepast.   
 
Auditdienst Rijk  
In november 2021 heeft de Auditdienst Rijk (ADR) een onderzoek uitgevoerd naar het 
materieelbeheer van de MIVD. Dit onderzoek bestond uit het beoordelen van de 
kwaliteit van de beantwoording van de Monitor Materieelbeheer (MKM) en het 
uitvoeren van de wettelijke taak op grond van de Comptabiliteitswet waarbij het 
materieelbeheer en de verantwoording daarover zijn beoordeeld. Het afgelopen jaar 
Pagina 29 van 41  
 
 

 
  
 
 
 
 
 
 
 
 
blijft de MIVD investeren in de IT-infrastructuur om de kwaliteit van de 
geautomatiseerde gegevensverwerking te versterken.  
 
Compliant werken is een verantwoordelijkheid van alle MIVD’ers. Door compliance te 
verankeren in de verschillende opleidingen en trainingen vergroot dit het bewustzijn 
en de integriteit van het handelen van de dienst. Ook zal het komende jaar gezamenlijk 
met de AIVD gekeken worden naar het opzetten van een compliance-opleiding met als 
focus ethiek en integriteit.  
 
In 2021 jaar heeft de samenwerking met de AIVD ook op het gebied van Wiv-
compliance een grote vlucht genomen. Door de intensieve samenwerking op het 
gebied van dataverwerking, IT en inlichtingen is het niet meer dan logisch de 
samenwerking te intensiveren. De diensten werken immers onder dezelfde wet met 
dezelfde toezichthouders.  Daarom is besloten op het gebied van compliance toe te 
werken naar een gezamenlijk compliancemanagementsysteem met een diensten 
overkoepelend compliance office. Er wordt een gezamenlijke visie en missie opgesteld 
die ook in volledige gezamenlijkheid met de AIVD uitgevoerd gaat worden. Dit zorgt 
ervoor dat elke AIVD’er en MIVD’er werkt onder dezelfde spelregels, ongeacht in welke 
afdeling of unit zij werkzaam zijn. Gezien de verregaande samenwerking met de AIVD 
en de joint eenheden die ingericht zijn, vindt op bestuurlijk vlak eveneens frequent 
afstemming plaats. De hechte samenwerking komt tevens tot uitdrukking in de 
frequente en constructieve overleggen tussen de beide dienstleidingen. Sinds 2021 is 
er ook maandelijks een gezamenlijk MT van beide diensten waarin wordt gestuurd op 
zaken aangaande de samenwerking en verandertrajecten die beide diensten raken.    
 
Risicomanagement 
Om risico’s op een juiste wijze te beheersen is het noodzakelijk om gebruik te maken 
van risicomanagement. Zowel de AIVD als MIVD maken gebruik van het Handboek 
Risicomanagement voor de Inlichtingen- en Veiligheidsdiensten om te komen tot een 
gemeenschappelijke en wederzijdse begripsvorming van risico’s en de beheersing 
ervan. Dit heeft ertoe geleid dat processen zijn ingeregeld om risico’s te identificeren 
en op te sturen.  
 
Bovendien heeft de MIVD de beschikking over een meldpunt waar medewerkers non-
compliance incidenten of het vermoeden hierover kunnen melden. Iedereen in de 
MIVD-organisatie moet zich veilig genoeg voelen om incidenten of vermoedens van 
incidenten te melden. Op deze meldingen acteert de MIVD en probeert de gevolgen te 
beperken. Daarnaast gebruikt de MIVD de meldingen om processen te verbeteren. De 
MIVD beschikt over een compleet meldingenoverzicht waar regelmatig met de 
toezichthouders over wordt gesproken. 
 
 
Pagina 31 van 41  
 
 

 
  
 
 
 
 
 
 
 
 
 
Ter ondersteuning van de strategische HR-agenda worden daarnaast verschillende 
projecten opgelopen. Zo is er aandacht voor Strategische Personeelsplanning, 
Strategisch Talentmanagement en investeren we in leiderschap. Er is (meer) aandacht 
voor zowel persoonlijke als teamontwikkeling in zowel de vorm van trainen en opleiden 
als in team- en individuele coaching. Met dit alles komen we tot een inclusief ‘MIVD 
Ontwikkelhuis’.     
Intensiveringen 2021 
In 2021 zijn additionele middelen aan de diensten toegekend om te versterken en te 
vernieuwen. Deze gelden zet de MIVD in op een aantal gebieden die de slagkracht 
versterken en ten behoeve van compliance en risicomanagement.  
 
Infrastructuur, werkplekken en goede, veilige werkomstandigheden  
Het accommoderen van de groei van de MIVD en het verbeteren van de bestaande 
huisvesting, zowel in Den Haag als op de verschillende buitenlocaties van de MIVD, is 
een belangrijk aandachtspunt voor de dienst. De gezamenlijke huisvesting voor de 
AIVD en de MIVD op de Frederikkazerne Den Haag is afgelopen jaar in heroverweging 
genomen. In de kamerbrief van 14 juni 2021 jl. (kenmerk 2021-0000298029) is 
gesteld dat uit de uitwerking van de plannen voor het samenwerken onder één dak, 
blijkt dat niet kan worden voldaan aan de eerder vastgestelde randvoorwaarden ten 
aanzien van kwaliteit, tijd en geld. In de daarop volgende maanden zijn opties 
onderzocht die ondersteunend zijn aan de intensivering van de samenwerking tussen 
de diensten waarbij op twee gelijkwaardige locaties wordt samengewerkt. In het 
alternatieve scenario voor het nieuwe gebouw wordt rekening gehouden met de 
financiering van de groei van de MIVD, de eventuele inhuizing van ketenpartners en 
de groei vanuit het nieuwe Coalitieakkoord. Ondertussen worden de werkzaamheden 
voor onderhoud en renovatie aan het hoofdgebouw van de MIVD voortgezet. Ook de 
infrastructuur op de buitenlocaties van de MIVD wordt verder op orde gebracht. 
 
 Een data-gedreven inlichtingendienst  
 
De MIVD moet voorblijven op de tegenstander. Een inlichtingenorganisatie die niet 
continu werkt aan het met kleine en grotere stappen vernieuwen van technologie, 
processen en vaardigheden, raakt achterop en wordt irrelevant. Zeker gezien de snelle 
en soms ingrijpende- technologische en operationele ontwikkelingen. De MIVD moet 
zich derhalve meer en meer ontwikkelen tot een data gedreven organisatie: data 
analytics is de belangrijkste enabler voor zowel gericht onderzoek als het achterhalen 
van verborgen dreigingen. Het hedendaagse onderzoeksproces is in hoge mate 
afhankelijk van hard- en software die analisten in staat stelt snel en doelgericht grote 
hoeveelheden data te verwerken. Continue verbetering van de informatietechnologie 
voor verwerving, opslag, processing, bewerking, analyse en verspreiding is derhalve 
een voorwaarde voor een succesvol opererende inlichtingen- en veiligheidsdienst.  
Pagina 33 van 41  
 
 

 
  
 
 
 
 
 
 
 
 
Een belangrijk speerpunt van de MIVD voor het komende jaar is dan ook om een 
belangrijke schakel te worden tussen de krijgsmacht en het civiele domein bij het 
tegengaan van moderne dreigingen zoals op het gebied van cyber en economische 
veiligheid. De goede samenwerkingsverbanden met het Defensie Cyber Commando 
(DCC), het Joint Intelligence, Surveillance, Target Acquisition & Reconnaissance 
Commando (JISTARC), het Netherlands Special Operations Command (SOCOM), de J2 
van de Defensie Operaties (DOPS) en de defensieonderdelen wordt verder uitgediept 
en verbreed. 
 
Samenwerking AIVD  
De samenwerking tussen de AIVD en de MIVD is hecht en intensief. De diensten 
hebben ieder een eigen takenpakket en DNA, maar zijn van elkaar afhankelijk en staan 
schouder aan schouder. De samenwerking betreft de hele dienst. Binnen het 
inlichtingenproces wordt er samengewerkt in diverse gezamenlijke teams en huizen 
rond een onderwerp, bij de technische verwerving en processing. Daarnaast hebben 
de AIVD en MIVD een gezamenlijke Unit Veiligheidsonderzoeken (UVO) een Joint 
SIGINT & Cyber Unit (JSCU). De MIVD doet samen met de AIVD onderzoek naar de 
politieke en sociaaleconomische crisis in Venezuela en de mogelijk uitstralingseffecten 
richting het Koninkrijk in het Team Caribisch Gebied (TCG). De gezamenlijke Unit 
Contraproliferatie verricht  onderzoek naar landen die ervan worden verdacht dat zij, 
in strijd met die verdragen, werken aan het ontwikkelen van 
massavernietigingswapens en hun overbrengingsmiddelen of daar al over beschikken. 
Om goed in te spelen op dreigingen van deze tijd is het cruciaal dat de AIVD en de 
MIVD nauw samenwerken. Op het gebied van data krijgt strategische samenwerking 
met de AIVD vorm onder andere in een gemeenschappelijk te realiseren data 
exploitatie platform, waarop de data voor beide diensten beschikbaar is, en tevens 
een joint Data Exploitatie Unit (jDEU). Ook in de ondersteuning en bedrijfsvoering 
wordt steeds nauwer samengewerkt, mede in het licht van toekomstige gezamenlijke 
huisvesting.  
 
Samenwerking (buitenlandse-)partnerdiensten  
Het is voor de taakuitvoering van de MIVD van groot belang om gebruik te maken van 
de kennis en middelen van partnerdiensten. In de huidige tijd is internationale 
samenwerking noodzakelijk om het complexe en grensoverschrijdende dreigingsbeeld 
goed en tijdig in kaart te brengen. Geen enkel land kan dat alleen, ook de grote 
mondiale spelers niet. De MIVD werkt daarom samen met veel buitenlandse 
inlichtingen- en veiligheidsdiensten, bijvoorbeeld door informatie uit te wisselen, 
gezamenlijk onderzoek te doen en door te leren van elkaars ervaringen. De 
samenwerkende diensten verrijken en versterken elkaar waardoor de informatiepositie 
van de betrokken diensten verbetert. Buitenlandse diensten dragen daarmee bij aan 
de taakuitvoering van de MIVD en de nationale veiligheid.  
 
Pagina 35 van 41  
 
 

 
  
 
 
 
 
 
 
 
 
Autorisaties 
Afgegeven autorisaties:   
• 356 naar aanleiding van vraag door Defensie (inclusief de defensie-industrie) 
• 63 naar aanleiding van vraag door buitenlandse Defensies 
• 99 naar aanleiding van vraag door Defensie aan buitenlandse bedrijven 
 57 geweigerde autorisaties 
 
Auditeren 
In 2021 zijn geen fysieke audits uitgevoerd maar er zijn, middels ‘proof of concept’, 
control verklaringen (ICV) uitgevraagd met bewijslast. Dit zijn 4 bedrijven en 15 ICV’s: 
Aantal geauditeerde bedrijven: 0 
Aantal uitgevoerde audits: 0 
 
Meldingen & Incidenten  
Meldingen en incidenten: 155 
 
Behandelde aanvragen niet-Nederlanders op vertrouwensfuncties bij ABDO-
opdrachten: 
Behandelde niet-Nederlander-aanvragen: 193 
 
Cijfers Facility Security Clearances 
Op verzoek van het buitenland wordt in verband met de eventuele gunning van een 
buitenlandse defensieorder, aan een Nederlands bedrijf gevraagd een Facility Security 
Clearances (FSC) af te geven. De MIVD onderhoudt contact met buitenlandse National 
en Designated Security Authorities (NSA/DSA) om de FSC aan te vragen en af te 
handelen. 
Aangevraagde FSC door buitenland: 100 
Aan buitenland afgegeven FSC:  63 
Door Nederland aangevraagde FSC:  149 
Door buitenland afgegeven FSC:  99 
 
Cijfers Request for Visit   
De ABDO schrijft voor dat, naast medewerkers van Defensie, ook bedrijven hun 
Request for Visit (RfV, voor Defensie gerelateerde reizen) moeten indienen bij Bureau 
Industrieveiligheid. Hiermee is het mogelijk om een vollediger beeld te krijgen van 
(trends in) reis- en reizigersgedrag van defensiegerelateerde reizen.  
 
Request for Visit – Industrie (bezoeken aan de industrie) 
Uitgaande RFV:  427 
Inkomende RFV:  92 
 
 
Pagina 37 van 41  
 
 

 
  
 
 
 
 
 
 
 
 
Samenleving en media 
De MIVD geeft zo snel en volledig mogelijk antwoord op vragen van de samenleving 
en de pers, zonder geheime informatie vrij te geven. De MIVD ontving in 2021 ruim 
1900 publieksvragen en meldingen rechtstreeks. In 2021 ontving de MIVD ruim 150 
vragen van de media. De vragen waren zeer uiteenlopend van aard.  
 
Er is een spanningsveld tussen publieke rapportage en het werk van een inlichtingen- 
en veiligheidsdienst. Het actuele kennisniveau, de bronnen en de werkwijze mogen 
niet openbaar worden gemaakt. Dat beperkt de mate van openbaarheid. De MIVD gaat 
evenmin in op individuele rechtszaken die nog worden behandeld door een rechter, 
personeelsvertrouwelijk zijn of de privacy van de betrokkene kunnen schaden. Bij 
overige vragen maakt de MIVD altijd een afweging of beantwoording van de publieks- 
of persvraag:   
 de werkwijze of het actueel kennisniveau van de MIVD kan prijsgeven;  
 in strijd is met de wettelijk bepaalde bronbescherming;  
 militaire operaties in gevaar kan brengen. 
 
Klachten en misstanden 
Met een klacht over (vermeend) optreden van de MIVD kan een persoon zich richten 
tot de klachtcoördinator van de MIVD. Indien de indiener van een klacht zich niet kan 
vinden in de afhandeling van de klacht kan hij zich vervolgens wenden tot de CTIVD. 
In 2021 kwamen bij de MIVD 26 klachten binnen. Tussen de afdeling 
klachtbehandeling van de CTIVD en de MIVD vindt regelmatig constructief overleg 
plaats. 
 
Er zijn 45 meldingen binnengekomen over misstanden in 2021.  
 
Cijfers Klachten 
2021 Ingediend Afgedaan Ongegrond Gegrond Niet- Ingetrokken Geen 
in 2021 in 2021 ontvankelijk oordeel/niet in 
behandeling 
Klachten 26 22 2 1 - - 19 
 
Inzageverzoeken 
Eenieder heeft de mogelijkheid een aanvraag te doen naar eventueel bij de MIVD 
vastgelegde gegevens. Wanneer deze gegevens niet langer actueel zijn voor de 
taakuitvoering van de MIVD en in deze gegevens geen bronnen of werkwijze van de 
dienst worden onthuld, kunnen deze in aanmerking komen voor openbaarmaking. 
Tegen weigering tot openbaarmaking kan achtereenvolgens bezwaar bij een 
onafhankelijke commissie en beroep bij de rechtbank worden aangetekend. 
 
 
Pagina 39 van 41  
 
 

 
  
 
 
 
 
 
 
 
 
 
Tapstatistieken 
In 2021 zijn door de MIVD 871 taps geplaatst. Voorbeelden zijn een telefoontap of het 
plaatsen van een microfoon. Eén target (persoon of organisatie) kan op verschillende 
manieren en op meerdere apparaten afgeluisterd worden. Die worden afzonderlijk 
meegeteld in de statistieken.     
 
Validatie-onderzoek  
In 2021 hebben 113 meldingen geleid tot een validatie-onderzoek. De voornaamste 
oorzaak van deze daling is de coronapandemie, maar ook de gewijzigde werkwijze 
heeft mogelijk enigszins dempend gewerkt. De meldingen die de MIVD ontvangt 
(zowel uit Nederland als de missiegebieden) zijn zeer divers. Een deel van deze 
meldingen houdt een mogelijke bedreiging voor de veiligheid van de krijgsmacht in. 
Daarbij valt te denken aan opvallende belangstelling voor kazernes, defensiepersoneel 
of het thuisfront. Indien noodzakelijk kan de MIVD een derde partij over de (mogelijke) 
dreiging informeren, zodat passende maatregelen kunnen worden genomen. 
Belangrijke partners binnen Defensie zijn de Beveiligingsautoriteit Defensie en de 
Koninklijke Marechaussee. Buiten Defensie zijn dat de AIVD, NCTV en de Nationale 
Politie. 
 
Pagina 41 van 41  
 
 

