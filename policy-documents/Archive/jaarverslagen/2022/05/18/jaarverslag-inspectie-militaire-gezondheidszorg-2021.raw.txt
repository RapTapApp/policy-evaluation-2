Ministerie van Defensie 
Jaarverslag 2021 
Inspectie Militaire 
Gezondheidszorg 
1 

Inhoudsopgave 
Voorwoord 4 
Belangrijkste constateringen 5
1 Toezicht 2021 7 
Inleiding 7
Gesprekspartners 7
Operationele Gezondheidszorg 9 
Reguliere Gezondheidszorg 11 
Ondersteunende en specialistische instanties 20 
Stralingsbescherming 20 
Voedselveiligheid 21 
Meldingen en interventies 22 
2 Beelden uit toezicht 26
Algemeen 26 
Ontwikkelingen in het domein 26 
Samenwerking Toezichthouders 27 
Bijlagen 30
Toezicht in context 30
Afkortingen 35 
3 

Belangrijkste constateringen 
Personele en materiële capaciteit op veel plaatsen een probleem 
Zowel in de reguliere eerste lijn als operationeel is er sprake van grote personele 
tekorten. In de eerste lijn leidt dit met name tot wachttijden voor bedrijfsgeneeskundige 
zorg. Operationeel is er met name onvoldoende verpleegkundige capaciteit; daarnaast 
schiet daar ook de capaciteit aan materiële middelen ernstig tekort, met grote gevolgen 
voor de inzetbaarheid voor oefening en inzet. 
Kennis en scholing vereist meer aandacht 
Zowel bij de toepassing van medische technologie, als bij het omgaan met 
stralingsbronnen en het zorgdragen voor voedselveiligheid blijkt de kennis en scholing 
vaak niet op orde, waardoor niet wordt voldaan aan de regelgeving en de veiligheid 
onvoldoende is geborgd. 
Infra wel verbeterd, maar nog niet voldoende 
De infrastructurele voorzieningen voor de militaire eerstelijnsgezondheidszorg zijn op 
meerdere locaties duidelijk verbeterd; op een groot aantal zorglocaties is echter nog 
altijd sprake van belangrijke tekortkomingen, waarmee het leveren van goede zorg, 
zoals in Nederland gebruikelijk, een steeds grotere uitdaging wordt. 
Operationele gereedheid niet geborgd 
De feitelijke operationele gereedheid van geplande role 1- en role 2-voorzieningen met 
de daarvoor benodigde logistiek en gewonden afvoermiddelen, is qua 
commandovoering en regie, opleiding en training en beschikbare capaciteit nog 
onvoldoende gerealiseerd. Daardoor is de beschikbaarheid van adequate 
geneeskundige ondersteuning bij daadwerkelijke inzet niet geborgd. 
Ondersteuning civiele instanties gedurende Covid-19 naar volle tevredenheid 
Defensie heeft gedurende de coronapandemie civiele instanties ondersteund bij testen 
en vaccineren. De militair geneeskundige dienst heeft in deze periode het UMCU 
ondersteund, zowel binnen het UMCU als op de locatie van het CMH. Navraag leerde dat 
dit naar volle wederzijdse tevredenheid gebeurde. 
5 

1 Toezicht 2021 
Inleiding 
In het eerste kwartaal van 2021 heeft de focus gelegen op de jaarrapportage en de verdere 
ontwikkeling van de eigen bedrijfsvoering. Door verzuim was de druk op de capaciteit groot. 
Binnen alle interne defensietoezichthouders wordt gezocht naar samenwerking op het gebied 
van digitalisering van de primaire activiteiten en het gebruik maken van data-analyse (data 
science en kunstmatige intelligentie (Al)).  
In het afgelopen jaar lag de focus op het opstarten van de geplande thematische 
onderzoeken. Een van deze onderzoeken was gericht op de impact van de coronapandemie 
op de individuele zorgverlener en de kwaliteit van de geleverde zorg. De IMG is in 
samenwerking met andere inspecties, bezig om duidelijke kaders af te spreken over 
incidentonderzoeken. Ieders rol en domein moet scherper worden beschreven en moet leiden 
tot een betere samenwerking op het gebied van incidentonderzoek. Zonder duidelijkheid 
over de inzet van medisch personeel binnen incidentonderzoeken, is de kans groot dat 
tuchtrechtelijke en juridische grenzen worden overschreden. 
Gesprekspartners 
Om de doel- en taakstelling als toezichthouder te kunnen bereiken, heeft de IMG anderen 
nodig die daarvoor benodigde informatie verschaffen en/of actie kunnen (laten) ondernemen 
op gedane constateringen. Deze gesprekspartners bestaan uit de politieke, ambtelijke en 
militaire leiding, controlerende instanties, belangenverenigingen, zorgautoriteiten en 
personen die betrokken zijn bij de levering van zorg of bij het gebruik daarvan. In het 
bovenstaande schema zijn de belangrijkste gesprekspartners weergegeven: zowel 
stakeholders als onder toezicht staanden. 
7 

Operationele Gezondheidszorg 
Operationele gereedheid  
De operationele gereedstelling heeft te lijden gehad onder de coronapandemie. Oefeningen 
werden gecompliceerd door de maatregelen om besmetting te voorkomen. Niet alle 
oefeningen konden doorgang vinden en daar waar wel geoefend werd is er gepoogd een 
‘bubbel’ te creëren na het afnemen van testen of het controleren van de vaccinaties tegen 
Covid-19. Gedurende de Corona-pandemie heeft militair geneeskundig personeel civiele 
instanties ondersteund in het kader van Nationale Operatiën. De benodigde kennis en 
vaardigheden voor de werkzaamheden waren zeer eenzijdig en bevatte maar een gedeelte 
van het vakgebied waarin het geneeskundig personeel in de militaire gezondheidszorg 
werkzaam is. De gangbare kennis en vaardigheden op traumatologie zijn in deze periode 
amper tot niet beoefend. Het personeel was niet beschikbaar voor deelname aan militaire 
activiteiten zoals oefeningen en de ondersteuning daarvan. Ook de basis militaire 
vaardigheden hadden in deze periode geen prioriteit. Opleidingen vonden merendeels plaats 
op afstand, middels digitale middelen en praktijklessen werden zeer beperkt gegeven. 
Planning volgens V026 en/of G03 
Tijdens bezochte (internationale) oefeningen is door de IMG geconstateerd dat er voor de 
planning en uitvoering van de geneeskundige component van de oefening gebruik wordt 
gemaakt van diverse interne regelgeving. Zo wordt er gebruik gemaakt van de Hoofddirectie 
Personeel (HDP) aanwijzing G-03, terwijl deze nog concept is. Bovendien wordt de G-03 in 
combinatie met de aanwijzing SG V/26 die op het deel ‘systeemeisen van de 
gezondheidszorg’ na is ingetrokken. Het is daardoor onduidelijk wat de normen zijn waaraan 
de geneeskundige planners zich moeten houden. 
Planning en voorbereiding 
Werken bij Defensie kent risico’s. Tijdens oefeningen en inzet is de gezondheidszorg anders 
geregeld dan in Nederland, waardoor het van belang is dat de risico’s in de geneeskundige 
keten vooraf worden onderkend en vastgelegd. Het vastleggen dient te gebeuren in een 
Risico Analyse voor en tijdens operationele omstandigheden (RAO). Tevens dienen deze 
risico’s waar mogelijk te worden gemitigeerd. De niet of slechts deels te mitigeren risico’s in 
de geneeskundige keten moeten door een daarvoor verantwoordelijk niveau (commandant) 
aantoonbaar als besluit worden geaccepteerd. De IMG beoordeelt de kwaliteit van de 
geneeskundige ondersteuning op basis van type inzet. Bij oefening (safety first) of missie 
(mission first). Hierbij wordt getoetst op de gehanteerde normen ten aanzien van de 
geneeskundige keten. 
Afspraken in Memorandums of Understanding (MOU’s)/ Technical Agreement (TA’s) 
De concept-aanwijzing HDP G-03 geeft aan dat in voorkomend geval gebruik wordt gemaakt 
van internationale (NATO-/UN-) partners wat betreft de geneeskundige keten. Dit kan zijn in 
een joint/combined werkwijze, waarbij Nederland deelneemt in een buitenlandse role 2/3, of 
waar Nederland gebruik maakt van een role 2/3 van een coalitiepartner. In principe is de IMG 
alleen bevoegd om een Nederlandse geneeskundige keten te inspecteren. Toch is het voor de 
IMG van belang bij het gebruik van een (deel van een) buitenlandse geneeskundige installatie, 
onderzoek te mogen verrichten in geval van een incident of calamiteit. In geval van 
internationale samenwerking wordt in alle gevallen een MOU en TA opgesteld. In de 
geneeskundige bijlage van deze MOU dient naar het oordeel van de IMG te worden 
opgenomen dat hij in voorkomend geval toegang heeft tot dat deel van de internationale 
geneeskundige keten, voor het doen van onderzoek. Daarbij is ook interoperabiliteit met 
partnerlanden qua materieel, taalproblemen en verschil in protocollen dan wel procedures 
van groot belang. 
9 

het verkrijgen van zowel geneeskundig personeel, als middelen die uit de diverse onder bevel 
te stellen eenheden (divisies/brigades) moeten worden betrokken. Dit is nooit daadwerkelijk 
beoefend en het is onduidelijk of deze middelen beschikbaar zijn. De vraag is dan ook of de 
geneeskundige afvoerketen achter de brigadevak in de praktijk afgedekt is.  
Reguliere Gezondheidszorg 
Bij het toezicht op de reguliere militaire gezondheidszorg vormen de Nederlandse 
kwaliteitsnormen en professionele standaarden het toetsingskader. Op sommige aspecten 
worden daarbij nog aanvullende eisen gehanteerd met het oog op bewaking, bevordering en 
herstel van de militaire inzetbaarheid. Dit betreft onder meer de prompte beschikbaarheid en 
het geïntegreerde karakter van de zorg, maar ook de vastlegging en uitwisseling van 
gegevens en de samenwerking in de keten. Het afgelopen jaar zijn de volgende items met 
name in beeld gekomen: 
Zorg tijdens coronapandemie 
Afgelopen jaar heeft de IMG extra aandacht besteed aan de impact van de coronapandemie 
op de militaire gezondheidszorg. Dit heeft geresulteerd in een rapport, publicatie 02-2022, 
waar een beeld is geschetst over de impact in de periode van begin 2020 tot september 2021. 
De IMG constateert dat voornamelijk in het begin van de pandemie de militaire zorg meer is 
afgeschaald dan de civiele zorg. Een verklaring hiervoor is dat de zorgvraag van de militair 
vaak niet levensbedreigend was en dus ook uit te stellen. Het herstel van de zorg volgde de 
landelijke trend. Bijvoorbeeld bij de Defensie Tandheelkundige Dienst (DTD) is de zorg voor 
militairen doorgegaan, ook al adviseerde de Koninklijke Nederlandse Maatschappij tot 
bevordering der Tandheelkunde (KNMT) anders, omdat de inzet van de militairen voor 
uitzending in het gedrang kwam.  
Het onderzoek heeft zich gefocust op drie hoofdonderwerpen: 
- Veiligheid 
- Kwaliteit van zorg 
- Kansen door COVID-19 
Veiligheid 
Het was te verwachten dat aan begin van de pandemie het onveiligheidsgevoel het grootst 
was. We zien ook in de cijfers dat dit gevoel afneemt met het verstrijken van de tijd. Er blijft 
echter een groep van 10% aangeven dat ze zich nog steeds niet volledig veilig voelen in hun 
werk.  
Kwaliteit van zorg 
De kwaliteit van zorg heeft geleden onder de pandemie. Vooral tijdigheid van zorg en 
beschikbaarheid maakte dat de zorg niet voldeed aan de gestelde normeringen, ook al 
hielden deze normeringen geen rekening met een wereldwijde pandemie.  
Echter constateerde de IMG ook, voor zover mogelijk, dat de zorgkwaliteit bij het individu, 
ondanks aanpassingen door coronaregelgeving, in het behandelprogramma nog steeds van 
goede kwaliteit was.  
Kansen door COVID-19 
De coronapandemie had niet alleen een negatieve invloed, maar het bracht ook 
ontwikkelingen met zich mee die in een stroomversnelling zijn terechtgekomen, omdat de 
omstandigheden ons hiertoe dwongen. EHealth- en MHealth-toepassingen werden 
ontwikkeld en doorgevoerd. Dit varieerde van remote acces in dossiers, tot het gebruik van 
tablets met voorbeelden van trainingsoefeningen om de patiënt te begeleiden bij de training. 
11 

De tabel geeft de verhoudingen weer van het totaalaantal geconstateerde bevindingen op de bezochte 
centra, die zijn omgezet naar verbetermaatregelen, per genoemde rubriek. 
Percentage verbetermaatregelen voor 
de gezondheidscentra onderwerp
organisatie van zorg
18%
personeel
29%
11% materieel
21%
infrastructuur
8%
apparatuur
13%
kwaliteitsborging
Algemeen 
De IMG ziet steeds meer resultaat van de ontwikkelingen binnen het EGB op het gebied van 
de patiëntveiligheid en het kwaliteitssysteem. Het positieve effect die interne en externe 
audits hebben op de verschillende gezondheidscentra (GC) om de Plan-Do-Check-Act-cyclus 
(PDCA-cyclus) van leren en verbeteren is zichtbaar. De verwachting is dat met het 
overstappen op een nieuw gedigitaliseerd Elektronisch Patiënten Dossier (EPD), in de vorm 
van DHiX, per medio 2021 een grote stap kan worden gemaakt in de ontwikkeling van een 
goed dashboard, dat aan de hand van prestatie-indicatoren inzicht geeft in zowel de kwaliteit 
van zorg als de productie. In het komende verslagjaar moet dit daadwerkelijk gestalte krijgen. 
Organisatie van de zorg 
Zoals te verwachten was, is er met de organisatorische scheiding tussen de reguliere (‘witte’) 
zorg en de operationele (‘groene’) zorg ook een grotere afstand gekomen tussen de 
betrokken zorgmedewerkers. Dit uit zich onder meer in de vaak moeizame samenwerking 
waar het gaat om onderlinge steunverlening en praktische tewerkstelling van Algemeen 
Militair Artsen op de centra, wat ook consequenties heeft voor de zorgcapaciteit en de 
zorgervaring. Daarbij wordt wel aangegeven dat de samenwerking bij de inzet in het kader 
van de coronapandemie wel goed was. 
Wat betreft de aansturing van de gezondheidscentra door Staf EGB, wordt over het algemeen 
aangegeven dat deze meer gestalte zou mogen krijgen. Zo was er lang onduidelijkheid over 
het binnen de centra (uit) te voeren coronabeleid. Daarnaast wordt gemeld dat het vanuit de 
grotere gezondheidscentra aansturen van kleinere dependance-centra veel effort vergt.  
Waar MZT-breed wel sprake is van geïntegreerde zorg, is dit op individueel 
zorgverlenersniveau slechts bij een klein deel van de artsen het geval. Daarnaast wordt door 
een deel van de militaire huisartsen aangegeven dat apotheekhoudend zijn moeite kost, 
gezien de daarmee gepaarde verantwoordelijkheid voor het medicatiebeheer en het gebrek 
aan kennis daarvan. Bij de bedrijfsartsen wordt met name de vaak lange wachttijd voor 
begeleiding als een probleem ervaren.  
13 

medicatiebewaking, controle en aftekening van handelingen, waarschuwingssignalen et 
cetera. Algemeen gehoorde kritiekpunten zijn de snelle introductie met aanvankelijk 
onvoldoende mogelijkheden voor e-learning, de grote veranderingen en bewerkelijkheid van 
de receptverwerking en het teveel aan mogelijkheden, wat ten koste gaat van de 
overzichtelijkheid. Met name het ontbreken van een bedrijfsgeneeskundige module wordt 
algemeen betreurd, omdat ook ArboGIDS nog in gebruik moet blijven. Ten slotte heeft ook de 
conversie van GIDS naar DHiX soms problemen gegeven. Dit neemt niet weg dat, ondanks de 
daarvoor noodzakelijke extra inspanningen, het nieuwe systeem als een grote stap 
voorwaarts wordt gezien.  
De kennis van de individuele verantwoordelijkheid bij gebruik van medische apparatuur blijkt 
nog onvoldoende. Het zorgpersoneel is zich veelal niet bewust ook zelf een rol te hebben bij 
het in gebruik nemen van nieuwe medische apparatuur en bij gebruik te moeten voldoen aan 
apparatuur-specifieke normen. Dit kan leiden tot onjuist gebruik of afwijkende waarden. Ook 
het komende jaar zal de IMG aandacht vragen voor het Convenant Medische Technologie en 
de daaruit voortvloeiende eisen en normen voor de eerste lijn. 
Infrastructuur 
In eerdere jaren is geconstateerd dat er op verschillende locaties binnen het EGB sprake was 
van achterstallig onderhoud. Bij inspecties in het verslagjaar zijn wel duidelijke verbeteringen 
vastgesteld in de vorm van nieuwbouw of beperkte renovatie, waardoor toegankelijkheid, 
privacy, hygiëne, veiligheid en zorgklimaat op meerdere centra beter geborgd zijn. Op andere 
locaties is echter nog onvoldoende gebeurd. Zo vormt met name de indeling van de centra 
meermaals een beletsel om de verschillende zorgprocessen op een goede manier naast elkaar 
te laten plaatsvinden. Ook vormt de temperatuur- en klimaatbeheersing vaak een probleem 
en maken de gebruikte materialen een adequate reiniging van ruimtes en oppervlakken 
onmogelijk. Daarnaast zijn technische installaties vaak verouderd, waardoor de telefonische 
bereikbaarheid te wensen overlaat. Ten slotte ontbreken op meerdere plaatsen goede 
archiefvoorzieningen, met name voor de nog altijd aanwezige papieren dossiers. De 
infrastructuur zal ook in het komende jaar een specifiek punt van aandacht blijven. 
Kwaliteitsborging 
Ten opzichte van voorgaande jaren zijn er duidelijk stappen voorwaarts gezet in 
kwaliteitsborging, zowel bij de staf EGB als op de gezondheidscentra zelf. Zo wordt er beter 
gestuurd op zaken die essentieel zijn voor de zorgkwaliteit, wordt er eerder actie genomen bij 
acute personele capaciteitsproblemen en wordt er meer ondersteuning gegeven bij vragen en 
problemen met betrekking tot systemen en procedures. Daar staat tegenover dat een groot 
deel van het zorgverlenend personeel aangeeft nog onvoldoende toegankelijkheid en 
betrokkenheid vanuit de staf te ervaren en begeleiding door bijvoorbeeld regio-
apothekersassistenten willen intensiveren.  
De kwaliteitscontrole op de centra zelf lijkt goed op orde qua supervisie en begeleiding van 
POH’s. De registratie, informatie en controle ten aanzien van gegeven balie-adviezen en 
polihandelingen kan op enkele centra nog worden aangescherpt. De receptverwerking en 
uitgiftecontroles voor medicatie kunnen met het nieuwe DHiX-systeem en het gebruik van 
etiketbarcodescanners wellicht worden vereenvoudigd. 
De uitvoering van voorbehouden en risicovolle handelingen heeft de nodige aandacht. 
Personeel acht zich bekwaam, is opgeleid en geautoriseerd. Wel zouden klinische lessen meer 
aandacht mogen krijgen. De frequentie, deelname en inhoud van het overleg is zowel 
centrumbreed als per discipline verbeterd. De nodige winst is nog te behalen bij de Veilig 
Incident Melden-meldingen (VIM-meldingen) in kennis over te melden zaken, 
meldingsbereidheid, terugkoppeling en SMART-vastleggen van te nemen actie ter 
voorkoming van herhaling. Dat laatste geldt ook voor de plannen van aanpak naar aanleiding 
van in inspectierapporten aangegeven noodzakelijke verbetermaatregelen. 
15 

De inspecteurs maken ook hier gebruik van de eerdergenoemde inspectietool voor EGB en 
DTD. De IMG heeft bij de geïnspecteerde centra goede medewerking en openheid ervaren 
over de wijze van zorgverlening en de eventuele problemen. De centra bleken goed in staat de 
door de IMG geconstateerde knelpunten op te lossen, voor zover deze binnen de reikwijdte 
van het centrum lagen.  
Algemeen 
Ook binnen de DTD bespeurt de IMG het positieve effect van de interne audits en het 
gecertificeerde kwaliteitssysteem Harmonisatie Kwaliteitsbeoordeling in de Zorgsector (HKZ). 
De coronapandemie heeft vanzelfsprekend ook effect gehad op de DTD. Zo zijn 
werkprocessen enigszins aangepast, maar heeft de zorgverlening wel doorgang kunnen 
vinden. De informatievoorziening vanuit de staf DTD met betrekking tot de werkprocessen is 
tijdig en compleet geweest. De medewerkers hebben dit als positief ervaren. 
Organisatie van de zorg 
Zoals uit het bereikbaarheidsonderzoek (zie hieronder) blijkt, zijn de wachttijden voor zowel 
controle als behandelafspraken te lang. De bereikbaarheid van de enkele locaties met een 
vaste baliemedewerker is aanzienlijk beter dan de locaties zonder baliemedewerker. 
Personeel 
Door de vaak krappe formatie kent de DTD weinig mogelijkheden om flexibel in te springen 
bij uitval van medewerkers. Dit leidt regelmatig tot het afzeggen en verplaatsen van 
afspraken van de preventie-assistent, die in plaats van eigen patiënten te behandelen, moet 
assisteren bij de tandarts. 
Materieel 
De centra beschikken over voldoende gebruik- en verbruikmaterieel. Juiste werkkleding is 
onvoldoende aanwezig. De verwerving van DTD-kleding heeft (opnieuw) vertraging 
opgelopen. Vaak is de kleding eigen aanschaf of verouderde defensiekleding. 
Medische apparatuur 
De centra zijn voorzien van hedendaagse apparatuur. Alle apparatuur is onderhouden en 
voorzien van onderhoudsstickers. De borging van het onderhoud voor de komende tijd vraagt 
echter om aandacht. Overbodige apparatuur moet tijdig verwijderd en afgevoerd worden. 
De Kernenergiewet dossiers (Kew-dossiers) zijn op orde. Het centrale digitale Kew-dossier 
binnen Defensie is nog niet beschikbaar. 
Infrastructuur 
Meerdere locaties geven aan dat onderhoud (bijvoorbeeld het schilderen en opfrissen van de 
muren) van het centrum niet plaatsvindt in verband met toekomstige bouwplannen. In het 
kader van patiëntveiligheid dient het baliepersoneel op een of andere manier zicht te hebben 
op de wachtruimte. Dit is niet in alle centra het geval en dient zeker bij nieuwbouw 
opgenomen te worden in de plannen.
Kwaliteitsborging 
Na de certificering van het kwaliteitsmanagementsysteem van de DTD in 2020, heeft verdere 
uitbouw en implementatie in 2021 plaatsgevonden. Tijdens inspecties van en contacten met 
de DTD valt op dat de medewerkers zich bewust zijn van het belang van de kwaliteit van de 
zorg en de veiligheid waarmee de zorg geboden wordt. Dit blijkt onder andere uit de manier 
waarop de medewerkers en de DTD omgaan met incidentmeldingen. Dit neemt niet weg dat 
de medewerkers de procedure om een melding te doen als omslachtig ervaren, waardoor zij 
meldingen soms ook niet doen, terwijl het wel een meldingswaardig onderwerp betreft. Dit 
speelt vooral bij drukke periodes of minimale bezetting. De terugkoppeling van de meldingen 
verloopt beter en meer gestructureerd dan in voorgaande jaren. 
17 

Centraal Militair Hospitaal 
Gesprekken met Commandant, hoofd patiëntenzorg en stafmedewerkers 
In het verslagjaar is meerdere keren gesproken met de commandant van het Centraal Militair 
Hospitaal, het hoofd patiëntenzorg en medewerkers uit diens staf, zowel digitaal als op 
locatie in Utrecht. Het ging daarbij om de algemene ontwikkelingen, de lopende 
certificerings- en kwaliteitsverbeteringstrajecten, maar ook om individuele casus van 
verschillende aard. 
Een gepland jaargesprek naar aanleiding van het jaarverslag over 2020 heeft recent 
plaatsgevonden, na de nodige vertraging in verband met de coronapandemie. 
Jaargesprek op locatie 
Ten tijde van het onlangs gevoerde gesprek liep er een periodieke check naar aanleiding van 
de in 2020 verleende NIAZ-/Qualicor-certificering. Er werd melding gemaakt van een goed 
functionerend kwaliteitsmanagementsysteem met kwaliteitsdashboard en goed op de 
afdelingen geïmplementeerde kwaliteitsverbeteringsmaatregelen. Een ander groot punt is de 
zorg tijdens de pandemie, de inzet van personeel bij de zorgverlening elders en de 
samenwerking met het UMCU in het kader van inhaalzorg. Daarnaast werd gewag gemaakt 
van verbouwingen van de crashroom van het calamiteitenhospitaal, de militaire apotheek, 
technische ruimtes en sanitaire voorzieningen en de gewenste renovatie van het OK-centrum. 
Ook de consequenties van de scheiding van de digitale informatiesystemen van CMH en 
UMCU voor de zorg kwamen aan de orde, naast de verbeterde communicatie met de eerste 
lijn via het zorgplatform en de wens ook zorgmail te kunnen gebruiken. Gesproken is ook over 
‘weglek’ van zorg naar civiele instellingen, zonder dat hiervoor een indicatie aanwezig was en 
over de wachttijden voor de verschillende poli’s, die bijna alle binnen de Treeknorm vielen. 
Ten slotte is nog gesproken over de governance in relatie tot een Wtzi-/Wtza-erkenning en de 
tegenwoordige toezichteisen. 
Conclusie 
Het algemene beeld is dat het CMH grote stappen heeft gemaakt in kwaliteitsborging en in 
kwaliteitsgerichtheid van het personeel, waarbij er op veel gebieden ook een verdere 
professionalisering heeft plaatsgevonden, mede door de intensieve samenwerking met het 
UMCU en de onderlinge inzet en uitwisseling van personeel. Daarbij streeft het CMH ernaar 
om de voordelen van de kleinschaligheid en de mogelijkheden om prompte, op de militair 
toegesneden zorg te bieden en continu bereikbaar te zijn voor consultering te behouden. 
Volgens planning zal er in het komende jaar een inspectie plaatsvinden van twee 
verpleegafdelingen van het CMH. 
KTOMM Bronbeek 
In december 2021 heeft de civiele Inspectie Gezondheidszorg en Jeugd (IGJ) een reguliere 
inspectie uitgevoerd op de locatie van het KTOMM Bronbeek, als vervolg op haar eerdere 
inspectie in 2016. Er was onduidelijkheid of en zo ja welk type zorg er aan haar bewoners 
verleend wordt op locatie Bronbeek en onder verantwoordelijkheid van wie en waarom 
commandant Bronbeek advies en assistentie heeft ingeroepen van de IMG. De IMG heeft 
vervolgens met de IGJ en het zorgteam van KTOMM Bronbeek gezamenlijk gekeken welk 
toezichtinstrument het beste past bij de uit te voeren inspectie. Besloten is daarbij om het 
normenkader van de Wet langdurige zorg te hanteren en de verleende zorg aan te merken als 
24 uurs-zorg. Tijdens de inspectie van IGJ is een inspecteur van de IMG aanwezig geweest. De 
1 
inspectie is afgerond met een (openbare) rapportage* waarin Bronbeek op alle onderzochte 
punten voldoende heeft gescoord ten aanzien van de verleende zorg aan de bewoners. 
1
 Inspectie Gezondheidszorg en Jeugd (z.d.) https://www.igj.nl/ 
19 

te staan van de Autoriteit Nucleaire Veiligheid en Stralingsbescherming (ANVS). Ook zal de 
organisatie rondom stralingsbescherming binnen Defensie veranderen, er zal een 
stralingsbeschermingseenheid worden gevormd die een inhoudelijke 
lijnverantwoordelijkheid gaat krijgen bij de uitvoering en vormgeving van de 
stralingsbeschermingsregelgeving. Afgelopen jaar heeft de IMG geconstateerd dat de 
systemen van operationele eenheden die vallen onder de vrijstelling, niet voldoen aan de in 
de autorisatie gestelde voorwaarden. Dit richt zich voornamelijk op kennis van personeel en 
de verplichte verantwoordelijk deskundige (TMS), en het up-to-date houden van het Kew-
dossier. In 2022 zal de IMG extra inspecties gaan uitvoeren om het bewustzijn binnen de 
operationele eenheden over hun verantwoordelijkheden te vergroten. 
Zowel de ANVS op locatie LCW Dongen, als de IMG op locatie Soesterberg hebben 
geconstateerd dat de opslag van radioactief materiaal niet voldeed aan de gestelde eisen van 
brandveiligheid. Inmiddels zijn er op beide locaties, in samenwerking met het CEAG, tijdelijke 
passende maatregelen genomen. De IMG stelt vast dat de definitieve infrastructurele 
oplossingen voor de eenheden moeilijk zijn te realiseren. Vooral het tijdig oplossen van 
gevaarlijke situaties, zoals het brandvertragend maken van opslaglocaties, duurt veel te lang. 
Voedselveiligheid 
In haar rol als proceseigenaar voedselveiligheid is het CEAG is als procesmodelhouder al in 
2020 belast door de Hoofddirectie Bedrijfsvoering (HDBV) met het opzetten en uitwerken van 
het voedselveiligheidsmanagementsyteem (food safety management system, FSMS), 
conform de ISO 22.000 norm. CEAG heeft voortgang geboekt met het opzetten van het FMS, 
maar het is niet gelukt om dit in 2021 af te ronden en te ondersteunen bij de implementatie 
daarvan. Afronding is nu voorzien voor 2022. Hierdoor is de uit 2012 stammende Instructie 
Voedselveiligheid Defensie van kracht gebleven. Door het uitblijven van het nieuwe FSMS zijn 
vanzelfsprekend ook verbeteringen uitgebleven die voortvloeien uit het nieuwe systeem.  
Het beleid op gebied van voedselveiligheid was bij de HDBV ondergebracht en heeft eind 
2019 geresulteerd in de aanwijzing ‘HDBV-22 voedselveiligheid’, met juli 2021 als 
vervaldatum. De Bestuursstaf werkt aan een herziening en totdat deze is vastgesteld, blijft de 
aanwijzing van kracht. Bij de herziening zal voedselveiligheid als aandachtsgebied moeten 
worden ingericht, in overeenstemming met het Defensie besturingsmodel. Hierbij zal 
duidelijk moeten worden waar het beleid is onderbracht en hoe de inrichting van de 
uitvoering en het toezicht zijn vormgeven.  
Regiegroep Voedselveiligheid 
De regiegroep voedselveiligheid is met enige regelmaat bijeengekomen, voornamelijk 
digitaal. In de regiegroep hebben de deelnemers kunnen bijdragen aan de inrichting van het 
FSMS. Het is van belang in de regiegroep de samenwerking te vinden voor de komende 
implementatie van het FSMS. De defensieonderdelen zijn verantwoordelijk voor de 
uitvoering en implementatie van het systeem en beschikken daartoe over een coördinerend 
procesmanager (CPM) voedselveiligheid. Toekennen van het juiste belang en de waarde aan 
deze CPM-voedselveiligheid door de defensieonderdelen is van belang voor de borging van 
voedselveiligheid binnen Defensie. 
Paresto 
Binnen Paresto heeft de hoge prioritering van Defensie voor voedselveiligheid ertoe geleid 
dat de voedselveiligheidsdeskundigen nu tijdig en nadrukkelijker dan voorheen bij (ver)bouw 
projecten van keukens worden betrokken. De samenwerking op het gebied van het 
‘programma keukens’ met zowel het Rijksvastgoedbedrijf (RVB) als RZO (DVM), heeft meer 
vorm gekregen. Hierdoor wordt voorkomen dat na oplevering van een keuken nog correcties 
en aanpassingen ten behoeve van de voedselveiligheid nodig zijn. Ook bij bestaande keukens 
is Paresto alerter op zaken die de voedselveiligheid negatief kunnen beïnvloeden en worden 
21 

Onderwerpen 
Hoewel de meldingen zeer divers waren en vaak meerdere items betroffen, kan er wel een 
zeker beeld worden gegeven van de belangrijkste daarbij aangegeven onderwerpen. 
Meldingen door gebruikers van de zorg: Overige meldingen: afkomstig van andere 
toezichthouders, de Inspecteur-Generaal der 
- 7 x kwaliteit van diagnostiek;  
Krijgsmacht (IGK), civiele instanties en het 
- 19 x behandeling; 
systeem melding voorvallen; 
- 2 x tandheelkundige zorg; 
- 5 x bedrijfsgeneeskundige begeleiding; 
- 5 x zorginhoudelijke zaken; 
- 9 x medische beoordeling; 
- 3 x procedurele kwesties. 
- 4 x wachttijden; 
- 8 x dossiervoering; 
- 13 x bejegening en/of communicatie. 
Meldingen door zorgverleners: Interventies door de Inspectie: 
- 8 x medisch handelen; - 3 x tekortschietende materiele 
voorzieningen; 
- 7 x privacy; 
- 2 x ontoereikende zorg/procedures. 
- 5 x beschikbare voorzieningen; 
- 3 x kwaliteit(sborging). 
Op de uitgebrachte rapporten en gepleegde interventies zijn, waar daartoe aanleiding was, 
incidentele en/of structurele maatregelen ter verbetering geïnitieerd. Daarbij moet worden 
aangetekend dat een aantal geconstateerde tekortkomingen samenhangt met onvoldoende 
capaciteit of kwaliteit van beschikbare middelen, wat niet direct kan worden opgeheven. Ook 
hebben sommige zaken herhaalde aandacht nodig, alvorens er structurele verbetering kan 
worden bewerkstelligd. Dit neemt niet weg dat er in alle sectoren van de militaire 
gezondheidszorg wel een voortdurende toename van professionaliteit en 
kwaliteitsbewustzijn waarneembaar is. Hoe het licht toegenomen aantal meldingen (68 
tegenover 60 in 2020) in dit kader moet worden geduid, is niet geheel duidelijk. 
Uitgelichte problematiek 
Zorgevaluatie na suïcide 
In het verslagjaar hebben zich helaas enkele suïcides voorgedaan tijdens (ambulante) 
behandeling in de (M)GGZ. Na onderzoek door de Inspectie is gebleken, dat er hierop niet 
altijd een calamiteitenmelding volgde, omdat het niet evident was dat de zorgkwaliteit 
onvoldoende was geweest. Bij toetsing van het gedane interne onderzoek werd echter 
vastgesteld dat daarbij onvoldoende was gereflecteerd op mogelijke tekortkomingen in 
diagnostiek en behandeling, signalering en communicatie. Hierop is aangegeven dat er in 
voorkomende gevallen altijd een melding bij de IMG dient plaats te vinden, gevolgd door een 
uitgebreide interne zorgevaluatie met eventuele verbetermaatregelen en waar nodig een 
calamiteitenmelding en/of aanvullend inspectie-onderzoek. Het kwaliteitssysteem van de 
Militaire Geestelijke Gezondheidszorg (MGGZ) wordt inmiddels herzien. Daarnaast zijn de 
procedures bij spoedverwijzing aangepast. 
De rol van de eerstelijns MZT-arts 
Regelmatig wordt de inspectie geconfronteerd met vragen over de rol van de eerstelijns arts, 
over het verkrijgen en verstrekken van informatie en medische gegevens. Op grond van de 
Wet ambtenaren Defensie moet de militair voor geneeskundige zorg gebruik maken van het 
voor hem aangewezen medisch zorgteam (MZT) en heeft hij een informeringsplicht met 
betrekking tot elders genoten zorg. De MZT-arts maakt gebruik van een geïntegreerd 
curatief-bedrijfsgeneeskundig dossier en adviseert na overleg met de militair (maar zo nodig 
zonder diens instemming) de commandant over diens inzetbaarheid. Dit gebeurt veelal in het 
Sociaal Medisch Team (SMT) tijdens een adviesoverleg. Daarbij wordt geen medische 
23 

aan de balie en verrichtingen op de poli te controleren en te accorderen. Hoewel de 
gewenning nog enige tijd zal vergen, lijkt de overgang naar een modern registratiesysteem 
dat aan de huidige kwaliteitseisen lijkt te kunnen voldoen, in principe geslaagd. 
Aanwijzingen verstrekking dienstkleding 
Reeds langere tijd constateert de inspectie dat er in eerstelijns zorginstellingen niet wordt 
gewerkt met organiek verstrekte dienstkleding, wat ongewenst wordt geacht uit het oogpunt 
van professionaliteit, uitstraling, werk- en zorgklimaat, hygiëne, infectiepreventie en 
patiëntveiligheid. Het betrokken personeel geeft desgevraagd aan er herhaaldelijk over te 
hebben geklaagd; echter zonder resultaat. 
In het begin van het verslagjaar heeft de IMG hierin aanleiding gezien tot een aanwijzing aan 
de commandanten van het Eerstelijns Gezondheidszorgbedrijf en de Defensie 
Tandheelkundige Dienst, om ervoor zorg te (doen) dragen dat alle daarvoor in aanmerking 
komend personeel op korte termijn de beschikking krijgt over dienstkleding, die voldoet aan 
de daaraan gestelde eisen. 
Ondanks ontvangen terugkoppeling van genomen actie en start van een pas-procedure bij 
het KPU-bedrijf, bleek aan het eind van het jaar nog slechts zeer gedeeltelijk sprake van voor 
het betrokken zorgpersoneel beschikbare dienstkleding. Hierop is een vervolgaanwijzing 
gegeven ter zake van mitigerende maatregelen, met een aanzegging tot escalatie waar nodig. 
25 

betere kwaliteitsborging van zorgprocessen. Waar in het CMH reeds langer wordt gewerkt 
met HiX als ziekenhuisinformatiesysteem, is ook voor de EGB gekozen voor DHiX als 
huisartsinformatiesysteem. Dit systeem is op meerdere punten uitgebreid, met het oog op de 
defensiebrede toepassing, zowel regulier als operationeel. Met de overgang medio vorig jaar 
van GIDS naar dit systeem, zijn een aantal zaken beter geborgd, waaronder de 
medicatiebereiding en -uitgifte en de supervisie van polihandelingen en balieadviezen. Er zijn 
echter ook nog de nodige aandachts- en verbeterpunten die moeten worden opgepakt. Bij 
inspecties worden deze punten uitgevraagd en waar nodig wordt actie gevraagd op hoger 
niveau. 
De derde ontwikkeling betreft de inrichting van de zorg, waarbij er in navolging van de civiele 
zorg, op steeds meer centra praktijkondersteuners werkzaam zijn. Deze werken onder 
supervisie van een huisarts, met als aandachtsgebied somatiek (met name cardiovasculair 
risicomanagement en diabeteszorg) en GGZ. Op een van de EGB-locaties is een pilotstudie 
gehouden naar de mogelijkheid en wenselijkheid van een praktijkondersteuner bedrijfsarts, 
die zich met name zou bezighouden met ziekteverzuim – wellicht een goede mogelijkheid om 
de bedrijfsartsen (waar een tekort aan is) te ontlasten en de wachttijden voor 
bedrijfsgeneeskundige zorg terug te dringen. Tot op heden ontving de IMG vrijwel alleen 
positieve berichten over het functioneren van de praktijkondersteuners; de verdere 
ontwikkelingen ter zake worden dan ook afgewacht. 
Stralingsbescherming 
Afgelopen jaar heeft de IMG een afzonderlijk uitgebreid toezichtjaarplan ontwikkeld op het 
gebied van stralingsbescherming. Ten aanzien van inspecties volgt de IMG de ontwikkelingen 
bij de ANVS en sluit de IMG aan bij thema’s die ook binnen Defensie toepasbaar zijn. 
In 2018 is de nieuwe regelgeving van kracht geworden. Dit heeft geresulteerd in een 
transitieperiode waar afgeleide regelgeving binnen Defensie moest worden aangepast. 
De positionering van beleidsverantwoordelijkheid binnen Defensie voor 
stralingsbescherming is door de IMG ter discussie gesteld en in samenwerking met de huidige 
verantwoordelijken zal gekeken worden naar een voorstel voor herbelegging.  
Voedselveiligheid 
Ontwikkelingen binnen en aandacht voor de voedselveiligheid zijn reeds benoemd in het 
betreffende hoofdstuk. 
Samenwerking Toezichthouders 
Bij Defensie zijn verscheidene toezichthouders actief. Samen dragen zij bij aan goed 
werkgeverschap en het bevorderen van een veilige werkomgeving met goede 
arbeidsomstandigheden. De toezichthouders dragen -ieder vanuit de eigen expertise en 
portefeuille- bij aan goede zorg voor het personeel. Zij zien toe op de taakuitvoering en de 
naleving van wet- en regelgeving binnen Defensie en bieden inzicht in de actuele stand van 
zaken binnen de organisatie.  
Samen inspecteren de toezichthouders op thema’s als gezondheidszorg, voedselveiligheid, 
stralingsbescherming, (vlieg)veiligheid, transport en milieu, beveiliging en de bescherming 
van persoonsgegevens. De toezichthouders zijn: de Inspectie Militaire Gezondheidszorg 
(IMG), de Inspectie Veiligheid Defensie (IVD), de Militaire Luchtvaart Autoriteit (MLA), het 
Korps Militaire Controleurs Gevaarlijke Stoffen (KMCGS de Directeur Bedrijfsvoering en 
Evaluatie in zijn rol als Beveiligingsautoriteit (BA) en de Functionaris Gegevensbescherming 
(FG). Alle toezichthouders zijn onafhankelijk in hun oordeelsvorming en beschikken voor hun 
taakuitvoering over bijzondere bevoegdheden. 
27 

ANVS 
Afgelopen jaar heeft de IMG de contacten met de ANVS versterkt. Op het gebied van toezicht 
houden de IMG en ANVS elkaar op de hoogte. Ook wordt de ANVS vertegenwoordigd in de 
Adviescommissie Stralingshygiëne Defensie (ACSD) 
De IMG schrijft mee in de nog te publiceren ‘de Staat 2022’. Dit document geeft een 
uitgebreid overzicht van het stelsel dat is ingericht om mens en milieu te beschermen tegen 
ioniserende straling en de IMG zal dit doen vanuit het defensieperspectief. 
NVWA 
De samenwerkingsovereenkomst tussen de NVWA en de IMG is binnen beide organisaties 
beoordeeld en aangepast. Door personeelswisselingen is er vertraging opgetreden in de 
afronding ervan. De ondertekening is voorzien voor voorjaar 2022.  
Bredere samenwerkingen 
De IMG voert veel gesprekken en heeft contacten zowel binnen als buiten Defensie, en zowel 
binnen als buiten het geneeskundig domein. Het doel is informatie uitwisselen en daar waar 
nodig adresseert de IMG actiepunten bij de juiste functionaris of instantie. De IMG informeert 
de (p)SG over gedane constateringen die risicovol zijn voor zowel Defensie in het geheel als 
de defensiemedewerker individueel. De IMG werkt samen met diverse instanties om de 
kwaliteit van de geleverde zorg en de veiligheid op het gebied van stralingsbescherming en 
voedsel te borgen. 
Internationale samenwerking is er alleen in de vorm van ‘friendly visits’, bij toezicht van de 
geneeskundige ondersteuning bij missies in het buitenland. Gezien het feit dat de 
samenwerking met de internationale partners geïntensiveerd is, moet bekeken worden hoe 
de IMG in een internationale setting het toezicht op de geneeskundige ondersteuning vorm 
kan geven. 
29 

De IMG heeft een intern kwaliteitssysteem en is innovatief als het gaat om de wijze van 
toezicht houden.  
Het proces van het toezicht is inzichtelijk en bestaat uit systeem-, thematisch- en 
zorgtoezicht. Waar nodig is de IMG adaptief in het verkrijgen van de noodzakelijke informatie. 
Belangrijk doel is beter inzicht krijgen en houden in de effectiviteit van de verschillende 
militaire zorgvoorzieningen teneinde te kunnen rapporteren en adviseren over de mate 
waarin wordt voorzien in de reële zorgbehoefte van de militair. 
Wettelijk kader 
Het toezicht op de militaire gezondheidszorg wordt uitgeoefend voor de IGJ, respectievelijk 
de Minister van Defensie, op basis van een daartoe strekkende ministeriële beschikking. Er is 
dus sprake van een afgeleide bevoegdheid. Hiermee kan het militaire toezicht de lacunes 
opvullen die bestaan door de wettelijke uitsluiting van de toepasselijkheid van civiele 
regelingen en op de beperkende territoriale werking van de meeste (gezondheidszorg)wetten. 
De bevoegdheid van de IGJ geldt slechts voor het Nederlandse grondgebied (art. 36 
Gezondheidswet). Deze laat de taakuitvoering ook daar in beginsel echter over aan de 
militaire toezichthouder IMG. 
Verder geldt voor een aantal zaken nog een bevoegdheid met een eigen wettelijke basis. Dit 
betreft dan het militaire toezicht op de geneesmiddelenvoorziening (art. 100-3 
Geneesmiddelenwet) en het militaire toezicht op de stralingshygiëne (art. 75 
Kernenergiewet). Op basis van de aangegeven gemandateerde, gedelegeerde en 
geattribueerde bevoegdheden handhaaft de IMG 23 wetten (met bijbehorende 
uitvoeringsregelingen). 
Toetsingskader 
De IMG toetst vooral of de kwaliteit van de zorg onder de specifieke militaire (vaak 
operationele) omstandigheden verantwoord kan worden geacht. De Wkkgz definieert dit als 
zorg die van goede kwaliteit en goed niveau is en veilig, doeltreffend, doelmatig, 
cliëntgericht, tijdig en afgestemd is op diens reële behoefte. De IMG houdt rekening met de 
specifieke militaire setting waarin de zorg moet worden verleend en ziet ook toe op de 
hiermee samenhangende bijzondere zorgplicht voor de militaire patiënt. 
Bij de toetsing van de structuur en waarborging van de zorg wordt bezien of de organisatie, 
personele en materiële middelen, kwaliteitsbewaking en verantwoordelijkheidstoedeling een 
verantwoorde zorgverlening redelijkerwijs garanderen. Bij de toetsing van het handelen 
wordt beoordeeld of dit voldoet aan de zorg die men (als redelijk handelend 
beroepsbeoefenaar) behoort te bieden en of deze strookt met het belang van een goede 
uitoefening van individuele gezondheidszorg (tuchtnorm Wet BIG). 
Instrumenten 
De IMG heeft een aantal instrumenten voor het uitvoeren van de opgedragen taken: 
1. Algemeen Toezicht 
Algemeen Toezicht betreft het handhaven van wettelijke en overige normen door formele 
inspecties en informele werkbezoeken. 
2. Thematisch Toezicht
Thematisch Toezicht betreft diepgaander onderzoek naar meer specifieke zorgaspecten. 
3. Gefaseerd Toezicht 
Gefaseerd Toezicht betreft risico-inventarisatie op grond van ontvangen rapportages, waar 
nodig gevolgd door inspectiebezoeken. 
4. Meldingen en interventies 
Onderzoek naar aanleiding van signalen van patiënten en van professionals en 
leidinggevenden, of op basis van eigen waarnemingen of op basis van gegevens uit de 
literatuur en overige publicaties. 
31 

Professionaliteit 
De IMG streeft, conform de aan het toezichtveld gestelde eisen, naar een professionele 
invulling van haar taak. Daartoe beschikt zij over een aantal interne 
kwaliteitsborginginstrumenten, waaronder: 
Intern: 
- Interne werkprotocollen voor inspecties; 
- Vooral de formele inspecties zijn gestandaardiseerd en geprotocolleerd. Deze regels zijn 
vastgelegd in een inspectieprotocol; 
- Intercollegiaal overleg; 
- De oordeelsvorming, de prioritering en de risicoanalyse geschiedt in intercollegiaal 
overleg; 
- Intercollegiale toetsing; 
- Rapporten met oordelen en aanbevelingen worden door alle inspecteurs getoetst; 
- Gecertificeerd opgeleide inspecteurs; 
- Alle inspecteurs volgen de opleiding tot Inspecteur voor de Gezondheidszorg op de IGJ-
academie. Bij plaatsing van een nieuwe inspecteur wordt een dergelijk opleidingstraject 
gestart. 
Extern: 
- Consultering van externe deskundigen; 
- Adviezen worden zo nodig bij externe deskundigen ingewonnen: IGJ-academie, IGJ, bij 
diverse ziekenhuizen, specialisten en wetenschappelijke verenigingen; 
- Intervisie met externe toezichtinstanties; 
De Inspecteurs zijn lid van een intervisiegroep met inspecteurs van andere inspecties (IGJ 
en Inspectie Justitie en Veiligheid). 
- Periodiek Toezichtberaad; 
Dit is een ingesteld overlegforum van toezichthouders binnen Defensie onder 
voorzitterschap van de Inspecteur Generaal Veiligheid (IGV). 
- Extern inspectieoverleg over relevante casuïstiek; 
Overleg met vaste contactpersonen binnen de IGJ. 
- Extern handhavingsoverleg; 
Periodieke afstemming met externe toezichthouders op specifieke toezichtterreinen 
(operationeel voor de kernenergiewet). 
- Periodieke verantwoording in- en extern; 
- Schriftelijk middels een jaarverslag en een werkplan. Mondeling middels rapportage aan 
de IGJ en de SG; 
- Onderzoek en onderwijs; 
- Onderwijs op individuele basis dan wel thematisch met alle toezichthouders van de 
inspectie. 
Vernieuwd toezicht 
In het kader van het streven naar een effectiever toezicht met meer samenwerking tussen de 
verschillende toezichthouders binnen en buiten Defensie neemt de IMG deel aan 
verschillende overlegfora, waaronder het Toezichtberaad Defensie. Vanuit de in dit overleg 
gemaakte afspraken worden de onderzoeksactiviteiten in onderlinge afstemming planmatig 
aangepakt. 
Organieke ophanging 
De IMG valt wat betreft haar functioneren rechtstreeks onder de Minister van Defensie. 
Organisatorisch ressorteert de IMG als Bijzondere Organisatie Eenheid onder de Bestuursstaf. 
33 

 
Bijlage 
Afkortingen  
 
ACSD Adviescommissie Stralingshygiëne Defensie 
AMA Algemeen Militair Arts 
AMV Algemeen Militair Verpleegkundige 
ANVS Autoriteit Nucleaire Veiligheid en Stralingsbescherming  
BA Beveilingsautoriteit 
BIG Beroepen in de Individuele Gezondheidszorg 
BS Bestuursstaf 
CDS Commandant Der Strijdkrachten 
CEAG Coördinatiecentrum Expertise Arbeidsomstandigheden en Gezondheid 
CLAS Commando Landstrijdkrachten 
CLSK Commando Luchtstrijdkrachten 
CMH Centraal Militair Hospitaal 
CZSK Commando Zeestrijdkrachten 
DGO Defensie Gezondheidszorg Organisatie 
DOSCO Defensie Ondersteuningscommando 
DTD Defensie Tandheelkundige Dienst 
DVD Dienst Vastgoed Defensie 
DVM Defensie Vastgoed Management  
EGB Eerstelijns Gezondheidszorg Bedrijf 
EPD Elektronisch Patiënten Dossier 
FG Functionaris voor de Gegevensbescherming 
FSMS Food Safety Management System 
GC  Gezondheidscentrum 
GGZ Geestelijke Gezondheidszorg 
HDBV Hoofddirectie Bedrijfsvoering 
HDP Hoofddirectie Personeel 
HKZ Harmonisatie Kwaliteitsbeoordeling in de Zorgsector 
IG-IGJ Inspecteur-Generaal Inspectie Gezondheidszorg en Jeugd 
IGK Inspecteur-Generaal der Krijgsmacht 
IGJ Inspectie Gezondheidszorg en Jeugd 
IGV Inspecteur-Generaal Veiligheid 
IMG Inspectie Militaire Gezondheidszorg 
IVD Inspectie Veiligheid Defensie 
35 
 

 
  
37 
 

