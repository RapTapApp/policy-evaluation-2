 
KUSTWACHT VOOR HET 
KONINKRIJK DER NEDERLANDEN 
IN HET CARIBISCH GEBIED 
 
 
 
JAARVERSLAG 2021 
VERSIE 0.3  
 
  

Kustwacht voor het Koninkrijk der Nederlanden in het Caribisch gebied  Jaarverslag 2021   
Inleiding 
 
Conform de Rijkswet Kustwacht legt de minister van Defensie met dit jaarverslag verantwoording af 
over het functioneren van de Kustwacht voor het Koninkrijk der Nederlanden in het Caribisch gebied 
(hierna: de Kustwacht). 
 
Jaarlijks stelt de Kustwacht een jaarplan op waarin de doelstellingen en plannen voor het komende jaar 
beschreven staan en op basis waarvan de directeur Kustwacht zijn eenheden en personeel inzet. De 
Rijksministerraad heeft het jaarplan voor 2021 op 11 december 2020 vastgesteld. De structuur van dit 
jaarverslag volgt nagenoeg die van het jaarplan 2021 om transparant verslag te kunnen doen van de 
behaalde resultaten ten opzichte van de doelstellingen in dat jaarplan. 
 
Het jaarverslag dat voor u ligt, begint met een overzicht van de operationele output en geboekte 
resultaten van de Kustwacht over het jaar 2021. Vervolgens blikt de Kustwacht terug op de omgeving 
waarin zij dat jaar heeft geopereerd en wat dat betekende voor de inzet van haar eenheden en 
personeel. 
Net als in het jaarplan beschrijft hoofdstuk 1 van het jaarverslag de algemene kaders en ontwikkelingen 
op onder andere integriteit, strategische communicatie en veiligheid en milieu in 2021. Hierna volgen 
de hoofdstukken 2 tot en met 4. Daarin staat de uitwerking van de plannen binnen de pijlers van de 
strategie van de Kustwacht in 2021 beschreven. Hoofdstuk 5 beschrijft tot slot ontwikkelingen die in 
2021 gemaakt zijn op de gestelde lange termijn ambities in het zgn. groeihoofdstuk. 
De volledige financiële verslaglegging en verantwoording over de realisatie van het budget van de 
Kustwacht in 2021 is te vinden in bijlage B. Dit houdt in dat er geen aparte financiële paragraaf terugkomt 
in het hoofddocument. 
  
Pagina 3 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
De geleverde operationele output vertaalde zich in 2021 in onderstaand overzicht van operationele 
resultaten van de Kustwacht. 
 
TAAKGEBIED TOTALEN 2021 
6
Drugs 9869 
kg cocaïne 
0 
kg heroïne 
7
577 
kg marihuana en hennep 
Wapens & munitie 0 
# wapens / munitie 
Illegale immigratie 117 
# ongedocumenteerden 
2108 
x controles uitgevoerd 
Scheepvaarttoezicht 
211 
x proces verbaal opgemaakt 
Milieudelicten 3 
x proces verbaal opgemaakt 
Visserij 20 
x proces verbaal opgemaakt 
x in actie gekomen, waarbij 
Search & Rescue 208 
8
53 personen zijn gered 
Tabel 3: Operationele resultaten 2021 
 
Tabel 3 toont afgeronde totaalhoeveelheden. Deze hoeveelheden zijn opgebouwd uit zowel acties 
waarbij de Kustwacht zelfstandig heeft opgetreden als acties waarbij derden de daadwerkelijke 
onderschepping of redding hebben gedaan op aangeven van een Kustwachteenheid. De Kustwacht is 
namelijk, net als voorgaande jaren, bijvoorbeeld zeer regelmatig betrokken geweest bij zgn. counter 
illicit trafficking-acties van ketenpartners als Commander Task Group 4.4 (CTG 4.4), de  kustwacht van 
de Verenigde Staten van Amerika (US Coast Guard, hierna USCG) en de Amerikaanse Joint Inter 
Agency Task Force-South (JIATF-S). Deze betrokkenheid varieerde in 2021 van initiële detectie door 
vliegende eenheden van de Kustwacht tot gezamenlijk optreden en gebruik van de 
Kustwachtbevoegdheden in internationale wateren onder het Verdrag van San José. Terugkijkend op 
2021 heeft met name het Kustwacht maritieme patrouillevliegtuig veelvuldig opgetreden als zgn. force 
multiplier voor varende eenheden in de strijd tegen internationale drugstransporten en het is daarmee 
wederom onmisbaar gebleken in de effectieve strijd tegen transnationale georganiseerde criminaliteit. 
 
De Kustwacht heeft een aantal (grote) drugsvangsten gedaan in 2021, al dan niet in samenwerking met 
Defensie of derden. Uit de resultaten van onderscheppingen van verdovende middelen door de 
Kustwacht zelf (2697 kg cocaïne en 577 kg marihuana), valt echter op te maken dat de totale 
9
hoeveelheid in beslag genomen drugs in 2021 sterk gedaald is ten opzichte van 2020 . De Kustwacht 
schrijft dit, net als in 2020, vooral toe aan de gevolgen van de aanhoudende COVID-19 crisis en de 
vermoedelijk daarmee samenhangende neergang in hoeveelheid verkeer over zee richting de landen 
in het Caribisch deel van het Koninkrijk der Nederlanden (hierna de Landen). Daarnaast beschikte de 
Kustwacht de eerste vier maanden van 2021 niet over een Stationschip Caribisch gebied (SSCG). Het 
SSCG is door technische mankementen pas medio 2021 in de Caribische regio beschikbaar gekomen. 
Het grote voortzettingsvermogen gecombineerd met een uitgebreide capaciteit aan 
beeldopbouwsensoren én een organieke helikopter, maken dit platform uitermate geschikt voor de 
                                                      
6
 Van het totaal is 7172 kg onderschept door derden op aangeven van de Kustwacht. Bij de onderscheppingen zijn bijvoorbeeld 
het SSCG en schepen van de USCG betrokken geweest. Het SSCG viel in deze gevallen onder aansturing van CTG 4.4 
7
 Ook zijn 1500 hennepplanten in beslag genomen 
8
 16 personen zijn gered door derden op aangeven van de Kustwacht 
9
 Zie Jaarverslag Kustwacht Caribisch gebied 2020 (vastgesteld op 19 mei 2021) 
Pagina 5 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
Omgeving 
 
De omgeving waarin de Kustwacht opereert, bepaalt deels de benodigde prioriteitstelling en inzet van 
12
haar capaciteiten. De navolgende factoren speelden hierbij een belangrijke rol in en zorgden ook in 
2021 voor dynamisch werkveld. Enkele factoren en lagen ook ten grondslag aan de fysiek geleverde 
output door de eenheden en daarmee geboekte resultaten in 2021. 
 
COVID-19 
In navolging op 2020 had de COVID-19 pandemie ook in 2021 grote impact. De intrede van nieuwe 
varianten zorgde periodiek voor besmettingsgolven met navenante beperkende maatregelen tot gevolg. 
Dit trof ook de Kustwacht. Zo kende de Kustwacht in 2021 enkele periodes van verminderde 
operationele inzetbaarheid en liepen enkele materieel projecten vertraging op. Waar relevant beschrijft 
dit jaarverslag wat de gevolgen zijn geweest. 
 
Landspakket H.11 – Versterking van het Grenstoezicht 
De economische crisis in de Landen als gevolg van de COVID-19 pandemie, heeft in 2020 geleid tot 
het sluiten van akkoorden voor financiële hulp van Nederland aan de afzonderlijke landen. Als onderdeel 
van die akkoorden zijn de Landen onder het protocol versterking grenstoezicht (8 februari 2021) samen 
met Nederland drie afzonderlijke plannen van aanpak ter versterking van het grenstoezicht 
overeengekomen (maatregel H.11 uit de Landspakketten). De Kustwacht neemt als onderdeel van de 
grenstoezichtketen in elk van de Landen deel aan het respectievelijke plan van aanpak. Dit betekent 
specifiek voor de Kustwacht voorziening in een personele uitbreiding zodat in de nabije toekomst ‘24/7’ 
een eenheid operationeel inzetbaar is. In 2021 is de Kustwacht daarom gestart met de voorbereidingen 
voor een grootschalig reorganisatietraject op basis van het Lange Termijn Plan Personeel (LTP-P) 2021-
2028. Dit plan is in maart 2021 goedgekeurd door het Presidium van de Kustwachtcommissie en schetst 
de contouren van de toekomstige organisatie. Na de goedkeuring van het LTP-P is veel aandacht 
besteed aan de uitwerking ervan. Om het LTP-P te vertalen naar een gedegen reorganisatieplan, is in 
2021 een transitieteam samengesteld. Dit team begeleidt de Kustwacht in het reorganisatietraject in de 
richting van een nieuw geformaliseerde organisatie vanaf 2025. 
 
De omgeving waarin de Kustwacht in samenwerking met het transitieteam moet manoeuvreren om het 
plan tot bloei te laten komen, is echter complex; o.a. gezien de grote hoeveelheid betrokken partijen. 
Dit betekent dat besluitvorming over en daadwerkelijke uitvoering van gemaakte plannen soms langer 
duren. Hier bovenop kampte men in 2021 ook met de effecten van de COVID-19 pandemie, die de 
complexiteit van het dossier hebben vergroot. Dit jaarverslag biedt inzicht in de vorderingen die zijn 
gemaakt in 2021. 
 
Venezuela 
De situatie in Venezuela is en bleef in 2021 onverminderd zorgwekkend. Dit geldt zowel op politiek, 
sociaal, financieel-economisch als humanitair vlak. Desondanks is een grote uittocht over zee richting 
de Landen ook in 2021 uitgebleven. Zo registreerde de Kustwacht, in navolging op 2020, ook in 2021 
een afname van het aantal aanlandingen waarbij ongedocumenteerde personen afkomstig uit 
Venezuela op illegale wijze toegang probeerden te krijgen tot de Benedenwindse eilanden. De 
Kustwacht dicht dit deels toe aan de veelvuldige en zichtbare inzet van haar eenheden rondom de 
eilanden. 
 
Klimaat  
Net als voor 2020 werd ook voor 2021 een orkaanseizoen voorspeld met zeer veel klimatologische 
13
extremiteiten in de vorm van (zeer) heftige stormen. Ondanks het uitkomen van deze voorspelling , 
waarbij wederom een recordaantal stormen is ontstaan in de Atlantische regio waarvan een aantal heeft 
geleid tot veel overlast in de Caribische regio, heeft dit voor de Kustwacht niet geleid tot additionele 
inzet in de vorm van gerichte hulpverlening. De missie is ook tijdens de vele heftige stormen 
                                                      
12
 Zie ook Justitieel beleidsplan 2018-2021 
13  
https://public.wmo.int/en/media/news/active-2021-atlantic-hurricane-season-officially-ends (dd. 5 januari 2022)
Pagina 7 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
1. Algemene (beleids)kaders, kernwaarden en prioriteiten 
1.1 Inleiding 
 
De missie, visie en strategie gaven richting aan de ontwikkeling van de Kustwacht in 2021. Daarnaast 
ontwikkelde de Kustwacht zich verder op een aantal prioriteitsgebieden. Dit hoofdstuk gaat hierop in. 
Paragraaf 1.2. beschrijft de missie, visie en strategie zoals gold in 2021. Vervolgens gaat dit hoofdstuk 
dieper in op de taken en de prioriteitstelling van de Kustwacht op basis van het Justitieel Beleidsplan 
2018-2021 en het jaarplan 2021. 
1.2 Missie, visie & strategie 
 
Missie 
De missie van de Kustwacht vormde de basis en de visie en strategie waren bepalend voor de focus 
van de Kustwacht in 2021. Net als voorgaande jaren luidde de missie van de Kustwacht in 2021: 
 
“Het leveren van maritieme veiligheid (safety & security) in het Caribisch gebied door opsporing, toezicht 
(handhaving) en dienstverlening.” 
  
Visie 
In 2021 vond echter wel een accentverschuiving plaats in de visie en onderliggende strategie. 
Vanaf 2021 luidt de visie van de Kustwacht: 
 
“Vanaf 2025 geeft de Kustwacht invulling aan haar missie door zelfstandig 24/7 Intelligence Gestuurd 
Politieoptreden in het maritieme domein.” 
 
Strategie 
De verschuiving ten opzichte van eerdere jaren is enerzijds de expliciet geformuleerde ambitie om 
zelfstandig 24/7 te willen gaan opereren en anderzijds het nieuw gekozen tijdspad om dit te realiseren; 
namelijk vanaf 2025. 
 
De strategie voor 2021 is opgesteld aan de hand van deze aangepaste visie. Zodoende zijn de pijlers 
geduid waarlangs de Kustwacht zich verder is gaan ontwikkelen in 2021: 
 
1. het verder inrichten van een moderne informatiehuishouding en –organisatie om vanuit 
informatie de operatie aan te sturen; 
2. het realiseren van de middelen uit het Lange Termijn Plan; 
3. het verder bouwen aan een operationeel en financieel duurzame Kustwacht. 
 
Terugblik 2021 
Samenvattend stelt de Kustwacht dat vanaf 2021 de focus is verlegd richting de toekomst, met 2025 als 
richtpunt. De strategie is hierop aangepast en de plannen zijn langs de bovenstaande pijlers opgesteld 
zodat de Kustwacht vanaf 2025 zelfstandig, ‘24/7’, opereert volgens het Intelligence Gestuurd 
Politieoptreden (IGP) in het maritieme domein. 
 
Naast de dagelijkse inzet van personeel en middelen om invulling te geven aan de missie, ontwikkelde 
de Kustwacht zich in 2021 verder op organisatorisch vlak. In dit jaarverslag is te lezen hoe de Kustwacht 
hier invulling aan gaf. Enerzijds op onderwerpen zoals integriteit, communicatie en veiligheid en milieu. 
Anderzijds om vanuit informatie de operatie aan te sturen, de belangrijkste voorwaarde om uiteindelijk 
zelfstandig informatie gestuurd te gaan opereren met voldoende personeel en adequaat materieel. Per 
pijler werkte de Kustwacht dit via een vaste structuur uit, namelijk op operationeel, materieel en 
personeel gebied. 
 
 
Pagina 9 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
knelpunten binnen de keten. Daarnaast werd het overleg gebruikt om een nadere invulling te geven aan 
het Justitieel Beleidsplan. 
De Kustwacht leverde in 2021 een bijdrage aan een nieuwe versie van het Justitieel Beleidsplan, 
waarvan eind 2021 een conceptversie tot stand is gekomen. In 2022 verwacht de Kustwacht een nieuw 
Justitieel Beleidsplan. 
 
De Kustwacht hanteerde in 2021, net als voorgaande jaren, planmatig een 80/20-verdeling van de 
beschikbare capaciteit. Concreet betekent dit dat op jaarbasis planmatig 80 procent van de inzet ligt op 
inzet voor de prioritaire justitiële opsporingstaken. Bij de overige 20 procent ligt het accent op de andere 
(toezichthoudende en dienstverlenende) taken, zoals het douanetoezicht, het toezicht op de visserij, het 
(mariene) milieu, de scheepvaart, SAR, hulpverlening en rampenbestrijding. 
Kanttekening hierbij is dat de Kustwacht ook in 2021 op elke SAR-melding binnen haar 
verantwoordelijkheidsgebied reageerde. De Kustwacht voerde zodoende 208 reddingsacties uit in 2021. 
1.5 Integriteit 
 
Algemeen 
Juist omdat de Kustwacht een handhavingsorganisatie is, was integriteit ook in 2021 een speerpunt in 
het beleid. De Kustwacht verankerde het onderwerp in 2021 nog sterker in de bedrijfsvoering om zo 
integriteitsrisico’s verder te beperken, ook voor de toekomst. 
 
In 2021 voerde de Kustwacht haar Integriteitsplan 2020/2021 verder uit. De focus lag met name op het 
inhalen van in 2020 wegens COVID-19 afgelaste activiteiten. Zo organiseerde de Kustwacht meerdere 
voorlichtingssessies, onder andere voor de nieuw aangetreden aspiranten van de Basisopleiding 
Kustwacht (BOK). In de voorlichtingssessies besteedde de Kustwacht aandacht aan de bewustwording 
van integer handelen. De Kustwacht is van mening dat dergelijke bewustwording bijdraagt aan de 
beperking van mogelijke integriteitrisico’s binnen de organisatie en bestempelt dit onderwerp derhalve 
jaarlijks als prioriteit. 
Alle eenheden kregen ondanks periodieke beperkingen als gevolg van COVID-19 minimaal één 
voorlichtingssessie in 2021. De Kustwacht is dan ook tevreden met de gemaakte inhaalslag in 2021 en 
beperkte de impact van COVID-19 op de uitvoering van het Integriteitsplan 2020/2021. Tot slot 
agendeerde de Kustwacht het onderwerp integriteit ook in 2021 bij alle interne overlegfora. 
 
Het voorziene werktevredenheidsonderzoek is niet uitgevoerd in 2021 onder druk van COVID-19 en 
beschikbare capaciteit. Dit is nu voorzien voor 2022. 
 
 
Beleidsaspecten 
Om haar integriteitsbeleid verder vorm te geven, stelde de Kustwacht in 2021 een tweede 
dienstvoorschrift op over een aan integriteit gerelateerd onderwerp: richtlijnen ten aanzien van 
personeelsleden die politiek actief zijn. 
Ook zijn in 2021 de richtlijnen voor het melden van vermoedelijke integriteitsschendingen verder 
beschreven in een separaat meldingsprotocol. Hiermee vergroot de Kustwacht de veilige werkomgeving 
voor haar personeel.  
  
Meldingen vermoedelijke integriteitsschendingen 
In 2021 registreerde de Kustwacht 21 meldingen van (vermoedelijke) integriteitsschendingen. Hiervan 
zijn er 17 afgehandeld. Eén melding resulteerde in een integriteitsonderzoek en vijf meldingen zijn nog 
in behandeling (inclusief één melding van voor 2021). 
De meldingen in 2021 betroffen voornamelijk vermeend misbruik van positie, bevoegdheden en/of 
belangen die resulteerden in willekeur en persoonlijke voorkeuren aangaande beleid, en oneigenlijk 
gebruik van dienstmiddelen. 
 
Pagina 11 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
1.7 Veiligheid & Milieu  
 
Algemeen 
De Kustwacht maakte in 2021 een groei door op het gebied van veiligheid en milieu (V&M). Na 2020, 
waarin de Kustwacht kampte met een tekort aan specialistisch V&M-personeel en meerdere plannen 
vertraagden als het gevolg van COVID-19, onderschrijven ontwikkelingen op een aantal gebieden de 
groei in 2021. Zo registreerde de Kustwacht een toename in de meldingsbereidheid op het gebied van 
V&M en vond een snellere afhandeling plaats. In 2021 constateerde de Kustwacht ook een hoger 
veiligheidsbewustzijn bij het personeel doordat preventieve veiligheidsmaatregelen werden genomen 
tijdens onderhoudswerkzaamheden aan de cutters. 
 
Veiligheid 
In 2021 werkte de Kustwacht aan het opstellen van zgn. risico inventarisaties en evaluaties (RI&E) voor 
alle eenheden. Enkele eenheden zijn inmiddels gestart met de uitvoering van het plan van aanpak. Dit 
is een product van een RI&E en beschrijft maatregelen die ingesteld zouden moeten worden om de 
geïdentificeerde risico’s te mitigeren. 
 
Ondanks periodieke afgelasting onder druk van COVID-19 zijn in 2021 verschillende 
voorlichtingssessies en trainingen gehouden op het gebied van V&M. Dergelijke sessies dragen bij aan 
bewustwording van het personeel als het gaat om V&M en vergroten zo uiteindelijk de fysieke veiligheid 
van de werkplek. De Kustwacht dicht de toename in de meldingsbereidheid, zoals hierboven is 
beschreven, dan ook deels toe aan de gehouden voorlichtingssessies en trainingen. 
In 2021 sloot de Kustwacht aan bij de V&M-overlegstructuur zoals die reeds bestaat bij de Commandant 
der Zeemacht in het Caribisch gebied (CZMCARIB). Tijdens dit overleg wordt kennis gedeeld en 
gezamenlijke plannen aangaande V&M opgesteld. 
 
Tot slot stelde de Kustwacht enkele dienstvoorschriften op aangaande veiligheid. Hiermee werkte de 
Kustwacht in 2021 verder aan haar veiligheidsbeleid. 
 
Milieu 
De Kustwacht heeft in 2021 ook verder gewerkt aan haar milieubeleid. Er zijn onder andere procedures 
in kaart gebracht voor het maken van meldingen van milieu incidenten aan de autoriteiten in de Landen. 
Hiernaast is een inventarisatie gemaakt van gevaarlijke stoffen en voorlichting gegeven aan het 
personeel dat hier mee werkt. In 2022 moet dit verder uitmonden in beleid aangaande het werken met 
gevaarlijke stoffen. 
 
In 2021 zijn enkele Hinderwetvergunningen ingediend bij de autoriteiten in de Landen om te voldoen 
aan vigerende wet- en regelgeving. 
 
Tot slot zijn in 2021 enkele oefeningen gehouden om adequaat op te kunnen treden in het geval van 
een milieu-incident. Zo is geoefend op de uitvoering van procedures bij een grootschalige olielekkage. 
 
Zoals te lezen in deze paragraaf gaf de Kustwacht in 2021 uitvoering aan verschillende plannen op het 
gebied van V&M. De Kustwacht is dan ook tevreden met de ontwikkelingen in 2021 en zette op deze 
manier stappen in de totstandkoming van een Veiligheid en Milieu Management Systeem (VMMS). 
 
  
Pagina 13 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
2. Verder inrichten moderne informatiehuishouding 
2.1 Inleiding 
 
De eerste pijler onder de visie van de Kustwacht luidde in 2021: het verder inrichten van een moderne 
informatiehuishouding en –organisatie om vanuit informatie de operatie aan te sturen.  Dit is de basis 
om te kunnen werken conform het principe van IGP in het maritieme domein zoals geformuleerd in de 
visie van de Kustwacht, alsmede de lange termijnplannen en voorgaande jaarplannen.  
 
Dit hoofdstuk geeft aan hoe de Kustwacht invulling gaf aan deze eerste pijler in 2021, zowel op 
operationeel, materieel als personeel gebied.  
2.2 Operationeel 
 
Borging opsporingscapaciteit 
Als onderdeel van de eerder genoemde Landspakketten H.11 zijn door de Landen plannen van aanpak 
ter versterking van het grenstoezicht opgesteld. De Kustwacht had in 2021 zitting in nagenoeg alle 
werkgroepen en sub-werkgroepen die deze plannen verder uitwerkten binnen de justitiële keten in de 
Landen. De plannen van aanpak richten zich op het versterken van het grenstoezicht door o.a. het 
versterken van de processen handhaving, opsporing en informatievergaring, en het versterken van de 
koppelvlakken daartussen. Hier zag de Kustwacht in 2021 concrete raakvlakken met de reeds 
bestaande ‘pilot opsporing’ zoals die op Curaçao werd uitgevoerd. In de plannen van aanpak heeft de 
Kustwacht in 2021 samen met de ketenpartners de pilot dan ook een groter bereik gegeven en daarmee 
de multidisciplinaire opsporingscapaciteit in het maritieme domein binnen de Landen geborgd. Dit is nog 
niet binnen alle landen op gelijksoortige manier gelukt. De doelstelling van de Kustwacht blijft in alle 
Landen het bereiken van multidisciplinaire opsporingscapaciteit met maritieme domeinfocus. 
 
Analysecapaciteit Maritiem Informatie Knooppunt 
In 2021 breidde de Kustwacht de analysecapaciteit van het Maritiem Informatie Knooppunt (MIK) uit op 
zowel personeel als materieel vlak. De paragrafen 2.4 en 3.3 geven hier inzicht in. 
 
Verder versterken informatiepositie 
Om haar informatiepositie in de regio te versterken, heeft de Kustwacht in 2021 een Colombiaanse 
liaison officier uitgenodigd om zitting te nemen in het MIK. Als gevolg van de ontwikkelingen van de 
COVID-19 pandemie, waren de Colombiaanse autoriteiten echter niet in staat deze liaison te sturen. De 
uitnodiging blijft onverminderd van kracht. De Kustwacht blijft zoeken naar mogelijkheden om haar 
informatiepositie in de regio te versterken in het kader van de zgn. upstream disruption. Dit sluit tevens 
aan bij initiatieven zoals het brede offensief tegen georganiseerde ondermijnende criminaliteit (BOTOC) 
en gerelateerde informatiecentra als het Multidisciplinair Interventie Team en het Interinsulair Informatie 
Coördinatiepunt. 
2.3 Materieel 
 
2021 was een belangrijk jaar voor onder meer het project ‘verbeteren walradardetectie’ van de 
Kustwacht met als doel bij te dragen aan het aansturen van de operatie vanuit informatie. Net als bij 
een aantal andere materiële projecten van de Kustwacht zijn hier in 2021 vorderingen op gemaakt. Deze 
worden gezamenlijk beschreven in hoofdstuk 3. 
2.4 Personeel 
 
Voor het verder inrichten van de informatiehuishouding en -organisatie werkte de Kustwacht in 2021 
zoals eerder beschreven op het gebied van personeel voornamelijk aan de uitwerking van het LTP-P 
en de transitie van de organisatie. Verschillende functies in de tijdelijke werkorganisatie zijn beschreven 
waarin met name nadruk is gelegd op de introductie van het IGP in het maritieme domein in de 
Pagina 15 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
3. Realiseren middelen uit LTP 
3.1 Inleiding 
 
De tweede pijler onder de visie van de Kustwacht luidde in 2021: het realiseren van de middelen uit het 
Lange Termijn Plan.  
 
Dit hoofdstuk beschrijft hoe de Kustwacht in 2021 invulling gaf aan deze tweede pijler zowel op 
operationeel, materieel als personeel gebied.  
3.2 Operationeel 
 
Zoals gesteld is het LTP-P begin 2021 goedgekeurd door het Presidium van de Kustwachtcommissie. 
Hierna is de Kustwacht aan de slag gegaan om een reorganisatieplan op te stellen. Het is voorzien dat 
het voorstel van dit plan in 2022 wordt opgebracht en wordt voorgelegd aan de betrokken partijen. 
3.3 Materieel 
 
Zoals hoofdstuk 2 noemt, boekte de Kustwacht in 2021 vorderingen op een aantal materiele projecten. 
Deze paragraaf geeft inzicht in deze vorderingen. 
 
Waldetectiecapaciteit 
Ook in 2021 maakte de Kustwacht gebruik van verschillende middelen om vanaf land (de wal) het 
maritieme domein in de gaten te houden, de zgn. beeldopbouw ten behoeve van het maritiem 
situationeel bewustzijn. Hiervoor maakte de Kustwacht gebruik van een keten vast opgestelde walradars 
op de Benedenwindse eilanden en een aantal mobiele radarsystemen op Sint Maarten. 
 
Vast opgestelde walradarsystemen 
In 2021 is het grootste deel van de vast opgestelde walradarketen vervangen. Zes van de acht locaties 
verspreid over de Benedenwindse eilanden zijn voorzien van nieuwe masten met daarin nieuwe radars 
en beschermingsbehuizingen. De overige twee locaties worden begin 2022 vervangen waarna de 
gehele keten zal worden getest. Met dit vervangingstraject maakt de Kustwacht een enorme sprong in 
haar beeldopbouwmogelijkheden rondom de Benedenwindse eilanden en zullen de 
instandhoudingskosten gereduceerd worden. De testresultaten met de nieuwe apparatuur zijn 
veelbelovend en dragen in de nabije toekomst dan ook bij aan het nog beter kunnen aansturen van de 
operaties op basis van informatie. 
Om op een aantal locaties de vast opgestelde walradars van spanning te voorzien, rondde de Kustwacht 
de installatie van nieuwe duurzame spanningsvoorziening af op Curaçao. Installatie van de locatie op 
Bonaire liep in 2021 vertraging op en is voorzien voor begin 2022. 
 
In de nieuwe masten ten behoeve van de walradars zijn ook direct nieuwe communicatieapparatuur 
(VHF/UHF) en een volgsysteem voor de eigen kustwachteenheden gemonteerd. Hoofdstuk 5 duidt 
ontwikkelingen van dit volgsysteem bij de Kustwacht verder. 
 
Wegens beperkingen als gevolg van COVID-19 is een onderzoek naar realisatie van een vast 
opgestelde walradarketen op de Bovenwindse eilanden niet uitgevoerd in 2021. Dit onderzoek is 
derhalve voorzien om te worden uitgevoerd in 2022. De Kustwacht wenst  op termijn ook in dit deel van 
het Koninkrijk te kunnen beschikken over een vergelijkbare capaciteit ter versterking van haar 
informatiepositie, zoals reeds beschikbaar is op de Benedenwindse eilanden. 
 
Mobiele walradarsystemen 
Om de mobiele walradarsystemen van de Kustwacht op Sint Maarten met een eigen netwerk te 
verbinden realiseerde de Kustwacht in 2021 een zgn. straalpadverbinding. Ook genoot het personeel 
Pagina 17 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
4. Verder bouwen aan een operationeel en financieel duurzame 
Kustwacht 
4.1 Inleiding 
 
De derde pijler onder de visie van de Kustwacht luidde in 2021: het verder bouwen aan een operationeel 
en financieel duurzame Kustwacht.  
 
Dit hoofdstuk beschrijft hoe de Kustwacht in 2021 invulling gaf aan deze derde pijler, zowel op 
operationeel, materieel als personeel gebied. 
4.2 Operationeel 
 
Kwaliteitsmanagementsysteem 
Om maximaal rendement uit het personeel en operationele middelen te halen, is periodieke training en 
toetsing van vaardigheden in het gebruik van deze middelen noodzakelijk. Voor de cutters zijn daarom 
in 2021, net als in voorgaande jaren, zgn. continuation trainingen uitgevoerd. Het executieve personeel 
dat met de Metal Shark interceptors opereert, onderging in 2021 ook dergelijke trainingen, een unicum. 
In 2021 heeft de Kustwacht ook een start gemaakt met het opstellen van een 
normvaardigheidsprogramma voor het personeel van het JRCC. Hiervoor zijn een opleidingsplan en 
periodieke trainingsschema’s opgesteld. Op deze manier zijn in 2021 de eerste contouren zichtbaar 
geworden van onderdelen van het beoogde Kwaliteit Management Systeem (KMS) dat de Kustwacht 
aan het ontwikkelen is. 
Voor de verdere ontwikkeling van het overkoepelende organisatiesysteem, het KMS als geheel, is de 
Kustwacht er in 2021 niet in geslaagd de juiste expertise aan te trekken. Daarom  benoemt de Kustwacht 
dit expliciet als prioriteit voor 2022. 
 
Het JRCC toekomstbestendig 
Als onderdeel van het toekomstbestendig maken van het JRCC onderzocht de Kustwacht in 2021 de 
mogelijkheden voor verregaande sensor- en systeemintegratie door de installatie van een nieuw data 
handling systeem. Gezien de complexiteit van dit vraagstuk, onder andere door de grote hoeveelheid 
aan verschillende sensoren en systemen die gebruikt worden, is dit onderzoek niet afgerond in 2021. 
Het wordt in 2022 voortgezet. 
 
De Kustwacht als partner 
De Kustwacht is ook in 2021 een actieve samenwerkingspartner geweest,  zowel binnen de justitiële 
ketens van de Landen als regionaal en internationaal. 
 
In de verdere uitwerking van de plannen van aanpak ter versterking van het grenstoezicht werkte de 
Kustwacht in 2021 nauw samen met de justitiële diensten in de Landen. Zoveel mogelijk werden de 
gemaakte afspraken tussen de ketenpartners vastgelegd in bilaterale convenanten. Op Curaçao 
ondertekende de Kustwacht in 2021 een samenwerkingsconvenant met de Douane. Op basis hiervan 
kunnen in de toekomst gerichte acties op een belangrijk binnenwatergebied, het Spaanse Water, 
worden opgezet. 
 
In 2021 ontving de Kuswacht een aantal belangrijke werkbezoeken, bijvoorbeeld van de premier van 
Curaçao. Tijdens de bezoeken benadrukt de Kustwacht de nut en noodzaak van haar taakuitoefening. 
Ook dienen dergelijke bezoeken ter versteviging van de samenwerking met bijvoorbeeld lokale 
autoriteiten. 
 
De Kustwacht had in 2021 zitting in alle informatie centra (zoals het Information Fusion Center op Aruba 
en Information Center Curaçao) en ondersteunde de bemanning van het Steunpunt Curaçao de 
ketenpartners op Bonaire nagenoeg continu met de detachering van twee executieve medewerkers. De 
Kustwacht had in 2021 daarbij ook steeds twee vaartuigen van het type Justice beschikbaar op Bonaire. 
Pagina 19 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
 
De vliegende eenheden van de Kustwacht maken bij de uitvoering van hun taken regelmatig gebruik 
van de Flight Information Region (FIR) Maiquetía van Venezuela. Daarbij hanteert de Kustwacht de 
internationale luchtvaartregels en meldt haar intenties aan de Venezolaanse luchtverkeersleiding. 
Internationaalrechtelijk is een FIR geen territoriaal luchtruim en behoeft voor het binnenvliegen geen 
toestemming te worden gevraagd of verleend. De Kustwacht conformeerde zich in 2021 immer aan 
internationale regelgeving en de afspraken die met de Venezolaanse autoriteiten zijn gemaakt. De 
vliegende eenheden meldden zich altijd bij de Venezolaanse luchtverkeersleiding als zij 
noodzakelijkerwijs in de Maiquetía FIR moesten vliegen. 
 
Tot slot heeft het Dash-8 patrouillevliegtuig in 2021 regelmatig patrouilles gevlogen ten behoeve van de 
Amerikaanse samenwerkingsorganisatie JIATF-S in de strijd tegen de smokkel van verdovende 
middelen. De afgesproken 100 uren die de Dash-8 jaarlijks vliegt voor JIATF-S zijn in 2021 gerealiseerd. 
De actualisatie van de bestaande Technical Agreement hiervoor is voorzien voor 2022. 
4.3 Materieel 
 
Het verder werken aan een duurzame organisatie vertaalde zich op materieel gebied in 2021 vooral in 
het in stand houden van materieel. Door tijdig en periodiek onderhoud te geven aan bestaand materieel 
en instandhouding mee te nemen in het verwervingsproces van nieuw materieel verzekert de Kustwacht 
zich van een hogere mate van beschikbaarheid van materieel voor operaties. Deze paragraaf beschrijft 
hoe de Kustwacht dit in 2021 vorm gaf. 
 
Instandhouding bestaand materieel 
 
Cutters 
De cutters van de Kustwacht kregen in 2021 regulier onderhoud waarbij ook trajecten zijn uitgevoerd 
die in 2020 waren verschoven als gevolg van COVID-19. Cutter Jaguar kreeg bijvoorbeeld aan het begin 
van 2021 onderhoud. Dit was het laatste verschoven jaarlijkse onderhoud als gevolg van de in 2020 
aangepaste cyclus. De cutters Poema en Panter genoten in 2021 hun regulier geplande onderhoud. 
Het onderhoud aan cutter Panter bevatte in 2021 ook een dokperiode. Onder andere uit deze dokking 
en de schouwingen die destijds plaatsvonden volgden detailresultaten van het onderzoek naar het 
langer doorvaren met de huidige schepen zoals genoemd in hoofdstuk 3. 
 
De Kustwacht merkt op dat door de jaarlijkse toenemende leeftijd van de schepen en daarmee gepaarde 
degradatie van scheepssystemen en –casco, steeds meer problemen aan het licht komen tijdens de 
onderhoudsperiodes. Daardoor stijgt jaarlijks de kans op uitloop van dergelijke onderhoudsperiodes, op 
verminderde operationele inzetbaarheid en verhoogde instandhoudingskosten. 
 
Kleine varende eenheden 
In 2021 kregen de kleine varende eenheden van de Kustwacht zoals de Metal Shark en Justice regulier 
onderhoud. 
Er  vindt structureel ‘technisch overleg’ plaats tussen de verschillende technische afdelingen van de 
Kustwacht. Het overleg is bedoeld om informatie en ervaringen te delen en de kwaliteit van de 
bedrijfsvoering van verschillende afdelingen op gewenst niveau te houden. Hierdoor wordt breder 
gebruik gemaakt van de bestaande kennis en komen eventuele knelpunten sneller naar boven, onder 
andere op het gebied van het onderhoud aan de vaartuigen. 
Bij de Metal Shark interceptors is in 2020 na nader onderzoek een aantal tekortkomingen geconstateerd. 
Een belangrijk onderwerp in het ‘technisch overleg’ in 2021 was de uitvoering van de gewenste 
verbeteringen aan de Metal Sharks om tot oplossingen van de tekortkomingen te komen. In 2021 heeft 
de Kustwacht, in samenwerking met Defensie, een overzicht van eisen ten behoeve van de 
verbeteringen gepresenteerd aan de leverancier. Daarnaast voerde de Kustwacht in 2021 zelf een 
aantal verbeteringen uit en testte deze. De eerste modificaties laten een bemoedigend beeld zien. 
 
Pagina 21 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
5. Groeihoofdstuk 
 
Het jaarplan 2021 beschreef plannen die financieel waren gedekt. Daarnaast benoemde het  
groeihoofdstuk ambities die o.a. tot stand zijn gekomen door veranderingen in het omgevingsbeeld. 
Hiermee verschafte de Kustwacht in mogelijke ontwikkelrichtingen. 
 
In 2021 besteedde de Kustwacht aandacht aan enkele van deze ambities. Dit hoofdstuk benoemt de 
ambities zoals opgenomen in het jaarplan 2021 en legt verslag van eventuele realisatie in 2021. 
 
Strategische pijler Ambities Realisatie in 2021 
Pijler 1 Opzet tactical common De wens om een datalink op te zetten, wordt 
Het verder inrichten datalink meegenomen in behoeftestellingen (bijv. cutters, 
van een moderne vliegende eenheden) 
informatiehuishouding 
Eerste stappen van JRCC In 2021 is uitbreiding gerealiseerd (i.e. meer 
en –organisatie om 
naar Joint Maritime Operation operators). Daarnaast is in 2021 een aantal kleine 
vanuit informatie de 
Center (JMOC) in 2025 infrastructurele aanpassingen gedaan in het JRCC  
operatie aan te sturen 
Formatie van het MIK Is onderdeel van de uitwerking van het LTP-P 
formaliseren en structureel en 
afdoende vullen 
Pijler 2 Opmaken van een infraplan De Kustwacht heeft in 2021 een onderzoek naar 2e en 
Het realiseren van de aansluitend op LTP-M en 3e orde effecten van het LTP-P uitgevoerd. Dit heeft 
middelen uit het verdere uitbreiding aan de nog niet geleid tot een infrastructuurplan 
Lange Termijn Plan hand van het visiedocument 
personele ontwikkeling 
Ombouw van JRCC naar Zie hierboven 
JMOC en dit laten 
samenvallen met de 
introductie van radar- en 
detectiesystemen 
Aanschaffen van grotere De Kustwacht heeft in het verleden testen gedaan met 
dronecapaciteit met sensoren verschillende types (kleine) drones. De ambitie om 
en directe verbinding met grotere onbemande vliegende capaciteit aan te 
JRCC schaffen voor bijvoorbeeld identificatie van 
radarcontacten is in 2021 niet vervuld 
Pijler 3 Aanschaffen van specifieke De apparatuur van dit systeem is geïntegreerd in de 
Verder bouwen aan receivers, zodat de eigen nieuwe radarmasten. Ook de eenheden van de 
een operationeel en eenheden continu zichtbaar Kustwacht worden uitgerust met dit systeem in 2022 
financieel duurzame zijn in het missiesysteem van waardoor deze ambitie gerealiseerd wordt 
Kustwacht JRCC 
Tabel 4: Ambities per strategische pijler en eventuele realisatie in 2021 
  
Pagina 23 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
Bijlage B: Begroting 
 
Deze bijlage maakt de wijzigingen van de begroting ten opzichte van jaarplan 2021 inzichtelijk. 
Daarnaast maakt het de realisatie en de afwijkingen ten opzichte van datzelfde jaarplan inzichtelijk. De 
uitgaven aan exploitatie en de uitgaven aan investeringen zijn apart transparant gemaakt. Tevens wordt 
in deze bijlage de bijdrage van de Landen aan het uitvoeringsjaar 2021 weergegeven. Alle genoemde 
bedragen in de tabellen van deze bijlage zijn in € * 1.000, tenzij specifiek anders benoemd. 
Exploitatie uitgaven 
 
Onderstaande tabel geeft in de tweede kolom de initiële raming conform jaarplan 2021 (Bijlage D, tabel 
3) weer. De derde kolom geeft de budgetstand per 31 december 2021 (na bijstellingen gedurende het 
jaar) weer. De vierde kolom toont de realisatie per 31 december 2021. De laatste kolom geeft het 
verschil aan per 31 december 2021 tussen het toegewezen budget en de daadwerkelijke realisatie. 
 
Raming (tabel 3 Budgetstand Realisatie Verschil Budget en 
Omschrijving
Jaarplan 2021) 31/12/2021 31/12/2021 Realisatie 31/12/2021
Formatie €                1 6.964 €          15.321 €        14.484 €                                   837
Formatie Militair Personeel €            5.362 €          3.473 €                               1.889
Formatie Lokaal Personeel €            8.211 €          9.562 €                             -1.351
Inhuur €            1.748 €          1.449 €                                  299
Overige Materiele Exploitatie €                       461 €            1 .362 €          1 .367 €                                      -5
Overige Personele Exploitatie €                   1.499 €                693 €              781 €                                   -88
Gereedstelling €                   2.120 €             1.951 €          1 .782 €                                   169
Instandhouding €                2 5.880 €          25.069 €        21.802 €                               3.267
Materieel €                23.410 €          23.349 €        20.519 €                               2.830
IT €                      966 €                901 €              725 €                                  176
Infra €                   1.504 €                819 €              558 €                                  261
Kostenbudget €                470 €              470 €                                   -
Totale exploitatie €                 46.924 €          44.866 €        40.686 €                               4.180
 
Tabel 7: Budget en realisatie over 2021 
 
Toelichting bij budgetstand per 31 december 2021: 
1. Het exploitatiebudget per 31 december is inclusief mutaties volgend uit 1e en 2e suppletoire 
begroting; 
2. De stand van het exploitatiebudget per 31 december is inclusief het budget voor het Lange Termijn 
Plan Personeel (LTP-P) en het budget voor het brede offensief tegen georganiseerde 
ondermijnende criminaliteit (BOTOC), dit budget wordt door Nederland bijgedragen; 
3. Het budget voor militair personeel is bijgesteld als gevolg van een verkeerde boeking in het 
verleden. Ten onrechte zijn destijds aanvullende pensioenkosten toegewezen in het budget van 
KWCARIB, deze boeking is inmiddels gecorrigeerd; 
4. De gemiddelde koers waarmee facturen zijn vereffend in 2021 komt per saldo nagenoeg overeen 
met de begrotingskoers. Hierdoor is in het uitvoeringsjaar sprake van een gering, te verwaarlozen, 
koopkrachtverlies; 
5. Voor valutakoersproblematiek zijn geen middelen toegewezen. In het jaarplan 2021 werd uitgegaan 
van een koerscompensatie van circa € 2,147 miljoen. 
 
  
Pagina 25 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
De onderrealisatie op Instandhouding is onder andere te verklaren door onderstaande punten: 
1. Een budget van € 1,00 miljoen voor het LTP-P is in september 2021 geboekt binnen de 
begroting. In 2021 is dit budget niet tot realisatie gekomen. Het budget zal aangewend worden 
om diverse tweede en derde orde effecten voor het nieuwe personeel te financieren. Dit geldt 
ook voor € 0,2 miljoen in het kader van BOTOC. 
2. Voor LVC (fixed en rotary wing) is een aantal omvangrijke facturen niet in 2021 betaald. De 
totale omvang hiervan bedraagt € 1,1 miljoen. 
3. Tot slot is de delta exploitatie die hoort bij de investering Waldetectiecapaciteit voor € 0,2 miljoen 
vroegtijdig toegevoegd aan de exploitatie. 
 
Voor bovenstaande zaken geldt dat het budget, bestemd voor deze uitgaven, op basis van 
bovenstaande onderbouwing ook in 2022 beschikbaar komt. Hiermee wordt het risico voorkomen op 
overrealisatie of verdringingseffecten als gevolg van bovenstaande vertraging. 
 
Instandhouding IT  
Dit betreft alle uitgaven gerelateerd aan telefonie, data, licenties en hard- en software. Een uitrol van 
mobiele telefonie is nog niet uitgevoerd in 2021 en veroorzaakte daardoor de onderrealisatie. De 
uitgaven zullen in 2022 alsnog worden gedaan. 
 
Instandhouding Infra  
Onder deze post zijn alle uitgaven gerelateerd aan het beschikbaar stellen en/of onderhouden van 
accommodatie en gebouwen opgenomen. De onderrealisatie is te wijten aan vertragingen in de 
projecten die in uitvoering zijn. Deze uitgaven zullen in 2022 alsnog worden gemaakt. 
 
Kostenbudget onderhoud  
Onder deze post is een deel van de totale kosten gerelateerd aan de onttrekkingen uit de magazijnen 
van Defensie opgenomen. CZSK heeft meerjarig € 0,35 miljoen kostenbudget gereserveerd voor de 
Kustwacht. Daarnaast is ten behoeve van de gebruikersvergoeding van gebouwen van Defensie € 0,12 
miljoen ingehouden. Dit bedrag is bestemd voor groot onderhoud van de gebouwen die in gebruik zijn 
door de Kustwacht. Het volledige kostenbudget is gerealiseerd. 
Investeringen  
 
Onder investeringen vallen de lopende investeringsprojecten en de projecten uit het LTP voor de 
nieuwbouw van infrastructuur en/of aanschaf dan wel vervanging van groot materieel. Door de 
ongelimiteerde eindejaarsmarge op het investeringsartikel van Defensie kan het niet gerealiseerde 
investeringsbudget worden meegenomen naar het volgende jaar. De bedragen in onderstaande tabel 
zijn genoteerd in miljoen €. 
 
Investeringen Budget Realisatie Verschil
Kader 2021 €                     32,7 €               28,8 €               3,9
Waldetectiecapaciteit €                     10,7 €                 5,3 €               5,4
LVC €                       - €                 - €               -
Voorjaarsnota 2019 €                       2 ,3 €                 - €               2,3
Diverse €                        0,7 €                 0,7 €               -
Tussentijdse herfasering €                       - €               22,8 €           -22,8
 
Tabel 8: Verantwoording realisatie investeringen 2021 
 
Afgelopen jaar vond een aanzienlijke herfasering plaats binnen het investeringsbudget. Met de 
gerapporteerde herfasering is in 2021 gezocht naar een passende aansluiting tussen het budget en de 
plannen. 
 
Pagina 27 van 30 
 

Kustwacht voor het Koninkrijk der Nederlanden in het Caribisch gebied  Jaarverslag 2021   
 
Nederland 
     Totaal niet in verdeelsleutel (Nederland) € 21.069 
     In verdeelsleutel (deel Nederland) (69% * 19.617) € 13.536 
                                                                         Totaal Nederland € 34.605 
 
 
Aruba, Curaçao en Sint Maarten 
     Aruba 11% * 19.617      € 2.158 
     Curaçao 16% * 19.617     € 3.139 
     Sint Maarten 4% * 19.617 €   785 
                                     Totaal Aruba, Curaçao en Sint Maarten € 6.081 
TOTAAL  € 40.686 
Tabel 10: Bijdragen van de vier landen in 2021 
 
 
Tabel 11: Procentuele verhoudingen van de totale bijdragen van de vier landen in 2021 
 
 
  
Pagina 29 van 30 
 

