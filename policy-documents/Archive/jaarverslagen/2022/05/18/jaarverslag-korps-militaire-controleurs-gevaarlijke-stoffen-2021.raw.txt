Ministerie van Defensie 
Jaarverslag 2021 
Korps Militaire Controleurs 
Gevaarlijke Stoffen 
1 

 
Inhoudsopgave 
Voorwoord 4 
1 Toezicht 2021 5 
 Vervoer gevaarlijke stoffen 5 
 Opslag en behandeling gevaarlijke stoffen 7 
 Milieuhandhaving 9 
 Invloed coronapandemie 10 
2 Hoofdlijnen uit het toezicht 11 
 Herprioriteringen 12 
 Ontwikkelingen in het domein 13 
 Samenwerking Toezichthouders 13 
Bijlage  16 
Grondslag en bevoegdheden KMCGS 16 
 
 
 
 
 
3 
 

 
1 Toezicht 2021 
 
 
Het KMCGS is, als een van de onafhankelijke toezichthouders van Defensie, belast met het 
toezicht op en de handhaving van het vervoer van gevaarlijke stoffen. Dit toezicht is 
vastgelegd in de Wet Vervoer Gevaarlijke Stoffen (WVGS), de Wet luchtvaart (WL) en de 
dienstvoorschriften die hierop van toepassing zijn. Verder is het KMCGS belast met de 
controle op de naleving van de dienstvoorschriften rond de opslag en behandeling van 
ontplofbare stoffen en voorwerpen, het merken van verpakkingen en munitie-artikelen en 
het interne vervoer op inrichtingen van Defensie. Tot slot is het KMCGS ook aangewezen voor 
de strafrechtelijke handhaving van milieuovertredingen op defensieterreinen en de nationale 
luchthavens. 
 
Voor het houden van toezicht beschikt de commandant KMCGS (C-KMCGS) over drie teams. 
Deze teams hebben ieder een andere taak of taakgebied, te weten: ‘Controle Vervoer 
Gevaarlijke Stoffen’ (CVGS), ‘Controle Opslag en Behandeling Gevaarlijke Stoffen’ (COBGS) en 
milieuhandhaving door de rechercheurs van ‘Team Milieuhandhaving’ (TMH). Met deze 
teams voert de C-KMCGS, de toezichthoudende en handhavende taken uit. 
 
In 2021 was het KMCGS niet volledig gevuld en was er sprake van een langdurige verminderde 
inzetbaarheid bij enkele functionarissen. Verder hebben er personele wisselingen 
plaatsgevonden. Twee nieuwe medewerkers kunnen nog niet volledig zelfstandig aan het 
werk, omdat zij eerst een aantal opleidingen moeten volgen en de nodige ervaring als 
controleur moeten opdoen. Het bovenstaande heeft uiteraard een nadelig effect op de 
beschikbare capaciteit. 
 
 Vervoer gevaarlijke stoffen 
 
In 2021 zijn er tijdens 97 toezicht- en controlemomenten in totaal 199 objecten gecontroleerd 
(bijvoorbeeld: vervoerseenheden of opslaglocaties waar gevaarlijke stoffen ‘in vervoer 
staan’). Daarvan bevatten 137 objecten gevaarlijke stoffen. Hierbij was er in 61 gevallen sprake 
van een overtreding van wet- en/of regelgeving. 
 
Het KMCGS heeft 32 keer nalevingshulp verleend (hierbij is de overtreding met behulp van de 
controleur opgeheven), 9 rapporten van bevindingen geschreven, 1 casus overgedragen aan 
de Inspectie Leefomgeving &Transport (IL&T) en 4 keer een proces-verbaal opgemaakt. De 
zaken waar proces-verbaal voor is opgemaakt, zijn in behandeling bij het Openbaar 
Ministerie (OM). Verder zijn er 16 toezichtbezoeken in het kader van Advies & Assistentie 
afgelegd en hebben de controleurs vervoer 3 keer een voorlichting gegeven. In tabel 1 wordt 
dit weergegeven. 
 
Bij nagenoeg alle defensieonderdelen komen alle overtredingen van Cat.1 (ernstig) tot en met 
Cat.3 (licht) voor. Ook in zee- en luchttransport komen overtredingen regelmatig voor. 
 
Voor het KMCGS is niet inzichtelijk wat de totale omvang van het vervoer van gevaarlijke 
stoffen door Defensie is. Het bovenstaande zegt dus alleen iets over vervoer dat 
daadwerkelijk door het KMCGS is gecontroleerd. 
 
 
  
5 
 

 
gestuurd. Naar aanleiding van dit rapport heeft DGLC een plan van aanpak opgesteld om de 
tekortkomingen op te lossen en in de toekomst te voorkomen. De opvolging en uitvoering 
van dit plan van aanpak wordt door het KMCGS gemonitord. 
 
In 2020 is het KMCGS gestart met de evaluatie van wet- en regelgeving met betrekking tot 
het vervoer van gevaarlijke stoffen door de lucht. Hierover is onder andere contact geweest 
met de Directie Juridische Zaken (DJZ), de jurist van de Militaire Luchtvaart Autoriteit (MLA), 
juristen van het Commando Luchtstrijdkrachten (CLSK), en andere betrokkenen. Deze 
evaluatie is in 2021 afgerond en voor commentaar aangeboden aan de MLA, hoofdjurist CLSK 
en de beleidsmedewerker Vervoer Gevaarlijke Stoffen van de Chef Defensiestaf (CDS). Het 
KMCGS heeft geen commentaar ontvangen. De volgende stap is om te bezien waar in de 
defensieorganisatie deze evaluatie het beste neergelegd kan worden, zodat eventuele 
wijzigingen in wet- en regelgeving geïnitieerd kunnen worden. 
 
In oktober 2021 heeft zich een incident voorgedaan met een militair voertuig dat onderweg 
was naar het buitenland en beladen was met munitie. Het KMCGS is samen met de IL&T 
betrokken geweest bij de afhandeling van dat incident. In de nasleep van dat incident zijn een 
aantal omissies/hiaten in wet- en regelgeving naar voren gekomen. Door het KMCGS wordt 
bekeken wat de gevolgen hiervan zijn. 
 
 Opslag en behandeling gevaarlijke stoffen 
 
In 2021 zijn er op 101 Defensiecomplexen (VIPS-complexen) 194 opslaglocaties gecontroleerd. 
Bij 64 van de 194 opslaglocaties was er sprake van een overtreding van de MP40-21. In tabel 2 
wordt dit weergegeven. Vanwege de coronacrisis en een gebrek aan capaciteit bij de sectie 
COBGS zijn er keuzes gemaakt. Sommige zaken zijn niet, of minder gecontroleerd. 
 
Aantal 
Onderdeel Aantal VIPS objecten Overtredingen 
opslaglocaties 
CLAS 8 50 7 
CLSK 4 28 12 
DOSCO 60 60 16 
KMAR 29 56 29 
Totaal 101 194 64 
 
Tabel 2 
 
De meest voorkomende overtredingen: 
 
- ontbreken van de geldende nota van instemming en/of ontbreken van een 
bedrijfsnoodplan; 
- ontbreken van de juiste kenmerking (gevarenklasse etiket/ pictogram); 
- opslag van munitie/vuurwerk waarvoor geen toestemming is, of opgeslagen hoeveelheid 
is groter dan toegestaan; 
- ontbreken of niet in orde zijn van overige documenten (bijvoorbeeld CA-verklaring of 
testverslag van alarminstallatie/elektrische installatie); 
- ontbreken van de juiste brandblusmiddelen, of de aanwezige brandblusmiddelen zijn niet 
(meer) gekeurd. 
 
Bij de controles van de opslag van de zogenaamde ‘wacht- en tasmunitie’ is gebleken dat 
deze op een enkele kleine overtreding na, over het algemeen in orde is. 
 
7 
 

 
opmaken van de CA-verklaring door de Militaire Commissie Gevaarlijke Stoffen (MCGS) 
kost ook capaciteit (die bij de MCGS beperkt is); 
- de coronacrisis heeft ook voor de nodige vertraging gezorgd, omdat buitenlandse 
demilitarisatiebedrijven (gedeeltelijk) stillagen. 
 
Naar aanleiding van een inspectie door IL&T in juli 2021 heeft deze een waarschuwingsbrief 
gestuurd aan C-DMunB. In de brief is aangegeven dat het DMunB in overtreding is en dat er 
gehandhaafd zal gaan worden als DMunB doorgaat met afvoeren. IL&T ziet Demil artikelen 
1
als afvalstoffen en om die af te kunnen voeren heeft Defensie een EVOA -vergunning nodig.  
 
Op basis van de waarschuwingsbrief heeft DMunB besloten geen Demil-artikelen meer af te 
voeren in afwachting van een besluit. Defensie verschilt vooralsnog van mening met IL&T 
over het feit dat Demil-artikelen gezien worden als afvalstoffen. Om te voorkomen dat er 
wederom een flinke vertraging in de afvoer van overtollige munitie ontstaat, moet er snel 
overeenstemming wordt bereikt met IL&T. Als een EVOA-vergunning benodigd is, moet deze 
ook snel aangevraagd worden. Defensie heeft al het nodige in stelling gebracht om in een 
periode van vijf jaar de overtollige munitievoorraden af te voeren. Het is niet wenselijk dat dit 
verschil van inzicht zorgt voor een significante vertraging in dat proces. 
  
 Milieuhandhaving 
 
Ook bij Team Milieuhandhaving (TMH) is er door de coronacrisis veel vanuit huis gewerkt. Een 
groot deel van de werkzaamheden bestond uit het beantwoorden van vragen op het gebied 
van milieu en het benodigde onderzoek om de vragen te kunnen beantwoorden. Opvallend 
was het aantal vragen dat ging over hoe om te gaan met in beslag genomen lachgas en/of 
vuurwerk. 
 
TMH heeft de controleurs CVGS en de controleurs COBGS, daar waar nodig, ondersteund bij 
het uitvoeren van controles in binnen- en buitenland. Ook is een aantal voorlichtingen 
gegeven aan de diverse krijgsmachtdelen. Het aantal groepen waaraan structureel 
voorlichting gegeven wordt, is uitgebreid. 
 
Al het vuurwerk dat door de KMar in beslag werd genomen, is opgehaald, verwerkt, 
opgeslagen en/of afgevoerd. Er was sprake van een toename van het aantal meldingen ten 
opzichte van 2020.  
 
TMH heeft samen met de Politieacademie een aantal trainingsdagen voor het personeel 
voorbereid. Deze trainingsdagen hadden als doel de werkwijze van het KMCGS verder te 
professionaliseren. Deze zijn dusdanig goed bevallen dat hier in 2022 een vervolg op komt. 
 
Als gevolg van de bezoeken aan een groot aantal brigades van de Koninklijke Marechaussee 
(KMar) eind 2019 en begin 2020 wisten de collega’s van de KMar het TMH steeds beter te 
vinden met vragen op het gebied van milieu. Hiermee heeft het TMH dus een goede invulling 
kunnen geven aan de functie van landelijke vraagbaak op het gebied van milieu. 
 
TMH heeft twee milieuonderzoeken volledig zelf uitgevoerd en heeft bij acht onderzoeken 
van de collega’s van de KMar ondersteuning geboden door de milieucomponent van die 
onderzoeken voor haar rekening te nemen. 
 
TMH heeft invulling gegeven aan de functie als contactpersoon met het OM. Het contact met 
het OM was goed. Medio 2021 zijn er een nieuwe Officier van Justitie (OvJ) en een nieuwe 
parketsecretaris gestart bij het OM (militaire zaken) in Arnhem. De nieuwe OvJ heeft een 
                                                
1
 Europese Verordening Overbrenging Afvalstoffen 
9 
 

 
2 Hoofdlijnen uit het 
toezicht 
 
 
Het KMCGS heeft in het afgelopen jaar geconstateerd dat het naleefgedrag op het gebied van 
het vervoer van gevaarlijke stoffen langzaam achteruit is gegaan. Dit heeft geresulteerd in 
meer overtredingen van wet- en regelgeving. De veiligheidssituatie op dit gebied wordt er 
dus niet beter op. Op het gebied van de opslag en behandeling van gevaarlijke stoffen is er 
een lichte verbetering waarneembaar. Een kanttekening bij deze waarnemingen is wel dat er 
door de coronapandemie geen goede vergelijking te maken is met voorgaande jaren (zonder 
COVID-19).  
 
De Defensieorganisatie kampt al geruime tijd met een fors personeelstekort. Ook in het 
vakgebied van gevaarlijke stoffen is er een tekort aan juist opgeleid en ervaren personeel. Het 
personeel dat werkzaam is in het vakgebied van gevaarlijke stoffen doet dat naar vermogen, 
en de wil om het goed te doen is absoluut aanwezig. Het spanningsveld tussen voldoen aan 
wet –en regelgeving, het beschikbare personeel, de aanwezige kennis en ervaring, de 
operationele druk en de ‘can-do’-mentaliteit die kenmerkend is voor Defensie, maakt echter 
dat de wet- en regelgeving toch regelmatig, soms bewust maar meestal onbewust, wordt 
overtreden. Overigens zijn er meerdere toezichthouders die constateren dat het 
personeelstekort de Defensieorganisatie voor uitdagingen stelt. In het document ‘Toezicht 
Defensie 2021 in vogelvlucht’ wordt er verder op het personeelstekort ingegaan. 
 
Het bewustzijn bij commandanten en hun staffunctionarissen ten aanzien van hun 
verantwoordelijkheden op het gebied van het vervoer, de opslag en de behandeling van 
gevaarlijke stoffen is weliswaar verbeterd, maar is nog niet voldoende. Medeoorzaak is dat de 
verantwoordelijkheden voor de uitvoering van wet- en regelgeving nog altijd relatief laag in 
de organisatie belegd zijn. Bewustwording is een langzaam proces. Gezien de frequente 
functiewisselingen bij Defensie zal de organisatie hier de nodige aandacht aan moeten blijven 
geven. Ook het bewustzijn van commandanten van de tekortkomingen in hun organisatie lijkt 
langzaam steeds meer aanwezig te zijn. Zo zien de meeste commandanten dat het tekort aan 
senioriteit (kaderleden met kennis en ervaring) hun voor uitdagingen stelt. 
 
Het veiligheidsbewustzijn van de defensieorganisatie lijkt langzaam te verbeteren, maar de 
organisatie is er nog niet. Als het KMCGS constateert dat het vervoer van gevaarlijke stoffen 
niet aan wet- en regelgeving voldoet, en de oorzaak blijkt niet incidenteel maar structureel 
van aard te zijn (er zijn bijvoorbeeld geen keuringscertificaten beschikbaar), legde de 
organisatie zich daar eerder niet gemakkelijk bij neer. Zij zocht dan naar wegen om het 
transport bij uitzondering of met een ontheffing toch door te kunnen laten gaan. We zien 
echter steeds vaker dat de organisatie deze inspanningen laat volgen door een meer 
structurele aanpak. Er wordt een zogenaamde ‘quick-win’-oplossing gezocht om het acute 
probleem op te lossen, zodat de bedrijfsvoering en/of operatie niet gefrustreerd wordt. 
Vervolgens wordt er gezocht naar een meer structurele oplossing voor de langere termijn. 
 
De bedrijfssoftware van Defensie, SAP, en de overgang/migratie naar die software zorgt voor 
de nodige uitdagingen en knelpunten op gebied van vervoer van gevaarlijke stoffen, maar 
ook op het gebied van de opslag en behandeling van gevaarlijke stoffen. Een zorg hierbij is 
dat ‘oude’ software, regelgeving en voorschriften niet meer actueel gehouden wordt, omdat 
de functionaliteit door SAP overgenomen gaat worden. Als er vertraging in dat proces 
optreedt, is er voor het personeel dat zich bezighoudt met het vervoer, de opslag en de 
behandeling van gevaarlijke stoffen niet de juiste informatie beschikbaar. Dit komt de 
veiligheid niet ten goede en kan tevens leiden tot overtredingen van wet- en regelgeving. 
11 
 

 
Naar aanleiding van een toezichtbezoek door de IMG aan het ‘Centraal Depot af te stoten 
kernmaterieel krijgsmacht’, locatie Soesterberg, heeft de IMG contact opgenomen met het 
KMCGS en is het KMCGS een onderzoek gestart. Dit onderzoek loopt nog. 
 
De 100%-inspectie van alle munitie-onderhoudsgebouwen en munitiewerkplaatsen is wel 
gestart in 2021, maar nog niet geheel afgerond. Het resterende deel wordt meegenomen in de 
planning voor 2022. 
 
Het voornemen tot een gezamenlijk onderzoek met IL&T naar de retourstromen van munitie 
heeft nog niet geleid tot een concrete uitvoering waar het KMCGS actief aan heeft 
deelgenomen. 
 
 Ontwikkelingen in het domein 
 
De eerdergenoemde TFL is in 2021 van start gegaan met als doel meer ‘track & control’ te 
krijgen op de problematiek rondom gevaarlijke stoffen. In eerste instantie ligt de focus op het 
vervoer van gevaarlijke stoffen door de lucht en over de weg. Later volgen ook de overige 
modaliteiten (spoor-, binnenwater- en zeevervoer) en uiteindelijk ook opslag en behandeling 
van gevaarlijke stoffen.  
 
Vanzelfsprekend kunnen niet alle issues tegelijkertijd opgepakt worden en moeten er keuzes 
gemaakt worden. Maandelijks komt het Regieteam bij elkaar en twee weken later vindt het 
Regieoverleg Gevaarlijke Stoffen plaats, waar ook het KMCGS en de Militaire Luchtvaart 
Autoriteit (MLA) aan deelnemen. 
 
 Samenwerking Toezichthouders 
 
Bij Defensie zijn verscheidene toezichthouders actief. Samen dragen zij bij aan goed 
werkgeverschap en het bevorderen van een veilige werkomgeving met goede 
arbeidsomstandigheden. De toezichthouders dragen -ieder vanuit de eigen expertise en 
portefeuille- bij aan goede zorg voor het personeel. Zij zien toe op de taakuitvoering en de 
naleving van wet- en regelgeving binnen Defensie en bieden inzicht in de actuele stand van 
zaken binnen de organisatie. Alle toezichthouders zijn onafhankelijk in hun oordeelsvorming 
en beschikken voor hun taakuitvoering over bijzondere bevoegdheden. 
De verschillende toezichthouders bij Defensie hebben zich in 2020 verenigd in het 
Toezichtberaad. Het KMCGS neemt actief deel aan dit Toezichtberaad. De toezichthouders bij 
Defensie houden toezicht op verschillende toezichtdomeinen. Rekening houdend met de 
eigen identiteit en onafhankelijkheid willen de toezichthouders op deze wijze hun krachten 
bundelen, met als doel de kwaliteit en de samenhang van het toezicht te versterken om het 
effect en de zichtbaarheid van het toezicht bij Defensie te vergroten. Daarbij wordt 
samengewerkt in de uitvoering van het toezicht als het gaat om de bredere thema’s in het 
toezicht, zoals onderzoek naar opleidingen bij Defensie of expertise inbrengen aan de 
voorkant van processen. Daarnaast wordt samengewerkt op de volgende vier gebieden: 
- het toezichtproces verbeteren op het gebied van: 
 methodologie; 
 redactie; 
 kwaliteits- en procesbeheersing; 
 communicatie; 
- de competentieopbouw verbeteren van onze medewerkers door onder andere 
gezamenlijk opleidingen te volgen; 
- kennis delen en versterken; 
13 
 

 
Overlegfora 
In 2021 heeft het KMCGS actief deelgenomen aan diverse overlegfora met interne en externe 
(keten)partners. 
 
- Toezichtberaad; 
- Regieoverleg Gevaarlijke Stoffen (ROGS); 
- Vakgroep overleg Toezicht Wegvervoer Gevaarlijke Stoffen van IL&T Rail & Weg 
Transport; 
- Handhavingsoverleg Vervoer Gevaarlijke Stoffen met ketenpartners onder leiding van 
IL&T; 
- Stuurgroep Integere Transportsector onder leiding van de Landelijke Eenheid, Dienst 
Infrastructuur van de politie; 
- Overleg met de Militaire Commissie Gevaarlijke Stoffen (MCGS); 
- Overleg met het OM, zowel algemeen als zaakinhoudelijk. 
  
15 
 

17 

