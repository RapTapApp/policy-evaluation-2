 
   
 
  
 
MINISTERRAAD 
 
 Kenmerk         :  4369676 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 17 november 2023  
in de Trêveszaal van het ministerie van Algemene Zaken, 
aangevangen 's morgens om 11.15 uur  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 3 november 2023 (nr.3786927 en 
nr.3787236)  
Vastgesteld. 
 
1b. P-Notulen van de vergadering van 3 november 2023 (nr.3787036)  
Vastgesteld. 
 
1c. P-Notulen van de vergadering van 3 november 2023 (nr.3787037)  
Vastgesteld. 
 
1d. P-Notulen van de vergadering van 3 november 2023 (nr.3787004)  
Vastgesteld. 
 
2. Buitenlands beleid 
a. Verdrag tussen het Koninkrijk der Nederlanden en Oekraïne inzake 
de uitwisseling en wederzijdse beveiliging van gerubriceerde 
gegevens (Minister van BZ) 
Het Verdrag heeft ten doel de beveiliging te waarborgen van nationale 
gerubriceerde gegevens die worden uitgewisseld tussen Nederland en 
Oekraïne. Het Verdrag regelt dat de informatie die onderling wordt 
uitgewisseld in beide landen een vergelijkbaar niveau van beveiliging krijgt. 
In het Verdrag zijn de veiligheidsprocedures en regelingen voor de 
beveiliging vastgelegd.  
 
Aangenomen. De minister van BZ zal het Verdrag met het oog op 
stilzwijgende goedkeuring om advies aanhangig doen maken bij de Afdeling 
advisering van de Raad van State. De raad stelt vast dat het Verdrag niet 
zal gelden voor Aruba, Curaçao en Sint Maarten en deze landen evenmin 
anderszins raakt in de zin van artikel 2, derde lid, van de Rijkswet 
goedkeuring en bekendmaking verdragen. 
 
b. Conclusies van de coördinatiecommissie d.d. 14 november 2023, 
nr.42 (Minister van BZ) 
 

 - 3 - MR 17 november 2023  
uitvoeren van het beleid tegen witwassen en terrorisme financiering. TFR 
zal op 30 december 2024 van toepassing worden. De implementatie van 
TFR hangt samen met de implementatie van de verordening Markten in 
cryptoactiva (MiCA; zie pt. 3b). 
 
Aangenomen. De minister van Financiën zal het voorstel om advies 
aanhangig doen maken bij de Afdeling advisering van de Raad van State. 
 
b. Uitvoeringswet verordening Markten in cryptoactiva (MiCA) (Minister 
van Financiën) 
Met dit wetsvoorstel geeft Nederland uitvoering aan de Europese 
verordening Markten in Crypto Activa (MiCA). Deze verordening stelt regels 
voor aanbieders van stablecoins en crypto-activadiensten ten aanzien van 
onder andere consumentenbescherming, het tegengaan van marktmisbruik 
en prudentiële eisen. MiCA zal op 30 december 2024 van toepassing 
worden, met uitzondering van de bepalingen die zien op stablecoins en e-
moneytokens, die al op 30 juni 2024 van toepassing worden. De 
verordening werkt rechtstreeks. Dit wetsvoorstel voorziet in specifieke 
handhavingsbevoegdheden voor de toezichthouders. De implementatie van 
MiCA hangt samen met de implementatie van de verordening betreffende 
bij geldovermakingen en overdrachten van bepaalde cryptoactiva te voegen 
informatie (TFR; zie pt. 3a). 
 
Aangenomen. De minister van Financiën zal het voorstel om advies 
aanhangig doen maken bij de Afdeling advisering van de Raad van State. 
 
4. Internetconsultaties 
a. Internetconsultatie inzake mogelijke wettelijke of alternatieve 
maatregelen om de bijdrage van financiële ondernemingen aan de 
klimaattransitie te versterken (Minister van Financiën)  
MR 27 oktober 2023, pt.17f3; MR 10 november 2023, pt.3a  
Aangehouden tot de volgende vergadering. 
 
b. Internetconsultatie inzake besluit implementatie richtlijn 
duurzaamheidsrapportering (Minister voor Rechtsbescherming) 
Het besluit dient ter implementatie van Richtlijn (EU) 2022/2464 van 14 
december 2022 over duurzaamheidsrapportering door ondernemingen 
(PbEU 2022, L 322). Deze richtlijn preciseert een bestaande plicht om te 
rapporten over duurzaamheid en breidt deze uit naar alle 
beursvennootschappen, grote banken en verzekeraars en andere grote 
vennootschappen. Deze rapportage betreft ecologische, sociale en 
werkgelegenheidszaken, de eerbiediging voor mensenrechten en bestrijding 
van corruptie en van omkoping. De richtlijn wordt gezamenlijk 
geïmplementeerd door de ministeries van J&V en Financiën.  
 
Aangenomen. De minister voor Rechtsbescherming zal het voorstel 
publiceren ter internetconsultatie. 
 
c. Internetconsultatie inzake wijziging Wet vrachtwagenheffing in 
verband met herziene Europese tolheffingsregels (Minister van I&W) 
Het betreft de implementatie van de gewijzigde Europese richtlijn 
betreffende het in rekening brengen van het gebruik van 
wegeninfrastructuur aan voertuigen (ook bekend als de Eurovignetrichtlijn). 
De belangrijkste wijziging is dat de tarieven mede worden gebaseerd op de 
 

 - 5 - MR 17 november 2023  
tenminste 1,5 Mton te verminderen. De opmerkingen van de Afdeling 
advisering van de Raad van State zijn verwerkt in de nota van toelichting. 
 
Aangenomen. De staatssecretaris van I&W zal het besluit doen vaststellen.  
 
6. Benoemingen 
a. Voordracht Korpschef Nationale Politie (Minister van J&V) 
De raad stemt in met de benoeming van J.C. Knol MA.  
 
b. Voordracht (her)benoeming leden Gezondheidsraad (Minister van 
VWS) 
De raad stemt in met de volgende benoemingen voor de Gezondheidsraad: 
 
- prof. dr. ir. I.A. Brouwer 
- dr. E.M. Bunnik 
- dr. R. Crutzen 
- prof. dr. M.B.M. van Duursen 
- dr. R.W.L. Godschalk 
- prof. dr. L. van de Grift 
- drs. W.M.L.G. Gubbels-van Hal 
- prof. dr. L. Henneman 
- prof. dr. M.A.J. Huijbrechts 
- prof. dr. M.F. Schim van der Loeff 
- prof. dr. mr. M.P. Sombroek 
 
De raad stemt in met de volgende herbenoemingen voor de 
Gezondheidsraad: 
 
- dr. ir. L.A. Afman 
- mr. dr. Y. Drewes 
- prof. dr. H.F.L. Garretsen 
- prof. dr. ir. E. Kampman 
- dr. A. Krom 
- prof. dr. ir. E. Lebret 
- dr. M.M.G. Leeflang 
- prof. dr. C.J.W. Leget 
- dr. K.D. Lichtenbelt 
- dr. C.R. Lincke 
- prof. dr. J. Oosterlaan 
- prof. dr. K. Postema 
- dr. G.B.G.J. van Rooy 
- prof. dr. D. Ruwaard 
- dr. S. Schoenmakers 
- prof. dr. J.M.G.A. Schols 
- prof. dr. J.W.R. Twisk 
- prof. dr. C.A. Uyl-de Groot 
- prof. dr. S. van de Vathorst 
- prof. dr. C. Wagner 
 
7. WRR-rapport nr. 108 ‘Grip. Het maatschappelijk belang van persoonlijke 
controle.’ (Minister-president, minister van AZ) 
In dit rapport laat de Wetenschappelijke Raad voor het Regeringsbeleid (WRR) op 
basis van gedragswetenschappelijk onderzoek zien dat de combinatie van veel 
onzekerheid en weinig grip op het eigen leven diverse nadelige gevolgen heeft. 
De WRR nodigt met dit rapport beleidsmakers uit vanuit grip naar beleid te kijken 
en te bezien hoe de overheid burgers meer persoonlijke controle kan geven, 
 

 - 7 - MR 17 november 2023  
dat het aanwijzen van circusdiersoorten op ministerieel niveau gebeurt. Het 
besluit is voorgehangen bij de Eerste en Tweede Kamer. De voorhang heeft niet 
geleid tot wijzigingen. 
 
Aangenomen. De minister van LNV zal het voorstel om advies aanhangig doen 
maken bij de Afdeling advisering van de Raad van State.  
 
11. Ontwerpbesluit Besluit donorgegevens kunstmatige bevruchting (Bdkb) 
(Minister van VWS) 
Het Besluit donorgegevens kunstmatige bevruchting (Bdkb) wordt op een aantal 
punten aangepast. Met de wijziging van de Wet donorgegevens kunstmatige 
bevruchting (Wdkb) is voorzien in een regeling om op landelijk niveau te borgen 
dat de geslachtscellen van een donor bij de behandeling van een maximaal 
aantal vrouwen wordt gebruikt. Het besluit stelt dit aantal op 12. Het staat de 
donor vanzelfsprekend vrij te bepalen dat in zijn geval een lager maximumaantal 
geldt. Met de wijziging van de Wdkb is in artikel 2 Wdkb tevens de verplichting 
voor klinieken om medische gegevens bij het College donorgegevens 
kunstmatige bevruchting te registreren geschrapt. Dientengevolge kan de nadere 
uitwerking in artikel 2 Bdkb van het begrip 'medische gegevens' ook worden 
geschrapt. Met het ontwerpbesluit wordt ook artikel 4 Bdkb opnieuw vastgesteld. 
In dit artikel is bepaald welke gegevens een donorkind bij de indiening van een 
verzoek tot verstrekking van gegevens van de donor moet overleggen. Dit artikel 
strookt niet meer met de huidige praktijk. Tot slot wordt geregeld welke 
gegevens dienen te worden overlegd bij een verzoek tot verstrekking van de 
persoons-identificerende gegevens van andere nakomelingen van dezelfde donor. 
Hier geldt hetzelfde als bij een verzoek tot verstrekking van gegevens van de 
donor. 
 
Aangenomen. De minister van VWS zal het voorstel om advies aanhangig doen 
maken bij de Afdeling advisering van de Raad van State. 
 
12. Besluit tot wijziging van het Besluit van 15 december 2022 tot 
vaststelling wettelijke rente (aanpassing wettelijke rente) (Minister voor 
Rechtsbescherming) 
Dit besluit regelt de wijziging van het Besluit vaststelling wettelijke rente in 
verband met de periodieke herberekening van de wettelijke rente. De wettelijke 
rente wordt op grond van artikel 120, eerste lid, van Boek 6 BW bij algemene 
maatregel van bestuur vastgesteld. Het rentepercentage wordt halfjaarlijks 
herberekend. De wettelijke rente wordt berekend door de stand van de 
basisherfinancieringsrente van de ECB op 31 oktober c.q. 30 april te verhogen 
met 2,25 procentpunt en de uitkomst af te ronden. Als de uitkomst op het 
peilmoment afwijkt van de wettelijke rentestand op dat moment dient 
aanpassing plaats te vinden. In verband met de recente verhogingen door de 
ECB van de basisherfinancieringsrente naar 4,5% leidt deze berekening ertoe dat 
per 1 januari 2024 de wettelijke rente dient te worden verhoogd van 6% naar 
7%. 
 
Aangenomen. De minister voor Rechtsbescherming zal het voorstel om advies 
aanhangig doen maken bij de Afdeling advisering van de Raad van State. 
 
13. Conclusies onderraden en ministeriële commissies d.d. 14 november 
2023 
a. NVR-OEK 
Vastgesteld. 
 
a4. Financiering accountability Oekraïne (Minister van BZ) 
 

 - 9 - MR 17 november 2023  
4.  Stand van zaken hoofdlijnenbesluit Schiphol (Minister van I&W) 
Op 24 juni 2022 heeft het kabinet het Hoofdlijnenbesluit Schiphol 
genomen om te werken aan een nieuwe balans tussen het belang van 
een internationale luchthaven voor Nederland en de kwaliteit van de 
leefomgeving, specifiek voor omwonenden. Met deze brief is de 
Kamer geïnformeerd over het opschorten van spoor 1 van de 
effectuering van het Hoofdlijnenbesluit Schiphol, naar aanleiding van 
stellingname van de Europese Commissie. De opschorting betekent 
dat het anticiperend handhaven per 31 maart 2024 niet zal worden 
beëindigd en de experimenteerregeling niet vanaf deze datum in 
werking zal treden. 
 
Aangenomen. De minister van I&W heeft een brief aan de Tweede 
Kamer gestuurd. 
 
14. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
15. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b.  Niet openbaar 
c.  Openbare agenda’s bewindspersonen 
d.  Europese besluitvorming inzake toelating glyfosaat 
XX. Besluitenlijst 
 
 
 
 

