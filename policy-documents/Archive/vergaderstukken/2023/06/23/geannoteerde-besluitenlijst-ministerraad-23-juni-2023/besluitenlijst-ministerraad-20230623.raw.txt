 
   
 
  
 
MINISTERRAAD 
 
 Kenmerk         :  4336313 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 23 juni 2023  
in de Trêveszaal van het ministerie van Algemene Zaken, 
aangevangen 's morgens om 11.30 uur  
_______________________ 
 
 
0. Vaststelling agenda 
Vastgesteld. 
 
1. Hamerstukken 
a. Besluit houdende de intrekking van het Warenwetbesluit 
Visserijproducten, slakken en kikkerbillen en wijziging van enkele 
andere Warenwetbesluiten (Minister van VWS)  
Het Warenwetbesluit Visserijproducten, slakken en kikkerbillen is overbodig 
geworden en daarom is besloten deze amvb in te trekken. De nog 
resterende relevante bepalingen worden toegevoegd aan het 
Warenwetbesluit informatie levensmiddelen en het Warenwetbesluit 
Gereserveerde aanduidingen. Daarnaast worden enkele taalkundige 
onvolkomenheden in het Warenwetbesluit attractie- en speeltoestellen 
2023 hersteld. 
 
Aangenomen. De minister van VWS zal het besluit om advies aanhangig 
doen maken bij de Afdeling advisering van de Raad van State.  
 
b. Wijziging Besluit gezondheidszorgpsycholoog en Besluit 
psychotherapeut (Minister van VWS) 
Personen die voldoen aan de opleidingseisen kunnen worden ingeschreven 
in het BIG-register voor een op grond van artikel 3 Wet BIG gereguleerd 
beroep. De opleidingseisen voor de beroepen gezondheidszorgpsycholoog 
en psychotherapeut zijn vastgelegd in het Besluit 
gezondheidszorgpsycholoog en het Besluit psychotherapeut.  
De voorgestelde wijzigingen van deze besluiten zien op:  
1. Een aanvulling van de kwaliteitseisen voor de opleidingen. Dit om de 
onduidelijkheid weg te nemen die is ontstaan over de vereisten die van 
overheidswege gelden als minimumkader voor de kwaliteit van de 
opleidingen tot gezondheidszorgpsycholoog en psychotherapeut en de wijze 
van toetsing hierop. Ook wordt beoogd hiermee tegemoet te komen aan de 
behoefte van het veld aan aanvullende normen ter kwaliteitsborging en een 
belangrijke stap gezet richting aansluiting bij verschillende op 
onderwijsterrein gebruikelijke kwaliteitsnormen.  
2. Een verankering van de adviesrol die de Federatie van 
Gezondheidszorgpsychologen en Psychotherapeuten in de praktijk reeds 
heeft in het kader van de vraag of een instelling kan worden aangewezen 
als opleidingsinstelling die een opleiding tot gz-psycholoog of 
psychotherapeut mag verzorgen. Hiermee wordt, mede in lijn met een 
 

 - 3 - MR 23 juni 2023  
b. Buitenlands beleid en internationale missies 
Aan de orde geweest. 
 
4. Benoemingen 
a. Voordracht herbenoeming raadsleden bij Adviesraad Migratie 
(Staatssecretaris van J&V) 
De raad stemt in met de herbenoeming van mr. M. Chébti en mr. dr. H. 
Fernandes Mendes als lid van de Adviesraad Migratie. 
 
b. Herbenoemingen Raad van deskundigen voor de nationale 
meetstandaarden (Minister van EZK) 
De raad stemt in met de volgende herbenoemingen voor de Raad van 
deskundigen voor de nationale meetstandaarden: 
- dr. J.B. van de Kamer  
- prof. dr. ir. F.B.J. Leferink  
- dr. ir. M.C.A.M. Peters  
- prof. dr. H. Haitjema  
 
c. Benoeming leden Raad voor de rechtspraak (Minister voor 
Rechtsbescherming) 
De raad stemt in met de benoeming van drs. C. Euving MBA en A. Kerkvliet 
RE RA als lid van de Raad voor de rechtspraak.  
 
5. Brief aan de Staten-Generaal inzake toetsingskader risicoregeling lening 
kapitaaldienst begroting 2023 Sint Maarten via lopende inschrijving 
(Staatssecretaris van BZK) 
Conform het beleidskader risicoregelingen vindt besluitvorming over een nieuwe 
risicoregeling (garantie, lening en achterborgstelling) en/of aanpassing van een 
bestaande risicoregeling plaats aan de hand van het "toetsingskader 
risicoregelingen". Op 10 mei adviseerde het Cft dat Sint Maarten op grond van 
artikel 16 van de Rft kan overgaan tot het aantrekken van de conform de 
Begroting 2023 voorgenomen leningen. In het toetsingskader is voorzien dat 
Nederland op basis van de in de Rijkswet financieel toezicht opgenomen 
zogenaamde lopende inschrijving een annuïtaire lening verstrekt ter grootte van 
ANG 60,9 mln. met een looptijd van 20 jaar aan Sint Maarten ter financiering van 
investeringen zoals die zijn opgenomen in de Begroting 2023 van het land. 
 
Aangenomen. De minister van BZK zal de brief aan de Staten-Generaal sturen.  
 
6. Brief aan de Tweede Kamer inzake maatregelen voor versneld 
duidelijkheid ouders (Staatssecretaris van Financiën (Toeslagen en Douane)) 
In de aanbiedingsbrief bij de 14e voortgangsrapportage hersteloperatie toeslagen 
heeft het kabinet aangekondigd een aantal versnellingsmaatregelen te verkennen 
om gedupeerde ouders van de kinderopvangtoeslagaffaire versneld duidelijkheid 
te geven. Deze maatregelen worden in voorliggend Kamerbrief uitgewerkt. Het 
voorstel bestaat uit een pakket aan maatregelen die zien op het inrichten van 
een alternatieve schaderoute na de integrale beoordeling, het versnellen van de 
bezwaarprocedures en het verbeteren van de dossierverstrekking.   
 
Aangenomen. De staatssecretaris van Financiën (T&D) zal de brief aan de 
Tweede Kamer sturen.  
 
 

 - 5 - MR 23 juni 2023  
voor Caribisch Nederland hebben opgesteld. Een van de instrumenten 
die hierbij wordt toegepast is het principe van comply or explain. In 
deze kabinetsreactie wordt verder ingegaan op een verdere invulling 
en toepassing van het principe van comply or explain. Het 
belangrijkste uitgangspunt van comply or explain is dat alle 
beleidsintensiveringen en de daaruit voortvloeiende wetgeving en/ of 
financiële consequenties van toepassing (zullen) zijn voor Caribisch 
Nederland, tenzij er redenen zijn om dat niet te doen. Dit betekent 
dat de omstandigheden maatwerk vragen, om hiermee alsnog het 
gewenste resultaat te bereiken in Caribisch Nederland. Een 
aandachtspunt bij toepassing is de uitvoeringskracht. In de 
bestuurlijke afspraken worden afspraken gemaakt met de openbare 
lichamen over welke verdere stappen richting duurzame versterking 
van de uitvoeringskracht gezet gaan worden. Daarnaast vindt 
onderzoek plaats naar de eilandelijke taken en de financiële middelen 
die de openbare lichamen daarvoor hebben. 
 
Aangenomen. De staatssecretaris van BZK zal de brief aan de Tweede 
Kamer sturen. 
 
b. RFEI 
Vastgesteld. 
 
1.  Perspectief op de economie (Minister van EZK) 
Aangehouden tot de volgende RFEI. 
 
2.  Europese wetgeving Internationaal Maatschappelijk 
Verantwoord Ondernemen (IMVO) (Minister voor BHOS) 
Aangehouden tot de volgende RFEI. 
 
3.  Kabinetsreactie Rapport Raad voor de Toekomst – ‘Duurzaam 
Durven Denken’ (Minister van EZK) 
De minister van EZK is gezamenlijk met de minister van Financiën 
fondsbeheerder van het Nationaal Groeifonds (NGF). Om uitvoering te 
geven aan de motie Klaver/Segers om de stem van jongeren beter te 
betrekken bij het NGF, is gekozen om de Raad voor de Toekomst op 
te laten richten door de SER. De Raad heeft het rapport 'Duurzaam 
Durven Denken' gepubliceerd, waarbij wordt gereflecteerd op de 
doelstelling van het NGF, de beoordelingscriteria, intergenerationele 
solidariteit en kansrijke investeringsthema's voor jongeren. In de 
kabinetsreactie gaat de Raad in op de aanbevelingen. 
 
Aangenomen. De minister van EZK zal de brief aan de Tweede Kamer 
sturen. 
 
c. MCKE 
Vastgesteld. 
 
1.  Ontwerp-vaststellingsbesluit Groningenveld 2023-2024 
(Staatssecretaris van EZK) 
Jaarlijks neemt de staatssecretaris van EZK een besluit over de 
hoogte en de wijze van gaswinning uit het Groningenveld. Dit betreft 
het ontwerpbesluit voor gasjaar 2023-2024. Voor 1 oktober 2023 zal 
het definitieve besluit worden genomen. 
 

 - 7 - MR 23 juni 2023  
Energie- en Klimaatplan (INEK) in concept aanleveren bij de Europese 
Commissie. De INEK, die in 2019 aan de Europese Commissie is 
aangeboden, bevat de hoofdlijnen van het klimaat- en energiebeleid 
van de lidstaten voor de jaren 2021 – 2030, inclusief het beleid dat 
volgt uit Europese verplichtingen. Op uiterlijk 30 juni 2024 moet de 
definitieve update van het INEK worden ingediend.  
In het beleidsmatig deel van de INEK wordt ingegaan op de 
doelstellingen van het beleid (hoofdstuk 2) en de bijbehorende 
beleidsmaatregelen (hoofdstuk 3). In het analytisch deel worden de 
ontwikkelingen in Nederland ten aanzien van de vijf Europese 
energiedimensies beschreven (hoofdstuk 4) en de effecten van het 
beleid (hoofdstuk 5). 
 
Aangenomen. De minister voor K&E zal de brief aan de Tweede Kamer 
sturen. 
 
5.  Kamerbrief uitvoering Internationale Klimaatstrategie (Minister 
voor BHOS) 
Deze Kamerbrief gaat in op de doelstellingen en uitvoering van de 
Internationale Klimaatstrategie conform de toezegging gedaan tijdens 
het Commissiedebat d.d. 30 maart 2023. 
 
Aangenomen. De minister voor BHOS zal de brief aan de Tweede 
Kamer sturen. 
 
6. Aanbieding concept Landbouwakkoord en vervolgtraject 
(Minister van LNV) 
De gesprekken tussen de minister van Landbouw, Natuur en 
Voedselkwaliteit met de provincies, landbouwpartijen, 
natuurorganisaties en markt en ketenpartijen, om te komen tot een 
landbouwakkoord zijn beëindigd. In de Kamerbrief informeert de 
minister van LNV over het proces, biedt MLNV het conceptakkoord 
aan en beschrijft hij het vervolgtraject. 
 
Aangenomen. De minister van LNV zal de brief aan de Staten-
Generaal sturen. 
 
11. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Wijziging van de Huisvestingswet 2014 naar aanleiding van de 
evaluatie van de herziene Huisvestingswet 2014 (36190) 
 
b. Debat over opnamestops en lange wachttijden bij en het sluiten 
van spoedeisende hulpposten d.d. 22 juni 2023 
 
c. Commissiedebat Artikel 100-bijdrage aan EUFOR Althea d.d. 21 
juni 2023 
 
d. Wet aanvullende regelingen hersteloperatie toeslagen d.d. 12 juni 
2023 
 
e. Tweeminutendebat Fraudesignaleringsvoorziening d.d. 22 juni 
2023 
 
f. Tweeminutendebat Uitvoering onderzoek naar rechtmatig en 
behoorlijk gebruik van afkomst-en seksegerelateerde indicatoren 
d.d. 22 juni 2023 
 
 

