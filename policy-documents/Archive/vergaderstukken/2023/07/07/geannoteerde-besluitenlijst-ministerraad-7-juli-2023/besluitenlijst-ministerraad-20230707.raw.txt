 
   
 
  
 
MINISTERRAAD 
 
 Kenmerk         :  4338536 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 7 juli 2023  
in de Trêveszaal van het ministerie van Algemene Zaken, 
aangevangen 's morgens om 11.30 uur  
  
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 16 juni 2023 (nr.3784756)  
Vastgesteld. 
 
2. Hamerstukken 
a. Besluit Vrachtwagenheffing (Minister van I&W) 
In 2022 heeft de Eerste Kamer ingestemd met de Wet vrachtwagenheffing, 
waarvan in januari 2023 de eerste artikelen in werking zijn getreden, zodat 
met de realisatie van het stelsel kon worden gestart. De planning is erop 
gericht dat de vrachtwagenheffing in 2026 van start gaat. Het Besluit 
vrachtwagenheffing richt zich op het operationaliseren van het 
heffingsstelsel, namelijk door nadere regels te stellen waarmee een 
uitvoerbaar en werkend systeem voor vrachtwagenheffing ontstaat. 
In het Besluit worden regels gesteld over: 
- ontheffingen van vrachtwagens; 
- voertuigdocumenten die nodig zijn voor het sluiten van een 
dienstverleningsovereenkomst; 
- persoonsgegevens die worden verwerkt in het kader van de 
vrachtwagenheffing; 
- toezicht op de naleving van vrachtwagenheffing. 
 
Aangenomen. De minister van I&W zal het besluit om advies aanhangig 
doen maken bij de Afdeling advisering van de Raad van State. 
 
b. Wijziging van het Waterschapsbesluit in verband met het 
actualiseren van de regels over beleidsvoorbereiding en 
verantwoording en het invoeren van de 
rechtmatigheidsverantwoording voor waterschappen (Minister van 
I&W) 
De wijziging van het Waterschapsbesluit betreft hoofdstuk 4 
(beleidsvoorbereiding en verantwoording) en hoofdstuk 5 (de 
accountantscontrole). Aanleiding is het streven om het Waterschapsbesluit 
zoveel mogelijk in de pas te laten lopen met het Besluit begroting en 
verantwoording provincies en gemeenten, dat vergelijkbare regels bevat 
voor provincies en gemeenten. Ook vindt een algemene actualisatie plaats 
naar aanleiding van ontwikkelingen van de afgelopen jaren, zoals de 

 - 3 - MR 7 juli 2023  
Aangenomen. De minister van BZ zal het voorstel om advies aanhangig 
doen maken bij de Afdeling advisering van de Raad van State. 
 
b. Conclusies van de coördinatiecommissie d.d. 4 juli 2023, nr.26 
(Minister van BZ) 
De conclusies ten aanzien van de volgende onderwerpen zijn vastgesteld: 
1 BNC-fiches  
1.1 Fiche 1: Herziening Richtlijn naleving vlaggenstaatverplichtingen 
1.2 Fiche 2: Herziening verordening Europees Agentschap voor  
        Maritieme Veiligheid  
1.3 Fiche 3: Herziening Richtlijn havenstaatcontroles  
1.4 Fiche 4: Herziening Richtlijn Maritiem Ongevallenonderzoek  
1.5 Fiche 5: Herziening Richtlijn Scheepsverontreiniging  
1.6 Fiche 6: Verordening bescherming volwassenen en Raadsbesluit 
         tot toetreding tot het Haags Volwassenenbeschermingsverdrag 
2 Informele bijeenkomst van milieuministers d.d. 10 en 
         11 juli 2023  
2.1 Naar een geïntegreerd beheer van bodem, water, bossen en  
         biodiversiteit  
2.2  Van bron tot zee. Maatregelen om zwerfvuil op zee te  
         verminderen  
2.3 Inzet van hernieuwbare energiebronnen. Het noodzakelijke  
         evenwicht bij de implementatie met territoriaal beheer en de  
         bescherming en het behoud van de biodiversiteit  
2.4  Verwachtingen voor UNFCCC COP28: de laatste kans om het 
         doel van 1,5ºC binnen bereik te houden  
2.5  Effectiever communiceren over de kansen van de klimaat- en         
energieagenda  
2.6  Bijdrage van de energiesector aan UNFCCC COP28  
3 Raad Algemene Zaken d.d. 10 juli 2023  
3.1 Tussentijdse evaluatie van het Meerjarig Financieel Kader 
         2021-2027  
3.2 Prioriteiten van het Spaanse voorzitterschap  
3.3 Evaluatie jaarlijkse rechtsstaatsdialoog  
3.4 Rechtstaatsrapport 2023  
3.5 Diversen: Toekomst van Europa  
3.6 Diversen: Interinstitutioneel Ethiekorgaan  
3.7 Lunch Strategic Foresight  
4 Informele Raad Vervoer, Telecommunicatie en Energie 
         d.d. 11 en 12 juli 2023  
4.1 Open Strategische Autonomie in relatie tot de energiemarkt  
5 Eurogroep d.d. 13 juli 2023  
5.1 Begrotingsbeleid in de eurozone  
5.2 Stand van zaken internationale rol van de euro  
5.3 Digitale euro - voortgang project  
5.4 Toekomst van Europese financiële en kapitaalmarkten  
6 Ecofinraad d.d. 14 juli 2023  
6.1 Nieuwe eigen middelen  
6.2 Financiële steun aan Oekraïne in het kader van de tussentijdse 
         herziening van het MFK  
6.3 Herziening Europees begrotingsraamwerk  
6.4 Hervorming van de douane: De douane-unie op een hoger  
         niveau brengen  
6.5 Ecofinraad werkprogramma  
6.6 Herverdeling van heffingsrechten (Pijler 1)  
6.7 Europees Semester 2023  
6.8 Uitvoeringsbesluit van de Raad onder de herstel- en  
         veerkrachtfaciliteit (HVF)  
6.9 Voorbereiding van de 3e bijeenkomst van de ministers van 
         Financiën en de presidenten van de centrale banken van de  

 - 5 - MR 7 juli 2023  
b. Internetconsultatie voor de Wijziging van de Algemene wet 
bestuursrecht in verband met de invoering van beroep bij de 
Afdeling bestuursrechtspraak van de Raad van State tegen 
luchthavenverkeer-, luchthavenindeling, en luchthavenbesluiten 
met betrekking tot de luchthavens Schiphol, Lelystad en Rotterdam 
en de militaire luchthaven Eindhoven en van de Wet luchtvaart in 
verband met de van toepassingsverklaring van afdeling 3.4 van de 
Algemene wet bestuursrecht op besluiten met betrekking tot de 
luchthaven Schiphol, de luchthavens van nationale betekenis met 
militaire luchthavens (Minister van I&W)  
Aangehouden tot de volgende vergadering. 
 
c. Internetconsultatie van het wetsvoorstel verbetering zekerheid 
flexibele arbeidskrachten (Minister van SZW) 
Het wetsvoorstel verbetering zekerheid flexibele arbeidskrachten bevat 
verschillende maatregelen op het terrein van tijdelijke arbeid, oproeparbeid 
en uitzendarbeid om flexibele werknemers meer zekerheid over werk en 
inkomen te geven en concurrentie op arbeidsvoorwaarden te voorkomen. 
Uitgangspunt daarbij is ten eerste dat bij structureel werk een vast contract 
hoort. Ten tweede dient er voor flexibele werknemers meer zekerheid te 
komen over het inkomen en het rooster. Dit wetsvoorstel maakt deel uit 
van het op 3 april 2023 gepresenteerde arbeidsmarktpakket met 
samenhangende maatregelen voor meer zekerheid voor werkenden en 
meer wendbaarheid voor ondernemers.  
 
Aangenomen. De minister van SZW zal het voorstel publiceren ter 
internetconsultatie. 
 
d. Internetconsultatie van het conceptwetsvoorstel tot verlenging van 
de werkingsduur van de Wet inkomensvoorziening oudere 
werklozen (IOW) (Minister van SZW)  
De Wet inkomensvoorziening oudere werklozen (IOW) biedt personen na 
afloop van een WW-uitkering of loongerelateerde WGA-uitkering, en die bij 
aanvang van de werkloosheid 60 jaar en 4 maanden of ouder zijn, 
inkomensondersteuning op sociaal-minimumniveau tot de AOW-leeftijd. 
Onder de huidige wet zou er vanaf 2026 geen nieuwe instroom meer zijn in 
de IOW, omdat alleen personen uit de doelgroep die voor 1 januari 2024 
werkloos of arbeidsongeschikt worden, na afloop van de WW- of WGA-
uitkering aansluitend kunnen instromen in de IOW. Dit wetsvoorstel regelt 
de verlenging van de werkingsduur van de IOW met 4 jaren. Dit betekent 
dat personen die voor 1 januari 2028 werkloos worden na afloop van de 
WW- of WGA-uitkering in kunnen stromen in de IOW. Dit wetsvoorstel 
maakt deel uit van het op 3 april 2023 gepresenteerde arbeidsmarktpakket 
met samenhangende maatregelen voor meer zekerheid voor werkenden en 
meer wendbaarheid voor ondernemers. 
 
Aangenomen. De minister van SZW zal het voorstel publiceren ter 
internetconsultatie. 
 
e. Internetconsultatie ontwerpbesluit tot wijziging van het Besluit 
Wfsv teneinde de uitzondering op de herzieningssituatie voor de 
lage premie ten gunste van het Algemeen Werkloosheidsfonds te 
verbreden (Minister van SZW)  
Dit ontwerpbesluit verbreedt de mogelijkheden tot overwerk binnen het 
vaste contract. Werkgevers mogen momenteel werknemers met een vast 
contract maximaal 30% laten overwerken onder de lage WW-premie. 
Wanneer dit meer dan 30% is, moet de werkgever dit percentage herzien 

 - 7 - MR 7 juli 2023  
Naleving van een alcoholverbod kan hierdoor beter worden gemonitord, zonder 
dat de betrokkene zich daarvoor steeds voor controle hoeft te melden voor 
bloed- of urinecontrole. 
 
Aangenomen. De minister van J&V zal het voorstel om advies aanhangig doen 
maken bij de Afdeling advisering van de Raad van State. 
 
9. Brief aan de Tweede Kamer inzake kabinetsreactie op het rapport ‘Elke 
regio telt!’ (Minister van BZK) 
Het rapport wijst op de noodzaak om in Rijksbeleid meer aandacht te geven aan 
regio's die op afstand van de economische kerngebieden liggen. De raden doen 
drie hoofdaanbevelingen: 
- Herijk de reguliere beleids- en investeringslogica van het Rijk; 
- Investeer in langjarige programma's voor regionaal economische 
ontwikkeling; 
- Werk aan een vitale relatie tussen regio en Rijksoverheid. 
Het kabinet wil een volgende, meer inhoudelijke kabinetsreactie samen met 
medeoverheden en andere betrokkenen opstellen. In deze eerste kabinetsreactie 
wordt daarom een eerste appreciatie op hoofdlijnen gegeven. De nadruk ligt 
hierin vooral op wat en hoe het kabinet anders wil gaan doen en de 
uitgangspunten en acties die het kabinet, zonder uitputtend te willen zijn, alvast 
wil agenderen voor het gezamenlijk vervolgtraject richting de inhoudelijke 
reactie. 
 
Aangenomen. De minister van BZK zal de brief aan de Tweede Kamer sturen. 
 
10. Besluit houdende vaststelling van regels inzake de erkenning van 
bedrijfs- en organisatiemiddelen en bijbehorende diensten (Besluit 
bedrijfs- en organisatiemiddel Wdo) (Staatssecretaris van BZK)  
Zie MR 30 juni 2023, pt.8 
De Wet digitale overheid (Wdo) is aangenomen door de Eerste Kamer op 21 
maart jl. De Wdo maakt het mogelijk om publieke en private inlogmiddelen voor 
bedrijven toe te laten om in te loggen bij overheidsdienstverleners. Bedrijven 
kunnen daarmee kiezen welk middel zij gebruiken. De huidige afhankelijkheid 
van één inlogmiddel (DigiD) wordt hiermee opgelost. Dit besluit regelt de eisen 
aan inlogmiddelen voor bedrijven. De Wdo bepaalt dat in uitvoeringsregelgeving 
eisen worden gesteld aan aanbieders van deze inlogmiddelen. Door die eisen zijn 
inlogmiddelen veilig en worden de gegevens van bedrijven goed beschermd. Het 
aangeboden besluit bevat deze eisen. Naar aanleiding van de parlementaire 
behandeling van de Wdo, die tot een novelle heeft geleid, is dit besluit 
inhoudelijk gewijzigd. De wijzigingen in het besluit geven invulling aan de 
aanvullende verplichtingen o.b.v. de novelle op de Wdo over open source, 
privacy by design en een verhandelverbod voor gegevens. Daarnaast is van de 
gelegenheid gebruik gemaakt om het besluit te actualiseren. 
 
Aangenomen. De staatssecretaris van BZK zal het voorstel om advies aanhangig 
doen maken bij de Afdeling advisering van de Raad van State. 
 
11. Besluit houdende vaststelling van regels inzake de aanwijzing en 
erkenning van publieke en private identificatiemiddelen (Besluit 
identificatiemiddelen voor natuurlijke personen Wdo) (Staatssecretaris van 
BZK)  
Zie MR 30 juni 2023, pt.9 
De Wet digitale overheid (Wdo) is aangenomen door de Eerste Kamer op 21 
maart jl. De Wdo maakt het mogelijk om publieke en private inlogmiddelen voor 
burgers toe te laten om in te loggen bij overheidsdienstverleners. Burgers 
kunnen daarmee kiezen welk middel zij gebruiken. De huidige afhankelijkheid 
van één inlogmiddel (DigiD) wordt hiermee opgelost. Dit besluit regelt de eisen 

 - 9 - MR 7 juli 2023  
de instellingen ter beschikking komen van de studievoorschotmiddelen, door 
toevoeging aan de lumpsum, zal geen sprake meer zijn van toetsing van 
gemaakte plannen vooraf door de Nederlands-Vlaamse Accreditatie Organisatie 
(NVAO). Hiermee wordt rust en ruimte gecreëerd, zowel op het gebied van 
bekostiging als administratieve belasting. 
 
Aangenomen. De minister van OCW zal het voorstel om advies aanhangig doen 
maken bij de Afdeling advisering van de Raad van State.  
 
15. Wijziging van de luchtvaartwet BES in verband met het opnemen van 
regels voor het vliegen met onbemande luchtvaartuigen op Bonaire, Sint 
Eustatius en Saba (Minister van I&W) 
Met de wijziging van de Luchtvaartwet BES wordt een robuust regelgevingskader 
gecreëerd waarbinnen vluchten met onbemande luchtvaartuigen op een veilige 
wijze kunnen worden uitgevoerd op de openbare lichamen Bonaire, Sint Eustatius 
en Saba. De uiteindelijke invulling van de regelgeving zal in overleg met de 
eilanden nader worden uitgewerkt. 
 
Aangenomen. De minister van I&W zal het voorstel om advies aanhangig doen 
maken bij de Afdeling advisering van de Raad van State. 
 
16. Brief aan de Tweede Kamer inzake het gebruik van het 
regeringsvliegtuig (Minister van I&W) 
Naar aanleiding van zowel een toezegging in de beantwoording van Kamervragen 
als de motie-Segers/Bromet (36 200 III nr. 9) wordt de werkwijze rondom het 
aanvragen van vluchten met het regeringsvliegtuig aangescherpt en 
geformaliseerd. Met deze aangescherpte werkwijze worden vervoersalternatieven 
nadrukkelijker afgewogen en 
wordt geprobeerd te voorkomen dat het regeringsvliegtuig zonder passagiers 
vliegt. Met de brief informeert de minister van I&W de Kamer over de uitvoering 
van de toezegging en de motie. 
 
Aangenomen. De minister van I&W zal de brief aan de Tweede Kamer sturen. 
 
17. Instellingbesluit Ministeriële Commissie Groningen (Staatssecretaris van 
EZK) 
Vaststellen van de instelling van de Ministeriële Commissie Groningen en diens 
opdracht, reikwijdte en samenstelling. 
 
Aangenomen. De staatssecretaris van EZK zal het besluit doen vaststellen.  
 
18. Wijziging Landbouwkwaliteitsbesluit 2007 ter implementatie van nieuwe 
verordening inzake etikettering voer voor gezelschapsdieren en enkele 
andere wijzigingen (Minister van LNV) 
Begin juni 2023 is een politiek akkoord bereikt met het Europees Parlement 
over een voorstel voor een verordening inzake etikettering biologisch voer voor 
gezelschapsdieren. Deze verordening herstelt een omissie in de biologische 
basisverordening (bio verordening) waar etikettering bio voer voor 
gezelschapsdieren niet in geregeld was. Deze omissie bleek, nadat de bio 
verordening in werking trad per 1 januari 2022 en daarom al nationale wetgeving 
inzake etikettering bio voer gezelschapsdieren was ingetrokken. Sindsdien is 
gebruik van het biologisch logo op bio voer voor gezelschapsdieren niet wettelijk 
geborgd maar gedoogd in Nederland. Met de verordening inzake etikettering 
biologisch voer voor gezelschapsdieren wordt de wettelijke borging hersteld. 
 
Aangenomen. De minister van LNV zal het voorstel om advies aanhangig doen 
maken bij de Afdeling advisering van de Raad van State. 

 - 11 - MR 7 juli 2023  
en schulden met een hogere rang voor zich moet dulden. Hoe groter de totale 
schuldenlast is, des te minder overblijft voor de betaling van de (achterstallige) 
kinderalimentatie. Hierdoor kunnen schrijnende situaties ontstaan voor kinderen, 
die een kwetsbare groep in onze samenleving vormen. Het toekennen van een 
preferentie aan de kinderalimentatievordering zal leiden tot meer inbare 
kinderalimentatie en dus tot meer financiële middelen voor de verzorging en 
opvoeding. De bevoorrechting komt in rang direct na de bevoorrechte 
vorderingen die worden genoemd in artikel 288, onder a tot en met e, van Boek 
3 van het Burgerlijk Wetboek (BW). 
 
Aangenomen. De minister voor Rechtsbescherming zal het voorstel om advies 
aanhangig doen maken bij de Afdeling advisering van de Raad van State.  
 
23. Brief aan de Tweede Kamer inzake inventarisaties geslachtsregistratie X 
(Minister voor Rechtsbescherming) 
Op 30 november 2021 is door het Kamerlid Van Ginneken (D66) een 
amendement ingediend bij het wetsvoorstel tot wijziging van de Transgenderwet 
(35 825). Dit amendement voorzag in de mogelijkheid voor een 
geslachtsvermelding x. Door de minister voor Rechtsbescherming is toegezegd 
een inventarisatie uit te voeren om de voorzienbare knelpunten in wet- en 
regelgeving, de gevolgen voor de uitvoering en de daarmee samenhangende 
kosten in kaart te brengen. Deze inventarisatie is uitgevoerd in samenwerking en 
afstemming met de ministeries van OCW (emancipatie) en BZK (Basisregistratie 
personen). Op 6 april 2022 heeft de Raad van State geadviseerd dat dit 
onderwerp zich niet leent voor een amendement, maar in een afzonderlijk 
wetsvoorstel zou moeten worden opgenomen. Het amendement is inmiddels 
ingetrokken en het lid Van Ginneken heeft aangekondigd een 
initiatiefwetsvoorstel in te dienen. De toegezegde inventarisatie is daarmee nog 
steeds van belang. De inventarisatie is afgerond en de bevindingen zijn 
opgenomen in deze brief en vier bijlagen. Ten slotte is, in opdracht van OCW en 
J&V, door expertisecentrum Rutgers onderzoek gedaan naar de omvang van de 
groep mensen die gebruik willen maken van een geslachtsvermelding x via de 
gemeente. Dit rapport wordt aan de Tweede Kamer aangeboden. 
 
Aangenomen. De minister voor Rechtsbescherming zal de brief aan de Tweede 
Kamer sturen.  
 
24. Wet digitale algemene vergadering privaatrechtelijke rechtspersonen 
(Minister voor Rechtsbescherming) 
Het doel van dit wetsvoorstel is het gebruik van elektronische 
communicatiemiddelen bij algemene vergaderingen van privaatrechtelijke 
rechtspersonen te faciliteren en te normeren. Daartoe bevat het voorstel in de 
kern drie maatregelen. In de eerste plaats voorziet het voorstel in een aantal 
wijzigingen van Boek 2 en Boek 5 van het Burgerlijk Wetboek (BW), om voor 
naamloze vennootschappen (NV’s), besloten vennootschappen (BV’s), 
verenigingen, verenigingen van eigenaars (VvE’s), coöperaties en onderlinge 
waarborgmaatschappijen de volledig digitale algemene vergadering te faciliteren, 
naast de al de bestaande mogelijkheid van een gedeeltelijk digitale (hierna: 
hybride) algemene vergadering. Ten tweede stelt het voorstel nadere 
voorwaarden aan het gebruik van elektronische communicatiemiddelen bij de 
algemene vergadering, om te bewerkstelligen dat er bij de algemene vergadering 
draagvlak is voor het houden van een volledig digitale of hybride vergadering, 
dat een digitale vergadering zoveel mogelijk een afspiegeling vormt van een 
fysieke vergadering en dat deelnemers ook langs digitale weg daarin volwaardig 
kunnen participeren. Ten behoeve van zo volwaardige en goed geïnformeerde 
participatie in en deelname aan digitale vergaderingen, worden aanvullende 
normen gesteld over de informatievoorziening voor digitale vergaderingen. Tot 
slot worden de regels voor oproeping voor de algemene vergadering aangepast, 
zodat oproeping langs elektronische weg vereenvoudigd wordt. 

 - 13 - MR 7 juli 2023  
basis van afspraken met NAVO-bondgenoten, niet-NAVO en niet-
partner schepen door de Nederlandse Exclusieve Economische Zone 
(EEZ) en levert op aanvraag (militaire) bijstand en steunverlening aan 
civiele autoriteiten op de Noordzee.  
 
Aangenomen. De minister van Defensie zal de brief aan de Tweede 
Kamer sturen. 
 
4.  Beleidsdoorlichting exportkredietverzekeringen, -garanties en     
investeringsverzekeringen (Staatssecretaris van Financiën)  
De beleidsdoorlichting concludeert dat de exportkredietverzekeringen 
grotendeels doeltreffend en doelmatig zijn. Er is tevens een oordeel 
gegeven door een onafhankelijke deskundige, die de conclusie van de 
beleidsdoorlichting onderschrijft maar ook een aantal kanttekening 
heeft geplaatst. Deze zijn meegenomen in de kabinetsreactie. De 
kabinetsreactie onderschrijft de conclusies en lessen van het 
onderzoek, en neemt de beleidsaanbevelingen over. 
 
Aangenomen. De staatssecretaris van Financiën zal de brief aan de 
Tweede Kamer sturen.  
 
a1. Artikel 100 inzake de bredere veiligheidsinzet in Irak (Minister van 
BZ)   
In overeenstemming met artikel 100 van de Grondwet wordt de 
Staten-Generaal geïnformeerd over de Nederlandse inzet onder artikel 
100 (uitzending van militaire eenheden). De voorliggende brief 
betreft: 1) inzet van een force protection eenheid ten behoeve van de 
NAVO Missie in Irak (NMI) vanaf januari 2024; 2) het verlengen van 
de huidige nationale kaders voor Operation Inherent Resolve (OIR) en 
NMI; 3) voortzetting van de Nederlandse bilaterale bijdrage in de 
vorm een militair adviseur aan het Peshmerga Reform Program 
(MOPA); en 4) het ophogen van de Nederlandse bijdrage aan de EU-
adviesmissie in Irak voor de politie met 2 personen. 
 
Aangenomen. De minister van BZ zal de brief aan de Tweede Kamer 
sturen.  
 
b. MCAO 
Vastgesteld. 
 
1.  Integriteits- en corruptierisico’s binnen de overheid 
Doel van de sessie is het creëren van bewustwording en urgentie op 
het thema corruptie. 
 
Besproken.  
 
2.  Brede preventieaanpak (georganiseerde en ondermijnende) 
jeugdcriminaliteit 
 Met de jaarlijkse juli brief wordt inzicht gegeven in de voortgang en 
uitwerking van de brede preventieaanpak (georganiseerde en 
ondermijnende) jeugdcriminaliteit. De hoofdlijnen van deze aanpak 
zijn uitgewerkt in de brief van 1 juli 2022. Het gaat in de brief van 
2023 over de uitvoering en uitbreiding van Pijler (A) de 
domeinoverstijgende en gebiedsgerichte aanpak, Pijler (B) de 
flexibele aanpak en Pijler (C) de versterking van de 

 - 15 - MR 7 juli 2023  
Aangenomen. De staatssecretaris van Financiën (F&B) zal de brief aan 
de Tweede Kamer sturen.  
 
4.  EIA 
Aangenomen. De minister voor K&E zal de brief aan de Tweede Kamer 
sturen.  
 
5.  Klimaatbesluitvorming in augustus (mondeling) 
Besproken.  
 
28. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Commissiedebat Gevangeniswezen en tbs d.d. 4 juli 2023 
b. Parlementaire behandeling klimaatwetgeving 
 
29. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Brief Augustusbesluitvorming (Minister van Financiën) 
De minister van Financiën informeert de leden van de raad over de agenda, 
opgaven en het proces van de aankomende augustusbesluitvorming. 
 
Aangenomen. 
 
c. Nota financieel effect 2023 e.v. militaire steun Oekraïne (Minister van 
Defensie)  
Het betreft een eerste pakket van steunmaatregelen dat voortvloeit uit het 
bijgestelde Lange Termijnplan Oekraïne. Deze middelen zorgen ervoor dat 
de militaire steun aan Oekraïne niet stil valt en dat de meest prioritaire 
leveringen doorgang kunnen vinden. Deze prioritaire steun zorgt voor de 
tot extra benodigde verplichtingenruimte. 
  
Aangenomen. 
 
d.  Terugblik start Herdenkingsjaar Slavernijverleden  
e. Benoeming ABDTOPConsultant 
drs. E.B.K. van Koesveld 
 
f. Voordracht voor de functie van vicepresident van de EIB 
drs. R.E. de Groot 
 
g. Benoeming lid Raad van Bestuur UWV 
h. Benoeming lid Raad van Bestuur Sociale Verzekeringsbank 
i. Uitvoeringsrichtlijn openbare agenda’s 

