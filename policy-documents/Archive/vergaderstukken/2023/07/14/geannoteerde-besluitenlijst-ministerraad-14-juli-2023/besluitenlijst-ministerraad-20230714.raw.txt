 
   
 
  
 
MINISTERRAAD 
 
 Kenmerk         :  4339873 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 14 juli 2023  
in de Trêveszaal van het ministerie van Algemene Zaken, 
aangevangen i.a.a. ministerraad van het Koninkrijk 
  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 23 juni 2023 (nr.3784899)  
Vastgesteld. 
 
1b. Notulen van de vergadering van 30 juni 2023 (nr.3785043)  
Vastgesteld. 
 
1c. Notulen van de avondvergadering van 7 juli 2023 (nr.3785096)  
Vastgesteld. 
 
2. Hamerstukken 
a. Besluit experiment dataminimalisatie basisregistratie personen 
(Staatssecretaris van BZK) 
Het doel van dit besluit is dataminimalisatie en efficiënter gebruik van 
gegevens uit de Basisregistratie personen (BRP). Dit besluit maakt het 
mogelijk informatie te verstrekken, in plaats van gegevens uit de BRP. 
Daarvoor wordt een experiment vormgegeven dat het mogelijk maakt om 
gegevens uit de BRP te bewerken tot antwoorden. In de AMvB wordt een 
juridische grondslag gecreëerd voor (1) het bewerken van BRP-gegevens 
tot informatie en (2) het verstrekken van die informatie in plaats van BRP-
gegevens. Bijvoorbeeld: meerderjarig ja/nee in plaats van de 
geboortedatum. Deze antwoorden kunnen vervolgens worden verstrekt aan 
overheidsorganen en derden die deelnemen aan het experiment. 
 
Aangenomen. De staatssecretaris van BZK zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om advies 
aanhangig doen maken bij de Afdeling advisering van de Raad van State.  
 
b. Wijzigingsbesluit algemene maatregelen van bestuur 
Kernenergiewet 2024 (Staatssecretaris van I&W)  
Dit ontwerpbesluit wijzigt een aantal AMvB’s met grondslag in de 
Kernenergiewet (Kew). De wijzigingen strekken tot: 

 - 3 - MR 14 juli 2023  
e. Instellingsbesluit Regeringscommissaris nieuw Wetboek van 
Strafvordering (Minister voor Rechtsbescherming) 
Het nieuwe Wetboek van Strafvordering is in maart 2023 ingediend bij de 
Tweede Kamer. De Tweede Kamer is begonnen met de schriftelijke 
behandeling van dit wetsvoorstel. Gelet op de omvang van dit 
wetgevingsproject en het belang van de juiste wetssystematische inbedding 
van de verschillende onderwerpen is het wenselijk een 
Regeringscommissaris nieuw Wetboek van Strafvordering in te stellen. 
Deze Regeringscommissaris adviseert bij de verdere voorbereiding van de 
wetgeving voor het nieuwe Wetboek van Strafvordering en zal de ministers 
bijstaan bij de parlementaire behandeling van dit wetboek. 
 
Aangenomen. De raad stemt in met de instelling van een 
Regeringscommissaris nieuw Wetboek van Strafvordering en de benoeming 
van prof. mr. G. Knigge in die functie.  
 
f. Wijziging besluit Participatiewet in verband met aanpassingen in 
verdeelmodel bijstand (Minister voor APP) 
In 2022 en 2023 heeft onderzoek plaatsgevonden naar verdere 
ontwikkelingsmogelijkheden van het verdeelmodel voor de 
bijstandsbudgetten. Naar aanleiding van die onderzoeken vindt 
onderhoud plaats aan het verdeelmodel, waarbij het besluit Participatiewet 
dient te worden aangepast. 
 
Aangenomen. De minister voor APP zal het voorstel om advies aanhangig 
doen maken bij de Afdeling advisering van de Raad van State. 
 
3. Oekraïne 
a. Gastlandverdrag tussen het Koninkrijk der Nederlanden en de Raad 
van Europa inzake de zetel van het Register voor Schade 
veroorzaakt door de Agressie van de Russische Federatie tegen 
Oekraïne (Minister van BZ) 
Het gastlandverdrag regelt onder meer de status en de privileges en 
immuniteiten van het Register voor Schade veroorzaakt door de Agressie 
van de Russische Federatie tegen Oekraïne, en het personeel van dit 
Schaderegister. Ook bevat het verdrag een uiteenzetting van wederzijdse 
verantwoordelijkheden en verplichtingen van het gastland en het 
Schaderegister, o.a. op het gebied van het delen van informatie. De 
opgenomen bepalingen komen overeen met eerder door Nederland 
gesloten gastlandverdragen met andere internationale organisaties.  
 
Aangenomen. De minister van BZ zal het verdrag sluiten. De raad stelt vast 
dat het verdrag niet zal gelden voor Aruba, Curaçao en Sint Maarten, en 
deze landen evenmin anderszins raakt in de zin van artikel 2, derde lid, van 
de Rijkswet goedkeuring en bekendmaking verdragen.  
 
4. Buitenlands beleid 
a. Verdrag tussen het Koninkrijk der Nederlanden en het Vorstendom 
Andorra tot het vermijden van dubbele belasting met betrekking tot 
belastingen naar het inkomen en naar het vermogen en het 
voorkomen van het ontduiken en ontwijken van belasting (Minister 
van BZ) 
De onderhandelingen om tot een belastingverdrag te komen zijn in 2017 
gestart. Het Verdrag geeft regels om dubbele belasting te voorkomen 

 - 5 - MR 14 juli 2023  
3.2 Informele ministeriële bijeenkomst over de relatie van de EU met 
Noorwegen  
4 Raad Buitenlandse Zaken d.d. 20 juli 2023  
4.1 Russische agressie tegen Oekraïne  
4.2 Externe dimensie van economische veiligheid  
4.3 Turkije  
4.4 Ontbijtsessie Volker Türk  
5 Informele Raad Justitie en Binnenlandse Zaken d.d. 20 en 21 
juli 2023 - Binnenlandse Zaken  
5.1 Aanpak georganiseerde criminaliteit: versterking van internationale 
politiesamenwerking  
5.2 Russische agressie tegen OEK en de gevolgen voor interne veiligheid  
5.3 Toegang tot data voor opsporing  
5.4 Migratie  
6 Informele Raad Justitie en Binnenlandse Zaken, 20 en 21 juli 
2023 - Justitie  
6.1 Toegang tot het recht voor personen met een beperking  
6.2 Bescherming en nazorg van slachtoffers  
6.3 Uitdagingen en justitiële samenwerking in de aanpak van 
georganiseerde criminaliteit  
 
d. Buitenlands beleid en internationale missies 
Aan de orde geweest. 
 
5. EU-implementatie 
a. Wet herimplementatie Europees strafrecht (Minister van J&V) 
Dit wetsvoorstel bevat, naar aanleiding van vier ingebrekestellingen vanuit 
de Europese Commissie, wijzigingen van de Overleveringswet, de Wet 
wederzijdse erkenning en tenuitvoerlegging vrijheidsbenemende en 
voorwaardelijke sancties en het Wetboek van Strafrecht (Sr) ter 
herimplementatie van vier kaderbesluiten en richtlijnen van de EU. Ook 
recente arresten van het Hof van Justitie van de EU over het kaderbesluit 
Europees aanhoudingsbevel, onder andere met betrekking tot feitelijke 
overlevering, zijn verwerkt in dit wetsvoorstel. De belangrijkste wijziging 
van de Overleveringswet ziet op de overheveling van bevoegdheden van de 
officier van justitie naar de rechtbank Amsterdam. Een ander belangrijk 
onderdeel is het voorstel om aan artikel 137c Sr een nieuw lid toe te 
voegen dat – kort gezegd – Holocaustontkenning expliciet aanmerkt als 
strafbaar feit, in lijn met reeds bestendige jurisprudentie.  
 
Aangenomen. De minister van J&V zal het voorstel om advies aanhangig 
doen maken bij de Afdeling advisering van de Raad van State. 
 
b. Tijdelijk besluit uitvoering energiemarktverordeningen (Minister van 
Financiën) 
Dit tijdelijk besluit strekt tot uitvoering van enige verplichtingen die zijn 
opgenomen in twee tijdelijke verordeningen die de Raad van de Europese 
Unie in december 2022 heeft vastgesteld. Het betreft ten eerste de 
uitvoering van het marktcorrectiemechanisme voor gasderivaten dat 
ervoor moet zorgen dat buitensporig hoge prijzen op de gasmarkten 
worden voorkomen. Ten tweede betreft het een volatiliteitsmechanisme dat 
ervoor moet zorgen dat wordt voorkomen dat buitensporige 
prijsschommelingen plaatsvinden bij de handel in energiederivaten. Het 
tijdelijk besluit wijst de AFM aan als toezichthouder en kent aan AFM de 
bevoegdheid toe om bestuurlijke handhavingsmaatregelen te treffen, indien 
de hiervoor bedoelde verplichtingen niet worden nageleefd. 
 

 - 7 - MR 14 juli 2023  
In het Warenwetbesluit tatoeagekleurstoffen worden sinds 2003 
verschillende nationale eisen aan tatoeagekleurstoffen gesteld: eisen aan 
samenstelling van de inkt, eisen aan de verpakking en 
etiketteringsvoorschriften. Voor het overtreden van deze bepalingen kan 
een bestuurlijke boete worden opgelegd, waarvan de hoogte is vastgelegd 
in het Warenwetbesluit bestuurlijke boeten. Veel van deze voorschriften zijn 
nu op internationaal niveau geregeld in de restrictie tatoeagekleurstoffen 
(Verordening (EU) 2020/2081 van de Commissie van 14 december 2020 tot 
wijziging van bijlage XVII bij Verordening (EG) nr. 1907/2006 van het 
Europees Parlement en de Raad inzake de registratie en beoordeling van en 
de autorisatie en beperkingen ten aanzien van chemische stoffen (Reach) 
wat betreft stoffen in inkt voor tatoeage of permanente make-up). Omdat 
deze verordening verbindend is in al haar onderdelen en rechtstreeks 
toepasselijk is in alle lidstaten van de Europese Unie, konden de nationale 
eisen vervallen. Het Warenwetbesluit tatoeagekleurstoffen en het 
Warenwetbesluit bestuurlijke boeten dienen hierop te worden aangepast.  
 
Aangenomen. De minister van VWS zal het voorstel om advies aanhangig 
doen maken bij de Afdeling advisering van de Raad van State.  
 
6. Nadere rapporten 
a. Nader rapport inzake voorstel van wet houdende wijziging van de 
Wet maatschappelijke ondersteuning 2015 inzake het 
resultaatgericht beschikken (Staatssecretaris van VWS)  
Zie MR 7 juli 2023, pt.6a 
Bij brief van 12 april 2019 over het resultaatgericht beschikken ten aanzien 
van hulp en ondersteuning op grond van de Wmo 2015 is de Kamer 
geïnformeerd over het voornemen deze werkwijze een plek te geven in de 
Wmo 2015. Met het aanpassen van de wet verwachtte het kabinet:  
- Een juridisch kader te creëren voor gemeenten die een beschikking 
met een resultaatbeschrijving verstrekken.  
- De voor de uitvoeringspraktijk benodigde randvoorwaarden te 
kunnen vervullen.  
- De rechtszekerheid voor inwoners voldoende te waarborgen (met 
inachtneming van de uitspraken van de Centrale Raad van Beroep) 
door het tevens opnemen van een klacht- en geschilregeling.  
De Afdeling advisering van de Raad van State heeft een kritisch advies 
uitgebracht over het wetsvoorstel (dictum C). Daarnaast is er gebrek aan 
draagvlak bij VNG/gemeenten, cliëntorganisaties en aanbieders. Diverse 
gemeenten en de VNG schaarden zich weliswaar achter de doelstelling van 
het wetsvoorstel, maar uitten tevens zorgen over onnodige administratieve 
lastenverzwaring, een stijging van de uitvoeringslast en meer juridisering. 
Cliëntorganisaties hebben het ministerie van VWS verzocht het 
wetsvoorstel niet in te dienen. Dit in combinatie met recente uitspraken van 
de Centrale Raad van Beroep (rechtszekerheid kan alleen tot stand komen 
als de toekenning van Wmo-ondersteuning wordt uitgedrukt in tijd), maken 
dat het niet langer wenselijk is het wetsvoorstel bij de Tweede Kamer in te 
dienen.  
 
Aangenomen. De staatssecretaris van VWS zal het nader rapport publiceren 
en de Koning verzoeken het voorstel van wet niet in te dienen bij de 
Tweede Kamer. 
 
b. Wijziging van de Woningwet in verband met de verlengde 
opschorting van de marktverkenning (Minister voor VRO)  
In dit wetsvoorstel wordt een wijziging van de Woningwet voorgesteld met 
het doel de goedkeuringsprocedure voor commerciële activiteiten door 
woningcorporaties, ook wel aangeduid als de marktverkenning, op te 

 - 9 - MR 14 juli 2023  
opengesteld voor commentaar. Daartoe worden gerichte vragen gesteld. 
Het doel van de preconsultatie is om gericht inbreng op te halen bij 
betrokkenen en daarmee te komen tot betere en effectieve wetgeving die 
nauwer aansluit bij de nalevingpraktijk. Dit document bevat bouwstenen 
voor een toekomstbestendige Sanctiewet, betreft werk in uitvoering en kan 
niet opgevat worden als definitief wetsvoorstel. Het uiteindelijke, volledige, 
wetsvoorstel en de bijbehorende toelichting zullen eveneens op een later 
moment via internetconsultatie ter consultatie worden aangeboden. 
 
Aangenomen. De minister van BZ zal het voorstel publiceren ter 
internetconsultatie. 
 
c. Internetconsultatie voor het wetsvoorstel ‘Internationalisering in 
balans’ (Minister van OCW)  
Het wetsvoorstel internationalisering in balans betreft een wijziging van 
onder meer de Wet op het hoger onderwijs en wetenschappelijk onderzoek. 
In het wetsvoorstel worden maatregelen voorgesteld om een duurzame 
balans voor internationalisering van ons hogeronderwijsstelsel 
te bewerkstelligen. Het wetsvoorstel is op dit moment in de fase om 
uitgezet te worden voor internetconsultatie. De maatregelen bestaan uit de 
volgende elementen: 
1) Extra mogelijkheden voor instellingen om een numerus fixus gerichter in 
te zetten. 
2) Behoud en beheersing Nederlandse taal bevorderen. 
3) Regievoering voor een consistente, brede maatschappelijke blik op 
internationalisering van het hogeronderwijsstelsel en de balans tussen de 
positieve en negatieve effecten daarvan. 
 
Aangenomen. De minister van OCW zal het voorstel publiceren ter 
internetconsultatie. 
 
d. Internetconsultatie wetsvoorstel vrij en veilig onderwijs (Minister 
van OCW)  
Met het wetsvoorstel vrij en veilig onderwijs wordt uitvoering gegeven aan 
een belangrijk deel van de ambities rond vrij en veilig onderwijs, zoals deze 
uiteen is gezet in de Kamerbrief vrij en veilig onderwijs van 18 november 
2023. Deze wetgeving heeft enkel betrekking op het deel omtrent sociale 
veiligheid in het formeel onderwijs. Het dossier informeel onderwijs is een 
apart traject. Het wetsvoorstel omvat de volgende maatregelen:  
1. Er komt een monitoringsplicht voor de veiligheid van personeel.  
2. Er komt een registratieplicht voor veiligheidsincidenten.  
3. Er komt een meldplicht voor ernstige veiligheidsincidenten.  
4. De bestaande meld- en overlegplicht voor zedenmisdrijven wordt 
uitgebreid naar seksuele intimidatie en meerderjarigen.  
5. Scholen worden verplicht een interne en externe vertrouwenspersoon 
aan te stellen.  
6. Scholen worden verplicht aan te sluiten bij een landelijke 
klachtencommissie die een oordeel en advies geven over de klacht.  
7. Scholen worden verplicht hun veiligheidsbeleid jaarlijks te evalueren. 
 
Aangenomen. De minister van OCW zal het voorstel publiceren ter 
internetconsultatie.  
 
e. Internetconsultatie AMvB monitoring leerlingen (Minister van OCW) 
Met de AMvB monitoring leerlingen wordt de bestaande monitor die scholen 
jaarlijks afnemen uitgebreid en verdiept. Daarmee wordt uitvoering 
gegeven aan de ambities rond vrij en veilig onderwijs, zoals deze uiteen is 
gezet in de Kamerbrief vrij en veilig onderwijs van 18 november 2022. De 

 - 11 - MR 14 juli 2023  
van andere stakeholders een conceptmeerjarenprogramma voor de jaren 
2026-2030 opgesteld (inclusief een stimuleringspakket voor de periode 
2024-2025 in het geval dat wordt besloten tot voorfinanciering hiervoor). 
Dit conceptmeerjarenprogramma bevat een voorstel voor een pakket van 
subsidiemaatregelen die vanuit de netto-opbrengsten van de 
vrachtwagenheffing gefinancierd kunnen worden, de zogenaamde 
‘terugsluis’. Volgens de effectstudie kan dit pakket leiden tot 0,9 Mton 
minder CO2-uitstoot en 5.100 ton minder uitstoot van stikstof. 
In zijn advies heeft de Raad van State aangegeven zorgen te hebben bij de 
sterke rol die de vervoerspartijen hebben gekregen bij de besluitvorming 
over het meerjarenprogramma. Ook in de Eerste Kamer was dit een 
belangrijk punt van aandacht. Om te borgen dat alle belanghebbenden hun 
zienswijze kenbaar kunnen maken is het voorstel om het 
conceptmeerjarenprogramma voor internetconsultatie te publiceren. 
 
Aangenomen. De minister van I&W zal het voorstel publiceren ter 
internetconsultatie. 
 
j. Internetconsultatie wetsvoorstel rechtsbescherming bij 
aanbesteden (Minister van EZK)  
Dit wetsvoorstel wijzigt de Aanbestedingswet 2012 (hierna: Aw 2012) om 
de rechtsbescherming van ondernemers in aanbestedingsprocedures te 
verbeteren. Dit betreft een uitwerking van de Kamerbrief van 12 februari 
2021. Het wetsvoorstel stelt wijzigingen voor in het stelsel van 
rechtsbescherming bij aanbesteden, zodat ondernemers problemen die zij 
ervaren in aanbestedingsprocedures op een laagdrempelige manier kunnen 
aankaarten, inhoudelijk kunnen laten beoordelen en kunnen zien dat 
problemen op professionele wijze worden opgepakt. Het gaat hierbij o.a. 
om het verplichten van klachtenloketten bij elke aanbestedende dienst, het 
verstevigen van de rol van de Commissie van Aanbestedingsexperts en het 
nader invullen van motiveringen van beslissingen. Doel van het 
wetsvoorstel is het creëren van een uitgebalanceerd stelsel van 
rechtsbescherming, waarbij zoveel mogelijk recht wordt gedaan aan zowel 
de belangen van ondernemers die rechtsbescherming willen inroepen als de 
belangen van de aanbestedende diensten die een overeenkomst willen 
sluiten om voorzieningen aan burgers te bieden. Tevens wordt rekening 
gehouden met het belang van de andere inschrijvers en de winnende 
ondernemer. Zij moeten niet onnodig lang in onzekerheid verkeren. 
 
Aangenomen. De minister van EZK zal het voorstel publiceren ter 
internetconsultatie.  
 
k. Internetconsultatie uitvoeringswet digitaledienstenverlening 
(Minister van EZK)  
Op 16 november 2022 is de Digitaledienstenverordening (de Digital 
Services Act; DSA) in werking getreden. De verordening bevat regels voor 
zogenaamde “tussenhandeldiensten ” en is met ingang van 17 februari 2024 
van toepassing. Vanaf die datum moeten bedrijven voldoen aan de 
zorgvuldigheidsverplichtingen uit de verordening, zoals optreden tegen 
gebruikers die frequent illegale inhoud plaatsen. De lidstaten moeten 
zorgen voor toezicht op de verordening. Om dat mogelijk te maken moeten 
er toezichthouders worden aangewezen en moeten zij de benodigde 
bevoegdheden krijgen. Daartoe dient dit ontwerpwetsvoorstel. Het 
ontwerpwetsvoorstel wijst de ACM aan als zogenaamde 
digitaledienstencoördinator en als toezichthouder op verreweg het grootste 
gedeelte van de verordening. De Autoriteit Persoonsgegevens (AP) wordt 
aangewezen als toezichthouder op een tweetal bepalingen. Verder moet de 
AP in bepaalde gevallen verplicht advies uitbrengen aan de ACM. Deze 
voornemens zijn tijdens de afgelopen begrotingsbehandeling met de 

 - 13 - MR 14 juli 2023  
o. Consultatie ministeriële regeling knelpunten schadeafhandeling 
Groningen (Staatssecretaris van EZK)  
Met onderhavige (concept)regeling wordt een drietal taken in verband met 
knelpunten in de schadeafhandeling in Groningen wettelijk verankerd en 
aan het Instituut Mijnbouwschade Groningen (IMG) opgedragen. Met deze 
regeling kunnen de Commissie Bijzondere Situaties (CBS) en het 
Interventieteam Vastgelopen Situaties IVS hun bestaande werk voortzetten 
en komen de mandaatbesluiten op basis waarvan dat tot op heden 
gebeurde te vervallen. Daarnaast krijgt het IMG de taak om knelpunten als 
gevolg van de wettelijke koppeling van de schadeafhandeling aan het 
schadevergoedings- en aansprakelijkheidsrecht in het Burgelijk Wetboek, 
op te lossen zoals aangekondigd in de kabinetsreactie op het parlementaire 
enquêterapport 'Groningers boven gas'. 
 
Aangenomen. De staatssecretaris van EZK zal het voorstel publiceren ter 
internetconsultatie.  
 
8. Benoemingen 
a. Benoeming lid Adviesraad Internationale Vraagstukken (Minister van 
BZ)  
De raad stemt in met de benoeming van drs. M.W.J.A. van Gool als lid van 
de Adviesraad Internationale Vraagstukken. 
 
b.  Benoeming voorzitter Autoriteit Online Terroristisch en 
Kinderpornografisch Materiaal (Minister van J&V) 
De raad stemt in met de benoeming van A.M.V. Gerkens als voorzitter van 
de Autoriteit Online Terroristisch en Kinderpornografisch Materiaal.  
  
 
9. Ontwerpbesluit tot de wijziging van het Rechtspositiebesluit decentrale 
politieke ambtsdragers (wijziging percentage artikel 4.5 en enkele 
andere technische aanpassingen) (Minister van BZK) 
Het onderhavige besluit betreft enkele wijzigingen van het Rechtspositiebesluit 
decentrale politieke ambtsdragers die, met uitzondering van de wijziging van 
artikel 4.5, technisch van aard zijn. Op grond van genoemd artikel 4.5, eerste lid, 
is het totale, door een waterschap aan zijn dagelijks bestuurders te betalen, 
bezoldigingsbedrag gesteld op een plafond van 300% van een voltijds 
bezoldigingsbedrag. Hiermee is een maximum gesteld aan ofwel het aantal 
bestuurders ofwel het per bestuurder toe te kennen deeltijdpercentage. In 
verband met toename van werkdruk en complexiteit van werkzaamheden is het 
huidige plafond te knellend is geworden. Mede hierdoor wordt het steeds lastiger 
om mensen te vinden om dit werk te doen. Een verhoging van het plafond tot 
400% geeft meer ruimte. Aan de verhoging van het plafond wordt 
terugwerkende kracht verleend tot en met 29 maart 2023. De terugwerkende 
kracht is bij wijze van uitzondering alvast bij circulaire aangekondigd, zodat er 
rekening mee kan worden gehouden bij de huidige collegeonderhandelingen in de 
waterschappen. 
 
Aangenomen. De minister van BZK zal het voorstel om advies aanhangig doen 
maken bij de Afdeling advisering van de Raad van State. 
 

 - 15 - MR 14 juli 2023  
Aangenomen. De minister van OCW zal het voorstel om advies aanhangig doen 
maken bij de Afdeling advisering van de Raad van State. 
 
13. Wetsvoorstel startprocedure b3-scholen en hardvochtigheden vso en pro 
(Minister van OCW) 
Het wetsvoorstel regelt dat initiatiefnemers voor particuliere (b3) scholen 
verplicht worden twaalf weken voorafgaand aan de beoogde aanvang van het 
onderwijs daarvan melding te doen aan de minister van OCW. Bij de melding 
dient het voorgenomen beleid ten aanzien van het burgerschapsonderwijs, het 
veiligheidsbeleid en de meldcode huiselijk geweld en kindermishandeling te 
worden overlegd. De Inspectie van het Onderwijs kan vervolgens, voordat de 
school daadwerkelijk van start gaat, toetsen of de school zal voldoen aan de 
eisen voor b3-scholen. Alleen als aantoonbaar uit het beleid of het overleg met 
de school volgt dat de school niet zal kunnen voldoen aan de eisen, besluit de 
Inspectie dat het initiatief niet de status van school heeft. Hiermee wordt alleen 
het moment waarop de toets plaatsvindt gewijzigd (van vier weken na de start 
van het onderwijs naar twaalf weken voorafgaand aan het onderwijs), aan de 
toets zelf verandert dit voorstel niets. Het gaat, net als nu het geval is, om een 
terughoudende toets. Daarnaast neemt het wetsvoorstel twee hardvochtigheden 
weg ten aanzien van het praktijkonderwijs en het voortgezet speciaal onderwijs 
door het introduceren van een afwijkingsmogelijkheid, waarmee gevolg wordt 
gegeven aan een deel van de uitkomst van de inventarisatie van 
hardvochtigheden op het terrein van OCW-wetgeving.  
 
Aangenomen. De minister van OCW zal het voorstel om advies aanhangig doen 
maken bij de Afdeling advisering van de Raad van State.  
 
14. Wet onderwijsondersteuning zieke leerlingen (Minister van OCW) 
Het wetsvoorstel onderwijsondersteuning zieke leerlingen regelt een aanpassing 
van het systeem voor ondersteuning van scholen en mbo-instellingen bij het 
onderwijs aan zieke leerlingen. Hiermee wordt de bestaande verouderde, 
versnipperde en niet flexibele structuur herzien en zullen de ondersteunende 
taken op landelijk niveau worden geborgd. De taken worden van de 
onderwijsadviesbureaus, universitair medische centra (voorheen 
schoolbegeleidingsdiensten en academische ziekenhuizen) en het Prinses Maxima 
Centrum overgeheveld naar een nieuw op te richten stichting. Die stichting gaat 
de ondersteuning regelen en een expertise-functie vervullen.  
 
Aangenomen. De minister van OCW zal het voorstel om advies aanhangig doen 
maken bij de Afdeling advisering van de Raad van State.  
 
15. Brief aan de Tweede Kamer inzake kabinetsreactie evaluatie 
Beleidskeuzes uitgelegd (CW3.1) (Minister van Financiën) 
In artikel 3.1 van de Comptabiliteitswet (CW) is geregeld dat beleidsvoorstellen 
van de regering worden voorzien van een toelichting op de financiële gevolgen, 
doeltreffendheid en doelmatigheid. De rijksbrede werkwijze 'Beleidskeuzes 
uitgelegd' geeft hier invulling aan door middel van een vast kader in 
Kamerbrieven. De minister van Financiën heeft bij ingang van de werkwijze in 
2021 toegezegd deze te zullen evalueren. Deze brief betreft de kabinetsreactie 
op de evaluatie. De evaluatie concludeert onder andere dat de verplichtingen uit 
artikel 3.1 van de CW nog niet in alle gevallen, maar wel steeds vaker worden 
uitgevoerd volgens de voorgeschreven werkwijze. Met de evaluatie is ook 
invulling gegeven aan de motie Raan-Sneller door in te gaan op de mogelijkheid 
tot integratie van het Brede welvaartsbegrip in de werkwijze.  
 
Aangenomen. De minister van Financiën zal de brief aan de Tweede Kamer 
sturen. 
 

 - 17 - MR 14 juli 2023  
19. Ontwerpbesluit tot wijziging Alcoholbesluit in verband met 
bijschrijfplicht dagleidinggevenden op de vergunning (Staatssecretaris van 
VWS)  
Deze wijziging van het Alcoholbesluit bepaalt dat alleen dagleidinggevenden van 
horecabedrijven verplicht bijgeschreven moeten worden op het aanhangsel van 
de vergunning. De verplichte bijschrijving heeft tot doel om op voorhand te 
kunnen controleren wie de ondernemer(s), bedrijfsleider en dagleidinggevenden 
in een horecaonderneming zijn. De verplichte bijschrijving van zowel 
ondernemers, bedrijfsleiders en alle dagleidinggevenden zorgt ervoor dat 
getoetst kan worden of alle leidinggevenden van een horecazaak of slijterij niet 
van slecht levensgedrag zijn en of aanvullend Bibob-onderzoek nodig is. Dit is 
voor gemeenten een belangrijk instrument om openbare orde problemen en 
ondermijning te voorkomen. De verplichte bijschrijving van dagleidinggevenden 
voor slijterijen komt te vervallen, omdat openbare ordeproblemen vooral rondom 
horecaondernemingen spelen, aangezien in de horeca alcohol wordt gedronken 
en dat tot incidenten kan leiden. Bij slijterijen is dit risico veel kleiner, omdat 
daar geen consumptie plaatsvindt. 
 
Aangenomen. De staatssecretaris van VWS zal het besluit aan de Staten-
Generaal sturen in het kader van de voorhang en na afloop van de voorhang, als 
de voorhang niet tot ingrijpende wijzigingen leidt, om advies aanhangig doen 
maken bij de Afdeling advisering van de Raad van State.  
 
20. Wijzigingswet SZW wetten BES 2024 (Minister voor APP)  
Zie MR 7 juli 2023, pt.26 
Het doel van dit wetsvoorstel is de bestaanszekerheid in Caribisch Nederland te 
verbeteren door het sociale zekerheidsstelsel en de verlofregelgeving in Caribisch 
Nederland op een niveau te brengen dat meer aansluit op dat van Europees 
Nederland. Dit tegen de achtergrond van het uiteindelijke doel van een 
gelijkwaardig (en niet per se gelijkvormig) voorzieningenniveau met 
een invulling die past bij de context van Caribisch Nederland. Hierbij ligt de 
nadruk op het beschermingsniveau maar is tevens aandacht voor de kosten en 
de activerende werking van het stelsel. 
 
Aangenomen. De minister voor APP zal het voorstel om advies aanhangig doen 
maken bij de Afdeling advisering van de Raad van State. 
 
21. Conclusies onderraden en ministeriële commissies d.d. 11 juli 2023 
a. RBJ  
Vastgesteld. 
 
1. Wetsvoorstel regels gewezen bewindspersonen (Minister van 
BZK) 
Dit wetsvoorstel stelt regels voor het loopbaanvervolg van gewezen 
bewindspersonen. Het voorziet in een draaideurverbod en in 
verplichte, onafhankelijke advisering over de aanvaardbaarheid van 
bepaalde vervolgfuncties door het Adviescollege rechtspositie politieke 
ambtsdragers (Arpa). Voorts wordt in dit wetsvoorstel het 
lobbyverbod voor gewezen bewindspersonen gecodificeerd. De 
maatregelen gelden voor een periode van twee jaar na het ontslag 
van de bewindspersoon. 
 
Aangenomen. De minister van BZK zal het voorstel om advies 
aanhangig doen maken bij de Afdeling advisering van de Raad van 
State. 

 - 19 - MR 14 juli 2023  
Aangenomen. De staatssecretaris van EZK zal het besluit om advies 
aanhangig doen maken bij de Afdeling advisering van de Raad van 
State.  
 
2.  Kamerbrief PALLAS: schriftelijke in kennis stelling (conform 
artikel 4.7 CW) van het voornemen tot oprichting 
privaatrechtelijke rechtspersoon ‘NewCo’ (Minister van VWS) 
Aangehouden tot een volgende vergadering.  
 
3.  Brief nadere uitwerking bijmengverplichting groen gas (Minister 
voor K&E) 
De Kamerbrief bijmengverplichting groen gas gaat in op de keuzes die 
gemaakt zijn voor het wetsvoorstel bijmengverplichting en is een 
vervolg op de Kamerbrief die in juli 2022 gestuurd is. Er wordt 
ingegaan op de keuze voor CO2-sturing in plaats van energie-inhoud 
en de doelstelling van de bijmengverplichting in 2030 (voor de 
bepaling van het CO2-doel wordt een groen gas productie van 1,6 
bcm als uitgangspunt genomen). Verder wordt ingegaan op flexibiliteit 
bij tegenvallende productie, de rol van niet-biogene grondstoffen en 
de mogelijkheid van een buy-out. Tot slot wordt het proces voor het 
wetsvoorstel beschreven en wordt verwezen naar het Programma 
Groen Gas en een tweetal moties. 
 
Aangenomen. De minister voor K&E zal de brief aan de Tweede Kamer 
sturen.  
 
4.  Kamerbrief stand van zaken Nationaal Programma 
Verduurzaming Industrie (Minister van EZK) 
Het Nationaal Programma Verduurzaming Industrie (NPVI) heeft een 
Routekaart Verduurzaming Industrie ontwikkeld. Deze routekaart is 
vastgesteld door de Stuurgroep NPVI en wordt aangeboden aan de 
Tweede Kamer. De routekaart moet houvast gaan bieden voor 
publieke en private investeerders richting 2030 en 2040 door vast te 
leggen wie wanneer welke beslissingen moet nemen om de industrie 
snel te verduurzamen en wanneer de randvoorwaarden voor 
verduurzaming gerealiseerd moeten zijn. Het uitgangspunt voor de 
routekaart is de ambitie om zover haalbaar en redelijk is de energie-
intensieve industrie de kans te geven om in Nederland te 
verduurzamen en de benodigde randvoorwaarden hiervoor te 
scheppen. De routekaart geeft de mijlpalen voor de productie van 
groene elektronen en moleculen, op het transport en opslag ervan en 
op het gebruik van de groene moleculen en elektronen door de 
industrie. Daarnaast gaat de routekaart in op de belangrijkste 
randvoorwaarden voor de verduurzaming van de industrie, zoals 
financieringsmiddelen en ruimte, en op de relevante 
marktontwikkelingen en marktordening.  
 
Aangenomen. De minister van EZK zal de brief aan de Tweede Kamer 
sturen.  
 
c. RFL  
Vastgesteld.  
 
1.  Bestuurlijke uitgangspunten voor het in voorkomend geval 
toepassen van de Wet tegemoetkoming schade bij rampen 
(Wts) (Minister van J&V) 

 - 21 - MR 14 juli 2023  
kader wordt met dit wetsvoorstel logischer en overzichtelijker 
opnieuw geïmplementeerd, zowel wat betreft de systematiek, de 
indeling en de bewoordingen. Dat is juist nu goed mogelijk, 
daar de grote wijzigingen in de Europese kaders naar verwachting 
grotendeels achter ons liggen. Dit wetsvoorstel maakt daarom nu een 
stabieler wettelijk stelsel dat minder vaak aangepast hoeft te worden 
dan in de afgelopen jaren. Zo creëert de modernisering een 
toekomstbestendiger nationaal wettelijk stelsel dat preciezer aansluit 
op Europese regels, inclusief alle mogelijkheden om bepaalde 
Europese regels wel of niet toe te passen. 
 
Aangenomen. De staatssecretaris van I&W zal het voorstel om advies 
aanhangig doen maken bij de Afdeling advisering van de Raad van 
State. 
 
4.  Voortgangsbrief Nationaal MilieuProgramma (Staatssecretaris 
van I&W) 
In de Kamerbrief informeert de staatssecretaris van I&W de Tweede 
Kamer over de voortgang van het Nationaal MilieuProgramma (NMP). 
Er wordt teruggekeken op de participatie die in het afgelopen jaar 
heeft plaatsgevonden, welke resultaten dit heeft opgeleverd en hoe ze 
worden meegenomen in het proces van totstandkoming van het NMP. 
De wens om de resultaten op een goede wijze mee te nemen in het 
verdere proces leidt tot een afwijking van het proces dat eerder aan 
de Tweede Kamer is gecommuniceerd. Dit wordt in de brief toegelicht. 
 
Aangenomen. De staatssecretaris van I&W zal de brief aan de Tweede 
Kamer sturen. 
 
5a.  Derde nota van wijziging inzake wetsvoorstel 
Publiekrechtelijke omvorming ProRail (Staatssecretaris van I&W) 
Zie 5b.  
 
5b.  Verzoek om spoedadvies Raad van State  
Het wetsvoorstel Publiekrechtelijke omvorming ProRail is gereed voor 
plenaire behandeling in de Tweede Kamer. 
 
Aangenomen. De staatssecretaris van I&W zal het voorstel om 
spoedadvies aanhangig doen maken bij de Afdeling advisering van de 
Raad van State. 
 
6.  Ontwerpconcessie hoofdrailnet (Staatssecretaris van I&W) 
De staatssecretaris van I&W stuurt de ontwerpconcessie voor het 
hoofdrailnet aan beide Kamers en licht in de bijbehorende brief toe 
welke overwegingen ten grondslag liggen aan de keuzes die in de 
ontwerpconcessie zijn gemaakt. 
 
Aangenomen. De staatssecretaris van I&W zal de brief aan de Staten-
Generaal sturen. 
 
7.  Wijziging van de Algemene wet bestuursrecht, de 
Huisvestingswet 2014, de Omgevingswet, de Wet 
maatschappelijke ondersteuning 2015 en de Woningwet in 
verband met de versterking van de regie op de 
volkshuisvesting (Wet versterking regie volkshuisvesting) 
(Minister voor VRO) 

 - 23 - MR 14 juli 2023  
 De minister van Financiën verzoekt de 17e Studiegroep Begrotingsruimte 
(SBR) een advies te verstrekken voorafgaand aan de nieuwe Tweede 
Kamerverkiezingen met betrekking tot het begrotingsbeleid voor het 
volgende kabinet. 
 Aangenomen. De minister van Financiën zal de brief aan de Tweede Kamer 
sturen. 
c. Kabinetsreactie onderzoek Regioplan ‘Belemmeringen asielzoekers 
bij het toetreden tot de arbeidsmarkt’ (Minister van SZW)  
Op 11 april 2023 heeft Regioplan het onderzoeksrapport 'Belemmeringen 
asielzoekers bij het toetreden tot de arbeidsmarkt' opgeleverd. Dit rapport 
is op 12 april 2023 aan de Tweede Kamer gestuurd. Met voorliggende brief 
geeft het kabinet een reactie op het onderzoeksrapport. De doelstelling van 
de brief is om de geïdentificeerde belemmeringen waar mogelijk weg te 
nemen. Vroege participatie van asielzoekers in procedure vergroot de kans 
op werk wanneer zij een status krijgen en is van belang voor hun integratie 
en deelname in de maatschappij.  
 
Aangenomen. De minister van SZW zal de brief aan de Tweede Kamer 
sturen. 
 
d. Aanpassing besluiten (verdeling) zetels Sociaal-Economische Raad  
(Minister van SZW)  
Met de aanpassing van dit Besluit wordt het aantal zetels van de SER 
uitgebreid van 33 naar 36, paritair verdeeld over de drie geledingen van de 
Raad. Het Besluit organisaties gerechtigd tot het benoemen van SER-leden 
wordt naar aanleiding van de zeteluitbreiding aangepast, omdat de 
ondernemers- en werknemersgeleding er een zetel bij krijgen waarop men 
SER-leden mag benoemen. De zeteluitbreiding zal worden benut om binnen 
de drie geledingen van de SER, organisaties van zelfstandigen c.q. 
personen met expertise op het gebied van zelfstandig ondernemerschap 
een positie in de Raad te verlenen. Hoewel zelfstandigenorganisaties al wel 
vertegenwoordigd zijn in de SER, via zetels van werknemers - en 
ondernemersorganisaties, is het vanwege de toename van het aantal 
zelfstandigen op de arbeidsmarkt aangewezen de positie van zelfstandigen 
in de SER verder te versterken. De uitbreiding van het aantal zetels van de 
Raad, en de voorgenomen invulling daarvan, voorziet hierin. Naast het 
versterken van de positie van zelfstandigen binnen de SER zorgt dit er ook 
voor dat de representativiteit van de geledingen van de SER wordt 
vergroot. Daarmee versterkt dit de relevantie van adviezen van de SER aan 
het kabinet. 
 
Aangenomen. De minister van SZW zal het besluit doen vaststellen. 
 
e. Instellingsbesluit burgerforum klimaat- en energiebeleid (Minister 
voor K&E)  
Op 23 juni jl. hebben de minister voor K&E en de minister van BZK de 
Tweede Kamer het voorstel gedaan om een burgerforum in te stellen over 
duurzame consumptie en circulariteit Op 28 juni jl. hebben zij hierover 
tijdens een commissiedebat met de Kamer van gedachten gewisseld. Met 
voorliggend instellingsbesluit wordt het burgerforum formeel ingesteld en 
ondergebracht bij het Overlegorgaan Fysieke Leefomgeving. Het 
burgerforum heeft tot taak een antwoord te formuleren op de vraag: "Hoe 
kunnen we als Nederland eten, spullen gebruiken en reizen op een manier 
die beter is voor het klimaat?” De minister voor K&E en de minister van 
BZK gaan de plicht aan om uiterlijk zes maanden na verschijnen van het 

