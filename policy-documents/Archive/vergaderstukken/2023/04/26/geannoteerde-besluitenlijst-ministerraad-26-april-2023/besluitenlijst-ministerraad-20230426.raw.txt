 
   
 
  
 
MINISTERRAAD 
 
 Kenmerk         :  4328067 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 26 april 2023  
in de Trêveszaal van het ministerie van Algemene Zaken, 
aangevangen aansluitend aan de Ministerraad van het Koninkrijk 
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 6 april 2023 (nr.3782551)  
Aangehouden tot de volgende vergadering. 
 
1b. P-Notulen van de vergadering van 6 april 2023 (nr.3782730)  
Vastgesteld. 
 
2. Hamerstukken 
a. Besluit houdende nadere eisen met betrekking tot de kwaliteit van 
incassodienstverlening, de hoogte van het tarief van de registratie, 
alsmede een aanpassing van het besluit vergoeding voor 
buitengerechtelijke incassokosten (Besluit kwaliteit 
incassodienstverlening) (Minister voor Rechtsbescherming) 
In het ontwerpbesluit wordt een drietal onderwerpen uit de Wet kwaliteit 
incassodienstverlening nader uitgewerkt. Het betreft in de eerste plaats de 
kwaliteitseisen waaraan incassodienstverleners zich moeten houden bij het 
verrichten van buitengerechtelijke incassowerkzaamheden. Daarnaast zijn 
in het ontwerpbesluit de tarieven ten laste van de incassodienstverleners 
die zich op grond van de Wet kwaliteit incassodienstverlening moeten 
inschrijven in het incassoregister vastgesteld voor de aanvraag tot 
inschrijving in het register alsmede de kosten die samenhangen met het 
beheer van het register, de toezicht en de handhaving. Verder wordt in het 
ontwerpbesluit de nieuwe cumulatieregeling voor buitengerechtelijke 
incassokosten bij termijnbetalingen van maximaal € 266,67 in artikel 2a 
van het Besluit vergoeding voor buitengerechtelijke incassokosten nader 
uitgewerkt. Met de wet en het ontwerpbesluit wordt de private 
buitengerechtelijke incassodienstverlening gereguleerd om de kwaliteit 
daarvan te verbeteren. 
 
Aangenomen. De minister voor Rechtsbescherming zal het voorstel om 
advies aanhangig doen maken bij de Afdeling advisering van de Raad van 
State. 
 
 

 - 3 - MR 26 april 2023  
specifieke wensen van Spanje. De budgettaire gevolgen van het Verdrag 
zullen naar verwachting per saldo neutraal of ten hoogste gering zijn. Het 
Verdrag zal gelden voor het Europese deal van Nederland. In het Verdrag is 
expliciet de mogelijkheid opgenomen om het uit te breiden tot Caribisch 
Nederland, Aruba, Curaçao en/of Sint Maarten. Indien dat het geval mocht 
worden, zal een uitbreidingsverdrag separaat aan de Rijksministerraad 
worden voorgelegd. 
 
Aangenomen. De minister van BZ zal het verdrag sluiten en het met het 
oog op stilzwijgende goedkeuring om advies aanhangig doen maken bij de 
Afdeling advisering van de Raad van State. De raad stelt vast dat het 
verdrag niet zal gelden voor Aruba, Curaçao en Sint Maarten, en deze 
landen evenmin anderszins raakt in de zin van artikel 2, derde lid, van de 
Rijkswet goedkeuring en bekendmaking verdragen. 
 
b. Brief aan de Tweede Kamer inzake voortgangsrapportage over de 
Nederlandse bijdrage aan de Anti-ISIS-coalitie en de brede 
veiligheidsinzet in Irak van mei 2022 tot met 2023 (Minister van BZ) 
De voorliggende rapportage betreft de voortgang van de Nederlandse 
bijdrage aan de anti-ISIS coalitie en de brede veiligheidsinzet Irak in de 
periode mei 2022 tot mei 2023. Voortgangsrapportages worden, conform 
de Kamerbrief over evaluaties van artikel 100-missies brief van 20 mei 
2020, op de derde woensdag in mei (‘Verantwoordingsdag’) aan de Tweede 
Kamer aangeboden. 
 
Aangenomen. De minister van BZ zal de voortgangsrapportage en de 
begeleidende brief op een later moment aan de Tweede Kamer sturen. 
 
c. Conclusies van de coördinatiecommissie d.d. 24 april 2023, nr.16 
De conclusies ten aanzien van de volgende onderwerpen zijn vastgesteld: 
 
1 BNC-fiches 
1.1 Fiche 1: Groene Claims Richtlijn 
1.2 Fiche 2: Richtlijn gemeenschappelijke regels voor stimuleren 
reparatie 
1.3 Fiche 3: Net Zero Industry Act (netto-nul industrie verordening)  
2 Informele bijeenkomst van ministers Werkgelegenheid en 
Sociale Zaken d.d. 3 en 4 mei 2023 
2.1 Het voorkomen van een mismatch tussen vaardigheden en banen in 
tijden van transitie 
2.2  Mogelijk maken van adequate en duurzame sociale bescherming in 
het licht van de demografische transitie 
3 Raad Buitenlandse Zaken (Ontwikkeling) d.d. 4 mei 2023 
3.1 Hervorming multilaterale ontwikkelingsbanken en follow-up 
Voorjaarsvergadering 
3.2 AOB 
4 Informele bijeenkomst van ministers Volksgezondheid d.d. 4 
en 5 mei 2023 
4.1 Gedachtewisseling: Crisisparaatheid en beschikbaarheid, 
toegankelijkheid en betaalbaarheid van geneesmiddelen 
4.2 Werklunch: De situatie in Oekraïne op het gebied van de 
gezondheidszorg 
5 Stand van Zaken implementatie EU-richtlijnen in 1e kwartaal 
2023 
6 Nederlandse inzet voor uitbreiding HVP i.h.k.v. REPowerEU 
 
d. Buitenlands beleid en internationale missies 
Aan de orde geweest. 
 

 - 5 - MR 26 april 2023  
10. Wijziging van het bezoldigingsbesluit 1998 BES, het Rechtspositiebesluit 
ambtenaren BES, het Besluit vakantie en vrijstelling van dienst 
ambtenaren BES, het Besluit rechtspositie korps politie BES en het 
Dienst- en werktijdenbesluit brandweerkorps BES (Staatssecretaris van 
BZK) 
In het ontwerpbesluit worden de in de arbeidsvoorwaardenovereenkomst 
Caribisch Nederland 2021-2023 gemaakte afspraken formeel uitgewerkt. Het 
betreft (a) een eenmalige uitkering van USD 1.500, (b) de introductie van een 
toelage van USD 50 of USD 100 per maand voor onvermijdbaar verzwarende 
werkomstandigheden (OVW) en (c) arbeidsduurverkorting (introductie 36-urige 
werkweek). Daarnaast worden in het ontwerpbesluit afspraken geformaliseerd 
die zijn gemaakt in het sectoroverleg van 14 september 2021. Dit betreft (a) de 
toekenning van periodieken per datum indiensttreding of bevordering (in plaats 
van per 1 januari) en (b) de optie om de vakantie-uitkering en de 
eindejaarsuitkering op twee momenten te laten uitkeren. 
 
Aangenomen. De staatssecretaris van BZK zal het voorstel om advies aanhangig 
doen maken bij de Afdeling advisering van de Raad van State.  
 
11. Herdenkingsjaar Slavernijverleden (Minister van OCW) 
Van 1 juli 2023 tot 1 juli 2024 vindt het Herdenkingsjaar Slavernijverleden 
plaats. De minister van OCW coördineert voor de Rijksoverheid de inzet voor het 
Herdenkingsjaar. 
 
Besproken. 
 
12. Toetsingskader Risicoregelingen Rijksoverheid voor de achterborg 
garantie van het Nationaal Restauratiefonds (NRF) (Staatssecretaris van 
OCW) 
Besloten is de limiet van de achterborg garantieregeling te verhogen van € 380 
miljoen naar € 500 miljoen. De regeling bestaat sinds 1997 met het doel om 
eigenaren die gebruikmaken van een laagrentende lening van het 
Restauratiefonds (NRF) met een aanvullende lening onder de achterborg een 
totaalfinanciering te bieden (een loketgedachte). Dat is nodig om het gat op te 
vullen dat commerciële banken laten vallen. Door gebrek aan kennis over 
monumenten zijn zij over het algemeen niet bereid om te financieren. De 
achterborg is een belangrijk instrument om restauratie, verduurzaming en 
herbestemming van monumenten mogelijk te maken. Voorbeelden zijn De Hallen 
(Amsterdam), de Meelfabriek (Leiden), het NRE-terrein (Eindhoven) en de 
Koepelgevangenis (Haarlem). Het toetsingskader wordt na het meireces met de 
Staten-Generaal gedeeld in een brede Kamerbrief over de verkenning van het 
financieringsstelsel voor monumentenzorg.  
 
Aangenomen. De staatssecretaris van OCW zal het toetsingskader op een later 
moment aan de Staten-Generaal sturen. 
 
13. Brief aan de Staten-Generaal inzake verfijning box 3 (Staatssecretaris van 
Financiën (Fiscaliteit en Belastingdienst)) 
In de brief wordt een aantal onderwerpen ten aanzien van de verfijning van de 
huidige bepalingen van box 3 beschreven. Na inleidend in te gaan op algemene 
overwegingen ten aanzien van verfijning in box 3 worden vervolgens opties 
beschreven die concreet kunnen worden gekozen om tot een verfijning te komen. 
Ook schetst de staatssecretaris in de brief andere onderzochte maatregelen, een 
aantal zaken rondom onroerend goed en tot slot ook het beoogde tijdpad van het 
toekomstige stelsel. Ook wordt in de brief een aantal aangenomen moties en 
gedane toezeggingen behandeld. 
 
 

 - 7 - MR 26 april 2023  
16. Bekrachtiging voorstel van wet van de leden Kathmann en Maatoug 
houdende wijziging van de wet minumumloon en 
minimumvakantiebijslag en enige andere wetten in verband met de 
invoering van een uniform wettelijk minimumuurloon en enige andere 
wijzigingen (Wet invoering minimumuurloon) (Minister van SZW) 
In de huidige Wet minimumloon en minimumvakantiebijslag (Wml) staat het 
minimumloon per maand, week en dag vast, maar hangt het minimumloon per 
uur voor een individuele werknemer af van de 'normale arbeidsduur' (NAD). De 
NAD kan per sector verschillen, waardoor ook het minimumloon per uur van een 
werknemer per sector kan verschillen. Het in het coalitieakkoord omarmde 
initiatiefwetsvoorstel strekt tot invoering van een, voor een ieder die onder de 
reikwijdte van de Wml valt, geldend uniform wettelijk minimumuurloon, 
gebaseerd op een werkweek van 36 uur. Het minimumweek- en dagloon worden 
geschrapt. Het minimummaandloon blijft enkel bestaan als referentiemaandloon 
voor sociale zekerheidsuitkeringen en tegemoetkomingen. De Staten-Generaal 
heeft het initiatiefwetsvoorstel inmiddels aangenomen en nu wordt de 
ministerraad gevraagd om het initiatiefwetsvoorstel te doen bekrachtigen. De 
beoogde inwerkingtredingsdatum van het initiatiefwetsvoorstel is conform het 
Coalitieakkoord 1 januari 2024. 
 
Aangenomen. De ministerraad machtigt de ondertekenaars Zijne Majesteit de 
Koning te verzoeken het initiatiefvoorstel van wet te bekrachtigen. 
 
17. Herzien toetsingskader Financiële herplaatsingsgarantie voor versnelling 
tijdelijke huisvesting (Minister voor VRO)  
De tekorten op de huidige woningmarkt zijn en blijven vooralsnog groot. De 
oorlog in de Oekraïne en de asielcrisis maken dat snel meer woningen nodig zijn, 
met name in de sociale huursector. De snelste wijze om woningen te realiseren is 
door flexwoningen te bouwen en te plaatsen. Eind augustus 2022 is in de 
bestuurlijke afspraken rond de asielcrisis afgesproken dat er een financiële 
herplaatsingsgarantie komt. Deze moet zekerheden geven aan gemeenten en 
corporaties, zodat voldoende locaties beschikbaar blijven voor flexwoningen en 
daarmee voldoende flexwoningen kunnen worden gebouwd en geplaatst. Op 6 
december 2022 zijn de hoofdlijnen van de garantie en het toetsingskader in de 
ministerraad vastgesteld onder de afspraak dat het toetsingskader opnieuw aan 
de ministerraad zou worden voorgelegd na nadere uitwerking en validatie via 
expert judgment. De nadere uitwerking en validatie hebben afgelopen maanden 
plaatsgevonden. Thans ligt het herziene toetsingskader voor. Voor de garantie is 
€220 mln beschikbaar. Gelet op de defaultkans (kans op uitkering) kent de 
garantie een plafond van €783 mln. De minister voor VRO is voornemens de 
uitvoering bij de Rijksdienst voor Ondernemend Nederland onder te brengen. Met 
de garantie kunnen naar verwachting ten minste 30.000 flexwoningen worden 
gerealiseerd via garantieverstrekking. 
 
Aangenomen. De minister voor VRO zal het toetsingskader op een later moment 
aan de Tweede Kamer sturen. 
 
18. Notitie inzet stikstofruimte SSRS (Minister voor N&S) 
Zie MR 21 april 2023, pt.15b1 
Op dit moment staat een beperkte hoeveelheid stikstofruimte in het SSRS, 
afkomstig van de Saneringsregeling varkenshouderij (Srv) en binnenkort wordt 
de eerste ruimte uit de Maatregel Gerichte Aankoop (Rpav-1) opgenomen. Door 
de huidige systematiek van prioritering blijft relatief veel ruimte onbenut. Dat is 
niet wenselijk in het licht van de verschillende grote maatschappelijke opgaven, 
in het bijzonder die van het legaliseren van de PAS-meldingen en woningbouw. 
In de notitie worden alternatieven op de huidige systematiek geschetst die tot 
meer kansen leiden om alle stikstofruimte die benut kan worden, ook  
daadwerkelijk in te zetten. 
 

 - 9 - MR 26 april 2023  
 
Aangenomen. 
 
3. Onderhandelingen Migratiepact en update 
migratiepartnerschappen 
Kennisname van de inzet om de Nederlandse prioriteiten, zoals 
benoemd in de BNC-fiches, voldoende in de Raadsposities van de 
Asiel- en Migratiemanagementverordening en de 
Asielprocedureverordening te borgen.  
 
Aangenomen. 
 
b. RDINEV 
Vastgesteld. 
 
1. Besluit kabinet rond facultatieve protocollen VN-verdrag 
handicap, IVRK en IVESCR 
Aangehouden tot de volgende vergadering van de RDINEV. 
 
2. Jaarlijkse Voortgangsrapportage Overige Missiebijdragen 
(JVOM) 
Het kabinet geeft met deze voortgangsrapportage inzicht in de 
Nederlandse bijdragen aan een aantal missies met een militaire en 
(voor een deel) civiele component, over de periode mei 2022 t/m april 
2023. 
 
Aangenomen.  
 
3.  Voortgangsrapportage Nederlandse inzet oostflank NAVO 
Het kabinet geeft met deze voortgangsrapportage inzicht in de 
Nederlandse militaire inzet aan de oostflank van het NAVO-
verdragsgebied over de periode mei 2022 t/m april 2023.  
 
Aangenomen. 
 
c. RWIZO 
Vastgesteld.  
 
1.  Kamerbrief aanpassing bsa (Minister van OCW) 
In het coalitieakkoord is voor zowel het ho als voor het mbo een 
maatregel aangekondigd over het bsa. Voor het ho is afgesproken dat 
het bsa aangepast gaat worden en dat studenten de kans krijgen om 
in het tweede jaar het benodigd aantal punten alsnog te behalen. 
Voor het mbo is aangekondigd dat het bsa wordt geëvalueerd en dat 
een nieuwe afweging wordt gemaakt over het bindende gedeelte van 
het studieadvies. In de brief wordt de uitvoering van deze 
maatregelen uiteengezet.   
 
Aangenomen. De minister van OCW zal de brief op een later moment 
aan de Tweede Kamer sturen.  
 
2. Voortgangsrapportage herziening financieringsstelsel 
kinderopvang (Minister van SZW) 
 

