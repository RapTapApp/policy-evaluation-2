 
   
 
  
 
MINISTERRAAD 
 
 Kenmerk         :  4316690 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 17 februari 2023  
in de Trêveszaal van het ministerie van Algemene Zaken, 
aangevangen 's morgens om 10.30 uur  
en 's middags voortgezet 
  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 3 februari 2023 (nr.3780050 en 
nr.3780456)  
Aangehouden tot de volgende vergadering. 
 
1b. P-Notulen van de vergadering van 3 februari 2023 (nr.3780252) 
Vastgesteld. 
 
1c. P-Notulen van de vergadering van 3 februari 2023 (nr.3780270) 
Vastgesteld. 
 
2. Oekraïne 
a. Verzamelbrief opvang Oekraïne (Staatssecretaris van J&V) 
Met deze brief wordt de Tweede Kamer geïnformeerd over ontwikkelingen 
op het dossier 'opvang ontheemden uit Oekraïne'. De brief bespreekt het 
Clingendael rapport Beschermingsopdracht Oekraïense ontheemden: 
Kritieke onzekerheid, de stand van zaken van de Tijdelijke wet opvang 
ontheemden Oekraïne, de verlenging van de Bekostigingsregeling opvang 
ontheemden Oekraïne, de aanscherping van de uitvoering Richtlijn 
Tijdelijke Bescherming, maatschappelijk draagvlak, het Berenschot rapport 
Monitoringsonderzoek taalonderwijs aan volwassen Oekraïense 
ontheemden, taalaanbod voor ontheemden uit Oekraïne en de CBS-
publicatie Aandeel Oekraïense vluchtelingen met werk toegenomen. Tevens 
wordt de Tweede Kamer geïnformeerd over de stand van zaken van de 
motie Van Haga over voorkomen dat huurcontracten van woningen worden 
opgezegd vanwege de opvang van Oekraïense vluchtelingen (Kamerstuk 
19637, nr. 2862) en de motie Podt en Ceder over de geldigheid van de 
stickers verblijfsaantekening verlengen tot einddatum van de Richtlijn 
Tijdelijke Bescherming (Kamerstuk 36200 VI, nr. 28). 
 
Aangenomen. De staatssecretaris van J&V zal de brief aan de Tweede 
Kamer sturen.  
 
 

 - 3 - MR 17 februari 2023  
is geïmplementeerd bij wet van 24 april 2008 (Stb. 2008, 166) in titel 17.2 
van de Wet milieubeheer. Met het wetsvoorstel wordt beoogd tegemoet te 
komen aan de bezwaren van de Europese Commissie. 
 
Aangenomen. De minister van I&W zal het voorstel om advies aanhangig 
doen maken bij de Afdeling advisering van de Raad van State. 
 
5. Nadere rapporten 
a.     Nader rapport wetsvoorstel tot wijziging van de Wet op de 
huurtoeslag en enige andere wetten (hervorming van de 
huurtoeslag) (Minister voor VRO)  
Zie MR 10 februari 2023, nr.10b 
In het Coalitieakkoord 2021-2025 ‘Omzien naar elkaar, vooruitkijken naar 
de toekomst’ is een hervorming van de huurtoeslag aangekondigd. De 
Afdeling advisering van de Raad van State heeft op 25 januari 2023 een 
kritisch advies (dictum C) gegeven over het hieruit voortvloeiende 
wetsvoorstel. De Afdeling advisering is vooral kritisch op het voorstel om 
niet langer uit te gaan van de feitelijke huur maar van zogenoemde 
genormeerde huren. De Afdeling advisering heeft kritiek op de verwachte 
inkomenseffecten en de uitvoeringslast voor de dienst Toeslagen van deze 
wijziging. De Afdeling advisering is positief over het schrappen van de 
maximale huurgrens en het verlagen van de jongerengrens (van 23 jaar 
naar 21 jaar). De invoering van genormeerde huren is uit het wetsvoorstel 
gehaald naar aanleiding van het advies en de gewijzigde omstandigheden 
met betrekking tot de koopkracht. De afschaffing van de huurtoeslag voor 
subsidiabele servicekosten en van de maximale huurgrens als voorwaarde 
voor huurtoeslag, alsmede het verlagen van de jongerenleeftijdsgrens zijn 
gehandhaafd evenals de verhoging van de eigen bijdrage met € 4.  
 
Aangenomen. De minister voor VRO zal het nader rapport en de 
aangepaste wet met memorie van toelichting aan de Tweede Kamer doen 
sturen. 
 
6. Benoeming en instelling 
a. Instellingsbesluit Adviescommissie Maatwerkafspraken 
Verduurzaming Industrie (Minister van EZK) 
De raad stemt in met de instelling van de Adviescommissie 
Maatwerkafspraken Verduurzaming Industrie en met de volgende 
benoemingen voor de Adviescommissie: 
- drs. C.G. Gehrels (voorzitter) 
- ir. A.C.M.A. Büchner MBA 
- drs. T.J.A.M. Cuppen MBA 
- dr. P.A. Boot 
- prof. dr. ir. L.J. de Vries 
 
b. Instellingsbesluit en benoemings- en vergoedingenbesluit 
Commissie sociaal minimum Caribisch Nederland (Minister voor APP) 
Het kabinet stelt een onafhankelijke externe commissie in die onderzoek 
gaat doen naar het sociaal minimum in Caribisch Nederland.  
Aanleiding hiervoor is de motie Wuite c.s., die de regering verzoekt de 
herijking van het sociaal minimum van Caribisch Nederland mee te nemen 
in de al lopende commissie voor de herijking van het sociaal minimum in 
Europees Nederland, of een nieuwe commissie hiervoor in te stellen. In 
reactie hierop is gekozen voor het instellen van een aparte commissie.  
 

 - 5 - MR 17 februari 2023  
 
Aangenomen. De minister van OCW zal het voorstel om advies aanhangig doen 
maken bij de Afdeling advisering van de Raad van State. 
 
9. Wijziging van de Wet langdurige zorg en de Algemene Kinderbijslagwet 
in verband met de invoering van ambtshalve toekenning en toekenning 
met terugwerkende kracht van dubbele kinderbijslag bij intensieve zorg 
(Minister van SZW) 
Het wetsvoorstel heeft als doel om een vereenvoudiging te realiseren in de 
dubbele kinderbijslag intensieve zorg (DKIZ). DKIZ is voor ouders van kinderen 
met een intensieve zorgbehoefte en dient als tegemoetkoming in de extra kosten 
die de zorg voor deze kinderen meebrengt. Dit wetsvoorstel omvat twee 
wijzigingen:  
1. Proactieve dienstverlening. Hieronder valt allereerst het ambtshalve toekennen 
van DKIZ aan ouders van kinderen met een Wlz-indicatie. Zij hoeven dus zelf 
geen aanvraag meer in te dienen. Daarnaast voorziet dit wetsvoorstel in een 
verwerkingsgrondslag, die het voor CIZ mogelijk maakt om ouders die geen 
gebruik maken van hun mogelijke recht op DKIZ te informeren.  
2. Het mogelijk maken DKIZ met terugwerkende kracht toe te kennen. Dit 
wetsvoorstel voorziet in een standaard termijn van 6 maanden voor alle ouders.  
 
Aangenomen. De minister van SZW zal het voorstel om advies aanhangig doen 
maken bij de Afdeling advisering van de Raad van State. 
 
10. Besluit toeslag in bijzondere omstandigheden (Minister voor APP) 
Vorig jaar heeft het kabinet een AMvB gepubliceerd die het gebruik van 
versoepelde toeslagregels (indexatie) van de Wet Toekomst Pensioenen in 2022 
mogelijk maakte (Stb 2022, 211), zodat pensioenfondsen conform het nieuwe 
pensioenstelsel eerder kunnen indexeren. Die regeling is per 1 januari 2023 
vervallen. Nu de inwerkingtreding van de Wet toekomst pensioenen is uitgesteld 
naar (beoogd) 1 juli 2023, heeft de Tweede Kamer per motie de wens 
uitgesproken deze AMvB te verlengen. Met dit Besluit wordt de motie van de 
Kamer uitgevoerd.  
 
Aangenomen. De minister voor APP zal het voorstel om advies aanhangig doen 
maken bij de Afdeling advisering van de Raad van State. 
 
11. Brief aan de Tweede Kamer inzake Beleidsreactie IBO jeugdcriminaliteit 
(Minister voor Rechtsbescherming) 
Aangehouden tot de volgende vergadering. 
 
12. Conclusies onderraden en ministeriële commissies d.d. 14 februari 2023 
a. MCU 
Vastgesteld. 
 
1.  Programma vereenvoudiging van het stelsel van 
bestaanszekerheid voor de burger (Minister voor APP) 
Inkomensondersteuning wordt vanuit verschillende domeinen door 
verschillende uitvoerders geleverd. De complexiteit van regelingen, de 
stapeling van voorwaarden en uitvoerders en het stelsel als geheel 
kan het voor mensen erg complex maken. De complexiteit draagt niet 
bij aan de effectiviteit van het beleid, aan het vertrouwen richting de 
overheid en kan leiden tot hardvochtige effecten. De stapeling van het 
beleid en de daarmee gepaarde (onvoorziene) effecten stoppen niet 
 

 - 7 - MR 17 februari 2023  
Aangenomen. De minister van I&W zal het besluit aan de Tweede 
Kamer sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om 
advies aanhangig doen maken bij de Afdeling advisering van de Raad 
van State. 
 
2.  Brief aan de Tweede Kamer inzake selectie vierde tranche 
Regio Deals (Minister van BZK) 
Middels deze brief wordt bekend gemaakt welke proposities zijn 
geselecteerd voor verdere uitwerking tot een Regio Deal. Zoals 
aangekondigd in de brief van 1 juli 2022 over de aanpak van de 
vierde tranche Regio Deals, konden tot 15 november 2022 Regio 
Deal proposities worden ingediend. In die proposities wordt 
omschreven wat de opgaven en het streefbeeld van de desbetreffende 
regio zijn, en een voorgestelde aanpak om de brede welvaart te 
vergoten met behulp van een Regio Deal. Er kwamen 23 voorstellen 
binnen met een totaal financieringsverzoek van bijna €700 mln. Voor 
deze tranche is €284,2 mln beschikbaar. BZK heeft, in samenwerking 
met SZW, OCW, EZK, I&W, VWS, LNV en J&V, 14 voorstellen 
geselecteerd aan de hand van het afwegingskader. 
 
Aangenomen. De minister van BZK zal de brief aan de Tweede Kamer 
sturen. 
 
13. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a.  Terugblik debat Wet herinvoering basisbeurs hoger onderwijs d.d. 
15 februari 2023 (36229) 
b.  Terugblik interpellatie-Leijten over het negeren van een 
Kamermeerderheid inzake de Nederlandse positie in het Europese 
debat over de Europese digitale identiteit d.d. 16 februari 2023 
14. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Kabinetsreactie op initiatiefnota lid Omtzigt inzake rijksinspecties 
(Minister van BZK) 
Zie RBJ d.d. 7 februari 2023, pt.2 
In het coalitieakkoord is aangekondigd dat het kabinet een voorstel zal 
uitwerken voor een Wet op de rijksinspecties met als doel te zorgen voor 
een betere borging van de onafhankelijkheid van inspecties. De 
kabinetsreactie is een reactie op de daarmee verbandhoudende 
initiatiefnota van het lid Omtzigt over voorstellen ter versterking van de 
onafhankelijkheid van rijksinspecties. De kabinetsreactie geeft een 
algemene visie van het kabinet op de organisatie van de rijksdienst en de 
visie op het toezicht in het bijzonder. Voorts wordt in de kabinetsreactie 
ingegaan op de diverse voorstellen van het lid Omtzigt. Tevens wordt het 
voorbereidingstraject van het voorstel voor een (kader)wet op de 
rijksinspecties geschetst.  
 
Aangenomen. De minister van BZK zal de brief aan de Tweede Kamer 
sturen.  
 
c.  Niet openbaar 
 

