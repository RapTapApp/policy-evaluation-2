 
   
 
  
 
MINISTERRAAD 
 
 Kenmerk         :  4376559 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 15 december 2023  
in de Trêveszaal van het ministerie van Algemene Zaken, 
aangevangen in aansluiting aan de Ministerraad van het Koninkrijk  
 
 
0. Vaststelling agenda 
Vastgesteld. 
 
1. Notulen van de vergadering van 24 november 2023 (nr.3787650 en 
nr.3788049)  
Vastgesteld. 
 
2. Buitenlands beleid 
a. Verdrag inzake het promotioneel kader voor de veiligheid en 
gezondheid op het werk; Genève, 15 juni 2006 (Trb. 2011, 229 en 
Trb. 2022, 84) (Minister van BZ) 
Het Verdrag inzake het promotioneel kader voor de veiligheid en 
gezondheid op het werk ziet op het consulteren van de sociale partners bij 
de formulering van een nationaal arbobeleid en bij het inrichten van het 
nationale arbosysteem, het arboprogramma en het vormgeven van de 
arbocultuur. De bestaande wetgeving van Nederland voldoet reeds aan de 
verplichtingen van het Verdrag. Verdere wetgeving ter implementatie van 
het Verdrag is niet noodzakelijk.  
 
Aangenomen. De minister van BZ zal het Verdrag met het oog op 
stilzwijgende goedkeuring om advies aanhangig doen maken bij de Afdeling 
advisering van de Raad van State. De raad stelt vast dat het Verdrag niet 
zal gelden voor Aruba, Curaçao en Sint Maarten en deze landen evenmin 
anderszins raakt in de zin van artikel 2, derde lid, van de Rijkswet 
goedkeuring en bekendmaking verdragen. 
 
b. Verdrag tussen het Koninkrijk der Nederlanden en de Republiek 
Uganda inzake de status van personeel van het Ministerie van 
Defensie van het Koninkrijk der Nederlanden aanwezig op het 
grondgebied van de Republiek Uganda in het kader van militaire 
samenwerking (Minister van BZ) 
Met deze bilaterale, meerjarige en eenzijdige Status of Forces Agreement 
(SOFA) wordt de juridische status geregeld van het personeel van het 
ministerie van Defensie bij aanwezigheid op Ugandees grondgebied in het 
kader van militaire activiteiten. In de SOFA worden de gebruikelijke 
onderwerpen behandeld, zoals de vereisten met betrekking tot 
binnenkomst, verblijf in en vertrek uit Uganda, tucht en rechtsmacht, in- en 
uitvoer, uniform- en wapendracht, de erkenning van rijbewijzen, 
vorderingen tot schadevergoeding, geneeskundige zorg en overlijden, en 
het aangaan van nadere uitvoeringsafspraken.  
 

 - 3 - MR 15 december 2023  
4. Een wijziging van het griffierecht in zaken voor akkoordprocedures 
in het kader de Wet homologatie onderhands akkoord. 
5. De artikelen 3 en 6 van de Wet tarieven in Strafzaken worden 
zodanig gewijzigd dat de tarieven niet bij AMvB maar bij 
ministeriële regeling geïndexeerd kunnen worden. 
 
Aangenomen. De minister van J&V zal het voorstel publiceren ter 
internetconsultatie. 
 
b. Internetconsultatie inzake besluit tot wijziging van het Besluit 
financiële verhouding 2001 in verband met wijzigingen van de 
maatstaven van het gemeentefonds (Minister van BZK) 
In het Besluit financiële verhouding 2001 (Bfv 2001) zijn de maatstaven 
geregeld die worden gehanteerd bij de verdeling van de algemene uitkering 
van het gemeentefonds. Met ingang van 1 januari 2023 is het aangepaste, 
vereenvoudigde, verdeelmodel van de algemene uitkering van het 
gemeentefonds ingevoerd. Dit betekent dat de maatstaven van de 
algemene uitkering gemeentefonds, zoals die in het Bfv 2001 zijn geregeld, 
moeten worden aangepast. Dit wordt met dit wijzigingsbesluit geregeld. 
Aan het wijzigingsbesluit wordt terugwerkende kracht verleend tot en met 1 
januari 2023. De terugwerkende kracht is niet bezwaarlijk, omdat de 
gemeenten uitgebreid via de Circulaires gemeentefonds op de hoogte zijn 
gesteld van de aanpassingen met ingang van 1 januari 2023.  
 
Aangenomen. De minister van BZK zal het besluit publiceren ter 
internetconsultatie. 
 
c. Internetconsultatie inzake wijziging van de Wet educatie en 
beroepsonderwijs en andere wetten vanwege de modernisering van 
de regels voor beroeps- en volwassenenonderwijs en het 
voorkomen en bestrijden van voortijdig schoolverlaten in Caribisch 
Nederland (integratie WEB BES en SKJ-wet) (Minister van OCW) 
De Wet educatie en beroepsonderwijs BES (WEB BES) en de Wet sociale 
kanstrajecten jongeren BES (SKJ-wet) zijn sterk verouderd. Dit leidt tot 
onduidelijkheden en knelpunten in de uitvoeringspraktijk. Daarnaast roept 
het bestaan van verschillende wetten – Europees Nederlandse en Caribisch 
Nederlandse wetgeving - ook steeds meer vragen op over de 
gelijkwaardigheid van het onderwijs en daaraan gerelateerde  
voorzieningen. Om bovenstaande knelpunten op te lossen is een 
wetsvoorstel voorbereid waarin genoemde specifieke BES-wetgeving wordt 
ingetrokken. De Wet educatie en beroepsonderwijs (WEB) wordt dan ook 
van toepassing in Caribisch Nederland, net zoals de Wet voortgezet 
onderwijs 2020 dat al grotendeels is. Daar waar aanpassingen aan de 
specifieke context van Caribisch Nederland nodig zijn, worden deze 
aanpassingen met bijgaand wetsvoorstel in de WEB en (voor het 
voorkomen van voortijdig schoolverlaten van leerlingen in Caribisch 
Nederland) in de WVO 2020 opgenomen. Zodoende is er straks één 
wettelijk stelsel voor beroepsonderwijs, volwassenenonderwijs en vsv-
beleid dat zowel voor het Europese deel als voor het Caribische deel van 
Nederland van toepassing is. Het wetsvoorstel is vooral een modernisering 
van de voor Caribisch Nederland geldende wetgeving voor beroeps- en 
volwassenenonderwijs en vsv-beleid, ook om te komen tot een 
gelijkwaardig voorzieningenniveau in het kader van het kabinetsbeleid 
inzake Caribisch Nederland. 
 
Aangenomen. De minister van OCW zal het voorstel publiceren ter 
internetconsultatie. 
 
 

 - 5 - MR 15 december 2023  
Natuurlijke personen en informele verenigingen kunnen niet bij ministeriële 
regeling worden verplicht om elektronisch te procederen, tenzij zij worden 
bijgestaan door een professionele rechtsbijstandverlener (bijv. een 
advocaat). Voor deze partijen kan een verplichting om elektronisch te 
procederen alleen worden ingevoerd op grond van een AMvB die eerst 
wordt voorgehangen in het parlement (de huidige situatie). Hiermee wordt 
gewaarborgd dat partijen die geen gebruik kunnen maken van het internet 
of daarvoor onvoldoende expertise hebben toegang tot de rechter 
behouden. De grondslag voor dit ontwerpbesluit is gelegen in artikel 33, 
tweede lid, Wetboek van Burgerlijke Rechtsvordering, zoals dat komt te 
luiden na inwerkingtreding de Wet modernisering elektronisch bestuurlijk 
verkeer (Stb. 2023, 183). Het doel van deze wijziging en het voorliggende 
ontwerpbesluit is om de verdere uitvoering van het Basisplan digitalisering 
civiel recht en bestuursrecht van de Raad van de rechtspraak te 
vereenvoudigen. 
 
Aangenomen. De minister voor Rechtsbescherming zal het besluit 
publiceren ter internetconsultatie.  
 
h. Internetconsultatie inzake tijdelijke besluit experiment 
nabijheidsrechter (Minister voor Rechtsbescherming) 
Het voorstel voor het Tijdelijk besluit experiment nabijheidsrechter is het 
eerste experiment onder de Tijdelijke Experimentenwet rechtspleging 
(hierna: de wet). Deze wet biedt de mogelijkheid om bij wijze van 
experiment bij algemene maatregel van bestuur (AMvB) af te wijken van 
het Wetboek van Burgerlijke Rechtsvordering. Het doel is om in de praktijk 
te onderzoeken hoe de procesvoering bij de kantonrechter in bepaalde 
dagvaardingszaken kan worden verbeterd, met het oog op de behoefte van 
rechtzoekende burgers en bedrijven aan meer eenvoudige, snelle, 
effectieve en de-escalerende geschilbeslechting. Indien het experiment met 
de nabijheidsrechter leidt tot een positief resultaat, kan het worden 
omgezet in een wetswijziging. Dit eerste experiment, met de 
nabijheidsrechter, is nu gereed voor internetconsultatie. 
 
Aangenomen. De minister voor Rechtsbescherming zal het besluit 
publiceren ter internetconsultatie. 
 
i. Internetconsultatie inzake van het voorstel van wet wijziging van 
de Wet op de rechtelijke organisatie en enige andere wetten in 
verband met het instellen van een klokkenluidersregeling voor de 
rechtspraak (Wet klokkenluidersregeling rechtspraak) (Minister voor 
Rechtsbescherming) 
In Nederland biedt de wet bescherming aan werknemers die een melding 
doen van een vermoeden van een misstand bij de werkgever, zogenaamde 
klokkenluiders. Ook binnen de rechterlijke macht kunnen zich misstanden 
voordoen. Daarom is het belangrijk dat er ook voor de rechtspraak een 
procedure is voor meldingen van vermoedens van misstanden. In onze 
Grondwet is vanwege de rechterlijke onafhankelijkheid vastgelegd dat 
toezicht op rechters alleen door rechters zelf mag worden uitgeoefend. Bij 
een vermoeden van een misstand die raakt aan het werk van rechters kan 
daarom geen onderzoek gedaan worden door een externe instantie, zoals 
het Huis voor klokkenluiders. Het bijgevoegde, voor consultatie 
aangeboden, wetsvoorstel voorziet in een klokkenluidersregeling voor de 
rechtspraak, rekening houdend met de rechterlijke onafhankelijkheid. 
 
Aangenomen. De minister voor Rechtsbescherming zal het voorstel 
publiceren ter internetconsultatie. 
 
 

 - 7 - MR 15 december 2023  
verhogen met 2,25%-punt en de uitkomst af te ronden vanaf 0,5% naar 
boven en overigens naar beneden. Als de uitkomst op het peilmoment 
afwijkt van de wettelijke rentestand op dat moment dient aanpassing plaats 
te vinden. In verband met de recente verhogingen door de ECB van de 
basisherfinancieringsrente naar 4,5% leidt deze berekening ertoe dat per 1 
januari 2024 de wettelijke rente moet worden verhoogd van 6% naar 7%. 
 
Aangenomen. De minister voor Rechtsbescherming zal het besluit met 
nader rapport doen vaststellen. 
 
5. Nadere rapporten 
a. Nader rapport inzake het voorstel van wet herimplementatie 
Europees strafrecht (Minister van J&V) 
Het nader rapport ziet op een wetsvoorstel dat naar aanleiding van vier 
ingebrekestellingen van de Europese Commissie en een aantal arresten van 
het Hof van Justitie van de EU, wijzigingen bevat van de Overleveringswet 
(OLW), de Wet wederzijdse erkenning en tenuitvoerlegging 
vrijheidsbenemende en voorwaardelijke sancties en het Wetboek van 
Strafrecht (Sr) ter herimplementatie van vier kaderbesluiten, respectievelijk 
richtlijnen. De Afdeling heeft een aantal opmerkingen bij het voorstel en 
adviseert daarmee rekening te houden voordat het voorstel bij de Tweede 
Kamer wordt ingediend (dictum B). Alle adviezen zijn opgevolgd. Dat heeft 
ertoe geleid dat het wetsvoorstel op een paar onderdelen is aangescherpt. 
Dit betreft de artikelen 6, eerste lid, OLW inzake de beoordelingsruimte van 
de rechter bij de terugkeergarantie, 35, tweede lid, OLW inzake een 
verplichte nieuwe datum voor feitelijke overlevering bij verlenging van de 
termijn wegens overmacht, artikel 35, vierde lid, OLW inzake de 
vrijheidsbeperkende voorwaarden in geval van invrijheidstelling en artikel 
137c Sr inzake de strafbaarstelling van groepsbelediging. Daarnaast is de 
memorie van toelichting op een aantal onderdelen aangevuld. Zo wordt 
bijvoorbeeld nader ingegaan op de verdeling van bevoegdheden in 
overleveringsprocedures en op de relatie tussen de strafbaarstelling van 
groepsbelediging en de vrijheid van meningsuiting. 
 
Aangenomen. De minister van J&V zal het voorstel met nader rapport aan 
de Tweede Kamer doen sturen. 
 
b. Nader rapport inzake besluit tot wijziging van de bijlage, bedoeld in 
artikel 2, eerste lid, van de Wet administratiefrechtelijk handhaving 
verkeersvoorschriften en de bijlagen bij het Besluit OM-afdoening 
in verband met onder meer de jaarlijkse indexering van de tarieven 
(Minister van J&V) 
Ieder jaar worden de boetebedragen voor verkeersovertredingen, die zijn 
opgenomen in de bijlage van de Wet administratiefrechtelijke handhaving 
verkeersvoorschriften (hierna: Wahv), geïndexeerd. Dit jaar is in de 
besluitvorming over de Voorjaarsnota 2023 door het kabinet besloten de 
tarieven voor onder andere de verkeersboetes met 10% te verhogen. De 
verhoging bestaat uit een inflatiecorrectie van 5,7% en een aanvullende 
verhoging van 4,3%. In de bijlage bij de Wahv, alsook in de bijlagen bij het 
Besluit OM-afdoening, worden daarnaast enkele technische aanpassingen 
doorgevoerd die met name het gevolg zijn van gewijzigde wet- en 
regelgeving. Op 15 november 2023 bracht de Afdeling advisering van de 
Raad van State voor het jaarlijkse indexeringsbesluit voor de 
verkeersboetes advies uit (dictum C). De gemaakte opmerkingen stellen 
vraagtekens bij de noodzaak en proportionaliteit van de verhoging en bij de 
verhouding van het OM-rapport 'Boetestelsels in balans' met de verhoging. 
Naar aanleiding van het advies zijn het ontwerpbesluit en de nota van 
 

 - 9 - MR 15 december 2023  
GGD'en hun taken in het kader van de algemene infectieziektebestrijding 
uitvoeren. In het verlengde hiervan wordt voorzien in een grondslag voor 
de verstrekking van een specifieke uitkering aan de GGD'en ter bekostiging 
van de kosten die zij bij de uitvoering van hun taken maken. Op 25 oktober 
2023 bracht de Raad van State zijn advies uit over het wetsvoorstel 
(dictum B) met de volgende drie opmerkingen: 
1) Richt de sturingsbevoegdheid van de minister van VWS in de warme fase 
voor wat betreft medisch-operationele voorzieningen niet meer op de 
voorzitters veiligheidsregio. Dit advies wordt overgenomen. 
2) Ga nader in op de verhouding tot de positie van de GGD in het licht van 
de lokale autonomie als de sturingsbevoegdheid ook in de koude fase geldt. 
Dat is niet het geval, de toelichting is hierop aangescherpt. 
3) Beperk de grondslag om nadere regels te stellen bij AMvB tot A-
infectieziekten. Dit advies wordt niet overgenomen. Dit besluit wordt verder 
uitgelegd in het nader rapport. 
 
Aangenomen. De minister van VWS zal het voorstel met nader rapport aan 
de Tweede Kamer doen sturen.  
 
g. Nader rapport Eindejaarsbesluit 2023 (Staatssecretaris van Financiën 
(Fiscaliteit en Belastingdienst)) 
Het Eindejaarsbesluit 2023 bevat wijzigingen van verschillende 
uitvoeringsbesluiten op het gebied van belastingen, toeslagen en douane. 
Deze wijzigingen zijn veelal technisch van aard en vloeien onder andere 
voort uit het Belastingplan 2024 en de Fiscale verzamelwet 2024. De RvS 
heeft een advies met dictum c uitgebracht bij het besluit. Op basis hiervan 
is het voorstel aangepast en zijn er nadere toelichtingen opgenomen in het 
nader rapport. 
 
Aangenomen. De staatssecretaris van Financiën (F&B) zal het besluit met 
nader rapport doen vaststellen. 
 
6. Brief aan de Tweede Kamer inzake halfjaarbrief aanpak georganiseerde, 
ondermijnende criminaliteit (Minister van J&V) 
Met deze halfjaarbrief over de aanpak van georganiseerde, ondermijnende 
criminaliteit wordt inzicht gegeven in de voortgang van de aanpak. Met de brief 
wordt ook de reactie meegezonden op het WODC-rapport ‘Onbedoeld 
Ondermijnen’ en het overzicht van de voortgang op moties en toezeggingen. 
 
Aangenomen. De minister van J&V zal de brief aan de Tweede Kamer sturen. 
 
7. Kabinetsstandpunt inzake het voorstel van wet van het lid Van 
Houwelingen betreffende het houden van een raadplegend referendum 
over het Nederlandse lidmaatschap van de Europese Unie (Wet 
raadplegend referendum Nederlands EU-lidmaatschap) (Minister van BZK) 
Het voorstel van wet strekt tot het houden van een niet-bindend referendum 
over het Nederlandse EU-lidmaatschap. 
 
Aangenomen. De minister van BZK zal de Tweede Kamer tijdens de behandeling 
van het voorstel informeren over het kabinetsstandpunt. 
 
8. Wijziging van het Algemeen militair ambtenarenreglement (AMAR) en 
het Burgerlijk ambtenarenreglement defensie (BARD) tot wijziging van 
de rechtspositie van de geestelijk verzorger (Staatssecretaris van Defensie) 
Dit betreft een wijzigingsbesluit waarmee het Algemeen militair 
ambtenarenreglement (AMAR) en Burgerlijk ambtenarenreglement defensie 
(BARD) zodanig worden aangepast dat Defensie een aantal reguliere 
 

 - 11 - MR 15 december 2023  
aan werken worden beschreven. De meer ingrijpende aanbevolen maatregelen 
worden aan het nieuwe kabinet gelaten. In de bijlage van de brief worden alle 
aanbevelingen van de aanjager benoemd en individueel voorzien van een 
reactie. 
 
Aangenomen. De minister van EZK zal de brief aan de Tweede Kamer sturen.  
 
12. Wijziging van het Besluit houders van dieren in verband met het stellen 
van brandveiligheidsvoorschriften voor het houden van dieren voor 
productie (Minister van LNV) 
Dit besluit regelt dat veehouders verplichte brandveiligheidskeuringen moeten uit 
laten voeren op hun veehouderijlocatie. Door deze verplichte keuringen zullen 
naar verwachting het aantal stalbranden waarbij dieren dood gaan en het aantal 
dode dieren minder worden. Eén verplichte keuring is de brandveiligheidskeuring. 
Deze keuring moet de veehouder ieder jaar laten uitvoeren. Het doel van deze 
keuring is om de veehouder meer bewust te laten worden van de brandrisico's op 
de veehouderijlocatie en om het brandveiligheidsmanagement op de 
veehouderijlocatie beter te maken. De andere verplichte keuring is een keuring 
van de elektra, en als deze aanwezig is aan de zonnestroominstallatie, op de 
veehouderijlocatie. Deze keuring moet de veehouder ten minste één keer per vijf 
jaar uit laten voeren en de grotere veehouderijlocaties moeten deze keuring ten 
minste één keer per drie jaar uit laten voeren. Deze keuringen zijn onderdeel van 
de aangescherpte aanpak van stalbranden, zoals aangekondigd in de Kamerbrief 
van 8 oktober 2021 (Kamerstukken II 2021 /22, 35925 XIV, nr. 7). Met dit 
besluit worden een aantal aanbevelingen opgevolgd uit het rapport van de 
Onderzoeksraad voor Veiligheid (OvV) over stalbranden van 24 maart 2021. Dit 
besluit is belangrijk voor veehouders van veehouderijlocaties waar voor productie 
dieren worden gehouden binnen de diercategorieën; melkvee, vleeskalveren, 
melkgeiten, vleesvarkens, zeugen, legkippen, vleeskuikens, konijnen, eenden en 
kalkoenen. 
 
Aangenomen. De minister van LNV zal het ontwerpbesluit aan de Staten-
Generaal sturen in het kader van de voorhang en na afloop van de voorhang, als 
de voorhang niet tot ingrijpende wijzigingen leidt, om advies aanhangig te doen 
maken bij de Afdeling advisering van de Raad van State. 
 
13. Nota van wijziging ontwerpbegroting 2024 van VWS (Minister van VWS) 
Na indiening van de ontwerpbegroting 2024 van VWS is de motie Den Haan 
(Kamerstukken II, 2023-2024, 36.410 nr. 57) verwerkt in de ontwerpbegroting. 
Het kabinet deelt het belang van een goede en laagdrempelige bereikbaarheid 
van 113 zelfmoordpreventie. Om de implementatie en uitvoeringskosten in te 
schatten wordt hiertoe onderzoek uitgevoerd. De extra beschikbaar gestelde 
middelen op de VWS-begroting dienen om na het onderzoek de benodigde 
stappen te zetten om 113 geheel kosteloos te maken.  
 
Aangenomen. De minister van VWS zal het voorstel aan de Tweede Kamer doen 
sturen.  
 
14. Conclusies onderraden en ministeriële commissies d.d. 12 december 
2023 
a. NVR-OEK 
Vastgesteld. 
 
b. RFL 
Vastgesteld. 
 

 - 13 - MR 15 december 2023  
met provincies en waterschappen in de Deltaprogramma’s Rijn en 
Maas, tot een nieuwe koers voor de inrichting en het beheer van de 
grote rivieren in Nederland, met als doel een toekomstbestendig 
riviersysteem in 2050 waarbij de hoofdfuncties weer in balans zijn. 
Hiermee worden de kaders vastgelegd en richting bepaald voor de 
verdere getrapte uitwerking door rijk en regio. 
 
Aangenomen. De minister van I&W zal de brief aan de Tweede Kamer 
sturen. 
 
4.  Visie voedsel uit zee en grote wateren (Minister van LNV) 
Aangehouden tot een volgende vergadering. 
 
5.  Notitie reikwijdte en detailniveau, Nationaal Programma 
Ruimte voor Defensie (Staatssecretaris van Defensie) 
Als gevolg van de in hoog tempo verslechterende veiligheidssituatie 
moet Defensie meer aandacht geven aan haar grondwettelijke taak, 
namelijk de bescherming van het eigen grondgebied en dat van de 
bondgenoten. Daar heeft Defensie meer ruimte voor nodig: fysiek en 
milieutechnisch. Om deze urgente opgave in kaart te brengen en af te 
stemmen met andere nationale ruimtelijke opgaven is Defensie  zoals 
aangekondigd in brief aan de Tweede Kamer van 5 juli 2023 het 
Nationaal Programma Ruimte voor Defensie (NRD) gestart. Om tot 
afgewogen en onderbouwde keuzes te komen, wordt een plan-m.e.r. 
procedure gestart. Hierin worden effecten en alternatieven van deze 
ruimtebehoefte in beeld gebracht en beoordeeld. Door nu te starten 
met de plan-m.e.r. procedure en de benodigde beslisinformatie te 
generen, is het mogelijk voor het nieuwe kabinet om voortvarend 
beleidsbeslissingen te nemen. De eerste stap in dit proces is de NRD. 
Als bijlage bij de informerende brief aan de Tweede Kamer wordt 
naast de NRD ook het participatieplan meegezonden. 
 
Aangenomen. De staatssecretaris van Defensie zal de brief aan de 
Tweede Kamer sturen. 
 
6.  Programma Mobiliteitsvisie 2050: uitwerking 
bereikbaarheidsdoelen (Minister van I&W) 
In de Mobiliteitsvisie 2050 Hoofdlijnennotitie van 17 maart 2023 is 
aangekondigd dat er verdere uitwerking wordt gegeven aan de 
integrale doelstellingen voor bereikbaarheid. Aan de Tweede Kamer is 
toegezegd deze uitwerking vóór de begrotingsbehandeling van 
Infrastructuur en Waterstaat te sturen. Het voorliggende document 
geeft de inhoudelijke stand van uitwerking van de 
bereikbaarheidsdoelen weer. Hierbij gaat het om varianten van 
bereikbaarheidsdoelstellingen voor nationaal personenvervoer en 
inzicht in de stappen die worden gezet voor het komen tot 
doelstellingen voor het internationaal personenvervoer en 
goederenvervoer. 
 
Aangenomen. De minister van I&W zal de brief aan de Tweede Kamer 
sturen.  
 
7.  Ontwerp-NPLG (Minister voor N&S) 
Het ontwerp-NPLG bevat het fundament voor de gebiedsgerichte 
aanpak in het landelijk gebied. Er is grote noodzaak om voortgang in 
de transitie van het landelijk gebied te behouden. Voor de natuur, het 
water en het klimaat liggen er grote urgente opgaven, die ook 
 

 - 15 - MR 15 december 2023  
15. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a.  Terugblik debat Belastingplan 2024 Eerste Kamer d.d. 11 en 12 
december 2024 
b.  Motie van het lid Wilders c.s over het instellen van een 
enquêtecommissie Corona (36 471, nr. 6) 
c.  Motie van het lid Mohandis c.s. over bepalen dat de inbreng van 
hoofdbehandelaar, verpleegkundig specialist en ouders 
aantoonbaar onderdeel wordt van het zorgplan (34 104, nr. 383) 
d.  Gewijzigde motie van het lid Yeşilgöz-Zegerius c.s. over de wens 
uitspreken dat voor de duur van de formatie een pas op de plaats 
wordt gemaakt met de spreidingswet (36 471, nr. 16)  
e.  Verzoek van het lid Joseph bij regeling van werkzaamheden d.d. 12 
december 2023 over de brief van de minister voor APP over het 
bericht ‘Landsadvocaat vernietigend over invaren pensioenen’   
f. Motie van de leden Dijk en Ouwehand over uitspreken dat het eigen 
risico zo snel mogelijk moet worden afgeschaft (36 471, nr. 9) 
g.  Motie van het lid Thijssen c.s. over het uitstellen van een beslissing 
over het verstrekken van een exportkredietverzekering voor het 
LNG project in Mozambique (Motie 36 435-XVII nr. 10) 
16. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b.  Rechterlijke uitspraak onderzoek seksueel misbruik Jehova’s 
getuigen 
c.  Voortgang Staatscommissie MDMA 
d.  Regeling late zwangerschapsafbreking en levensbeëindiging 
pasgeborenen en kinderen van 1-12 jaar 
e.  Staatsbezoek Zuid-Korea 
f.  Aankondiging rapport Verkenning toekomstvarianten Nederlandse 
Loterij 
g.  Benoeming burgemeester gemeente Krimpenerwaard  
J. Beenakker 
 
II Stukken, rondgezonden ter kennisneming van de raad 
a.  Aanstelling politiek adviseur staatssecretaris Onderwijs, Cultuur en 
wetenschap (Staatssecretaris van OCW) 
Voor kennisgeving aangenomen. 
 
 

