 
   
 
  
 
MINISTERRAAD VAN HET KONINKRIJK 
 
 Kenmerk         :  4376652 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 15 december 2023  
in de TrÃªveszaal van het ministerie van Algemene Zaken, 
aangevangen 's morgens om 10.30 uur  
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 24 november 2023 (nr.3787651)  
Vastgesteld. 
 
2. Benoemingen 
a. Benoeming voorzitter Integriteitskamer Sint Maarten 
(Staatssecretaris van BZK)  
De raad stemt in met de benoeming van G.R. Bergman.  
 
3. Verdrag tussen het Koninkrijk der Nederlanden en de Republiek Ecuador 
inzake wederzijdse administratieve bijstand in douanezaken, Quito, 19 
oktober 2023 (Minister van BZ) 
Het Verdrag heeft tot doel te komen tot een versterkte samenwerking tussen de 
douaneadministraties van het Koninkrijk der Nederlanden en de Republiek 
Ecuador, met het oog op een effectief douaneoptreden en een betere bestrijding 
van internationale fraude. Het Verdrag dient onder meer ter voorkoming, 
opsporing en bestrijding van fraude met betrekking tot douanerechten en andere 
belastingen bij invoer. Wat betreft opzet en bewoordingen is het Verdrag 
goeddeels gebaseerd op het modelverdrag dat is ontwikkeld door de Wereld-
douaneorganisatie.  
 
Aangenomen. De minister van BZ zal het Verdrag met het oog op stilzwijgende 
goedkeuring om advies aanhangig doen maken bij de Afdeling advisering van de 
Raad van State van het Koninkrijk. 
 
4. Brief aan de Tweede Kamer inzake jaarplan 2024 Kustwacht voor het 
Koninkrijk der Nederlanden in het Caribisch gebied (Minister van Defensie) 
Op basis van het jaarplan plant de Kustwacht zijn operationele inzet in het 
komende kalenderjaar, inclusief bijbehorende bedrijfsvoeringaspecten. In het 
jaarplan komen de missie, taken en prioriteiten, evenals de globale verdeling van 
de beschikbare capaciteiten van de Kustwacht aan bod. Het jaarplan bevat 
tevens een begroting voor het jaar 2024.  
 
Aangenomen. De minister van Defensie zal de brief aan de Tweede Kamer 
sturen. 
 

