 
   
 
  
 
MINISTERRAAD 
 
 Kenmerk         :  4377670 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 22 december 2023  
in de Trêveszaal van het ministerie van Algemene Zaken, 
aangevangen 's morgens om 10.45 uur  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 1 december 2023 (nr.3787839 en 
nr.3788275)  
Vastgesteld. 
 
1b. P-Notulen van de vergadering van 1 december 2023 (nr.3787871)  
Vastgesteld. 
 
1c. Notulen van de vergadering van 8 december 2023 (nr.3788072 en 
nr.3788217)  
Vastgesteld. 
 
2. Oekraïne 
a. Besluitvorming levering F-16’s aan Oekraïne (Minister van Defensie) 
Het kabinet heeft de intentie uitgesproken Nederlandse F-16 
jachtvliegtuigen te leveren aan Oekraïne (Kamerstuk 36 045 nr. 166). 
Daadwerkelijke levering vereist nog het besluit tot toekenning van een 
exportvergunning door de minister voor BHOS op advies van de minister 
van BZ. Daarnaast moet aan alle voorwaarden en voorbereidingen worden 
voldaan, waaronder het opleiden van personeel en het gereedmaken van de 
noodzakelijke infrastructuur. Met het besluit dat vandaag wordt genomen 
kunnen personele- en financiële middelen worden toegewezen voor de 
gereedstelling van de toestellen voor levering. 
 
Aangenomen. De minister van Defensie zal een brief aan de Tweede Kamer 
sturen. 
 
3. Buitenlands beleid 
a. Brief aan de Tweede Kamer inzake kabinetsreactie op de IOB-
eindevaluatie over de Nederlandse C-130 bijdrage aan de VN-missie 
MINUSMA in Mali tussen 2021 en 2022 (Minister van BZ) 
De directie Internationaal Onderzoek en Beleidsevaluatie (IOB) van het 
ministerie van BZ heeft een eindevaluatie uitgevoerd over de Nederlandse 
 

 - 3 - MR 22 december 2023  
 
Aangenomen. De minister van Financiën zal het besluit om advies 
aanhangig doen maken bij de Afdeling advisering van de Raad van State. 
 
b. Besluit tot verhoging van de grensbedragen, genoemd in de 
artikelen 395a, 396 en 397 van Boek 2 van het Burgerlijk Wetboek 
ter uitvoering van Gedelegeerde Richtlijn (EU) …/… van de 
Commissie van 17 oktober 2023 wat betreft de aanpassingen van 
de groottecriteria voor rechtspersonen (PbEU L…) 
(Implementatiebesluit Richtlijn verhoging grensbedragen) (Minister 
voor Rechtsbescherming) 
Het besluit strekt tot uitvoering van een gedelegeerde richtlijn waarin de 
Europese Commissie de twee grensbedragen – het balanstotaal en de 
netto-omzet – verhoogt die mede bepalen wat de omvang is van een 
rechtspersoon. De omvang bepaalt wat hij moet opnemen in de 
jaarrekening en of hij een bestuursverslag moet opstellen en deze stukken 
moet laten controleren door een accountant. De verhoging is een 
aanpassing voor de effecten van inflatie over de periode 2013 tot en met 
maart 2023 en bedraagt 25%. In het jaarrekeningenrecht zijn vier 
categorieën rechtspersonen: micro, klein, middelgroot of groot. Hoe kleiner 
de onderneming, hoe beperkter de verplichtingen. Door de verhoging van 
de grensbedragen komt een deel van de rechtspersonen onder een lagere 
categorie te vallen. Dat levert een geschatte structurele kostenbesparing 
voor het bedrijfsleven op van ca. € 45 mln. De wijziging van deze 
grensbedragen in Boek 2 van het Burgerlijk Wetboek geschiedt bij 
algemene maatregel van bestuur. In het besluit is gebruikt gemaakt van de 
optie die de richtlijn de lidstaten biedt om de verhoogde grensbedragen ook 
toe te passen over boekjaar 2023. Uit overleg met het bedrijfsleven, 
accountantsorganisaties en de adviescommissie vennootschapsrecht bleek 
een unanieme wens dat bedrijven de keuze krijgen de verhoogde 
grensbedragen over 2023 toe te passen, met het oog op de 
lastenverlichting en de verminderde druk op de controlecapaciteit van 
accountants. 
 
Aangenomen. De minister voor Rechtsbescherming zal het besluit om 
advies aanhangig doen maken bij de Afdeling advisering van de Raad van 
State. 
 
5. Internetconsultaties 
a. Internetconsultatie inzake AMvB houdende regels omtrent het 
anoniem melden van vermoedens van misstanden op grond van de 
Wet bescherming klokkenluiders (Besluit anoniem melden 
vermoedens van misstanden) (Staatssecretaris van BZK) 
De AMvB houdende regels omtrent het anoniem melden van vermoedens 
van misstanden op grond van de Wet bescherming klokkenluiders (Besluit 
anoniem melden vermoedens van misstanden) is gereed voor (internet) 
consultatie. Als gevolg van het aannemen door de Tweede Kamer van het 
amendement van het lid Omtzigt (35851, nr. 35) wordt in de Nederlandse 
wet de verplichting voor werkgevers geregeld om anonieme meldingen van 
vermoedens van misstanden in ontvangst te nemen en te behandelen. Deze 
AMvB dient ertoe om uit te werken aan welke eisen de onafhankelijke 
functionarissen bij wie een vermoeden van een misstand anoniem kan 
worden gemeld moeten voldoen en aan welke eisen de wijze waarop een 
vermoeden van een misstand bij werkgevers anoniem kan worden gemeld 
moet voldoen. 
 
Aangenomen. De staatssecretaris van BZK zal het besluit publiceren ter 
internetconsultatie. 
 

 - 5 - MR 22 december 2023  
luchtvervoerders te beperken tot het bedrag waarvoor zij zich redelijkerwijs 
kunnen verzekeren. Dit ontwerpbesluit voorziet daarin, door gebruik te 
maken van de daartoe geboden mogelijkheid in artikel 110 van boek 6 van 
het Burgerlijk Wetboek. Het betreft een tijdelijk besluit, voor de duur van 
10 jaar, om na verloop van tijd te kunnen beoordelen of de 
veiligheidsrisico’s een beperking van aansprakelijkheid nog steeds 
rechtvaardigen. 
 
Aangenomen. De minister voor Rechtsbescherming zal het besluit 
publiceren ter internetconsultatie. 
 
6. Nadere rapporten naar aanleiding van blanco advies 
a. Nader rapport inzake Verzamelbesluit rechtspositie politie 2023 
(Minister van J&V) 
Het ontwerpbesluit strekt tot formalisering van het 
arbeidsvoorwaardenakkoord politie 2022-2024. Hiertoe zijn wijzigingen van 
onder meer het Besluit algemene rechtspositie politie, het Besluit 
bezoldiging politie, het Besluit overleg en medezeggenschap politie 1994 en 
het Besluit reis-, verblijf-, en verhuiskosten politie noodzakelijk. Zoals blijkt 
uit het nader rapport, wordt van de gelegenheid gebruik gemaakt om een 
beperkte technische wijziging door te voeren met betrekking tot de 
inwerkingtreding van een aantal onderdelen. 
 
Aangenomen. De minister van J&V zal het besluit met nader rapport doen 
vaststellen. 
 
b. Nader rapport inzake wijziging van de Kernenergiewet in verband 
met de aanpassing van de taak van de Autoriteit Nucleaire 
Veiligheid en Stralingsbescherming ten aanzien van 
beleidsvoorbereiding en beleidsevaluatie (Staatssecretaris van I&W) 
Dit wetsvoorstel beoogt de Kernenergiewet te wijzigen in verband met een 
aanpassing van de taak van Autoriteit Nucleaire Veiligheid en 
Stralingsbescherming (ANVS) ten aanzien van beleidsvoorbereiding en 
beleidsevaluatie. De overdracht van de beleidsfunctie van de ANVS naar het 
ministerie heeft reeds in 2020 plaatsgehad. De voorgestelde wijziging 
brengt de wettelijke taakomschrijving van de ANVS hiermee in 
overeenstemming, waardoor beter wordt aangesloten bij de actuele 
verantwoordelijkheidsverdeling. 
 
Aangenomen. De staatssecretaris van I&W zal het voorstel met nader 
rapport aan de Tweede Kamer doen sturen.  
 
c. Nader rapport inzake Besluit radioapparaten 2016 in verband met 
de implementatie van Richtlijn (EU) 2022/2380 en de Gedelegeerde 
Verordeningen (EU) 2019/320, (EU) 2022/30 en (EU) 2023/2444 
(Minister van EZK) 
Het besluit voorziet in de beleidsarme implementatie van: 
1) Richtlijn 2022/2380, die onder meer regelt dat een groot aantal 
radioapparaten moet zijn uitgerust met een USB-Type-C-oplaadpoort; 
2) een aantal gedelegeerde verordeningen, op grond waarvan enkele 
essentiële eisen uit de Radioapparatenrichtlijn (gericht op 
noodcommunicatie en digitale veiligheid) gaan gelden voor specifiek 
aangewezen radioapparaten. Met dit besluit wordt toezicht en handhaving 
op deze gedelegeerde verordeningen mogelijk. 
 
Aangenomen. De minister van EZK zal het besluit met nader rapport doen 
vaststellen. 
 

 - 7 - MR 22 december 2023  
'gewasbescherming in de landbouw'. Vooral het amendement Vestering, dat 
verplicht tot een forse gebruiksreductie van bepaalde 
gewasbeschermingsmiddelen, heeft volgens onderzoek grote juridische 
risico's en mogelijk ingrijpende landbouwkundige gevolgen. De 
staatssecretaris van I&W en de minister van LNV hebben daarom, met het 
oog op de oordeelsvorming, het geamendeerde wetsvoorstel voor advies 
aan de Raad van State voorgelegd. Over het amendement Vestering wijst 
de Raad erop dat vastlegging van gebruiksreducties in een AMvB en de 
realisatie daarvan per 2025 niet tijdig haalbaar zijn. Gezien het voorgaande 
wordt voorgesteld om met een nota van wijziging het amendement aan te 
passen.  
 
Aangenomen. De staatssecretaris van I&W zal het voorstel met nader 
rapport aan de Tweede Kamer doen sturen.  
 
c. Nader rapport inzake wetsvoorstel tot bijzondere verhoging 
wettelijk minimumloon met 1,2% per 1 juli 2024 (Minister van SZW) 
Dit wetsvoorstel regelt de bijzondere verhoging van het wettelijk 
minimumloon met 1,2% per 1 juli 2024. Deze verhoging werkt door in 
hogere uitkeringen, waaronder de AOW-uitkeringen. De Afdeling advisering 
van de Raad van State heeft positief geadviseerd over het wetsvoorstel en 
adviseert om de doorwerking van de verhoging van het minimumloon naar 
de AOW nader te motiveren en zo nodig het voorstel aan te passen. In het 
nader rapport bij het wetsvoorstel is de motivering van de doorwerking op 
de AOW verduidelijkt. Het doel van het wetsvoorstel gaat verder dan het zo 
gericht mogelijk bestrijden van armoede. De doorwerking verbetert de 
inkomenszekerheid van AOW-gerechtigden en verkleint 
inkomensverschillen tussen verschillende groepen. Door de zekerheid van 
hogere lonen en uitkeringen, waaronder de AOW-uitkeringen, vormt dit 
wetsvoorstel een aanvulling op het koopkrachtpakket van Prinsjesdag, dat 
een gerichte reductie van armoede beoogde. 
 
Aangenomen. De minister van SZW zal het voorstel met nader rapport aan 
de Tweede Kamer doen sturen. 
 
d. Nader rapport inzake Wet digitale algemene vergadering 
privaatrechtelijke rechtspersonen (Minister voor Rechtsbescherming) 
Het doel van dit wetsvoorstel is het gebruik van elektronische 
communicatiemiddelen bij algemene vergaderingen van privaatrechtelijke 
rechtspersonen te faciliteren en te normeren. Daartoe bevat het voorstel in 
de kern drie maatregelen. In de eerste plaats voorziet het voorstel in een 
aantal wijzigingen van Boek 2 en Boek 5 van het Burgerlijk Wetboek, om 
voor naamloze vennootschappen, besloten vennootschappen, verenigingen, 
verenigingen van eigenaars, coöperaties en onderlinge 
waarborgmaatschappijen de volledig digitale algemene vergadering te 
faciliteren, naast de al de bestaande mogelijkheid van een gedeeltelijk 
digitale (hierna: hybride) algemene vergadering. Ten tweede stelt het 
voorstel nadere voorwaarden aan het gebruik van elektronische 
communicatiemiddelen bij de algemene vergadering, om te bewerkstelligen 
dat er bij de algemene vergadering draagvlak is voor het houden van een 
volledig digitale of hybride vergadering, dat een digitale vergadering zoveel 
mogelijk een afspiegeling vormt van een fysieke vergadering en dat 
deelnemers ook langs digitale weg daarin volwaardig kunnen participeren. 
Ten behoeve van zo volwaardige en goed geïnformeerde participatie in en 
deelname aan digitale vergaderingen, worden aanvullende normen gesteld 
over de informatievoorziening voor digitale vergaderingen. Tot slot worden 
de regels voor oproeping voor de algemene vergadering aangepast, zodat 
oproeping langs elektronische weg vereenvoudigd wordt. Naar aanleiding 
 

 - 9 - MR 22 december 2023  
- drs. F. Quispel tot Zijner Majesteits buitengewoon en gevolmachtigd 
ambassadeur in de Republiek Uganda, met standplaats Kampala; 
- drs. A.T.S. Dorhout tot Zijner Majesteits buitengewoon en 
gevolmachtigd ambassadeur in de Republiek Oekraïne, met standplaats 
Kiev; 
- drs. P.H.A.M. Huijts tot Zijner Majesteits buitengewoon en 
gevolmachtigd ambassadeur in het Verenigd Koninkrijk van Groot-
Brittannië en Noord-Ierland, met standplaats Londen; 
- drs. C.E.F. Lobbezoo MA tot Zijner Majesteits buitengewoon en 
gevolmachtigd ambassadeur in het Groothertogdom Luxemburg, met 
standplaats Luxemburg; 
- mr. drs. J.M. Balfoort tot Zijner Majesteits buitengewoon en 
gevolmachtigd ambassadeur in de Russische Federatie, met standplaats 
Moskou; 
- drs. H.J. Bakker tot Zijner Majesteits buitengewoon en gevolmachtigd 
ambassadeur in de Republiek Kenia en tevens in de Republiek der 
Seychellen en de Federale Republiek Somalië, met standplaats Nairobi; 
- drs. L.H.J. Gregoire-van Haaren tot permanent vertegenwoordiger van 
het Koninkrijk der Nederlanden bij de Verenigde Naties, met 
standplaats New York; 
- ir. J.J. Speelman tot Zijner Majesteits buitengewoon en gevolmachtigd 
ambassadeur in de Republiek Niger, met standplaats Niamey; 
- mr. W.W. Plomp tot Zijner Majesteits buitengewoon en gevolmachtigd 
ambassadeur in de Republiek Cyprus, met standplaats Nicosia; 
- drs. G.C. Coppoolse tot Zijner Majesteits buitengewoon en 
gevolmachtigd ambassadeur in het Koninkrijk Noorwegen en tevens in 
de Republiek IJsland, met standplaats Oslo; 
- drs. G. Vonno-Landman MBA tot Zijner Majesteits buitengewoon en 
gevolmachtigd ambassadeur in Canada, met standplaats Ottawa; 
- drs. D. Nieuwenhuis tot Zijner Majesteits buitengewoon en 
gevolmachtigd ambassadeur in het Koninkrijk Marokko, met 
standplaats Rabat; 
- drs. H.P. van der Woude tot Zijner Majesteits buitengewoon en 
gevolmachtigd ambassadeur in het Koninkrijk Saudi-Arabië, met 
standplaats Riyad; 
- mr. Ö. Canel tot Zijner Majesteits buitengewoon en gevolmachtigd 
ambassadeur in de Republiek Noord-Macedonië, met standplaats 
Skopje; 
- drs. T.A. Reintjes tot Zijner Majesteits buitengewoon en gevolmachtigd 
ambassadeur in het Koninkrijk Zweden, met standplaats Stockholm; 
- mr. S. van der Sluis tot Zijner Majesteits buitengewoon en 
gevolmachtigd ambassadeur in de Republiek Estland, met standplaats 
Tallinn; 
- drs. E.F. de Bont tot Zijner Majesteits buitengewoon en gevolmachtigd 
ambassadeur in de Islamitische Republiek Iran, met standplaats 
Teheran. 
- mr. G.A. Beschoor Plug tot Zijner Majesteits buitengewoon en 
gevolmachtigd ambassadeur in Japan, met standplaats Tokio; 
- mr. drs. J.H.A.C. de Mol tot Zijner Majesteits buitengewoon en 
gevolmachtigd ambassadeur in de Republiek Polen en tevens in de 
Republiek Belarus, met standplaats Warschau. 
 
b. Benoeming twee nieuwe leden Staatscommissie tegen discriminatie 
en racisme (Minister van BZK) 
De raad stemt in met de benoeming van de volgende leden van de 
Staatscommissie tegen discriminatie en racisme:  
- prof. dr. M. Noordegraaf;   
- dr. mr. A. Timmer.  
  
 

 - 11 - MR 22 december 2023  
11. Brief aan de Tweede Kamer inzake Geactualiseerde Werkagenda 
waardengedreven digitaliseren (Staatssecretaris van BZK) 
De Werkagenda waardengedreven digitaliseren presenteert de overheidsbrede 
ambitie, doelstellingen en activiteiten om digitalisering in de samenleving 
waardengedreven vorm te geven. November 2022 is de eerste versie van de 
Werkagenda gepubliceerd. De geactualiseerde werkagenda brengt samen wat in 
andere gremia is besproken en goedgekeurd. Conform toezegging aan de 
Tweede Kamer wordt de werkagenda jaarlijks geactualiseerd. Redenen om 
inhoud te actualiseren zijn: a) doelstellingen zijn gerealiseerd in 2023, b) er is 
scherper zicht op wat nodig is om ambities te realiseren en c) er zijn nieuwe 
ontwikkelingen (zoals generatieve Al). Daarnaast is gezorgd voor een meer 
samenhangend en logisch geheel. 
 
Aangenomen. De staatssecretaris van BZK zal de brief aan de Tweede Kamer 
sturen. 
 
12. Wijziging van diverse wetten in verband met het invoeren van het 
burgerservicenummer en de voorzieningen van de digitale overheid in de 
openbare lichamen Bonaire, Sint Eustatius en Saba (Wet invoering BSN 
en voorzieningen digitale overheid BES) (Staatssecretaris van BZK) 
Met dit wetsvoorstel worden meerdere bestaande wetten aangepast om de 
digitale dienstverlening van de (semi)overheid in Caribisch Nederland zoveel 
mogelijk op een gelijkwaardig niveau als in Europees Nederland te brengen. Het 
voorstel bewerkstelligt voor Caribisch Nederland dat 1) geregistreerde inwoners 
een BSN krijgen, 2) inwoners en bedrijven toegang krijgen tot digitale 
inlogmiddelen zoals DigiD en Herkenning en 3) overheidsinstanties, zoals de 
Belastingdienst Caribisch Nederland, het BSN mogen gebruiken (verwerken) in 
hun dienstverlening. Daartoe worden gewijzigd de Wet algemene bepalingen 
burgerservicenummer (Wabb), de Wet basisadministraties persoonsgegevens 
BES (Wet bap BES), de Wet basisregistratie personen (Wet BRP), de Wet digitale 
overheid (Wdo) en de Wet identiteitskaarten BES (WIDk BES). 
 
Aangenomen. De staatssecretaris van BZK zal het voorstel om advies aanhangig 
doen maken bij de Afdeling advisering van de Raad van State. 
 
13. Brief aan de Tweede Kamer inzake kabinetsreactie rapport werkgroep 
evaluatie kapitaalbeleid DNB (Minister van Financiën) 
Vanwege de gestegen beleidsrente heeft DNB de komende jaren naar 
verwachting te maken met verliezen en is van dividend noch bufferopbouw 
sprake. De werkgroep evaluatie kapitaalbeleid, bestaande uit leden van het 
ministerie van Financiën en DNB, heeft het kapitaalbeleid van DNB geëvalueerd. 
De werkgroep concludeert in haar eindrapport dat het kapitaalbeleid van DNB 
bestendig is. Als aanvulling op het huidige kapitaalbeleid draagt de werkgroep 
twee beleidsvarianten aan om het kapitaalbeleid nog bestendiger te maken. In 
deze kabinetsreactie geeft het kabinet aan te willen kiezen voor beleidsvariant 
één. Deze variant betreft vier technische aanpassingen van het kapitaalbeleid 
van DNB. 
 
Aangenomen. De minister van Financiën zal de brief aan de Tweede Kamer 
sturen. 
 
14. Brief aan de Tweede Kamer inzake stand van zaken uitvoering 
duurzaamheidskader biogrondstoffen (Staatssecretaris van I&W) 
Voor het bereiken van een klimaatneutrale en circulaire samenleving in 2050 ziet 
het kabinet een belangrijke rol weggelegd voor de hoogwaardige inzet van 
duurzame biogrondstoffen. Biogrondstoffen zijn onmisbaar om de afhankelijkheid 
van primaire fossiele grondstoffen en minerale delfstoffen te beëindigen, 
 

 - 13 - MR 22 december 2023  
(Mijnbouwwet en Basisregistratie Ondergrond) en het kennisbasisonderzoek van 
TNO. Het gaat in totaal om ruim € 325,3 miljoen, hiervan is zo'n € 160,8 miljoen 
voor de uitvoering, in samenwerking met de topsectoren, van onderzoek op de 
maatschappelijke thema’s en sleuteltechnologieën en zo'n € 164,5 miljoen voor 
de departementale programma's, waarbinnen € 96,9 mln. is voor de uitvoering 
van de wettelijke taken.  
 
Aangenomen.  
 
18. Brief aan de Tweede Kamer inzake voortgang Nationale 
Grondstoffenstrategie (Minister van EZK) 
Deze brief informeert de Tweede Kamer over de voortgang van de uitvoering van 
de Nationale Grondstoffenstrategie (NGS), zoals toegezegd in het 
Commissiedebat Nationale Grondstoffenstrategie van 29 juni 2023. Op 9 
december 2022 presenteerde het kabinet de NGS om de leveringszekerheid van 
kritieke grondstoffen vergroten, via vijf handelingsperspectieven: (1) circulariteit 
en innovatie; (2) duurzame Europese mijnbouw en raffinage; (3) diversificatie; 
(4) verduurzaming internationale ketens; en (5) kennisopbouw en monitoring. 
De NGS was een reactie op de toenemende geopolitieke dynamiek in 
grondstoffenketens en mogelijke schaarste aan grondstoffen die hard nodig zijn 
voor publieke belangen zoals de energietransitie, de digitale transitie, de 
gezondheidszorg, vitale infrastructuur en defensie. Afgelopen jaar zijn goede 
eerste stappen gezet om beter voorbereid te zijn op ontwikkelingen omtrent de 
leveringszekerheid van kritieke grondstoffen. De aanbiedingsbrief schetst de 
voortgang op hoofdlijnen en blikt vooruit naar de inzet voor het komende jaar. 
De voortgangsrapportage gaat meer in detail in op de voortgang per 
handelingsperspectief en schetst ter introductie kort de internationale en 
Europese context van de NGS. Tot slot bevat de voortgangsrapportage in een 
aparte bijlage tevens een overzicht van de financiële instrumenten en actoren die 
bijdragen aan de doelen van de NGS.  
 
Aangenomen. De minister van EZK zal de brief aan de Tweede Kamer sturen.  
 
19. Brief aan de Tweede Kamer inzake kabinetsreactie tussentijdse evaluatie 
Nationaal Groeifonds (Minister van EZK) 
Met deze Kamerbrief wordt het rapport van de tussentijdse evaluatie van het 
Nationaal Groeifonds (NGF) aangeboden aan de Eerste en Tweede Kamer. In de 
brief wordt ingegaan op de stand van zaken van het Nationaal Groeifonds en 
wordt gereageerd op de conclusies en aanbevelingen uit de tussenevaluatie. 
Daarbij wordt aangegeven hoe deze worden meegenomen in de volgende 
indieningsrondes van het Nationaal Groeifonds. Bij de oprichting van het NGF is 
toegezegd dat na twee jaar een tussentijdse evaluatie zou plaatsvinden met 
bijzondere aandacht voor de governance van het NGF. In het evaluatierapport 
concluderen de onderzoekers in algemene zin dat het dat het NGF rechtmatig, 
doelmatig en doeltreffend functioneert, en dat het NGF is ingericht op het krijgen 
van kwalitatieve voorstellen die bijdragen aan het doel om het duurzaam 
verdienvermogen van Nederland te vergroten. De onderzoekers doen een aantal 
aanbevelingen ter verbetering van de organisatie. Deze zien toe op het gelijke 
speelveld tussen de twee indieningsroutes, de tijd tussen de investeringsrondes, 
communicatie verwachtingsmanagement in de departementale route, en het 
proces van monitoring en evaluatie. In de brief wordt gereageerd op deze 
aanbevelingen. Ook wordt het evaluatieverslag van de adviescommissie gedeeld, 
en wordt met deze brief invulling gegeven aan moties van Heinen/Grinwis, 
Amhaouch/De Jong en motie De Jong c.s.. Daarnaast wordt de kamer 
geïnformeerd over de omzettingen van voorwaardelijke toekenningen voor de 
projecten Luchtvaart in Transitie en Rail Gent Terneuzen. 
 
Aangenomen. De minister van EZK zal de brief aan de Tweede Kamer sturen. 
  
 

 - 15 - MR 22 december 2023  
23. Wetsvoorstel tot wijziging Wet inburgering 2021 in verband met 
introductie nadere voorlopige uitkering en opname grondslag specifieke 
uitkering onderwijsroute (Minister van SZW) 
Jaarlijks ontvangen gemeenten een specifieke uitkering voor de kosten van 
voorzieningen die bijdragen aan het voldoen aan de inburgeringsplicht onder de 
Wet inburgering 2021. Om tegemoet te komen aan twee ervaren knelpunten 
wordt deze wet op twee technische punten aangepast. Ten eerste wordt een 
nadere voorlopige uitkering geïntroduceerd zodat de voorlopige uitkering 
gedurende het uitvoeringsjaar kan worden herzien als zich grote 
volumewijzigingen voordoen in het aantal statushouders. Ten tweede wordt een 
grondslagbepaling opgenomen in de wet zodat de specifieke uitkering 
onderwijsroute kan worden verhoogd in 2023 en kan worden verlengd voor de 
jaren 2024 en 2025. 
 
Aangenomen. De minister van SZW zal het voorstel om advies aanhangig doen 
maken bij de Afdeling advisering van de Raad van State. 
 
24. Besluit houdende wijziging van lijst I, behorende bij de Opiumwet, in 
verband met plaatsing van enkele stoffen op deze lijst en verplaatsing 
van het middel 3-MMC van lijst II naar lijst I (Minister van VWS) 
In internationaal verband is besloten een aantal nieuwe psychoactieve stoffen te 
onderwerpen aan controlemaatregelen vanwege ernstige gezondheidsrisico's en 
ernstige sociale risico's. Via dit besluit worden deze stoffen op lijst I behorende 
bij de Opiumwet geplaatst. Vanwege het besluit van de Commission on Narcotic 
Drugs van de VN (CND) tot plaatsing van 3-MMC op Schedule II van het Verdrag 
inzake psychotrope stoffen, wordt 3-MMC van lijst II naar lijst I bij de Opiumwet 
verplaatst. De CND is tot dit besluit gekomen op grond van een risicoanalyse 
door de WHO. 
 
Aangenomen. De minister van VWS zal het voorstel aan de Staten-Generaal 
sturen in het kader van de voorhang en na afloop van de voorhang, als de 
voorhang niet tot ingrijpende wijzigingen leidt, om advies aanhangig doen maken 
bij de Afdeling advisering van de Raad van State.  
 
25. Besluit van … tot wijziging van het Besluit geslachtsnaamswijziging en 
de Regelen betreffende verzoeken tot naamswijziging en tot 
naamsvaststelling in verband met de tijdelijk kosteloze wijziging van 
geslachtsnamen van nazaten van tot slaaf gemaakten (Besluit 
geslachtsnaamswijziging nazaten van tot slaaf gemaakten en tijdelijke 
bekostiging) (Minister voor Rechtsbescherming) 
In de kabinetsreactie van 19 december 2022 op het rapport van bevindingen van 
de Dialooggroep Slavernijverleden ‘Ketenen van het verleden’, heeft de minister-
president aangekondigd dat vooruitlopend op een structurele regeling, een 
tijdelijke regeling wordt voorbereid tot kosteloze naamswijziging voor nazaten 
van tot slaaf gemaakten. In de brief van het kabinet van 23 juni 2023 is dit 
bevestigd. In het daartoe opgestelde ontwerpbesluit is tevens geregeld dat de 
regels over de procedure en kosten voor naamswijziging zo veel mogelijk ook 
gaan gelden op de BES. Dit ontwerpbesluit is van 6 oktober 2023 - 17 november 
2023 in (internet)consultatie gegeven. Hoewel veel bij de herdenking van het 
slavernijverleden betrokken organisaties en personen nadrukkelijk zijn 
uitgenodigd om te reageren, is het aantal reacties in de consultatie beperkt (1 
onderhandse, 16 van burgers en een organisatie waarvan 9 niet over de regeling 
gingen). De reacties variëren van steun voor het ontwerp en de geboden 
keuzemogelijkheden tot reacties waarin wordt aangegeven dat een regeling niet 
nodig of wenselijk is en/of dat aan de te kiezen nieuwe naam geen voorwaarden 
moeten worden gesteld. In een enkele reactie wordt gesteld dat onder de 
betrokkenen de wens bestaat om ook een naam te kunnen toevoegen aan de 
 

 - 17 - MR 22 december 2023  
e. Benoeming secretaris-generaal bij het ministerie van BZ 
Drs. A.C.C. Rebergen 
 
f. Benoeming directeur-generaal Europese Samenwerking bij het 
ministerie van BZ 
Drs. H.E. Bakker 
 
 
XX. Besluitenlijst 
 
 
 
 

