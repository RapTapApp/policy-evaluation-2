33 240 VIII Jaarverslag en slotwet Ministerie van Onderwijs, Cultuur en Wetenschap 2011
Nr. Verslag houdende lijst van vragen en antwoorden
Vastgesteld ….
De vaste commissie voor Onderwijs, Cultuur en Wetenschap heeft de minister van Onderwijs, 
Cultuur en Wetenschap de volgende vragen ter beantwoording voorgelegd over het Jaarverslag 
2011 van het ministerie van Onderwijs, Cultuur en Wetenschap (33 240 VIII, nr. 1)
De daarop door de minister gegeven antwoorden zijn hierbij afgedrukt. 
De voorzitter van de commissie, 
Van Bochove 
Adjunct-griffier van de commissie
Dekker
Nr Vraag Blz
van tot
1 Kunt u toelichten hoeveel er is uitgegeven aan de bijscholing van leraren en schoolleiders? 0 
Kan dit worden uitgesplitst per onderwijssoort?
Scholen ontvangen een lumpsum voor bekostiging van het personeel en bepalen zelf welk 
deel daarvan wordt ingezet voor bij- en nascholing van leraren en schoolleiders. Noch op 
sectoraal niveau noch op schoolniveau is de precieze omvang bekend van de uitgaven voor 
1
bij- en nascholing. Er kan – op basis van recent steekproefonderzoek  – wel een indicatie 
gegeven worden van de uitgaven. Uit dit onderzoek blijkt dat in 2010 in de sector primair 
onderwijs 1,35% van de loonsom is uitgegeven aan bij- en nascholing, in de sector 
voortgezet onderwijs 1,16%, in het middelbaar beroepsonderwijs 1,95% en in het hoger 
beroepsonderwijs 2,03%.
De verdeling van deze budgetten over de functiecategorieën staat in onderstaande tabel. 
Hieruit blijkt dat tussen de 72 en 80 procent van het budget gaat naar de bijscholing voor 
leraren. De rest van de uitgaven betreft de bijscholing van de directie en het ondersteunend 
personeel. 
Tabel: verdeling van het beschikbare budget naar personeelscategorie (in %)
sector Po Vo Mbo Hbo
Directie/management 15,7 14,0 12,3 7,4
Docent/leraar 79,5 72,1 75,6 79,2
Ondersteunend personeel 4,8 13,9 12,2 13,4
 Professionalisering van leraren. Evaluatie (na)scholing en de Lerarenbeurs voor scholing, 
IVA Tilburg, mei 2012
2 Hoeveel docenten hebben in 2011 bijscholing gehad? Om wat voor bijscholing ging het? 0 
Kan dit worden uitgesplitst per onderwijssoort?
Op dit moment zijn er nog geen gegevens bekend over 2011. De verwachting is dat die eind 
2012 beschikbaar komen. 
In 2010 heeft veel onderwijspersoneel bij- en nascholing gevolgd. In alle sectoren wordt het 
directiepersoneel het meest bijgeschoold en ondersteunend personeel het minst. De 
scholingsonderwerpen verschillen enigszins naar sector, maar vakinhoud scoort bij de 
meeste sectoren hoog (zie tabel). Pedagogische en vakdidactische scholing komt in het 
primair en voortgezet onderwijs en het middelbaar beroepsonderwijs duidelijk meer voor 
dan in het hoger beroepsonderwijs.  
Tabel:
Onderstaand overzicht geeft per onderwijssector aan in welke richting(en) na-/bijscholing is 
document8347936777385580593.doc 1/16

In 2011 is ongeveer € 0,4 miljoen uitgegeven aan voorbereidende werkzaamheden voor de 
experimenten prestatiebeloning die vanaf schooljaar 2012-2013 zouden worden uitgevoerd. 
De voorbereiding bestond uit het benaderen en informeren van geïnteresseerde 
schoolbesturen en het opstellen van experimentplannen.
8 Welk bedrag heeft de invoering van het passend onderwijs in 2011 gekost? 0 
Aan de invoering van passend onderwijs is in 2011 in totaal € 29,5 miljoen besteed. 
Zo ontvangen schoolbesturen per leerling een bedrag ter voorbereiding op de invoering van 
passend onderwijs. Daarnaast worden bijvoorbeeld de experimenten en startsubsidies 
passend onderwijs gefinancierd.
9 Kunt u een lijst geven van het aantal ambtenaren en extern ingehuurde werknemers en hun 0 
1
functies op het ministerie van OCW , met daarbij het salaris wanneer dit hoger is dan 
100.000 euro per jaar? Zo neen, waarom niet?
Het aantal ambtenaren met een salaris hoger dan €100.000,- is beperkt (schaal 16 en hoger). 
Het gaat om 42 personen inclusief DUO. Het publiceren van een lijst zou herleid kunnen 
worden tot individuele personen en kan het grondrecht tot bescherming van de persoonlijke 
levenssfeer zoals opgenomen in de grondwet en het Europees Verdrag van de Rechten van 
de Mens in het geding zijn. Dat is de reden waarom in de Wet openbaarmaking uit publieke 
middelen gefinancierde Topinkomens (WOPT, Kamerstuk 30189, nr. 3, pagina 9) 
nadrukkelijk een relatie met het privacy-aspect wordt aangegeven. Ik kan deze vraag 
daarom niet beantwoorden.
Voor de extern ingehuurde werknemers is deze informatie niet beschikbaar, deze gegevens 
worden niet geregistreerd. Alleen wanneer het uurloon meer dan € 225,- bedraagt wordt dit 
apart geregistreerd.
10 Kunt u een lijst geven van het aantal werknemers en extern ingehuurde werknemers en hun 0 
functies in het hoger onderwijs, met daarbij het salaris en de naam van de instelling, 
wanneer dit hoger is dan 100.000 euro per jaar? Zo neen, waarom niet? 
Salarisgegevens van personeel van de door u genoemde instellingen zijn mij niet bekend. 
Instellingen in de (semi)publieke sector zijn - op grond van de wet openbaarmaking uit 
publieke middelen gefinancierde topinkomens (WOPT) - wel verplicht om inkomens, die 
hoger zijn dan de WOPT-norm, op te nemen in het financiële jaarverslag en digitaal te 
melden aan het ministerie van Binnenlandse Zaken en Koninkrijksrelaties. De WOPT-norm 
voor 2011 bedraagt € 193.000. Het ministerie van BZK verstuurt voor het eind van dit jaar 
een rapportage over 2011 aan de Tweede Kamer.
11 Kunt u een lijst geven van het aantal werknemers en extern ingehuurde werknemers en hun 0 
functies in het middelbaar beroepsonderwijs met daarbij het salaris en de naam van de 
instelling, wanneer dit hoger is dan 100.000 euro per jaar? Zo neen, waarom niet? 
Zie antwoord op vraag 10.
12 Kunt u een lijst geven van het aantal werknemers en extern ingehuurde werknemers en hun 0 
functies in het voortgezet onderwijs met daarbij het salaris en de naam van de instelling, 
wanneer dit hoger is dan 100.000 per jaar? Zo neen, waarom niet? 
Zie antwoord op vraag 10.
13 Kunt u een lijst geven van het aantal werknemers en extern ingehuurde werknemers en hun 0 
functies in het basisonderwijs met daarbij het salaris en de naam van de instelling, wanneer 
dit hoger is dan 100.000 euro per jaar? Zo neen, waarom niet? 
Zie antwoord op vraag 10.
14 Kunt u een lijst geven van het aantal werknemers en extern ingehuurde werknemers en hun 0 
functies die via onderwijsprojecten onder de verantwoordelijkheid van het ministerie van 
OCW vallen, met daarbij het salaris en de naam van het project, wanneer dit hoger is dan 
100.000 euro per jaar? Zo neen, waarom niet? 
Zie antwoord op vraag 10.
1
 OCW: Onderwijs, Cultuur en Wetenschap
document8347936777385580593.doc 3/16

Er zijn meerdere mogelijke verklaringen. Een van de mogelijke verklaringen kan zijn dat 
deze daling verband houdt met de opwaartse druk: steeds meer leerlingen volgen havo en 
vwo en terwijl aantal vmbo-leerlingen daalt. Of er hierbij sprake is van een causaal effect, 
is echter niet onderzocht.
23 Kunt u toelichten wat het uitstel van het sociaal leenstelsel betekent voor de 17 
3
prestatieafspraken in de hoofdlijnenakkoorden met de HBO-raad en VSNU om te 
investeren in kwaliteit en profiel?
Het wetsvoorstel Studeren is Investeren heeft geen gevolgen voor de prestatieafspraken die 
in het najaar met de afzonderlijke ho-instellingen worden gesloten. De middelen die 
beschikbaar zijn om te investeren in kwaliteit en profiel blijven ongewijzigd.
24 Kunt u toelichten waarom het aantal innoverende bedrijven dat samenwerkt met publieke 19 
kennisinstellingen achter blijft?
De publieke sector wordt door veel innovatieve bedrijven gezien als een belangrijke bron 
van kennis. Met name de grote(re) bedrijven in de R&D-intensieve sectoren maken bij het 
ontwikkelen van nieuwe producten of productieprocessen gebruik van expertise en 
resultaten afkomstig van het onderzoek binnen universiteiten en andere publieke 
onderzoeksinstellingen. Als het gaat om het aandeel van het bedrijfsleven in de financiering 
van R&D-uitgaven door de publieke sector, dan bevindt ons land zich mondiaal gezien in 
1
de kopgroep . Als het echter gaat om samenwerkings-relaties van bedrijven met 
kennisinstellingen, dan scoort een aantal EU-landen hoger dan Nederland. Van alle 
innovatieve bedrijven in Nederland heeft 35% een samenwerkingsverband met een 
2
universiteit en 25% met een onderzoeksinstelling . Een mogelijke verklaring hiervoor kan 
worden gezien in de specifieke structuur van de Nederlandse economie, met een beperkt 
aantal grote R&D-intensieve multinationals. Het topsectorenbeleid moet ervoor zorgen dat 
er intensievere samenwerkingsrelaties ontstaan tussen bedrijven en kennisinstellingen. De 
innovatiecontracten die in dit kader zijn ontwikkeld geven veel vertrouwen dat dit ook 
inderdaad zal gebeuren. Zie hiervoor de brief aan de Kamer “Bedrijfslevenbeleid in 
3
uitvoering”.
 NOWT 2010
2
 Trends in Beeld 2011
3
 TK, 32 637, nr. 32
25 Hoeveel leerlingen stonden in totaal op een wachtlijst van een instelling voor (voortgezet) 20 30
speciaal onderwijs of speciaal basisonderwijs? Hoeveel leerlingen stonden er gemiddeld 
genomen op een wachtlijst van een instelling voor (voortgezet) speciaal onderwijs of 
speciaal basisonderwijs over heel 2011 gemeten? 
Hierover zijn geen gegevens beschikbaar. In 2009 heeft de inspectie voor de laatste keer de 
omvang van de wachtlijsten in het (voortgezet) speciaal onderwijs en in het speciaal 
basisonderwijs gepeild. Hierover is in het Onderwijsverslag 2009-2010 gerapporteerd.
Met de invoering van de zorgplicht passend onderwijs wordt beoogd dat alle leerlingen die 
extra ondersteuning nodig hebben een passende plek in het onderwijs krijgen. Verwacht 
wordt dat hierdoor de wachtlijsten voor het (v)so zullen verminderen of verdwijnen. Bezien 
wordt hoe in het evaluatiekader passend onderwijs dat door de ECPO wordt ontwikkeld, het 
thema wachtlijsten kan worden meegenomen.
26 Wat is de reden dat bij excellentie en talentontwikkeling de realisatie sterk achterblijft op 23 
de vastgestelde begroting, terwijl een van de doelstellingen van het kabinet het verhogen 
van de kwaliteit van het onderwijs is?
Het verschil van € 291.000,00 tussen de begroting en de realisatie is ontstaan doordat drie 
subsidies nog moeten worden afgerekend. De geplande activiteiten zijn allemaal uitgevoerd 
in 2011. De afrekeningen van deze subsidies geschieden in 2012. Met deze afrekeningen 
wordt het begrote bedrag gerealiseerd. 
27 Hoe komt het dat er minder is uitgegeven aan het tegengaan van segregatie dan begroot? 23 
Dit komt doordat minder gemeenten gebruik hebben gemaakt van de mogelijkheid een pilot 
uit te voeren om segregatie tegen te gaan, dan was begroot.
3
 VSNU: De Vereniging van Universiteiten
document8347936777385580593.doc 5/16

Het innovatieproject de Expeditie / Durven, Delen, Doen is afgerond in 2011. Uw Kamer is 
daarover geïnformeerd via het jaarverslag 2011. Schoolleiders vervullen een sleutelrol voor 
op kwaliteitsgerichte onderwijsinnovatie. Het geld is in 2011 niet volledig aangewend voor 
schoolleiders, omdat de kennisbasis en draagvlak voor succesvolle maatregelen op dat 
moment verdere versterking nodig hadden. Een deel van de gereserveerde middelen is 
besteed aan onderzoek naar de stand van zaken op het gebied van de professionalisering 
van schoolleiders. Eind 2011 konden gedragen bestuurlijke afspraken worden gemaakt over 
onder andere de professionalisering van schoolleiders en investering daarin. De resterende 
innovatiemiddelen van 2011 zijn ingezet voor andere beleidsprioriteiten.
37 Waarom zijn er streefcijfers gesteld als de percentages van het niveau van middelbare 37 
scholieren met enige terughoudendheid moeten worden geïnterpreteerd omdat het niet is 
afgenomen onder examencondities? Kunnen deze tegen de gerealiseerde waarde in 2011 
worden afgezet in plaats van te worden vergeleken met de gegevens uit 2010? Hoe kan het 
4 5 6 7
dat de leerlingen op vmbo tl , vmbo bbl en kbl zoveel lager scoren dan de streefwaarde? 
Kunt u toelichten waarom de scores op het vmbo-niveau lager zijn dan voorgaande jaren, 
anders dan de toelichting dat dit komt doordat er in 2011 is uitgegaan van niveau 3F voor 
8 9
havo en vwo ? 
Hoewel de cijfers met voorzichtigheid geïnterpreteerd moeten worden, gaat het om 
gegevens die een indruk geven van de taal- en rekenprestaties van leerlingen. De 
streefcijfers worden in de tabel afgezet tegen de realisatie 2009, 2010 en 2011. Het verschil 
tussen de streefwaarde en realisatie 2011 is met name aanwezig bij rekenen in het vmbo bbl 
en kbl. Met alle voorbehouden die gemaakt moeten worden, kan gesteld worden dat de 
rekenprestaties van deze leerlingen nog niet naar wens zijn. Een lagere score in 2011 ten 
opzichte van 2010 is in het vmbo alleen van toepassing bij lezen voor de kbl en de tl. Of er 
daarmee ook werkelijk sprake is van een daling van het onderwijspeil is gezien de 
genoemde voorbehouden niet met zekerheid te zeggen.
38 Waarom is er geen recente informatie over de diplomaresultaten en het behalen van de 41 57
urennorm? Hoe kan worden gecontroleerd of de doelen voor 2011 van Focus op 
Vakmanschap zijn gehaald?
In het Jaarverslag is aangegeven dat de realisatiecijfers, betreffende de diplomaresultaten 
2011, nog niet bekend zijn. Deze informatie zal in juni 2012 beschikbaar zijn. Met 
betrekking tot de urennorm is opgenomen in het Jaarverslag dat 21 opleidingen (21%), 
waarvan 18 opleidingen ook met onvoldoende programmering, niet aan de eisen voldeed 
van de minimale 850 klokurennorm per leerjaar. Een aantal daarvan is er uiteindelijk alsnog 
in geslaagd om dit tekort te herstellen voor het einde van het schooljaar waardoor er 
uiteindelijk 13 opleidingen zijn overgebleven waar programmering en realisatie van de uren 
tekortschoten. 
Het actieplan ‘focus op vakmanschap’ beoogt de kwaliteit van het onderwijs te verbeteren, 
de complexiteit van het stelsel te verminderen en de besturing van instellingen te 
professionaliseren. In het actieplan staat een set aan maatregelen waarmee de ambitie werd 
uitgesproken om aan het eind van de kabinetsperiode een aantal doelen te bereiken. Het 
actieplan omvat vele voornemens die leiden tot aanpassing van wet_ en regelgeving. Niet 
alles kan gelijkertijd. Daarom zijn de maatregelen verdeeld in vijf pakketten. Deze 
pakketten inclusief een wetgevingskalender zijn opgenomen in het actieplan. De 
voorbereiding van de wetgeving verloopt volgens planning. Het lente-akkoord zorgt echter 
voor de nodige wijzgingen. Zo zal de 30-plus maatregel niet doorgaan en wordt het pakket ‘ 
Bekostiging, verkorten opleidingen en drempelloze instroom’ een jaar later 
geïmplementeerd.
4
 Vmbo: voorbereidend middelbaar beroepsonderwijs
5
 Tl: theoretische leerweg
6
 Bbl: beroepsbegeleidende leerweg
7
 Kbl: kader beroepsgerichte leerweg
8
 Havo: hoger algemeen voortgezet onderwijs
9
 Vwo: voorbereidend wetenschappelijk onderwijs
document8347936777385580593.doc 7/16

bekostiging aan mbo-instellingen (Regeling prestatiebox mbo)
Staatscourant dinsdag 27 maart 2012 Nr. 5841
Regeling van de Minister van Onderwijs, Cultuur en Wetenschap van 10 maart 2012, nr. 
BVE/387639, houdende voorschriften inzake het terugdringen van het aantal voortijdig 
schoolverlaters in de studiejaren 2012–2013 tot en met 2014–2015, de verstrekking van 
aanvullende middelen aan vo-scholen en de regionale meld- en coördinatiefunctie 
voortijdig schoolverlaten (Regeling regionale aanpak voortijdig schoolverlaten en 
prestatiesubsidie voor het voortgezet onderwijs).
46 Wat is de oorzaak van de daling van het percentage werkenden? 61 
Tabel 6.2 (indicator 1) toont niet het percentage werkende hbo- en wo-afgestudeerden als 
totaal, maar het percentage hbo- en wo-afgestudeerden dat op het moment van enquêtering 
een baan had op hbo- respectievelijk wo-niveau. De percentages dalen omdat het de 
afgestudeerden door de slechte economische situatie vermoedelijk meer tijd en moeite kost 
om een baan op eigen niveau te vinden. Uit onderzoeken is gebleken dat de tijd die het 
afgestudeerden kost om een eerste baan te vinden, namelijk iets is toegenomen.
47 Waarvoor is het uitgegeven bedrag aan emancipatie ingezet? 62 
De middelen zijn ingezet voor de voortzetting in 2011 van de ondersteuning van de VHTO, 
Landelijk expertisebureau meisjes/vrouwen in bèta/techniek (zie Kamerstuk 32 500 VIII, 
nr. 2, blz. 74).
48 Hoe is de hogere uitgave aan DUO in 2011 te verklaren? 62 
De stijging met € 0,4 miljoen wordt grotendeels verklaard door de toevoeging van de 
loonbijstelling 2011 (sociale werkgeverslasten) en de toevoeging van middelen voor de 
Landelijke Commissie Gedragscode Hoger Onderwijs (financiering van deze commissie 
loopt via DUO).
49 In hoeverre was de verhoging met 10,4 mln. voor de loonbijstelling 2011 (werkgeverslasten 63 
tranche 2011) te voorzien in 2010? Waarom is de bijstelling toen niet in de begroting 
opgenomen? 
De omvang van de bijstelling van de sociale werkgeverslasten 2011 was ten tijde van de 
opstelling van de ontwerpbegroting 2011 (medio 2010) nog niet bekend. In de loop van het 
uitvoeringsjaar 2011 is deze berekend en uitgekeerd (zie ook Kamerstuk 32 780, nr. 2, blz. 
8).
13
50 Wat is er de reden van dat er 2,3 mln. wordt overgeboekt van de post nieuwe hbo - 63 
masteropleidingen naar de post “reguliere” bekostiging?
Dit houdt verband met de dekking van een beslissing op bezwaar met betrekking tot de 
rijksbijdrage 2009 van een hogeschool (zie Kamerstuk 33 240 VIII, nr. 1: Toelichting bij 
tabel 6.3, 1e bullit, 3e gedachtestreepje).
51 In hoeverre was de verhoging met 16,7 mln. in verband met de loonbijstelling 65 
(werkgeverslasten tranche 2011) te voorzien in 2010? Waarom is de bijstelling toen niet in 
de begroting opgenomen?
Zie het antwoord bij vraag 49.
14
52 Wat is er de reden van dat het bedrag dat was gereserveerd voor het FES Sirius 65 
Programme is overgeboekt naar de reguliere bekostiging?
In de loop van 2011 bleek dat het gereserveerde bedrag van circa € 1,1 miljoen voor het 
onderdeel Sirius Programma niet meer voor dit doel zou worden bestemd. Om deze 
middelen voor het wetenschappelijk onderwijs te behouden, zijn ze overgeboekt naar het 
onderdeel Reguliere bekostiging (zie Kamerstuk 33 090 VIII, nr. 3, antwoord op vraag 31.
53 Welk percentage van de overheidsmiddelen wordt besteed aan het primaire 66 
onderwijsproces en om welk bedrag gaat het?
13
 Hbo: hoger beroepsonderwijs
14
 FES: Fonds Economische Structuurversterking
document8347936777385580593.doc 9/16

budget voor nieuwe hbo-masteropleidingen?
In 2011 was sprake van een lagere realisatie op de geraamde uitgaven voor nieuwe hbo-
masters die op grond van de Subsidieregeling postinitiële masteropleidingen hoger 
beroepsonderwijs zijn toegewezen. Omdat zowel hbo-masters als lectoren bijdragen aan de 
versterking van de verbinding tussen onderwijs en arbeidsmarkt zijn er middelen 
toegevoegd aan het budget voor lectoren en kenniskringen (het deel ontwerp en 
ontwikkeling van de rijksbijdrage van de hogescholen).
57 Wat wordt er verstaan onder tijdelijke financiering? Welke financiering met betrekking tot 71 
hbo-masteropleidingen is wel structureel?
Het doel van de Subsidieregeling postinitiële masteropleidingen hoger beroepsonderwijs is 
om een tijdelijke impuls te geven aan nieuwe postinitiële hbo-masters om ze vervolgens 
door de hogeschool en het beroepenveld in de markt te kunnen houden. De regeling kent 
een subsidieperiode van zes jaar, waarbij de subsidie afloopt van 100% in het eerste en 
tweede jaar, 75% in het derde jaar, 50% in het vierde en vijfde jaar en 25% in het zesde 
jaar.
Op dit moment kennen meerdere hbo-masters op het gebied van zorg en onderwijs een 
structurele bekostiging. 
De beleidsvoornemens met betrekking tot een verdere - vanwege de beperkte financiële 
middelen gefaseerde - uitrol van bekostigde professionele hbo-masters zijn opgenomen in 
de Strategische Agenda Hoger Onderwijs, Onderzoek en Wetenschap (Kamerstuk 31 288, 
nr. 194).
58 Waarom wordt de combinatie van beleidsdoelstellingen en prestatie-indicatoren op 73 
internationaal terrein als weinig zinvol omschreven? Een activiteit is toch alleen 
ondersteunend als het ook echt met beleidsdoelstellingen in verband kan worden gebracht? 
Op welke wijze kan de Kamer controleren of de middelen die worden besteed aan 
‘internationalisering’ ook ondersteunend hebben gewerkt aan die bredere doelstellingen?
De mate waarin beleidsdoelstellingen en prestatie-indicatoren één op één met elkaar 
verbonden kunnen worden is beperkt. Deels omdat niet altijd voldoende meetbare data 
voorhanden zijn om duidelijke conclusies aan te ontlenen. Deels omdat binnen een 
internationale omgeving vaak andere factoren – mede – een rol spelen die onvoldoende 
beïnvloedbaar zijn. Dat laat onverlet dat in sommige gevallen, zoals bij internationale 
studiemobiliteit in het hoger onderwijs, meetbare data voorhanden zijn, waarvan in ieder 
geval bepaalde trends en ontwikkelingen zijn af te leiden. Deze indicatoren zijn opgenomen 
in de OCW-publicaties “Trends in Beeld” en “Kerncijfers OCW”. Momenteel wordt 
gezocht naar verdieping en aanscherping van een aantal indicatoren, mede met het oog op 
de ontwikkeling van nieuwe internationale benchmarks.
59 Zullen de doelstellingen, naar aanleiding van het begrotingsonderzoek in 2012, in de 73 
begroting 2013 ten aanzien van internationalisering minder open worden geformuleerd, 
zodat kwantitatieve gegevens wel een beeld kunnen geven over doelbereiking?
Internationaal beleid is in de eerste plaats ondersteunend aan de doelstellingen, zoals die 
zijn geformuleerd in de beleidsagenda, onderdeel van de begroting 2013. De internationale 
uitgaven zullen daarbij duidelijker van elkaar worden onderscheiden en gecatalogiseerd in 
termen van kwaliteitsverbetering, belangenbehartiging en internationale verplichtingen.
17
60 Wanneer wordt de uitwerking van de motie Lucas  verwacht? 73 
De uitwerking van de motie-Lucas c.s. zal nog vóór het begin van het zomerreces aan de 
Tweede Kamer worden toegezonden, zoals toegezegd door de staatssecretaris in het 
algemeen overleg van 30 mei over de internationalisering van het hoger onderwijs.
61 Wat is er met het bedrag gebeurd dat overbleef doordat de uitgaven op internationaal beleid 75 
van het ministerie van OCW 22,9 mln. lager uitvielen dan het bedrag waar men rekening 
mee hield op de vastgestelde begroting? Is dit naar de algemene reserve voor 2012 
geboekt?
Weliswaar is dit bedrag minder gerealiseerd ten opzichte van de vastgestelde begroting 
17
 Kamerstuk 33000-VIII nr. 55
document8347936777385580593.doc 11/16

per jaar. De Dienst uitvoering Onderwijs (DUO) registreert de redenen van het voortijdig 
beëindigen niet. Het beeld is dat het veelal te maken heeft met gewijzigde omstandigheden 
waardoor de combinatie werk/privé/opleiding te zwaar wordt.
69 Wat is het feitelijke oordeel van de minister over de realisatiewaarden van de 82 
lerarenopleiding? Zijn er oorzaken bekend van deze lage realisatiewaarden ten opzichte van 
de streefwaarden?
De realisatiewaarden van de lerarenopleiding 2010 blijven voor wat betreft het rendement 
van de opleidingen achter bij de streefwaarden voor 2010 en stemmen dus niet tot 
tevredenheid. De nota Werken in het Onderwijs (WIO) 2012 noemt enkele mogelijke 
redenen voor de lage realisatiewaarden (pagina 49). Zo verwijst de nota naar de Inspectie 
van het Onderwijs die aangeeft dat studenten van tweedegraads lerarenopleidingen 
mogelijk vooral geïnteresseerd zijn in de vakinhoud en minder in het beroep van leraar. 
Daarnaast gebruikt een deel van de studenten de lerarenopleidingen als springplank naar de 
universiteit. Deze studenten veranderen na het behalen van hun propedeuse van opleiding. 
Vooral havisten wisselen relatief vaak van instelling of opleiding. De nota WIO verwijst 
ook naar de HBO-raad die een verband ziet met de invoering van taal- en rekentoetsen en 
een negatief bindend studieadvies bij slechte resultaten. Verder komt uit gegevens van de 
Startmonitor naar voren dat van alle studenten aan de lerarenopleiding die na het eerste jaar 
stoppen of omzwaaien 53% ‘verkeerde studiekeuze’ als reden noemt. Daarnaast geven veel 
studiestakers aan dat hun verwachtingen over de opleiding niet zijn uitgekomen en dat ze 
onvoldoende gemotiveerd zijn.
70 Wat is de oorzaak van de daling in de verwachte rendementen? 85 
De verwachte rendementen zijn schattingen. Voor 2011 zijn die berekend op basis van 
voorlopige cijfers. De geringe daling in 2011 valt binnen de onzekerheidsmarges van de 
berekeningen. De cijfers kunnen in latere jaren nog worden bijgesteld.
71 Hoeveel studenten kregen in 2010 een aanvullende beurs? Hoe is het verschil over 2011 te 86 
verklaren?
In 2010 zijn er 211.554 aanvullende beurzen verstrekt en in 2011 209.338. De realisatie 
2011 ligt dus 1 procent lager dan de realisatie 2010. 
In de oorspronkelijke begroting voor 2011 (Prinsjesdag 2010) werd uitgegaan van 255.000 
gerechtigden. Hierbij werd een stijging aangenomen vanwege de invloed van de 
economische teruggang op de ouderlijke inkomens. Op latere momenten is deze raming 
naar beneden bijgesteld. In de ontwerpbegroting 2012 (Prinsjesdag 2011) werd uitgegaan 
van 223.800 aanvullende beurzen en werd de invloed van de economische teruggang al 
minder sterk ingeschat. Nu blijkt die invloed in 2011 nog minder groot dan verwacht.
72 Wat is de reden van de overschrijding van 375 mln. in 2011 op de reisvoorziening? 87 
De overschrijding van € 375,8 miljoen op de reisvoorziening in 2011 bestaat voor: 
€ 420,0 miljoen uit vooruitbetalingen van de voorlopige vergoeding aan de OV-
vervoerders. In 2010 was al € 80,0 miljoen voor 2011 vooruitbetaald en in 2011 is € 500,0 
miljoen voor 2012 vooruitbetaald. Met deze vooruitbetalingen wordt een bijdrage geleverd 
aan de optimalisatie van het kasritme van de Staat. 
- € 44,2 miljoen uit de combinatie van minder studentenreisproducten, meer OV-
prestatiebeurstoekenningen, minder omzettingen OV-prestatiebeurs in gift en minder 
betalingen van reisvergoeding voor studerenden in het buitenland.
73 Welke financiële gevolgen kan de uitspraak van het Europese Hof van Justitie ten aanzien 94 95 
van de toelaatbaarheid van de drie uit zes-woonplaatsvereiste hebben, als het Hof dit 
ontoelaatbaar acht?
Door de Europese Commissie wordt het drie uit zes-woonplaatsvereiste ten aanzien van 
migrerende werknemers betwist. Als het Europese Hof van Justitie met de Europese 
Commissie van oordeel is dat deze woonplaatseis niet meer gesteld kan worden aan 
migrerende werknemers, kan dit een financieel gevolg hebben. In 2010 is door CHEPS 
(Center for Higher Education Policy Studies) onderzocht wat het financiële risico is van het 
vervallen van de drie uit zes-woonplaatsvereiste terwijl studiefinanciering meeneembaar 
blijft. CHEPS geeft daarbij aan dat het financieel risico ten aanzien van migrerend 
document8347936777385580593.doc 13/16

Een andere lacune is de mediaopvoeding van de allerjongsten: de 0-7 jarigen. Uit 
onderzoek van Mijn Kind Online in opdracht van Mediawijzer.net, bleek dat ouders het 
goed doen qua mediaopvoeding, maar graag ondersteuning wensen met concrete tips en 
hulp bij het vinden van goede kwalitatieve media-content. Om deze doelgroep en hun 
ouders optimaal te bedienen, is de bewustwordingscampagne Media Ukkies: media-
opvoeding van peuters en kleuters gestart. Om ouders concrete ondersteuning te geven is er 
een MQ-test ontwikkeld. Een mediawijsheid test voor ouders die inzicht geeft in hoe ouders 
hun media-opvoeding aanpakken en concrete handvatten biedt hoe deze te verbeteren. Ook 
is de Media Ukkie Award in het leven geroepen om ouders te ondersteunen in hun 
zoektocht naar goede media (van apps tot kinderprogramma’s). Door de positieve insteek 
van de campagne en de concrete ondersteuning, sloeg de campagne goed aan bij de 
doelgroep.
Tot slot ondersteunt Mediawijzer.net bredere initiatieven die effect genereren. Samen met 
het programma Digivaardig & Digibewust is bijvoorbeeld een speciale uitgave van de 
Suske en Wiske strip 'De Sinistere Site' gemaakt. De strip gaat over mediawijsheid en veilig 
internetten en is bedoeld voor schoolkinderen (10-14 jaar), hun ouders en docenten. De 
special was een groot succes. Hiermee zijn meer dan 200.000 leerlingen bereikt.
Door middel van uitgebreid onderzoek is recent in kaart gebracht welke lacunes er nog zijn 
op mediawijsheid terrein. Op basis van de uitkomsten worden in 2013 o.a. voor het VMBO 
initiatieven ontwikkeld.
79 Hoeveel promovendi waren er in dienst van de universiteiten in 2010 en hoeveel in 2011? 119 
Hoeveel promovendi zijn er in dienst in 2012?
Op 31 december 2010 waren er 8.276 fte promovendi in dienst van universiteiten en umc’s, 
al is de dekking voor het gebied gezondheid niet volledig. Cijfers over 2011 en 2012 komen 
respectievelijk na 1 juli 2012 en 1 juli 2013 beschikbaar via de VSNU.
18
80 Wat is de reden voor de overschrijding van 6,4 mln. door de NWO ? 120 
Het genoemde bedrag van 6,4 miljoen is abusievelijk gezien als overschrijding van NWO. 
Dit zijn echter de totale meeruitgaven voor de eerste doelstelling “Zorgen voor een 
voldoende toerusting van het onderzoeksstelsel”.
De meeruitgaven voor NWO waren € 2,7 miljoen. Het overgrote deel hiervan zijn het 
gevolg van de loonbijstelling 2011.
81 Wat is de positie van Nederland binnen Europa op het terrein van homo- en 129 
vrouwenemancipatie?
Homo-emancipatie
Wat betreft homo-emancipatie behoord Nederland tot de top van Europa. Uit vergelijkend 
onderzoek van het SCP blijkt dat met 91% de sociale acceptatie van lesbiennes en 
homoseksuelen nergens zo hoog is als in Nederland. In enkele andere Noordwest Europese 
landen ligt de sociale acceptatie boven de 80%. In meer oostelijke en zuidelijke landen ligt 
de sociale acceptatie veel lager. In zes landen ligt hij zelfs onder de 40%.
Ter gelegenheid van IDAHO 2012 heeft ILGA-Europe de stand van zaken opgemaakt van 
de juridische gelijke behandeling van Lesbiennes, Homoseksuelen, Biseksuelen en 
Transgenders (LHBT) in Europa. Nederland staat op de zesde plaats. De kopgroep wordt 
aangevoerd door het Verenigd Koninkrijk. De wetsvoorstellen op het gebied van de 
erkenning van genderidentiteit en op het gebied van lesbisch ouderschap zijn in 
voorbereiding. Op het moment dat deze zijn geïmplementeerd zal Nederland stijgen op de 
ranglijst van ILGA-Europe.
Maatregelen die niet door ILGA-Europe worden meegenomen, maar waar Nederland 
relatief veel op doet en vaak mee voorop loopt zijn onder andere de lokale 
antidiscriminatievoorzieningen, een grote rol van gemeenten, een sterke landelijke 
kennisinfrastructuur en een goede monitoring van de situatie van LHBT.
Vrouwenemancipatie
De positie van vrouwenemancipatie in Nederland ten opzichte van de rest van Europa is 
18
 NWO: Nederlandse organisatie voor Wetenschappelijk Onderzoek
document8347936777385580593.doc 15/16

