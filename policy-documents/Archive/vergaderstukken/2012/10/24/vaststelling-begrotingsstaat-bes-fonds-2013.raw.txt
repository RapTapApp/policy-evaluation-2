33 400 H Vaststelling van de begrotingsstaat van het BES-fonds voor 
het jaar 2013
 
Nr. VERSLAG HOUDENDE EEN LIJST VAN VRAGEN EN ANTWOORDEN 
Vastgesteld 10 oktober 2012
 
De vaste commissie voor Binnenlandse Zaken1, belast met het voorbereidende 
onderzoek van dit voorstel van wet, heeft de eer verslag uit te brengen in de vorm van 
een lijst van vragen met de daarop gegeven antwoorden. Met de vaststelling van het 
verslag acht de commissie de openbare behandeling van het wetsvoorstel voldoende 
voorbereid. 
De fungerend voorzitter van de commissie,
Wolbert 
Adjunct-griffier van de commissie,
Hendrickx
Nr Vraag Blz
van tot
1 Kan aangegeven worden welke ministers en/of staatssecretarissen het afgelopen jaar een 4 
bezoek aan de BES-eilanden hebben gebracht? Welk doel had ieder bezoek? Wat zijn de 
totale kosten die met elk bezoek gepaard zijn gegaan?
Antwoord
Binnen het kabinet zijn afspraken over het aantal reizen van bewindspersonen naar het 
Caribisch deel van het Koninkrijk. Ieder jaar reizen maximaal 2 bewindspersonen naar de 
landen en maximaal 4 bewindspersonen naar Caribisch Nederland. Uitzonderingen bestaan 
voor de ministers van BZK, DEF en BZ vanwege hun bijzondere verantwoordelijkheden in 
Koninkrijksverband. Verder is V&J uitgezonderd voor wat betreft het Justitieel Vierpartijen 
Overleg (JVO) en is I&M uitgezonderd voor wat betreft nationaliteit en veiligheid van de 
zeescheepvaart (Koninkrijkstaak). 
In 2012 zijn de volgende bewindspersonen afgereisd naar Caribisch Nederland: de minister 
van VenJ, de minister van VWS,  de minister van SZW, de minister van Defensie, de 
minister van EL&I en de staatssecretaris van I&M.  Voor het doel en de kosten van 
deze reizen verwijs ik u door naar de bewindspersonen die het aangaat.  
Ik heb Caribisch Nederland tweemaal bezocht in 2012. Mijn bezoeken aan het Caribisch 
deel van het Koninkrijk komen voort uit mijn verantwoordelijkheden 
als coördinerend bewindspersoon voor Koninkrijksrelaties en 
als vakminister van Binnenlandse Zaken voor Caribisch Nederland. Daarnaast treed ik op 
als aanspreekpunt voor de eilanden van Caribisch Nederland.  Omdat ik tijdens deze reizen 
ook de landen binnen het Koninkrijk (Aruba, Curaçao en Sint Maarten) heb bezocht is het 
niet mogelijk de hiermee gepaard gaande kosten voor enkel Caribisch Nederland af te 
splitsen.
document436058166257867534.doc 1/5

worden.
6 Is inmiddels meer bekend over de nadere invulling van de plannen die voortvloeien uit de 6 
€10 mln. voor (natuur)projecten? Wordt hierbij rekening gehouden met de wens van de 
eilanden om ook te bezien of dit bedrag tevens ten goede kan komen van armoede-
bestrijding? Zo ja, op welke wijze? Zo nee, waarom niet?
Antwoord
Zie het gegeven antwoord bij vraag 5. De bestuurscolleges hebben met voortvarendheid 
plannen opgesteld voor de besteding van de middelen. De voorstellen zijn opgesteld in lijn 
met de voorwaarden zoals die zijn aangegeven in de brief van de staatssecretaris van EL&I 
aan uw Kamer. In september heeft de staatssecretaris van EL&I in antwoord op vragen van 
de Bestuurscolleges de invulling nader bevestigd. Met het oog op een snelle uitvoering in 
2013 zijn eind september op ambtelijk niveau afspraken gemaakt voor de verdere 
uitwerking van de plannen. Na het bekend worden van het deelakkoord zijn de activiteiten 
stopgezet. 
Armoedebestrijding in algemene zin valt niet onder deze ruime omschrijving van natuur. 
Gezien het economisch belang van natuur voor de eilanden (visserij, landbouw en toerisme) 
dragen de voorgestelde projecten op de langere termijn bij aan armoedebestrijding.
7 Wat wordt in genoemde situatie concreet bedoeld met "ponds-pondsgewijs"? 6 
Antwoord
De eilanden hechten eraan dat bij de verstrekking van doeluitkeringen (zoals de 10 miljoen 
voor natuur) in principe de zogenaamde CN-sleutel wordt gehanteerd: de helft van het 
totaal beschikbare bedrag voor ieder eiland een derde gedeelte en de andere helft naar rato 
van het inwoneraantal. Ik heb deze principeafspraak met de eilandbestuurders op 11 
oktober jl. gemaakt in het bestuurlijk overleg financiële verhoudingen. De achtergrond van 
deze afspraak is om de beschikbare uitkeringen voor de eilanden niet afhankelijk te laten 
zijn van een groter ambtenarenapparaat (vergelijk administraties van Bonaire met Saba). 
Overigens wordt deze CN-sleutel niet rigide toegepast: het blijft mogelijk om op basis van 
bijvoorbeeld kostenberekening tot een andere verdeling van de middelen te komen.
8 Op welke wijze is de minister van Binnenlandse Zaken en Koninkrijksrelaties als 7 
coördinerend bewindspersoon voor Caribisch Nederland betrokken bij de uitgaven die de 
verschillende vakdepartementen doen voor Caribisch Nederland?
Antwoord
Zoals al meerdere keren richting de Kamer is aangegeven heeft de minister van 
Binnenlandse Zaken en Koninkrijksrelaties geen coördinerende rol ten aanzien van 
Caribisch Nederland. Sinds 10 oktober 2010 zijn de individuele bewindspersonen ieder 
voor hun eigen beleidsterreinen in Caribisch Nederland verantwoordelijk. Waar ik als 
minister een coördinerende rol heb ten aanzien van de Koninkrijksrelaties (de relaties met 
de andere landen in het Koninkrijk), heb ik ten aanzien van Caribisch Nederland geen 
andere verantwoordelijkheden dan voor het Europese deel van ons land. Voor een 
uitgebreidere uiteenzetting van de coördinatie verwijs naar mijn brief van 16 maart 2012 
(TK 2011-2012, 33 000 IV, nr. 66).
Voor het bekostigingsvraagstuk ten aanzien van eilandelijke taken heb ik nadrukkelijk wel 
een wettelijke rol, vergelijkbaar met de rol die ik vervul ten aanzien van gemeenten. Op 
grond van artikel 87 van de Wet financiën BES vindt tijdig overleg plaats met mij en de 
minister van Financiën ten aanzien van beleidsvoornemens van het Rijk welke leidt tot een 
wijziging van de uitoefening van taken of activiteiten door de openbare lichamen. In lijn 
hiermee heb ik in het bestuurlijk overleg van 11 oktober jl. met de eilanden afgesproken dat 
de minister van BZK de ontwikkelplannen per eiland met de betrokken ministers zal 
bespreken. Dit ter voorbereiding op het bestuurlijk overleg van maart 2013.
9 Kunt u de totale kosten en inkomsten van de Rijksdienst Caribisch Nederland (RCN) 7
vermelden? Onder welke ministerie valt deze?
Antwoord
document436058166257867534.doc 3/5

meermaals aangekaarte vragen over de toegenomen belastingdruk op de eilanden?
Antwoord
Vooraf zij opgemerkt dat het aan de eilanden zelf is om de eilandelijke belastingtarieven 
vast te stellen en hierin afwegingen te maken. Ik heb hier geen rol in. Ik wijs er in ieder 
geval op dat een (groot) deel van de eilandelijke belastingen worden gedragen door 
toeristen (logeergastenbelasting, verhuurautobelastingen) en dus niet direct de koopkracht 
van de burgers zelf raken. Verder leid ik uit het in opdracht van mij verricht onderzoek van 
1
Deloitte af dat er nog veel te winnen valt met een goede administratie van 
belastingobjecten en –subjecten en bij meer aandacht voor controle van heffing en 
invordering. Ook dit kan een verklaring zijn voor de hogere opbrengst uit eilandbelastingen 
in 2012 t.o.v. 2011.
1
 Deloitte, ‘De lokale belastingen in Caribisch Nederland’, december 2011.
document436058166257867534.doc 5/5

