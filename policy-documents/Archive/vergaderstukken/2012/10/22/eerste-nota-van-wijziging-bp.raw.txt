33 402 Wijziging van enkele belastingwetten en enige andere wetten (Belastingplan 
2013) 
 
 
 
NOTA VAN WIJZIGING 
 Het voorstel van wet wordt als volgt gewijzigd: 
 
 
1 
 
 Artikel I wordt als volgt gewijzigd: 
 
 a. Na onderdeel B wordt een onderdeel ingevoegd, luidende: 
 Ba. Artikel 6.13, tweede lid, komt te luiden: 
 2. Als uitgaven als bedoeld in het eerste lid worden niet aangemerkt uitgaven die op 
de voet van afdeling 6.5 in aanmerking worden genomen. 
 
 b. Het in onderdeel D opgenomen artikel 6.27, eerste lid, onderdeel a, van de Wet 
inkomstenbelasting 2001 komt te luiden: 
 a. lesgeld, cursusgeld, collegegeld, examengeld als bedoeld in artikel 7.44 van de 
Wet op het hoger onderwijs en wetenschappelijk onderzoek of promotiekosten;. 
 
 c. In onderdeel G, onder 3, wordt “achttien jaren” vervangen door: achttien jaar. 
 
 d. Er wordt een onderdeel toegevoegd, luidende: 
 J. In artikel 10.10, vierde lid, wordt “artikel 4.1” vervangen door: artikel 3.1. 
 
2 
 
 Het in artikel IX opgenomen artikel 22bis van de Invorderingswet 1990 wordt als 
volgt gewijzigd: 
 1. Het zevende lid komt te luiden: 
 7. De pandhouder of de overige derde, bedoeld in het tweede lid, die in gebreke is 
gebleven om de mededeling, bedoeld in dat lid, te doen, dan wel die handelt in strijd 
met het vijfde lid, is op vordering van de ontvanger verplicht een met bescheiden 
gestaafde verklaring te doen omtrent de executiewaarde van de bodemzaak.  
 2. Na het zevende lid worden, onder vernummering van het achtste en negende lid 
tot zeventiende en achttiende lid, negen leden ingevoegd, luidende: 
 8. De verklaring, bedoeld in het zevende lid, moet geschieden binnen veertien 
dagen na de dagtekening van de brief van de ontvanger waarin om verklaring wordt 
verzocht. 

 B. Artikel 4.8 wordt als volgt gewijzigd: 
 1. Voor de tekst wordt de aanduiding “1.” geplaatst. 
 2. Er wordt een lid toegevoegd, luidende: 
 2. Indien de waarde van een onroerende zaak door toepassing van het eerste lid 
hoger wordt vastgesteld, wordt deze waardestijging, voor zover deze voortvloeit uit 
bouw, verbouw, verbetering, uitbreiding of renovatie van de desbetreffende onroerende 
zaak, eerst in aanmerking genomen bij het begin van het zesde kalenderjaar volgend 
op het kalenderjaar waarin deze waardestijging zich heeft voorgedaan. De eerste volzin 
is niet van toepassing met betrekking tot onroerende zaken waarvan het genot 
krachtens eigendom, bezit of beperkt recht berust bij een rechtspersoon die op grond 
van artikel 5.4 van de Douane- en Accijnswet BES is toegelaten tot een handels- en 
dienstenentrepot. 
 
 C. Artikel 4.9 komt te luiden: 
 Artikel 4.9 
 1. De belasting bedraagt 15% van de voordelen uit een onroerende zaak. 
 2. In afwijking van het eerste lid, bedraagt de belasting 5% van de voordelen uit 
een onroerende zaak indien de onroerende zaak een hotel betreft. 
 3. Voor de toepassing van het tweede lid wordt onder een hotel verstaan een 
onroerende zaak die of een complex van onroerende zaken dat bedrijfsmatig door een 
niet-natuurlijke persoon wordt geëxploiteerd, geheel of nagenoeg geheel gericht is op 
kortdurend verblijf van toeristen en beschikt over volwaardige gemeenschappelijke 
hotelvoorzieningen. Bij ministeriële regeling kunnen nadere voorwaarden worden 
gesteld waaraan een onroerende zaak moet voldoen om voor de toepassing van het 
tweede lid als hotel te worden aangemerkt. 
 
 D. Artikel 4.9 wordt als volgt gewijzigd. 
 1. In het eerste lid wordt “15%” vervangen door: 20%. 
 2. In het tweede lid wordt “5%” vervangen door: 10%. 
 
 E. In artikel 4.10, eerste lid, wordt “de onroerende zaak.” vervangen door: de 
onroerende zaak, met dien verstande dat ingeval de onroerende zaak een woning, niet 
zijnde een woning als bedoeld in artikel 4.4, onderdeel a, betreft en degene die bij het 
begin van het kalenderjaar het genot krachtens eigendom, bezit of beperkt recht van 
die onroerende zaak heeft een natuurlijk persoon is de voordelen worden gesteld op 
4% van de waarde, voor zover deze waarde meer bedraagt dan USD 50 000. Voor de 
toepassing van de eerste volzin is, mits alle eigenaren natuurlijke personen zijn, artikel 
4.2, derde lid, van overeenkomstige toepassing en kunnen bij ministeriële regeling 
regels worden gesteld om te bepalen of sprake is van een tweede woning. 
 
  
 3 

De tekst van het wetsvoorstel op het punt van de constructiebestrijding bodemrecht 
en bodemvoorrecht wordt op een aantal punten aangepast. Het gaat om regres van de 
pandhouder/zekerheidseigenaar voor het bedrag dat aan de ontvanger is afgedragen, 
een vervaltermijn ter zake van de bevoegdheden van de ontvanger die uit de 
meldingsregeling voortvloeien en rechtsbescherming ter zake van de vaststelling van 
de executiewaarde door de ontvanger. Ook worden de formele aspecten die 
samenhangen met de meldingsregeling inzake bodem(voor)recht vastgelegd. 
 
Op 1 januari 2011 is het nieuwe fiscale stelsel van Caribisch Nederland in werking 
getreden. Bij de totstandkoming van dat stelsel is onder meer afgesproken dat er 
jaarlijks met de besturen van de openbare lichamen Bonaire, Sint Eustatius en Saba 
overlegd zal worden over eventuele aanpassingen van dat stelsel. Daarnaast is met de 
eilandbesturen afgesproken dat de opbrengst van het nieuwe fiscale stelsel in het jaar 
van invoering, rekening houdend met de inflatie, ongeveer gelijk zou moeten zijn aan 
de opbrengst die het oude Nederlands Antilliaanse fiscale stelsel op Bonaire, Sint 
Eustatius en Saba genereerde.  
In dat kader is vorig jaar in Overige fiscale maatregelen 2012 een pakket 
maatregelen opgenomen om het fiscale stelsel van Caribisch Nederland te verbeteren. 
Deze nota van wijziging bevat een volgend pakket maatregelen om het fiscale stelsel 
van Caribisch Nederland aan te passen. Dit nieuwe pakket neemt een aantal 
knelpunten in de economische ontwikkeling van de eilanden weg en verbetert de 
koopkracht van de burgers, met name doordat veel eerste levensbehoeften in prijs 
kunnen dalen.  
Recent is via de Belastingdienst / Caribisch Nederland informatie beschikbaar 
gekomen over de (verwachte) opbrengst van de vastgoedbelasting en van de loon- en 
inkomstenbelasting. Dit waren de laatste belastingen waarover nog geen 
opbrengstgegevens beschikbaar waren. Op basis van deze informatie wordt thans 
verwacht dat het nieuwe fiscale stelsel van Caribisch Nederland over 2011 circa 
USD 5 miljoen meer zal opbrengen dan voorzien. Deze meeropbrengst wordt met name 
veroorzaakt door de vastgoedbelasting, die ten opzichte van de oorspronkelijke raming 
meer dan het dubbele op zal gaan brengen. Tegen deze achtergrond bezien is er USD 5 
miljoen beschikbaar voor een pakket maatregelen om het fiscale stelsel van Caribisch 
Nederland te verbeteren. Over dit pakket is op 9 en 10 oktober met de bestuurders van 
Bonaire, Sint Eustatius en Saba in Den Haag overleg gevoerd en overeenstemming 
bereikt. De Tweede Kamer is hierover bij brief van 10 oktober 2012 geïnformeerd. 
Ter voorbereiding van dit bestuurlijke overleg hebben de eilandbesturen brieven 
gestuurd waarin enkele knelpunten worden beschreven maar ook suggesties worden 
gedaan om het fiscale stelsel te verbeteren. Ook van de Kamers van Koophandel en 
van enkele andere ondernemersorganisaties, zoals Bonhata op Bonaire, zijn suggesties 
ontvangen. Deze suggesties hebben een goede basis gevormd voor het constructieve 
overleg met de eilandbestuurders.  
  
 5 

De hiervoor genoemde maatregelen in de vastgoedbelasting kosten structureel 
USD 3,1 miljoen en werken terug tot en met 1 januari 2011.  
Voorts wordt voorgesteld om met ingang van 1 januari 2013 een 
investeringsfaciliteit in de vastgoedbelasting op te nemen. Deze investeringsfaciliteit 
komt erop neer dat in situaties waarin als gevolg van bouw, verbouw, verbetering, 
renovatie of uitbreiding de waarde van een onroerende zaak stijgt, de uit een 
dergelijke investering voortvloeiende waardestijging pas na minimaal vijf jaar in 
aanmerking wordt genomen bij de bepaling van de waardegrondslag waarover 
vastgoedbelasting moet worden betaald. Dit kan aan de hand van het volgende 
voorbeeld worden geïllustreerd. 
Stel ondernemer A beschikt over een bedrijfspand met een waarde van 
USD 2 miljoen. Dit pand is enigszins vervallen en wordt in de loop van 2013 voor 
USD 3 miljoen opgeknapt. In november 2013 is de renovatie afgerond en is de waarde 
van het pand USD 5 miljoen. Volgens het huidige systeem van de vastgoedbelasting 
zou vanaf 2014 over een waarde van USD 5 miljoen vastgoedbelasting moeten worden 
betaald. Als gevolg van de investeringsfaciliteit wordt de waardestijging van 
USD 3 miljoen die voortvloeit uit de renovatie, vijf jaar lang genegeerd, zodat de 
vastgoedbelasting over de jaren 2014 t/m 2018 niet over USD 5 miljoen maar over 
USD 2 miljoen zal worden berekend. Pas vanaf 2019 zal de waarde voor de 
vastgoedbelasting dan op USD 5 miljoen worden gesteld. Met deze maatregel worden 
investeringen in vastgoed gestimuleerd. Dat is belangrijk voor de ontwikkeling van de 
economie en de werkgelegenheid op de Caribisch Nederlandse eilanden. Daar komt bij 
dat die ontwikkeling ook bijdraagt aan de opbrengst van het fiscale stelsel van 
Caribisch Nederland, omdat over dergelijke investeringen veelal wel ABB is 
verschuldigd en extra werkgelegenheid tot een hogere opbrengst van de loon- en 
inkomstenbelasting en van de premies volks- en werknemersverzekeringen leidt.  
Volledigheidshalve wordt opgemerkt dat deze tegemoetkoming voor investeringen in 
vastgoed niet alleen geldt voor nieuwe ondernemers of nieuwe ondernemingen die 
onroerende zaken bouwen of opknappen, maar ook voor bestaande ondernemers en 
bestaande ondernemingen. Ook particulieren die onroerende zaken bouwen, 
verbouwen, verbeteren, renoveren of uitbreiden komen in aanmerking voor deze 
investeringsfaciliteit. De investeringsfaciliteit geldt echter niet voor investeringen in 
onroerende zaken die eigendom zijn van een rechtspersoon die is toegelaten tot een 
handels- en dienstenentrepot. 
Met deze investeringsfaciliteit in de vastgoedbelasting is een bedrag van 
USD 0,6 miljoen gemoeid. 
 
Algemene bestedingsbelasting 
In de ABB is een vrijstelling opgenomen voor een zeer beperkt aantal eerste 
levensbehoeften: er geldt een vrijstelling voor de invoer en binnenlandse levering door 
producenten van brood, graan, aardappelen en rijst en – voor Saba en Sint Eustatius – 
voor de invoer van drinkwater in tanks of andere verpakkingen. Als onderdeel van het 
pakket maatregelen wordt voorgesteld de ABB-vrijstelling voor goederen die voorzien 
 7 

totale structurele kosten van het pakket maatregelen bedragen vanaf 2013 derhalve 
USD 5,15 miljoen. Voor de jaren 2011 en 2012 wordt USD 3,1 miljoen van het budget 
gebruikt. Voor die jaren is dus nog USD 1,9 miljoen per jaar beschikbaar. Voorgesteld 
word om dit budget in te zetten voor een additionele verlaging van de effectieve 
tarieven in de vastgoedbelasting met 0,2%. Dit heeft tot gevolg dat het effectieve 
tarief van de vastgoedbelasting in 2011 en 2012 uitkomt op 0,6% en op 0,2% voor de 
hotelsector. Vanaf het jaar 2013 zal het effectieve tarief op het structurele niveau 
komen van 0,8% en 0,4% voor de hotelsector. 
Voor de vastgoedbelasting zijn op dit moment nog geen aanslagen opgelegd. Dit 
hangt samen met het feit dat eerst een bestand van alle op Caribisch Nederland 
aanwezige onroerende zaken moest worden opgebouwd, inclusief straatnamen en 
huisnummers. Voorts moest worden nagegaan wie de eigenaren van die onroerende 
zaken zijn. Tot slot moesten de desbetreffende onroerende zaken ook worden 
gewaardeerd. Deze waardering is op dit moment vrijwel afgerond. Dat maakt het 
mogelijk dat de aanslagen vastgoedbelasting voor de jaren 2011 en 2012 – jaren 
waarvoor zoals hiervoor is opgemerkt tijdelijk een extra laag tarief geldt – zo snel 
mogelijk worden opgelegd. Daarmee kan de inmiddels ontstane achterstand in het 
opleggen van de aanslagen vastgoedbelasting voor een belangrijk deel worden 
ingelopen. 
 
EU-aspecten 
Aan deze nota van wijziging zijn geen EU-aspecten verbonden. 
 
Uitvoeringskosten  
De maatregelen van deze nota van wijziging kunnen binnen de bestaande processen 
van de Belastingdienst worden uitgevoerd. 
 
 
II. Onderdeelsgewijs 
 
Onderdeel 1, onder a en b 
 
 Artikel I, onderdelen Ba en D (artikelen 6.13 en 6.27 van de Wet 
inkomstenbelasting 2001) 
 
 Als gevolg van het vervallen van de verhoging van het collegegeld voor 
langstudeerders wordt het uitsluiten van de betreffende opslag op het wettelijke 
collegegeld als uitgaven voor levensonderhoud en als scholingsuitgaven overbodig. 
Voornoemde uitsluiting in de artikelen 6.13 en 6.27 van de Wet inkomstenbelasting 
2001 komt dan ook per 1 januari 2013 te vervallen.  
  
  
 9 

Verder wordt in het nieuwe zestiende lid geregeld dat de pandhouder of de 
zekerheidseigenaar die de op hem rustende verplichtingen, bedoeld in het achtste en 
tiende lid, tijdig heeft voldaan, een vordering krijgt op de belastingschuldige voor het 
bedrag dat de pandhouder of de zekerheidseigenaar aan de ontvanger heeft 
afgedragen. Aangezien de pandhouder en de zekerheidseigenaar in dit geval niet 
hebben gemeld, kunnen zij bij hun verhaal op de belastingschuldige geen beroep doen 
op het fiscale voorrecht van artikel 21, eerste lid, van de IW1990. De tekst van het in 
het nieuwe zestiende lid geregelde verhaalsrecht leidt er voorts toe dat het 
verhaalsrecht niet geldt voor pandhouders en zekerheidseigenaren die bijvoorbeeld niet 
tijdig hebben verklaard, dan wel weigeren een verklaring te doen op vordering van de 
ontvanger. 
Ten slotte worden in het nieuw ingevoegde achtste tot en met dertiende lid de 
formele aspecten geregeld die samenhangen met de meldingsregeling inzake 
bodem(voor)recht en met de in het tiende lid geregelde betalingsverplichting met 
betrekking tot de executiewaarde. 
In het nieuwe achtste lid is geregeld binnen welke termijn de verklaring omtrent de 
executiewaarde van de zaak moet plaatsvinden. De termijn bedraagt veertien dagen na 
dagtekening van de brief van de ontvanger waarin om de verklaring wordt verzocht. 
Het nieuwe negende bepaalt, zoals eerder aangegeven, dat de executiewaarde wordt 
vastgesteld in een voor bezwaar vatbare beschikking van de ontvanger. Het nieuwe 
tiende lid regelt de betalingsverplichting van de pandhouder of zekerheidseigenaar 
voortvloeiend uit voornoemde beschikking en de wijze waarop het bedrag tot betaling 
door de ontvanger  wordt bepaald. Uitgangspunt hierbij is de executiewaarde van de 
bodemzaak met als maximum het bedrag van de openstaande naheffingsaanslagen ter 
zake van de rijksbelastingen, bedoeld in artikel 22, derde lid, van de wet of, als dat 
lager is, de genoemde rijksbelastingen zoals die ingevolge de belastingwet verschuldigd 
zijn. Vervolgens bepaalt het nieuwe elfde lid dat voor de betaling van dat bedrag een 
betalingstermijn geldt van veertien dagen na de dagtekening van de beschikking. Het 
nieuwe twaalfde lid regelt de situatie waarin de beschikking van de ontvanger niet 
tijdig wordt betaald. Dan gelden de regels van dwanginvordering zoals die ingevolge de 
IW1990 van toepassing zijn op rijksbelastingen. Het nieuwe dertiende lid bepaalt dat 
de betalingen die ingevolge dit artikel door de pandhouder of zekerheidseigenaar aan 
de ontvanger worden gedaan, in mindering worden gebracht op de openstaande 
naheffingsqaanslagen van de belastingschuldige. 
 
Onderdeel 3 
 
Artikel IXa, onderdeel A (artikel 4.4 van de Belastingwet BES) 
 
Artikel 4.4, onderdeel i, van de Belastingwet BES bevat een vrijstelling voor 
onroerende zaken met een waarde tot USD 50.000 die eigendom zijn van inwoners van 
Caribisch Nederland. Deze vrijstelling kan vervallen in verband met de omvorming van 
deze vrijstelling tot een vrijstelling aan de voet van USD 50.000 voor alle tweede 
 11 

4% vanaf die datum in de vastgoedbelasting een effectieve belastingdruk geldt van 
0,8%.  
Artikel IXa, onderdeel C, regelt tevens dat het belastingtarief waartegen voordelen 
uit onroerende zaken die als hotel kunnen worden aangemerkt voor de jaren 2011 en 
2012 wordt verlaagd naar 5%. In combinatie met een forfaitair voordeel van 4% van 
de waarde leidt dit voor hotels in de jaren 2011 en 2012 tot een effectieve druk van 
0,2% van de waarde van de onroerende zaak. Via artikel IXa, onderdeel D, wordt het 
belastingtarief voor hotels met ingang van 1 januari 2013 structureel op 10% gesteld, 
zodat in combinatie met een forfaitair voordeel van 4% vanaf die datum in de 
vastgoedbelasting voor hotels een effectieve belastingdruk geldt van 0,4%. 
Via artikel IXa, onderdeel C, wordt in het derde lid van artikel 4.9 van de 
Belastingwet BES vastgelegd welke onroerende zaken als hotel kunnen worden 
aangemerkt. De naam die aan een onroerende zaak of een complex van onroerende 
zaken wordt gegeven is niet van belang, objectieve kenmerken zijn dat wel. Om als 
hotel te kunnen worden aangemerkt, zal sprake moeten zijn van bedrijfsmatige 
exploitatie van een onroerende zaak die geheel of nagenoeg geheel gericht is op 
kortdurend verblijf van toeristen. Appartementen en appartementencomplexen die niet 
bedrijfsmatig worden geëxploiteerd of (mede) bestemd zijn om permanent te worden 
bewoond, worden derhalve niet als hotel aangemerkt. Bovendien moet er sprake zijn 
van volwaardige gemeenschappelijke voorzieningen die normaliter in een hotel 
beschikbaar zijn. In dat verband kan worden gedacht aan een receptie, een restaurant 
en schoonmaakservice, maar ook aan een (buiten)zwembad of toegang tot een 
(privé)strand, alsmede aan de beschikbaarheid van ruimten om te vergaderen of 
feesten te organiseren. Het is overigens niet noodzakelijk dat een onroerende zaak 
over alle hiervoor genoemde voorzieningen beschikt. Echter, een onroerende zaak die 
uitsluitend over een zwembad beschikt, kan niet worden aangemerkt als hotel. Het lage 
hoteltarief geldt ook niet voor particulieren die een appartement of enkele 
appartementen bezitten en die deze permanent of af en toe verhuren. Wel kan een 
dergelijk appartement bij een particuliere eigenaar onder omstandigheden als een 
tweede woning worden aangemerkt. Volledigheidshalve wordt opgemerkt dat een 
particulier die appartementen bezit en deze exploiteert in het kader van een 
onderneming waarvan de resultaten via de Wet inkomstenbelasting BES worden belast, 
over deze appartementen geen vastgoedbelasting hoeft te betalen. De 
vastgoedbelasting kent immers een vrijstelling voor onroerende zaken die behoren tot 
het vermogen van een IB-onderneming. 
In het derde lid van artikel 4.9 van de Belastingwet BES wordt tevens vastgelegd 
dat bij ministeriële regeling voorwaarden kunnen worden gesteld waaraan een 
onroerende zaak moet voldoen om als hotel te worden aangemerkt. 
 
Artikel IXa, onderdeel E (artikel 4.10 van de Belastingwet BES) 
 
Door middel van artikel IXa, onderdeel E, wordt in artikel 4.10 van de Belastingwet 
BES een vrijstelling aan de voet opgenomen van USD 50.000 voor tweede woningen 
 13 

kracht tot en met 1 januari 2011 in werking moeten treden. De in onderdeel 4 van 
deze nota van wijziging opgenomen aanvulling van de inwerkingtredingsbepaling strekt 
daartoe. Deze terugwerkende kracht is toegelicht bij de desbetreffende maatregelen. 
 
 
De Staatssecretaris van Financiën, 
 
 
 
 15 

