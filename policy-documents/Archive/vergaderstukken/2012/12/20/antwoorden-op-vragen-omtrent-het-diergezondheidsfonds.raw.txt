1. Welke consequenties heeft de in het regeerakkoord voorgenomen afschaffing van de 
product- en bedrijfsschappen voor de financiering en uitvoering van het 
Diergezondheidsfonds? Hoe gaat u met deze consequenties om? 
 
Wanneer de product- en bedrijfsschappen worden afgeschaft, zullen de 
diergezondheidsheffingen die momenteel door de productschappen Pluimvee en Eieren 
(PPE), Zuivel (PZ), Vee en Vlees (PVV) ten behoeve van het Diergezondheidsfonds worden 
geëffectueerd, komen te vervallen.   
 
De financiering van de bestrijding van de zeer besmettelijke dierziekten is sinds 2000, met 
het afsluiten van het eerste “Convenant financiering bestrijding besmettelijke dierziekten 
LNV - PVV - PPE – PZ” met de veehouderijsectoren, een gedeelde verantwoordelijkheid van 
het ministerie van EZ en de sector. EZ zal een alternatief financieringmodel uitwerken, dat 
recht blijft doen aan het uitgangspunt dat veehouders primair verantwoordelijk zijn voor de 
gezondheid van hun dieren.   
 
2. Kunt u een stand van zaken geven met betrekking tot de uitwerking van de 
bestrijdingsstrategie? Hoe vaak is geoefend en welke lessen vallen daaruit te trekken? 
 
Sinds de grote epidemieën, klassieke varkenspest (KVP) 2007/2008, mond- en klauwzeer 
(MKZ) 2001 en vogelgriep (AI) 2003, is in het beleid ten aanzien van de bestrijding van 
besmettelijke dierziektes het nodige veranderd. Voor de belangrijkste dierziekten wordt het 
beleid verwoord in de zogenaamde beleidsdraaiboeken die zijn gepubliceerd.   
 
De beleidsdraaiboeken worden regelmatig geoefend. In 2010 heeft een MKZ oefening 
plaatsgevonden en in 2012 was er een oefening over paardenpest. In 2013 staat een 
grensoverschrijdende MKZ oefening met Duitsland gepland. Daarnaast participeert 
Nederland regelmatig in oefeningen van buurlanden. Ook vinden er bij de NVWA 
oefeningen plaats, die meer zijn gericht op uitvoeringsaspecten van de 
dierziektebestrijding. 
 
Naar aanleiding van deze oefeningen, gewijzigde beleidsinzichten, voortschrijdende kennis 
en nieuwe technieken worden de beleidsdraaiboeken geregeld herzien. Op dit moment 
worden de draaiboeken MKZ, KVP, Afrikaanse varkenspest (AVP) en AI herzien. Op 
www.rijksoverheid.nl staan de actuele beleidsdraaiboeken. 
 
3. Wat is de stand van zaken met betrekking tot uw inzet voor het mogelijk maken van 
beschermende (nood)vaccinatie i.p.v. het doden van dieren ter beperking van dierziekten? 
 
Noodvaccinatie ‘voor het leven’ komt tegemoet aan de maatschappelijke wens om dieren in 
leven te laten indien ze niet zijn besmet. Vaccinatie is in veel gevallen een effectieve 
methode om verspreiding van een ziekte te verminderen, leidend tot minder ruimingen en 
geringere bestrijdingskosten en economische verliezen. Er is door mijn ambtsvoorgangers 
in de Europese Unie (EU) veel werk verricht om de Nederlandse aanpak van noodvaccinatie 
‘voor het leven’ geaccepteerd te krijgen door andere lidstaten. Op basis van de huidige EU-
regelgeving is beschermende noodvaccinatie mogelijk bij de bestrijding van uitbraken van 
mond- en klauwzeer (MKZ), klassieke varkenspest (KVP) en aviaire influenza (AI). 
 
4. Welke (inter)nationale inzet pleegt u ten aanzien van de diagnostiekontwikkeling ter 
beperking van dierziekten? 
 
In het kader van de wettelijke onderzoekstaken wordt door het Centraal Veterinair Instituut 
in Lelystad (CVI) onderzoek gedaan naar besmettelijke dierziekten. Hieronder valt ook de 
ontwikkeling van diagnostische testen en de validatie van nieuwe testen (bijvoorbeeld 
testen op aanwezigheid van het Schmallenbergvirus). In internationaal verband wordt door 
het CVI samengewerkt met andere Europese onderzoeksinstituten om gebruik te kunnen 
maken van expertise in de verschillende landen. De inzet van zowel het ministerie van EZ 
 1 

In opdracht van het ministerie van EZ worden zeven bewakingsprogramma’s uitgevoerd om 
de dierziektevrij-status mede te bewaken: voor Blauwtong, BSE/TSE, Brucellose, klassieke 
varkenspest (KVP), Aviaire Influenza en Brucella Melitensis. Uitvoering van de programma’s 
Blauwtong, Brucellose en Brucella Melitensis vindt plaats door de Gezondheidsdienst voor 
Dieren (GD) en uitvoering van het KVP-programma vindt plaats door het Centraal 
Veterinair Instituut (CVI). Het AI-programma wordt uitgevoerd door de Erasmus 
Universiteit (levende wilde vogels) en het CVI (dode wilde vogels) in samenwerking met 
SOVON Vogelonderzoek Nederland, (monitoren van het voorkomen van wilde vogels en 
monstername). Tot slot wordt het TSE/BSE-programma uitgevoerd door het CVI 
(kadavers), Kwaliteitskeuring Dierlijke Sector (KDS) en diverse private laboratoria (levende 
dieren). 
 
10. Welke instrumenten zet u in om opkomende ziektes te monitoren? 
 
Voor de nationale bewaking van nieuwe dierziekten, dat wil zeggen plots opduikend en 
onbekend, of in een nieuw gebied opduikend en bekend, wordt gebruik gemaakt van de 
volgende instrumenten: 
• onderzoek bij wilde dieren door het Dutch Wildlife Healthcenter (DWHC), de 
Gezondheidsdienst voor Dieren (GD), door SOVON en de Erasmus Universiteit.  
• onderzoek naar vectoren door het Centrum Monitoring Vectoren (CMV). 
• de basismonitoring bij de Gezondheidsdienst voor Dieren (GD). Dit instrument richt 
zich onder meer op het opsporen van onbekende aandoeningen (emerging 
diseases) en uitbraken van bekende aandoeningen die niet endemisch in Nederland 
voorkomen. 
• het signaleringsoverleg zoönosen waarin veteriniare signalen uit genoemde 
basismonitoring van de GD worden gecombineerd met signalen uit de humane 
kolom, van onder andere GGD’s.  
 
Indien sprake is van een opkomende ziekte, zoals in de eerste helft van 2012 het geval was 
met de Schmallenbergepidemie, ligt het instellen van nader (monitoring)onderzoek door 
het ministerie van EZ om meer inzicht te verkrijgen in de aard en omvang van de ziekte 
voor de hand.  
 
Voor de meest belangrijke dierziekten zijn al beleidsdraaiboeken opgesteld en voor een 
beperkt aantal opkomende ziekten wordt gewerkt aan een beleidsdraaiboek. Zo wordt de 
laatste hand gelegd aan de herziening van de beleidsdraaiboeken Afrikaanse paardenpest 
en Afrikaanse varkenspest (laatstgenoemde wordt geïntegreerd met het beleidsdraaiboek 
voor klassieke varkenspest) en wordt er een nieuw beleidsdraaiboek voor Rift Valley Fever 
geschreven. Ook wordt gewerkt aan een apart hoofdstuk ‘zoönosen’ dat binnen bestaande 
beleidsdraaiboeken gebruikt kan worden. De actuele teksten van de beleidsdraaiboeken zijn 
te vinden op www.rijksoverheid.nl. 
 
Importregelgeving van dieren en dierlijke producten is binnen de Europese Unie (EU) 
geharmoniseerd en wordt gehandhaafd aan de buitengrenzen van de EU. Dit is de beste 
waarborg voor het buiten houden van opkomende ziekten. Daarnaast kennen zowel de EU 
als Nederland andere initiatieven om het risico op ‘emerging’ en ‘re-emerging’ ziekten te 
beperken. Een aantal is samen te vatten onder de noemer ‘bestrijding aan de bron’. 
Nederland is bijvoorbeeld lid van de EU-FMD, een groep Europese landen, die de bestrijding 
van mond- en klauwzeer aan de grenzen van Europa ondersteunen. Zowel de EU als 
Nederland ondersteunen internationale organisaties als de World Organisation for Animal 
Health (OIE) en de Food and Agricultural Organisation (FAO). Ook worden bilaterale 
projecten uitgevoerd met enkele derde landen zoals Vietnam. De OIE en de FAO ontplooien 
ook activiteiten in het kader van de bestrijding van opkomende ziekten.  
Tenslotte wordt ook wetenschappelijk onderzoek en vaccinontwikkeling op het gebied van 
opkomende ziekten financieel ondersteund en er vindt internationale afstemming plaats 
(zie ook mijn antwoord op vraag 25). 
 
11. Ligt een plan van aanpak op de plank om deze opkomende ziektes te beteugelen? 
 
 3 

18. Waarom is er geen budget voor het voorkomen en verminderen van welzijnsproblemen 
(U0113)? 
 
Zie antwoord op vraag 17. 
 
19. Waarom is voor overige uitgaven (U0114) vanaf 2013 geen budget gereserveerd? 
 
Zie antwoord op vraag 17. 
 
20. Waarom zijn de ontvangsten vanaf 2013 structureel lager dan in 2011 en 2012 en waar 
komen de ontvangsten vandaan? 
 
In het Diergezondheidsfonds worden alle gedane uitgaven gedekt door ontvangsten van de 
Rijksoverheid, de Europese Unie (EU) en van het bedrijfsleven vertegenwoordigd door het 
Productschap Zuivel (PZ), Productschap Vee en Vlees (PVV) en Productschap Pluimvee en 
Eieren (PPE).  Indien door uitbraken van dierziekten de uitgaven toenemen (zie ook mijn 
antwoorden op vraag 17 t/m 19), nemen de ontvangsten met hetzelfde bedrag toe. 
 
Omdat in de jaren 2011 en 2012 de uitgaven voor de bestrijding van dierziekten (U0112) 
hoger zijn dan begroot, zijn ook de ontvangsten in die jaren verhoogd. 
De ontvangsten zijn in 2013 niet structureel lager dan in eerdere jaren meerjarig begroot. 
Sterker nog, deze zijn per 2012 met ongeveer een half miljoen verhoogd met als 
belangrijkste reden dat tankmelkmonitoring Q-koorts vanaf 2012 structureel wordt 
uitgevoerd. 
 
21. Blijft u de bewakingsprogramma's, relevant voor de officieel door de Europese Unie en 
Office Internationale des Epizoöties (OIE) verleende status, voortzetten? 
 
De bewakingsprogramma’s die relevant zijn voor behoud van de door de  Europese Unie 
(EU) en de World Organisation for Animal Health (OIE) verleende dierziektevrij-status (zie 
mijn antwoord op vraag 9) worden voortgezet. 
Naast deze officiële vrijstatus zijn er andere redenen voor het uitvoeren van 
monitoringsprogramma’s, bijvoorbeeld de volksgezondheid of nationale 
diergezondheidsbelangen. Voor Nederland is de monitoring op Q-koorts bijvoorbeeld erg 
belangrijk. Ook dit programma zal ik voortzetten. 
 
22. Blijft u de monitoringprogramma's, niet relevant voor de officieel door de Europese Unie en 
Office Internationale des Epizoöties (OIE) verleende status, voortzetten? 
 
  Zie antwoord op vraag 21. 
 
23. Welke inzet wordt gepleegd ten aanzien van het inperken van het risico van het (nog) niet 
(kunnen) opmerken van een besmetting? 
 
Het ministerie van EZ voert bewakingsprogramma’s uit (zie mijn antwoord op vraag 9, 21 
en 22).  Het tijdig signaleren van een dierziekte is van groot belang voor de bestrijding en 
voor het voorkomen van verdergaande besmettingen. Indien houders van dieren of hun 
dierenarts ziekteverschijnselen signaleren die kunnen wijzen op een aangifteplichtige 
ziekte, dient dit onmiddellijk bij de Nederlandse Voedsel en Waren Autoriteit (NVWA) te 
worden gemeld.  
Voor een snelle opsporing van een ziekte is de overheid in sterke mate afhankelijk van de 
opmerkzaamheid van veehouder en dierenarts en van hun bereidheid een verdenking te 
melden. De ‘early warning’-programma’s die zijn ingesteld voor aviaire influenza (AI) en 
klassieke varkenspest (KVP), bieden daarom ook de mogelijkheid om bij een verdenking 
monsters op te sturen voor uitsluitingsdiagnostiek zonder dat bedrijven volledig op slot 
worden gezet. 
 
24. Op welke wijze wordt de monitoringsverplichting ten aanzien van viruscirculatie ingevuld? 
 5 

Daarnaast vindt in bepaalde gevallen ook een externe evaluatie plaats. 
De introductie en verspreiding van het Schmallenbergvirus heeft niet geleid tot een formele 
crisis. De maatregelen die naar aanleiding van dit virus zijn getroffen worden daarom niet 
standaard geëvalueerd. Er wordt door EZ wel gekeken welke lessen er kunnen worden 
getrokken uit deze uitbraak. 
 
28. Wat wordt verstaan onder het beperken van welzijnsproblemen? 
 
Onder het beperken van welzijnsproblemen wordt verstaan: het verminderen van de 
problemen die op veehouderijbedrijven ontstaan ten gevolge van genomen 
bestrijdingsmaatregelen. Hierbij kan gedacht worden aan problemen door overbevolking bij 
een vervoersverbod. Bij een vervoersverbod kunnen welzijns- en huisvestingsproblemen 
ontstaan (meer of grotere dieren dan de beschikbare hokcapaciteit toelaat, met als gevolg 
onder andere gezondheidsproblemen, agressiviteit, stress etc.). 
 
Ter vermindering van de meest urgente welzijnsproblemen kan worden besloten om ofwel 
dieren gecontroleerd af te voeren voor de slacht of naar een ander (leegstaand) bedrijf. 
Varkenshouders worden geacht om voor de eerste 6 weken na een uitbraak voldoende 
(nood)huisvesting voor hun dieren te hebben. Na deze eerste 6 weken is er in principe door 
de NVWA gecontroleerde afvoer van dieren mogelijk als er zich urgente welzijnsproblemen 
voordoen. Dit zal door de praktiserend dierenarts van het betreffende bedrijf beoordeeld 
worden en aan de NVWA moeten worden gemeld. 
 
29. Op welk moment zal worden ingegrepen en op basis van welke criteria wordt vastgesteld 
wanneer zich welzijnsproblemen voordoen? 
 
Zie antwoord op vraag 28. 
 7 

