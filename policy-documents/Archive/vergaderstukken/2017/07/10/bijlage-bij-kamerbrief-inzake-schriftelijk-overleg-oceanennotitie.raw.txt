VERSLAG VAN EEN SCHRIFTELIJK OVERLEG 
Vastgesteld ….. 
 
Binnen de vaste commissie voor Buitenlandse Zaken bestond bij enkele fracties de behoefte 
de minister van Buitenlandse Zaken enkele vragen en opmerkingen voor te leggen inzake de 
brief d.d. 20 april 2017 ten geleide van de Oceanennotitie (30196, nr. 543). 
  
De minister heeft op de vragen en opmerkingen geantwoord bij brief van ... De vragen en 
opmerkingen van de fracties en de antwoorden van de ministers zijn hieronder afgedrukt. 
 
De fungerend voorzitter van de commissie, 
Omtzigt 
 
De griffier van de commissie, 
Van Toor 
 
 
 
Inbreng van de leden van de fractie van de VVD 
 
Algemeen 
De leden van de VVD-fractie hebben met belangstelling kennisgenomen van de 
Oceanennotitie (“Toekomstbestendige Oceanen”) en bijbehorende begeleidende brief van de 
regering. De VVD-fractie heeft hierbij nog enkele vragen en opmerkingen. 
 
De leden van de VVD-fractie onderschrijven de analyse van de regering inzake het belang 
van gezonde oceanen. Gezonde en veilige oceanen zijn essentieel voor het leefbaar houden 
van de aarde en het faciliteren van scheepvaart, toerisme en visserij en dus onze economische 
groei en welvaart. Als maritieme natie is Nederland bovengemiddeld afhankelijk van deze 
sectoren en dat vraagt van Nederland extra alertheid als het gaat om het beschermen van de 
oceanen. Terecht benoemt de minister onze omvangrijke maritieme sector en onze 
toonaangevende maritieme kennisinstituten. De genoemde leden maken uit de brief op dat de 
inzet van het Koninkrijk in afstemming met de Caribische delen van het Koninkrijk tot stand 
zijn gekomen. De Caribische delen van het Koninkrijk hebben minstens zoveel belang bij 
gezonde oceanen – denk alleen al aan de mate waarin het toerisme op de eilanden afhankelijk 
is van gezonde oceanen - en het is daarom goed dat deze notitie klaarblijkelijk in goed overleg 
is opgesteld. 
 
Milieu 
De leden van de VVD-fractie lezen in de begeleidende brief dat het Koninkrijk zich, in het 
kader van de verduurzaming van economische activiteiten op zee, zal inzetten voor het 
opstellen van strengere internationale milieueisen. Kan de minister hier nadere toelichting op 
geven? Worden er met de Oceanennotitie nieuwe doelen nagestreefd op het gebied van milieu 
en zo ja, hoe verhouden deze zich dit tot bestaande nationale en Europese milieueisen? En wat 
betekent dit voor de Europese Kaderrichtlijn Mariene Strategie (KRM), waarvan in 2018 een 
nieuwe KRM-cyclus wordt voorzien? Kan de minister voorts toelichten in hoeverre het 
Koninkrijk zich, met deze Oceanennotitie, committeert aan (nieuwe) bindende internationale 
milieu-afspraken? 
 
 
1 
 

De minister meldt dat het Koninkrijk zich inzet om de economische ontwikkelingen op volle 
zee op een duurzame en inclusieve manier te laten plaatsvinden. De leden van de VVD-fractie 
zijn benieuwd of de minister dit iets uitgebreider kan toelichten. Welke inspanningen verricht 
het Koninkrijk concreet om economische groei op volle zee te laten plaatsvinden en hoe 
krijgen deze concreet een “inclusief” en “duurzaam” karakter? Kan de minister toelichten hoe 
de internationale gemeenschap, en in het bijzonder ons Koninkrijk, bijvoorbeeld de groei van 
de zeevaartsector zodanig kan accommoderen dat de gebruiksfuncties in de toekomst 
duurzaam en beschikbaar blijven? 
 
Antwoord: 
• De Nederlandse overheid werkt samen met marktpartijen in de scheepsbouw, 
onderzoeksinstellingen (zoals MARIN) en NGO’s aan diverse vormen van 
verduurzaming van de scheepvaartsector. Minder of geen emissies door andere 
vormen van aandrijving (LNG, elektrisch), behandeling van ballastwater en 
innovaties voor stillere scheepsschroeven moeten helpen om de druk van scheepvaart 
op de mariene ecosystemen te verminderen. Groei zal dan ook mogelijk zijn: tot aan 
2050 wordt een groei van de internationale scheepvaartsector van tussen de 20% en 
50% verwacht.  
 
De leden van de VVD-fractie zouden daarnaast graag wat verduidelijking willen hebben over 
de implicaties van de Oceanennotitie. Met andere woorden: wat zijn de juridische en 
financiële consequenties voor de Nederlandse maritieme sector en de visserij?  
 
Antwoord: 
• Voor de maritieme sector en de visserij heeft deze oceanennotitie geen directe 
implicaties. Om te komen tot een duurzamer gebruik van de oceanen en 
kustgebieden zal wel regelgeving nodig zijn. Die moet in de daartoe bestemde gremia 
worden vastgesteld, zoals de VN, de EU of de International Maritime Organization 
(verder: IMO). Directe financiële implicaties zijn er dan ook niet, maar in zijn 
algemeenheid levert een duurzamere omgang met de oceanen kansen en 
bedreigingen op, die per sector verschillen. Het is derhalve zaak om bedreigingen 
vroegtijdig te identificeren en om te zetten in kansen en daarmee ook financiële 
verrassingen te voorkomen. 
• De richting van het EU- oceanenbeleid is vastgelegd in de Gezamenlijke Mededeling 
van de Europese Commissie en de Europese Dienst voor Extern Optreden (EDEO) 
en de Europese Raadsconclusies over Ocean Governance. Deze laatste zijn op 3 april 
2017 vastgesteld en ontvangt u hierbij. In de Raadsconclusies staat onder meer de 
oproep aan lidstaten om binnen de IMO te streven naar een strategie voor het 
tegengaan van broeikasgassen, vast te stellen begin 2018.  
 
In de Oceanennotitie wordt terecht geconstateerd dat de landen van het Koninkrijk open 
economieën hebben, dat zij aan belangrijke zeeroutes liggen en dat dit veel economische 
activiteiten en werkgelegenheid oplevert. De maritieme sector en de visserij in het gehele 
Koninkrijk zijn van open en toegankelijke zeeroutes direct afhankelijk. Kan de minister 
toelichten hoe het kabinet de toekomst van deze sectoren in het licht van dergelijke 
initiatieven als de oceanennotitie ziet? Kan de maritieme sector en de visserij rekenen op 
voldoende ruimte om te blijven groeien? Kan de minister daarnaast bevestigen dat de 
economische activiteiten van bedrijven in deze sector door beleidsuitgangspunten in de 
Oceanennotitie geenszins kunnen worden beperkt?  
 
3 
 

genoemd in het “Global Challenges, Dutch Solutions” initiatief.  Met name ook via 
de Topsector Water liggen er mogelijkheden.  
• Blauwe Groei is relevant voor de verschillende onderdelen van de Topsector Water. 
Het relateert aan mariene biodiversiteit, diepzeemijnbouw, en mariene energie 
mogelijkheden. Dwarsdoorsnijdende mogelijkheden dienen zich aan tussen 
Topsector Agri & Food, Water en Energie op het gebied van duurzame visserij in 
zeewater en zoet water en bij het multifunctioneel gebruik van offshore platformen. 
Ook op het gebied van vervuiling en het tegengaan van plastic speelt het Nederlands 
bedrijfsleven een rol. Denk hierbij aan het Urban Delta Initiative. Voor de 
ontwikkeling van kaders voor bescherming van het mariene milieu en het aandragen 
van regulerende maatregelen kunnen wij ook gebruik maken van de rijke 
wetenschappelijke traditie van Nederland via bijvoorbeeld het Koninklijk Instituut 
voor het Onderzoek der Zee (NIOZ), op Texel, met een bescheiden dépendance op 
St. Eustasius, en het Arctisch Centrum van de Universiteit van Groningen. 
Daarnaast zijn er veel technologische instituten en ingenieursbureaus inzetbaar voor 
de problematiek rond zeespiegelstijging, met Deltares als meest prominente. Voor de 
maritieme sector liggen binnen de thema’s “winnen op zee” en “schone schepen” van 
de Topsector Water kansen voor Nederlandse innovaties op het gebied van 
waterbouw, de scheepvaart en duurzame energie op zee. Ook is er bijvoorbeeld de 
Blauwe Route binnen de Nationale Wetenschapsagenda, die zich richt op het beter 
begrijpen, benutten en beschermen van oceanen, zeeën, delta’s en rivieren.  
 
Arctische regio 
In de notitie geeft de regering enkele voorbeelden van punten waarvoor Nederland aandacht 
wil vragen in de Arctische Raad. Nederland maakt als waarnemer onderdeel uit van deze 
Raad. Kan de minister aangeven welke thema’s (en niet alleen op milieugebied, maar 
bijvoorbeeld ook op militair vlak) als ‘prioritair’ zijn aangemerkt? De leden van de VVD-
fractie kunnen zich immers voorstellen dat voorstellen meer gewicht hebben wanneer deze 
herkenbaar zijn en het kabinet geen oneindige waslijstjes inbrengt in dit forum. 
 
Antwoord: 
• In april 2016 heeft uw Kamer ontvangen de Nederlandse polaire strategie 2016-2020 
(Kamerstuk 34 300, nr. 58). De strategie onderscheidt vier thema’s in Arctische 
ontwikkelingen en Nederlandse inzet daarbij: 1. klimaat, natuur en milieu, 2. de 
geopolitieke situatie en bestuur/beheer van het gebied, 3. economische activiteiten en 
4. (inheemse) inwoners. Er is daarbij een keuze gemaakt om de beleidsnadruk te 
leggen op het eerste thema. 
• Als waarnemer bij de Arctische Raad is Nederland niet in de positie om ‘waslijstjes’ 
in te brengen, maar moet ons land het hebben van een actieve inzet in drie van de zes 
werkgroepen van de Raad (de betreffende werkgroepen gaan over milieuvervuiling, 
biodiversiteit en duurzame ontwikkeling, inclusief de positie daarin van de inheemse 
bevolking). Daarbinnen richt Nederland zich op enkele specifieke thema’s: 
trekvogels (mede vanwege de relatie met het Nederlandse Waddengebied), marien 
zwerfvuil, kwikvervuiling en duurzaam ondernemen. Hierin wordt nauw 
samengewerkt met onder andere het Arctisch Centrum Groningen en de Dutch 
Arctic Circle (DAC), een platform voor Nederlandse bedrijven, wetenschappers en 
overheden die actief zijn in of met het Arctisch gebied. 
• Daarnaast is Nederland zichtbaar in de context van de Arctische Raad, maar ook 
daarbuiten, door excellent wetenschappelijk poolonderzoek. Uit diverse buitenlandse 
onderzoeken blijkt dat Nederlandse wetenschappelijke publicaties relatief het meest 
5 
 

private koopvaardij niet zelfstandig kan hebben, zal de overheid, onder leiding van 
het ministerie van Infrastructuur en Milieu en NCTV, deze vertalen naar 
waarschuwingen.  
 
Op het gebied van mensensmokkel kunnen de leden van de VVD-fractie zich voorstellen dat 
effectieve informatie-uitwisseling, coördinatie en afstemming van acties en maatregelen 
(tussen kustwachten en zeestrijdkrachten) van groot belang is. Het kabinet onderstreept dat 
ook in de notitie. Kan de minister aangeven hoe de samenwerking met de kustwacht van ons 
grootste buurland – Venezuela – verloopt en of er concrete afspraken worden gemaakt over 
het voorkomen van irreguliere migratie naar het Koninkrijk? 
 
Antwoord: 
• De samenwerking met de Venezolaanse kustwacht verloopt goed, maar is gericht op 
search and rescue. Migratie maakt daar geen onderdeel van uit. Het voorkomen van 
migratie blijft een landsaangelegenheid voor de eilanden. Aruba en Curaçao hebben 
op basis van hun autonome bevoegdheden maatregelen genomen om migratie vanuit 
Venezuela te monitoren en te reguleren. Zo is de controle bij inreis aangescherpt. De 
Kustwacht Caribisch gebied heeft haar patrouilles in 2016 geïntensiveerd. 
• In het kader van het op 9 juni 2015 door de ministers van (Veiligheid en) Justitie van 
Aruba, Curaçao, Sint Maarten en Nederland ondertekende MoU over samenwerking 
ter voorkoming en bestrijding van mensenhandel en mensensmokkel wordt regulier 
overleg gevoerd tussen de landen, waarbij informatie wordt gedeeld over de stand 
van zaken van de aanpak in de landen en expertise en best practices worden 
uitgewisseld. Ook worden afspraken gemaakt over de samenwerking met betrekking 
tot verschillende fenomenen en migratiestromen, bijvoorbeeld (illegale) migranten 
vanuit Venezuela. 
• Graag verwijst het kabinet in dit verband ook naar het AO Venezuela van 17 mei jl., 
en de brief die naar aanleiding daarvan aan uw Kamer is toegezegd door de Minister 
van Binnenlandse Zaken en mijzelf. 
 
Europese samenwerking 
Tot slot hebben de leden van de VVD-fractie een vraag over samenwerking in EU-verband, 
het laatste beleidsuitgangspunt van de notitie. De minister meldt dat hij niet uitsluit dat de 
Unie kan onderhandelen namens de lidstaten. De genoemde leden willen wel benadrukken dat 
dat enkel zinvol is als het kabinet ervan overtuigd is dat de Nederlandse belangen in zo’n 
geval voldoende tot hun recht kunnen komen, aangezien de maritieme sector voor een land als 
Nederland net wat belangrijker is dan voor andere lidstaten. De leden van de VVD-fractie 
vernemen graag of de minister die mening deelt en of hij het gevoel heeft dat de meerwaarde 
van blokvorming opweegt tegen de gevolgen van het opstellen van een agenda die Europees 
en niet enkel Nederlands is. 
 
Antwoord:  
• De initiatieven die de EU ontwikkelt voor zeeën en oceanen moeten de verdeling van 
de bevoegdheden tussen de Unie en de lidstaten eerbiedigen. Nederland sluit niet uit 
dat de Unie kan onderhandelen namens de lidstaten over Europese zeeregio’s voor 
wat betreft hun bevoegdheden, maar dit moet per onderwerp en in goed overleg 
worden besloten. Daarvoor is wel doorgaans een uitdrukkelijk mandaat van de Raad 
nodig alvorens de Europese Commissie namens de lidstaten kan onderhandelen. Het 
kabinet zal voorstellen voor het verlenen van een onderhandelingsmandaat telkens 
nauwkeurig bekijken en beoordelen, en zal uiteraard alleen instemmen met een 
7 
 

onderhandelingen over de bescherming van biodiversiteit in gebieden buiten de 
nationale rechtsmacht van kuststaten. Hierbij zet het Koninkrijk zich actief in voor 
het vastleggen van bindende afspraken over mariene gebiedsbescherming op volle 
zee, verplichte milieueffect-rapportages voorafgaand aan nieuwe activiteiten op volle 
zee en voor goede internationale afspraken over de toegang tot en de verdeling van 
opbrengsten van mariene genetische bronnen uit de volle zee. Omdat het beheer van 
de activiteiten op volle zee is belegd bij een aantal bevoegde internationale en 
regionale organisaties zet het Koninkrijk zich bij deze onderhandelingen ook in voor 
een beter gestructureerde samenwerking tussen de bevoegde internationale en 
regionale organisaties. Doel is om, daar waar nodig, meer gestructureerde 
raadpleging, coördinatie en onderlinge samenwerking te bevorderen. De huidige fase 
van de onderhandeling moet ertoe leiden dat de Algemene Vergadering van de 
Verenigde Naties, naar verwachting eind 2018, kan besluiten tot het bijeenroepen 
van een intergouvernementele conferentie met als doel te komen tot een Uitvoerende 
Overeenkomst onder het Zeerechtverdrag inzake het behoud en duurzaam gebruik 
van biodiversiteit op volle zee. 
• Tijdens de VN oceanenconferentie van 5 tot en met 9 juni jl. heeft het Koninkrijk het 
belang van het VN- Zeerechtverdrag en het bevorderen van samenwerking tussen 
regionale zeeconventies en regionale organisaties voor visserijbeheer (RFMO’s) 
expliciet benadrukt. Daarnaast heeft het Koninkrijk het belang van partnerschappen 
met private sector, NGO’s en kennisinstellingen om gezamenlijk te werken aan 
gezonde en schone oceanen genoemd, alsmede het belang van de samenhang tussen 
alle Sustainable Development Goals (SDG’s) en de relatie met andere internationale 
raamwerken, zoals het klimaatakkoord van Parijs. Het Koninkrijk heeft tijdens de 
conferentie negen voluntary commitments geregistreerd, die concrete initiatieven 
bevatten om SDG 14 te bereiken. 
 
Grondstoffenwinning 
De leden van de D66-fractie zijn benieuwd of er bij het kabinet een strategische visie is op de 
mogelijkheid en wenselijkheid van grondstoffenwinning op volle zee, i.e. diepzeemijnbouw. 
Heeft het kabinet er goed zicht op wat de eventuele economische waarde is van deze 
diepzeemijnbouw voor Nederland, zonder daarbij overigens uit het oog te verliezen dat zulke 
activiteiten verantwoord moet gebeuren, zo vragen deze leden. 
 
Antwoord: 
• Een strategische visie op de mogelijkheid en wenselijkheid van diepzeemijnbouw is 
eerder weergeven in de “Grondstoffennotitie” van juli 2011 ( Kamerstuk 32 852, nr. 
1) en de innovatieagenda van de Topsector water. 
• Diepzeemijnbouw in gebieden buiten de rechtsmacht van staten valt onder 
internationaal beheer door de Internationale Zeebodemautoriteit. Bedrijven kunnen 
alleen diepzeemijnbouw ondernemen in deze gebieden met de steun van een staat die 
uitvoering geeft, in de vorm van toezicht op de naleving en handhaving, aan de door 
de Internationale Zeebodemautoriteit vastgestelde regelingen daarvoor (de 
zogenoemde Mijnbouwcode). Strategische overwegingen met betrekking tot 
grondstoffen (beschikbaarheid van grondstoffen op de markt) en belangen van het 
Nederlandse bedrijfsleven pleiten voor actieve participatie van Nederland in de 
Internationale Zeebodemautoriteit. Deze economische belangen gaan nauw samen 
met de inzet van Nederland om huidige en toekomstige diepzeemijnbouwactiviteiten 
op een duurzame en milieuverantwoorde manier te laten plaatsvinden. Gelet op de 
exponentiële groei van de commerciële belangstelling voor diepzeemijnbouw, wordt 
9 
 

waaronder de Noordzee. Nederland werkt op dit moment aan de noodzakelijke 
aanvullingen op die beoordeling voor ons eigen deel van de Noordzee en de 
actualisatie van de door de KRM gevraagde producten. Dit werk ligt op schema om 
in 2018 over te besluiten. Intussen zijn alle maatregelen die zijn opgenomen in het 
KRM-programma van maatregelen in uitvoering, waarmee aan de vereisten van de 
KRM is voldaan. Dit jaar zal de Europese Commissie dit programma van 
maatregelen beoordelen. 
 
Wat betreft scheepvaart, in hoeverre zijn de Arctische kuststaten bereid om mee te werken aan 
voorstellen voor een verbod op het gebruik van zware stookolie?  
 
Antwoord:  
• Recent hebben Canada en de Verenigde Staten, twee Arctische kuststaten, het 
initiatief genomen om bij de Internationale Maritieme Organisatie (IMO) een 
voorstel in te dienen om een onderzoek naar de beperking van het gebruik van zware 
stookolie als brandstof in het Arctisch gebied op te nemen in het werkprogramma 
voor de komende jaren. Nederland heeft dit initiatief gesteund en is mede indiener. 
Het voorstel wordt in juli in de milieucommissie van IMO besproken en dan zal 
duidelijk worden hoe het bij de andere Arctische kuststaten valt.  
 
In 2025 moeten schepen volgens de Energy Efficiency Design Index  30% energiezuiniger 
zijn. Zijn Nederlandse schepen op schema om aan deze norm te voldoen in 2025?  
 
Antwoord: 
• De Energy Efficiency Design Index (EEDI) is van toepassing op nieuwe schepen en 
houdt in dat schepen die in 2025 worden geproduceerd 30% energiezuiniger moeten 
zijn dan schepen van hetzelfde type gebouwd in 2014. De scheepsbouwindustrie 
bereidt zich voor op deze toekomstige verplichtingen; als een (Nederlandse) 
scheepsbouwer na 2025 een nieuw schip aflevert moet dat uiteraard aan de EEDI 
normen voldoen.  
 
Is het bekend in hoeverre het verbod op gratis plastic tassen invloed heeft op de vermindering 
van de plastic soep? 
 
Antwoord: 
• Op deze korte termijn waarop het verbod is ingevoerd, kan het kabinet nog niet 
inzichtelijk maken of het verbod invloed heeft. Wel blijkt uit de officiële strandafval-
tellingen die Nederland uitvoert in het kader van de Kaderrichtlijn Mariene 
Strategie dat het aandeel plastic tassen op stranden duidelijk afneemt sinds het 
verbod. 
 
Tenslotte nog een vraag over de Wadden. De Wadden zijn aan het verdrinken en kunnen 
permanent onder water verdwijnen. Worden maatregelen voorbereid om dit tegen te gaan en 
zo ja welke?  
 
Antwoord: 
• De Waddenzee is een uniek natuurgebied van groot internationaal belang. Het is een 
dynamisch systeem dat voortdurend veranderingen ondergaat. De 
klimaatverandering en de zeespiegelstijging veroorzaken een nieuwe dynamiek.  
11 
 

