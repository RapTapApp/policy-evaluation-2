VERSLAG RAAD BUITENLANDSE ZAKEN ONTWIKKELINGSSAMENWERKING VAN 19 MEI 2017 
 
Migratie 
Tijdens een gezamenlijk diner en marge van de Raad spraken de ministers van 
Ontwikkelingssamenwerking en de ministers van Justitie en Binnenlandse Zaken van de EU lidstaten 
over de externe dimensie van migratie en in het bijzonder de samenwerking met landen van herkomst 
en transit. Hoge Vertegenwoordiger (HV) van de Europese Unie Mogherini gaf een toelichting op de 
toepassing van het EU Partnerschapsraamwerk dat in juni 2016 werd geïntroduceerd. In Niger zijn 
goede resultaten geboekt bij het terugdringen van transitmigratie via Agadez en bij de aanpak van 
mensensmokkel, aldus de HV. In dit kader wordt ook de samenwerking met de Internationale 
Organisatie voor Migratie (IOM) en de VN Vluchtelingenorganisatie UNHCR in meerdere landen 
versterkt. Ook de toename van vrijwillige terugkeer via IOM vanuit Libië naar herkomstlanden is een 
belangrijke stap vooruit. Concrete resultaten bij het bevorderen van gedwongen terugkeer blijven nog 
uit, zo stelde de Hoge Vertegenwoordiger vast. De EU en de lidstaten moeten blijven samenwerken bij 
de verdere uitwerking van de partnerschappen en het opbouwen van vertrouwen. De analyse van de 
HV werd breed gedeeld. Vrijwel alle lidstaten onderstreepten het belang van toepassing van het more-
for-more principe, een aantal lidstaten sprak zich ook uit voor het gebruik van negatieve prikkels om 
betere samenwerking op migratiemanagement en terugkeer te bewerkstelligen. Er was 
overeenstemming dat de inspanningen op de Centraal-Mediterrane Route geïntensiveerd moeten 
worden. De inspanningen van de EU en Italië op Libië werden breed ondersteund.  
 
Tijdens het Algemeen Overleg met de Tweede Kamer op 17 mei jl. ter voorbereiding op de Raad is 
gesproken over de controlerende rol van het Europees Parlement (EP) bij de implementatie van de 
migratiecompacts. De Hoge Vertegenwoordiger (HV) overlegt regelmatig in het EP over het externe 
beleid van de EU. Het partnerschapsraamwerk van de EU met Afrikaanse landen en het EU Noodfonds 
voor Afrika (EUTF) maken hier deel van uit. Daarnaast brengt de HV elk kwartaal een rapport uit over 
de implementatie van het EU-partnerschapsraamwerk, waarvan de migratiecompacts een onderdeel 
zijn. In juni zal het vierde rapport verschijnen.  
Eind april is de eerste jaarrapportage van het EUTF verschenen. Graag maak ik van de gelegenheid 
gebruik om dit rapport met u te delen. Zoals aan uw Kamer is bericht in de Kamerbrief over de 
kabinetsinzet bij de Valletta Top van november 2015 (kenmerknummer MinBuZa-2015.10192), moet 
het fonds leiden tot een brede inzet gericht op stabiliteit, sociaaleconomische grondoorzaken en 
capaciteitsopbouw op migratieterrein in herkomst- en transitlanden. In de eerste jaarrapportage stelt 
de Commissie dat het EUTF in 2016 begonnen is met het aanbesteden van projecten. In dat jaar is 
goedkeuring gegeven aan een totaal van 107 projecten met een waarde van 1,5 miljard euro. Hierop 
is het EUTF verhoogd van 1,8 miljard euro naar 2,5 miljard euro met extra bijdragen van de Europese 
Commissie en lidstaten. Ghana, Ivoorkust en Guinee zijn aan de lijst van landen die in aanmerking 
komen voor EUTF-fondsen toegevoegd als gevolg van hun belang als belangrijke landen van herkomst 
in Afrika.  
Tijdens het Algemeen Overleg in voorbereiding met de Raad is ook gesproken over berichten over 
slavenmarkten in Libië. Mensensmokkelaars en milities profiteren van het conflict, de instabiliteit en 
het gebrek aan effectief overheidsgezag in Libië, door migranten uit te buiten. Migranten worden vaak 
als handelswaar gezien en worden in Libië regelmatig het slachtoffer van afpersing, dwangarbeid, 
foltering, geweld en seksueel misbruik. IOM rapporteert al langer over deze misstanden, en heeft nu 
ook de schokkende getuigenissen opgetekend van migranten die spreken over slavenmarkten in 
1
Libië . De EU en Nederland zetten zich in om de situatie van migranten in Libië te verbeteren. Op dit 
moment wordt onder andere gewerkt aan het verbeteren van de situatie in opvang- en detentiecentra. 
Bij de laatste gaat het om de detentiecentra die onder controle staan van het Directorate for 
Combatting Illegal Migration (DCIM). Via vrijwillige terugkeerprogramma’s van IOM wordt migranten 
een uitweg geboden naar hun thuisland. Tegelijkertijd moeten de criminele netwerken die 
verantwoordelijk zijn voor mensensmokkel en –handel hard worden aangepakt, onder andere via 
juridische weg. Zo heeft de Hoofdaanklager van het Internationaal Strafhof, Fatou Bensouda, 
aangekondigd te overwegen onderzoek te gaan doen naar misdaden tegen migranten 
                                                
1
 http://www.iom.int/news/iom-learns-slave-market-conditions-endangering-migrants-
north-africa  

ontwikkelingsinstrumenten te kunnen verstevigen. In dit kader verzocht een aantal lidstaten om 
specifieke aandacht voor de rol van vrouwen en kinderen in conflictsituaties.  
In het Algemeen Overleg met de Tweede Kamer van 17 mei jl. ter voorbereiding van de Raad is 
gesproken over de schending van kinderrechten in Jemen. Kinderrechten in Jemen staan sinds de 
start van het conflict onder grote druk. Volgens de Verenigde Naties zijn in de eerste twee jaar van 
het conflict 1.500 kinderen omgekomen als direct gevolg van de oorlog. De indirecte gevolgen van de 
gewelddadigheden zijn echter veel groter; kinderen in Jemen worden getroffen door ondervoeding, 
niet-functionerende gezondheidszorg en bombardementen op scholen door de door Saoedi-Arabië 
geleide coalitie. De inzet van kindsoldaten door met name de Houthi en Saleh milities is een ander 
punt van grote zorg. De VN heeft 1.500 gevallen van rekrutering van kindsoldaten tijdens het conflict 
geregistreerd. Eveneens zorgelijk is de toename van het aantal kindhuwelijken als 
overlevingsstrategie voor families om inkomsten te generen. Het kabinet zet zich in de 
Mensenrechtenraad in voor onafhankelijk onderzoek naar alle schendingen, waaronder schendingen 
van de rechten van het kind, door alle conflictpartijen in het conflict in Jemen. De Nederlandse 
ambassade schenkt via Penal Reform International aandacht aan de rechten van kinderen in 
gevangenissen. Via de algemene ongeoormerkte Nederlandse bijdragen aan de VN en het Rode Kruis 
ondersteunt Nederland slachtoffers van rampen en conflict, waaronder 17 miljoen euro aan UNICEF 
ter bescherming van kinderen in conflict. Daarnaast heeft Nederland dit jaar een geoormerkte bijdrage 
van 20,4 euro miljoen vrijgemaakt voor noodhulp in Jemen, waar ook kinderen mee worden 
bijgestaan. 
Naast vorenstaande hecht het kabinet ook grote waarde aan het recht op scholing en de bescherming 
van scholen, leerkrachten en leerlingen tijdens gewapende conflicten. Het kabinet heeft haar steun 
uitgesproken aan de Safe Schools Declaration en de niet-bindende Richtlijnen in Oslo in 2015 die 
strijdende partijen oproepen om alle militaire gebruik van scholen en aanvallen op scholen te 
voorkomen. Om de indirecte gevolgen van het conflict op de situatie van kinderen en andere meest 
kwetsbare delen van de bevolking te mitigeren is het van belang dat de toegezegde humanitaire hulp 
tijdens de conferentie in Genève van 25 april jl. de bevolking snel bereikt en dat commerciële import 
zo goed mogelijk wordt gefaciliteerd. Het kabinet heeft daarom conform de Motie Ten Broeke zowel 
tijdens de conferentie in Genève als tijdens de Raad Buitenlandse Zaken van 3 april jl. gepleit voor 
een verbeterde implementatie van het VN Verificatie en Inspectie Mechanisme voor Jemen (UNVIM) 
om de import van commerciële goederen en bilaterale humanitaire hulp te bespoedigen. Dit pleidooi 
voor een ongehinderde en zo effectief mogelijke uitvoering van het mandaat van UNVIM, alsmede de 
medewerking van de Jemenitische regering en de door Saoedi-Arabië geleide coalitie, komt ook terug 
in de op 3 april aangenomen Raadsconclusies. 
Tevens maakt het kabinet van de gelegenheid gebruik uw Kamer te informeren over de uitvoering van 
de motie Sjoerdsma ten aanzien van uitbreiding van de Wet Internationale Misdrijven met het 
strafbaar stellen van het belemmeren van humanitaire hulp in niet-internationaal gewapend conflict. 
De wetswijziging die hiertoe strekt is enige tijd geleden door de minister van Veiligheid en Justitie voor 
advies aangeboden aan de Raad van State. Deze heeft geadviseerd de strafbaarstelling in een 
afzonderlijk wetsvoorstel op te nemen, in plaats van in een zogenaamde "verzamelwet". Aan dat 
advies is gevolg gegeven en het wetsvoorstel zal op korte termijn bij uw Kamer kunnen worden 
ingediend. 
Post-Cotonou Framework 
De HV Mogherini en Commissaris Mimica verwezen in hun introductie naar de eerdere bespreking 
tijdens de RBZ/OS van 28 november 2016 en gingen in op de stappen die sindsdien gezet zijn. De HV 
lichtte toe dat zij had gesproken met een aantal van de ACS-landen (79 landen in Afrika, het Caribisch 
gebied en de Stille Oceaan). De HV onderstreepte dat in de huidige, complexe internationaal-politieke 
context de EU haar ambitieniveau hoog dient te houden. De samenwerking tussen de EU en de ACS-
landen moet in dit kader worden versterkt. Mimica wees daarnaast op het acquis dat reeds 
opgebouwd is onder het bestaande Cotonou verdrag en onderstreepte in dat kader het belang van 
voortzetting van het verdrag.  
 
De bespreking door de Raad liet opnieuw een tweedeling zien. Een groep lidstaten onderschreef de 
analyse van de HV en Commissie en steunde de door hen voorgestelde weg om deze bijzondere vorm 
van partnerschap voort te zetten, maar tegelijkertijd te moderniseren met een grotere nadruk op de 

