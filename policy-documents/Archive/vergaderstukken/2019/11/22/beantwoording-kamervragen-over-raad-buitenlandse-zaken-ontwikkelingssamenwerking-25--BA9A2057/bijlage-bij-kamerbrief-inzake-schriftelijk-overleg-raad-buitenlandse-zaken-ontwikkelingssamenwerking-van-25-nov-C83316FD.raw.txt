21501-04 Ontwikkelingsraad  
 
Nr.  VERSLAG VAN EEN SCHRIFTELIJK OVERLEG  
Vastgesteld……..  
 
Binnen de algemene commissie voor Buitenlandse Handel en Ontwikkelingssamenwerking 
hebben de onderstaande fracties de behoefte vragen en opmerkingen voor te leggen aan de 
minister voor Buitenlandse Handel en Ontwikkelingssamenwerking over de geannoteerde 
agenda voor de Raad Buitenlandse Zaken / Ontwikkelingssamenwerking van 25 november 2019.  
 
De op 20 november 2019 toegezonden vragen en opmerkingen zijn met de door de minister bij 
brief van … toegezonden antwoorden hieronder afgedrukt.  
 
De voorzitter van de commissie, 
De Roon 
 
Adjunct-griffier van de commissie, 
Konings 
 
 
Inhoudsopgave 
            
I Vragen en opmerkingen vanuit de fracties      
 Vragen en opmerkingen van de leden van de VVD-fractie 
 Vragen en opmerkingen van de leden van de CDA-fractie 
Vragen en opmerkingen van de leden van de D66-fractie 
Vragen en opmerkingen van de leden van de GroenLinks-fractie  
Vragen en opmerkingen van de leden van de SP-fractie  
II Antwoord / Reactie van de minister   
III Volledige agenda 
 
 
I. Vragen en opmerkingen vanuit de fracties 
 
 
Vragen en opmerkingen van de leden van de VVD-fractie 
De leden van de VVD-fractie danken de minister voor Buitenlandse Handel en 
Ontwikkelingssamenwerking voor de geannoteerde agenda over de Raad Buitenlandse Zaken / 
Ontwikkelingssamenwerking van 25 november 2019, die zij aan de Kamer heeft doen laten 
toekomen. Deze leden hebben hier nog enkele vragen over.  

In de tussentijd roept Nederland de EIB en de EBRD op tot terughoudendheid op 
institutionele veranderingen die vooruitlopen op de beslissing van de Raad over de 
toekomst van de Europese financiële architectuur.  
 
En wat is de inzet van de minister om te bereiken dat Nederlandse bedrijven ook daadwerkelijk 
gebruik kunnen en weten te maken van een nieuwe Europese financiële instelling voor 
ontwikkeling?  
 
2. Antwoord van het kabinet:  
 
Het kabinet wil op basis van verdere haalbaarheidsstudies een positie innemen over de 
wenselijkheid van een nieuwe Europese financiële instelling voor ontwikkeling. Daarbij is 
ontwikkelingsimpact - waaronder bijdragen aan de duurzame ontwikkelingsdoelen 
(SDG’s), klimaat en private sector mobilisatie - voor Nederland leidend. Daarnaast zal het 
kabinet oog houden voor de bredere EU belangen.  
 
Nederland pleit binnen de Europese Unie consequent voor een open architectuur voor 
ontwikkelingsfinanciering, waarin partijen met elkaar concurreren om het behalen van zo 
veel mogelijk ontwikkelingsimpact. Een dergelijke architectuur komt Nederlandse partijen 
ten goede. Een dergelijke open architectuur bestaat al onder het huidige Europese Fonds 
voor Duurzame Ontwikkeling (EFSD). Mede dankzij Nederlandse inzet is deze ook 
verankerd in de Raadspositie over het Instrument voor het Nabuurschap, Ontwikkeling en 
Internationale Samenwerking (NDICI) onder het nieuwe Meerjarige Financiële Kader 
(MFK).  
 
Wat moet volgens de minister de rol van Financierings-Maatschappij voor Ontwikkelingslanden 
(FMO) hierbij zijn? 
 
3. Antwoord van het kabinet:  
 
Het Wise Persons Group rapport erkent de belangrijke rol van nationale 
ontwikkelingsbanken, zoals FMO, in de implementatie van EU-financieringsinstrumenten. 
Deze partijen hebben namelijk ervaring met het opereren in complexe gebieden waar niet 
of nauwelijks andere (markt)partijen actief zijn. In alle scenario’s van het Wise Persons 
Rapport spelen de nationale ontwikkelingsbanken dan ook een belangrijke rol.  
 
FMO is momenteel al een belangrijke implementatiepartner van de EU, zo heeft FMO op 
basis van goede voorstellen, 7,3% van de garanties vanuit het Europees Fonds voor 
Duurzame Ontwikkeling (EFSD) ontvangen. Met deze garanties, en met behulp van de 
Nederlandse staat, heeft FMO bijvoorbeeld NASIRA opgezet. Dit programma richt zich 

5. Antwoord van het kabinet:  
 
Het kabinet vindt dat de EU zich rekenschap moet geven van de actievere rol van andere 
actoren, zoals Aziatische actoren en de Verenigde Staten en wil, zoals aangegeven in de 
China-strategie, in EU-kader toewerken naar een bewustere inzet van de comparatieve 
voordelen van de EU in onder andere Afrikaanse landen. De EU en Nederlandse inzet op 
ontwikkelingssamenwerking zijn primair gericht op het behalen van de duurzame 
ontwikkelingsdoelen (SDG’s) en het aanpakken van grondoorzaken van armoede en 
instabiliteit, als onderdeel van een breder geïntegreerd buitenlandbeleid. Daarnaast zal de 
EU blijven inzetten op behoud van hoge standaarden op het terrein van 
ontwikkelingsimpact, mens en milieu.  
 
Hoe kan volgens de minister een nieuwe Europese ontwikkelingsinvesteringsbank Europese 
bedrijven helpen om gemakkelijker dergelijke investeringen in Afrika te doen? En deelt de 
minister de opvatting van de leden van de VVD-fractie dat de betrokken financieringen ook 
gelinkt zouden moeten zijn aan Europese strategische belangen? 
 
6. Antwoord van het kabinet:  
 
In algemene zin financieren ontwikkelingsbanken vooral overheden, het lokale 
bedrijfsleven of financiële intermediairs in ontwikkelingslanden en zijn ze in veel mindere 
mate een directe financier van ontwikkelingsrelevante activiteiten van Nederlandse 
bedrijven in deze landen. Wel kunnen deze banken garanties afgeven voor 
ontwikkelingsrelevante investeringen en winnen Nederlandse bedrijven geregeld 
opdrachten via ongebonden aanbestedingen van ontwikkelingsbanken, door een project 
dat door ontwikkelingsbanken wordt gefinancierd voor te bereiden of uit te voeren. De 
inzet van ontwikkelingsbanken blijkt van meerwaarde voor het realiseren of opschalen van 
ontwikkelingsrelevante, innovatieve, Nederlandse oplossingen in die situaties die de 
financiële markten nog als te risicovol ervaart.   
 
De Rijksoverheid helpt op verschillende manieren om de toegang van Nederlandse 
bedrijven tot multilaterale projecten en financiering te verbeteren. Een gespecialiseerd 
2
team binnen de Rijksdienst Voor Ondernemend Nederland en het diplomatieke netwerk 
ondersteunen dagelijks Nederlandse bedrijven en kennisinstellingen om kansen te creëren 
en verzilveren binnen het werkveld van multilaterale organisaties. Uit 
klanttevredenheidsonderzoeken blijken ondernemers erg positief over deze 
dienstverlening.  
 
                                                 
2
 Zie de website van de Rijksdienst voor Ondernemend Nederland voor meer informatie:  
https://www.rvo.nl/onderwerpen/internationaal-ondernemen/netwerken-en-contacten/internationale-organisaties 

Naast een pleidooi tegen begrotingssteun zou de inzet van de minister bij de voorgenoemde 
besprekingen volgens de leden van de VVD-fractie eveneens gestuurd moeten worden door de 
motie van het lid Becker (Kamerstuk 21 501, nr. 208), waarin de regering wordt opgedragen om 
bij het vastleggen van het nieuwe meerjarige financiële kader voor Europese ontwikkelingssteun 
er op aan te dringen om concrete afspraken te maken over het terugdringen van irreguliere 
migratie en het terugnemen van uitgeprocedeerde onderdanen. Deelt de minister deze opvatting 
van de leden van de VVD-fractie? Hoe is zij van plan om uitvoering te geven aan deze motie bij 
de doorlopende gesprekken tussen de Europese Commissie en de EU-lidstaten over NDICI? 
 
8. Antwoord van het kabinet:  
 
De motie van het lid Becker verzoekt de regering om aan te dringen op concrete afspraken 
over het aanpakken van grondoorzaken van migratie, het terugdringen van irreguliere 
migratie en het terugnemen van uitgeprocedeerde onderdanen in een vervolgverdrag 
tussen de EU en de ACS (Afrika, Caribisch gebied en Stille Oceaan)-landen (Post-
Cotonou). De onderhandelingen over een Post-Cotonou verdrag zijn nog gaande. In lijn 
met de motie Becker heeft Nederland gepleit voor duidelijke taal in het EU-
onderhandelingsmandaat over het nakomen van afspraken, onder andere op het gebied 
van samenwerking bij de aanpak van irreguliere migratie. In het onderhandelingsmandaat 
is nu opgenomen dat partners in de reguliere politieke dialoog aangesproken kunnen 
worden op het niet nakomen van verplichtingen. Ook in de onderhandelingen over het 
Instrument voor het Nabuurschap, Ontwikkeling en Internationale Samenwerking 
(NDICI) voor het nieuwe Meerjarige Financiële Kader heeft Nederland gepleit voor 
heldere afspraken over samenwerking op het gebied van de aanpak van irreguliere 
migratie. Ook deze onderhandelingen zijn nog gaande.  
 
Tot slot zouden de leden van de VVD-fractie graag zien dat meer Nederlandse bedrijven en 
organisaties in aanmerking komen voor de zogeheten ‘delegated cooperation arrangements’ van 
de Europese Unie. Wat is de inzet van de minister om ervoor te zorgen dat meer Nederlandse 
bedrijven en organisaties in aanmerking komen voor Europese hulpgelden, conform de motie 
van het lid Becker (Kamerstuk 34 952, nr. 18)?  
 
9. Antwoord van het kabinet:  
 
Het kabinet zet zich in om Delegated Cooperation Arrangements te faciliteren. Om gebruik 
te maken van deze vorm van samenwerking heeft een uitvoerder een accreditatie van de 
Europese Commissie nodig. Met deze accreditatie wordt vastgesteld dat het financiële 
systeem van de uitvoerder in lijn is met de eisen die de Europese Commissie hieraan stelt. 
Eén van de voorwaarden voor het verkrijgen van de accreditatie is dat de organisatie een 
publiek mandaat heeft. In Nederland zijn RVO, FMO en het Directoraat Generaal 

Ontwikkelingsfonds, het budget van DG Nabuurschapsbeleid en 
Uitbreidingsonderhandelingen (NEAR), en het budget van andere DG’s. Deze tabel geeft 
weer dat de bestedingen (disbursements) in de Nederlandse focusregio’s als volgt zijn in 
verslagjaar 2017 (in miljoenen): 
 
Sahel 
 Burkina Faso 159 
 Mali 189 
 Mauritanië 33 
 Niger 224 
 Nigeria 247 
 Senegal 47 
 Tsjaad 131 
Hoorn 
 Ethiopië 189 
 Kenia 131 
 Oeganda 120 
 Soedan 100 
 Somalië 231 
 Zuid-Soedan 213 
MENA 
 Algerije 59 
 Egypte 101 
 Irak 167 
 Jemen 145 
 Jordanië 195 
 Marokkko 213 
 Libanon 152 
 Libië 57 
 Tunesië 133 
 West Bank en Gaza Strip 241 
 
 
Voorts vragen deze leden de minister om een appreciatie te geven van het rapport van de WPG 
over de aanbevelingen over de Europese financieringsstructuur voor ontwikkeling. De leden van 
de CDA-fractie vragen de minister daarbij specifiek in te gaan op de aanbevelingen die ook in de 
geannoteerde agenda worden genoemd, namelijk een sterkere coördinerende rol van de Europese 
commissie, hoe de meer strategische sturing vanuit de Raad volgens de minister vorm moet 
worden gegeven en of de Kamer daar ook een rol in heeft, en de aanbeveling om op de lange 
termijn een EU-ontwikkelingsbank te creëren.  
 
 

van landen in transitie is een voorbeeld van zo’n relevant vraagstuk. Nederland en Zweden 
agendeerden dit onderwerp in overleg met de Europese Commissie en de Europese Dienst 
voor Extern Optreden. Nederland zal een introductie verzorgen over de situatie in 
Ethiopië, mede wegens de Nederlandse ervaring met, en ideeën over, internationaal 
maatschappelijk verantwoord ondernemen en duurzame productieomstandigheden, onder 
andere in Ethiopië.  
 
Naast de genoemde thema’s vragen deze leden of de minister daar ook de grondoorzaken van 
migratie meeneemt in haar presentatie over Ethiopië en in haar korte statement over Soedan. 
 
14. Antwoord van het kabinet:  
 
Zoals in de Beleidsnota Investeren in Perspectief aangegeven, richt het kabinet zich onder 
meer op het creëren van werk en inkomen voor jongeren en vrouwen in de focusregio’s, als 
onderdeel van het beleid voor de ontwikkeling van de private sector en de aanpak van 
grondoorzaken van onder andere irreguliere migratie. Nederland zal onder meer ingaan op 
het verbeteren van investeringsklimaat, de nexus onderwijs-arbeidsmarkt, digitalisering en 
het mobiliseren van de private sector. Dit zijn thema’s die medebepalend zijn bij de aanpak 
van grondoorzaken van irreguliere migratie. 
 
Wat betreft gender en onderwijs in Afrika noemt de minister in de geannoteerde agenda drie 
fondsen waaraan zowel de EU als Nederland heeft bijgedragen om dit onderwerp aan te pakken. 
De leden van de CDA-fractie vragen de minister om per fonds aan te geven hoeveel Nederland 
en hoeveel de EU heeft bijgedragen.  
 
15. Antwoord van het kabinet:  
 
Aan het Global Partnership for Education (GPE) hebben Nederland en de EU - sinds de 
oprichting van het fonds in 2003 – cumulatief respectievelijk USD 702 miljoen en USD 489 
miljoen van het totaalbedrag aan gecommitteerde fondsen (USD 5,6 miljard) bijgedragen 
(stand per februari 2019). 
 
Aan Education Cannot Wait (ECW) hebben Nederland en de EU – sinds de oprichting van 
het fonds in 2016 – respectievelijk USD 24,5 miljoen en USD 19,1 miljoen bijgedragen. 
 
Aan het International Finance Facility for Education (IFFEd) is tot op heden door 
Nederland een bedrag van USD 3,6 miljoen bijgedragen voor het ontwerp van het 
instrument zelf. De EU heeft tot op heden nog niet financieel bijgedragen maar heeft wel 
een bedrag van USD 6,7 miljoen toegezegd wanneer het instrument eenmaal operationeel 
is. Onder het nieuwe Meerjarig Financieel Kader van de EU (2021-2027) wordt een 

zullen worden uitgevoerd en aan wat voor externe partij zij moeten denken die deze studie zou 
kunnen uitvoeren.  
 
17. Antwoord van het kabinet:  
 
Lidstaten spreken nog over de opvolging van het Wise Persons Group rapport, inclusief de 
invulling en vormgeving van de haalbaarheidsstudies. Het kabinet kan daarom nog geen 
uitspraken doen over de verwachte tijdslijnen. Wel is de inzet van het kabinet dat er bij 
deze haalbaarheidsstudies een goede balans wordt gevonden tussen een grondig onderzoek 
en snelle afronding om het momentum te behouden.  
 
In de keuze voor een uitvoerder van de haalbaarheidsstudies is het voor het kabinet van 
belang dat dit een onafhankelijke partij is met de relevante financiële- en 
ontwikkelingssamenwerkingsexpertise.  
 
Daarbij willen de leden van de D66-fractie onderstrepen dat voor hen voorop staat dat de 
Europese financieringsarchitectuur voor ontwikkeling voldoet aan de afspraken die zijn gemaakt 
in het Akkoord van Parijs. Is de minister dit met deze leden eens? Zo ja, op welke wijze is de 
minister bereid deze waarborgen in te brengen in het gesprek binnen de Raad over de opvolging 
van het WPG-rapport? 
 
18. Antwoord van het kabinet:  
 
Nederland is het eens met de constatering in het Wise Persons Group rapport dat klimaat 
één van de prioriteiten van de Europese ontwikkelingsfinanciering moet zijn. Nederland 
spant zich met gelijkgezinde landen in voor verhoging van het percentage klimaatrelevante 
financiering in het EU-instrumentarium voor ontwikkelingssamenwerking en uitfasering 
van financiering van fossiele brandstoffenprojecten. Daarnaast zet het kabinet in op 
naleving van doelstellingen van het Parijs Akkoord bij de betrokken instellingen als de 
EBRD en EIB. Nederland verwacht dat deze instellingen een voortrekkersrol innemen en 
een aanzienlijk deel van hun financiering aanwenden voor klimaatmitigatie- en 
adaptatieprojecten. Het kabinet zal dit standpunt consequent uitdragen. 
De leden van de D66-fractie lezen voorts dat de steun aan landen in transitie, specifiek Ethiopië 
en Soedan, op de agenda van de komende Raad staat. Wat betreft Soedan zal Nederland de EU 
aanmoedigen om een ondersteunende rol te blijven spelen, onder andere via politieke steun en 
door financiële middelen beschikbaar te stellen voor bijvoorbeeld vreedzame transitie, 
capaciteitsopbouw en economische hervormingen. Eerder hebben deze leden al gepleit om een 
oproep vanuit Europa aan Soedan om voormalig president Al-Bashir uit te leveren aan het 
Internationaal Strafhof. Bij de reguliere Raad Buitenlandse Zaken werd deze oproep in de 
Raadsconclusies niet opgenomen, omdat het volgens de minister van Buitenlandse Zaken (zoals 

Ten aanzien van het onafhankelijk onderzoek naar recente mensenrechtenschendingen 
tijdens onder andere de demonstraties van 3 juni jl. gaf premier Hamdok aan dat de 
resultaten van dit onderzoek binnen zes maanden verwacht worden. 
 
Tevens is in dit verband de motie van het lid Sjoerdsma c.s. (Kamerstuk 32 735, nr. 254) 
aangenomen, waarin de regering wordt verzocht binnen de Europese Unie te pleiten voor 
persoonsgerichte sancties tegen sleutelpersonen van het Soedanese leger die vrije verkiezingen 
blokkeren en die de uitlevering van Al-Bashir aan het Internationaal Strafhof tegenhouden. Is de 
minister bereid, nu Al-Bashir nog steeds niet is uitgeleverd, deze motie te betrekken in de inzet 
voor de komende Raad en dit in de Raadsconclusies te laten opnemen? Zo nee, waarom niet? 
 
21. Antwoord van het kabinet:  
 
Nee, deze motie zal niet worden betrokken in de inzet omdat, zoals in het antwoord op 
vraag 19 is aangegeven, tijdens de Raad Buitenlandse Zaken Ontwikkelingssamenwerking 
over Soedan wordt gesproken in het kader van versterkte coördinatie onder EU-lidstaten 
om landen in transitie effectief te ondersteunen. Er worden geen Raadsconclusies over dit 
onderwerp aangenomen. Het kabinet blijft zich via andere kanalen onverminderd inzetten 
voor samenwerking tussen het Internationaal Strafhof en Soedan, en voor persoonsgerichte 
sancties tegen sleutelpersonen van het Soedanese leger die vrije verkiezingen blokkeren en 
die de uitlevering van Al-Bashir aan het Internationaal Strafhof tegenhouden.  
 
Vragen en opmerkingen van de leden van de GroenLinks-fractie 
 
De leden van de GroenLinks-fractie hebben de stukken voor de Raad Buitenlandse Zaken / 
Ontwikkelingssamenwerking gelezen en hebben daarbij de volgende vragen. 
 
Over de geannoteerde agenda voor de Raad Buitenlandse Zaken / Ontwikkelingssamenwerking 
van 25 november 2019 hebben de leden van de GroenLinks-fractie de volgende vragen. Wat is 
de appreciatie van de minister van het Wieser-rapport?  
 
22. Antwoord van het kabinet:  
 
Voor een appreciatie van het rapport over de Europese financieringsarchitectuur voor 
ontwikkeling onder voorzitterschap van dhr. Wieser, verwijs ik u graag naar vraag 1.  
 
Is de minister bereid om in de Raad te benadrukken dat het tegengaan van fragmentatie meer 
vraagt dan een discussie over het al dan niet samenvoegen van de Europese Investeringsbank 
(EIB) en de Europese Bank voor Wederopbouw en Ontwikkeling (EBRD)?  
 

25. Antwoord van het kabinet:  
 
Ik verwelkom de blijvende steun van de EU aan het Global Partnership for Education 
(GPE). GPE is het enige multilaterale partnerschap en fonds voor het ondersteunen van 
overheden bij het versterken van hun onderwijssystemen. De nadruk ligt hierbij op het 
verbeteren van toegang tot en kwaliteit van onderwijs. Het bereiken van gendergelijkheid – 
op het gebied van toegang, deelname en leren - is één van de acht leidende principes van de 
GPE. In 2015 maakten 74% van de meisjes in GPE partnerlanden hun basisschool 
onderwijs af, vergeleken met 57% in 2002. Ook maakte in 2018 in 67% van de GPE 
partnerlanden vrijwel net zoveel meisjes als jongens het basisonderwijs af. Niet alleen door 
haar blijvende steun aan GPE draagt de EU op schaal bij aan het bevorderen van 
gendergelijkheid en empowerment van meisjes en vrouwen via het onderwijs, zij doet dat 
ook middels de vele bilaterale programma’s.  
 
De leden van de GroenLinks-fractie zijn van mening dat een goede manier van het inzetten op 
gender en onderwijs zou zijn om landen te ondersteunen bij het massaal opleiden van 
vrouwelijke leraressen. Dat slaat verschillende vliegen in één klap. Het creëert werkgelegenheid 
voor jonge vrouwen, en onderzoek laat zien dat het hebben van meer leraressen kan bijdragen 
aan de doelstelling dat meer meisjes hun school afmaken. Deelt de minister deze analyse en is zij 
bereid om er in de Raad op aan te dringen dat de EU hier op inzet? 
 
26. Antwoord van het kabinet:  
 
Ja, die analyse deel ik. Ook de EU is zich zeer bewust van het belang van leraressen en 
vrouwelijke schoolbestuurders en de rol die zij vervullen als rolmodellen. Tevens is de EU 
zich bewust van de specifieke uitdagingen die leraressen ervaren, zo blijkt uit de door de 
EU opgestelde ‘Practical Guidance Note: Gender Equality in Education’ welke binnenkort 
wordt gepubliceerd. De EU zet zich in op beleid om barrières voor vrouwelijke docenten te 
slechten en opleiding, werving en selectie van vrouwelijke docenten te bevorderen. Ik zie 
geen noodzaak hier tijdens de Raad extra op aan te dringen. Wel zal ik het beleid van de 
EU ten aanzien van dit onderwerp toejuichen.  
 
De leden van de GroenLinks-fractie hebben tevens een aantal vragen over de jaarlijkse brief over 
EU-Ontwikkelingssamenwerking. De leden van de GroenLinks-fractie hebben zorgen over de 
financiering van migratiemanagement via het EU Trust Fund for Africa. Hoeveel geld gaat via 
het EU Trust Fund naar capaciteitsopbouw van de Libische kustwacht, en wordt een deel van 
deze uitgaven toegerekend aan ODA?  
 
 
 

ook in relatie tot andere activiteiten van de EU en EU-lidstaten in de betreffende landen. 
Hiermee wordt gepoogd de effectiviteit en duurzaamheid van interventies te vergroten. Dit 
is ook in lijn met de integrale migratieagenda van dit kabinet en de BHOS-agenda 
‘Investeren in perspectief.’ 
 
Vragen en opmerkingen van de leden van de SP-fractie 
 
De leden van de SP-fractie hebben de onderliggende stukken gelezen en bestudeerd en hebben 
daarover de volgende vragen en opmerkingen.  
 
De leden van de SP-fractie hebben een aantal vragen over het rapport van de WPG over de 
financiële structuur voor ontwikkeling. De minister geeft aan de aanbevelingen voor korte 
termijn, o.a. een meer coördinerende rol voor de Europese Commissie en meer strategische 
sturing uit de Raad, verder te willen uitwerken. Deze leden vragen of de minister al concrete 
plannen heeft voor verdere uitwerking.  
 
30. Antwoord van het kabinet:  
 
Voor de nadere uitwerking van de meer coördinerende rol van de Commissie en de meer 
strategische sturing uit de Raad, verwijs ik u graag naar de beantwoording van vraag 11. 
 
Ook vragen zij wat de positie van de minister is op de lange termijnplannen. Allereerst vragen de 
leden van de SP-fractie om opheldering op de lange termijn-aanbeveling om naar één Europese 
ontwikkelingsbank te gaan; wordt hiermee bedoeld dat alle nationale ontwikkelingsbanken 
zouden opgaan in één Europese bank? Zo ja, vindt de minister dit wenselijk? Deelt de minister 
de zorgen van de leden van SP-fractie over een mogelijke sluipende bevoegdheidsoverdracht van 
een terrein dat een intrinsiek onderdeel is van het Nederlandse buitenlandbeleid? Is de minister 
bereid deze overweging mee te nemen naar de Raad? En als onderdeel te laten opnemen van de 
haalbaarheidsstudie?  
 
31. Antwoord van het kabinet:  
 
In het rapport van de Wise Persons wordt voorgesteld om de EIB en de EBRD te 
hervormen en om in dit proces één EU ontwikkelingsbank op te richten. Daarmee wordt 
niet geadviseerd dat nationale ontwikkelingsbanken opgaan in deze Europese bank.  
 
Het kabinet deelt de conclusie van het Wise Persons Group rapport dat de nationale 
ontwikkelingsbanken een cruciale rol spelen in de huidige Europese 
financieringsarchitectuur voor ontwikkeling. Deze rol zullen ze in de toekomst blijven 

groepen is een integraal onderdeel van programma’s die Nederland ondersteunt, zowel in 
bilateraal als in multilateraal verband.  
 
Met betrekking tot Soedan vragen zij wat de minister bedoeld met het bieden van een ‘sociaal 
vangnet’ aan de noodlijdende bevolking. Doelt zij hiermee op humanitaire hulp of andere acties 
die de bevolking ondersteunen? Kan zij dit toelichten? 
 
34. Antwoord van het kabinet:  
 
Momenteel werken donoren met de Wereldbank en VN aan het opzetten van een sociaal 
vangnet. Dit sociaal vangnet zou een fonds moeten zijn dat financiële steun biedt aan de 
allerarmsten in Soedan. Er is een steeds grotere groep mensen in Soedan die vanwege een 
krimpende economie en hyperinflatie het hoofd niet boven water kan houden. Wanneer de 
overheidssubsidies op brandstof en graan in de loop van volgend jaar worden afgebouwd, 
krijgt deze groep het nog zwaarder te verduren. De EU zal naar verwachting een financiële 
bijdrage leveren aan dit fonds. 
 
In het verslag van de vorige Raadsbijeenkomst (Kamerbrief van d.d. 16 mei jl.) wordt verwezen 
naar de oproep van ‘enkele lidstaten’ om het ontwikkelingsinstrumentarium in lijn te brengen 
met het Klimaatakkoord van Parijs en de financiële ondersteuning aan fossiele activiteiten te 
beëindigen. De leden van de SP-fractie lezen hierop geen positie van Nederland en verzoeken de 
minister zich hier alsnog achter te scharen, voor zover zij dat nog niet heeft gedaan. Graag 
ontvangen deze leden een toelichting.  
 
35. Antwoord van het kabinet:  
 
Het kabinet is van mening dat het EU ontwikkelingsinstrumentarium in lijn moet worden 
gebracht met de Parijs agenda en dat financiële ondersteuning aan fossiele activiteiten 
moet worden beëindigd. Dit is ook de Nederlandse inzet geweest tijdens de NDICI 
6
onderhandelingen en beide elementen zijn opgenomen in de uiteindelijke Raadspositie . 
 
II. Antwoord / Reactie van de minister   
 
III.  Volledige agenda 
 
Geannoteerde agenda Raad Buitenlandse Zaken Ontwikkelingssamenwerking van 25 
november 2019. TK 2019Z22304 - Brief regering d.d. 15-11-2019, minister voor Buitenlandse 
Handel en Ontwikkelingssamenwerking, S.A.M. Kaag.  
                                                 
6
 https://data.consilium.europa.eu/doc/document/ST-12457-2019-INIT/en/pdf 
 

