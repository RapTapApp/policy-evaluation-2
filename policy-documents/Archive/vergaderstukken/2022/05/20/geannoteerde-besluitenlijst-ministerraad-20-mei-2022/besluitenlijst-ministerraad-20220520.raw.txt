 
    
   
   
   
   
 
  
 
MINISTERRAAD 
 
 Kenmerk         :  4267632 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 20 mei 2022  
in de Trêveszaal van het ministerie van Algemene Zaken, 
aangevangen 's morgens om 10.30 uur  
en 's middags voortgezet 
  
_______________________ 
 
 
0. Vaststelling agenda  
Vastgesteld 
 
1. Gesprek met netwerk publieke dienstverleners 
2a. Notulen van de vergadering van 22 april 2022 (nr.3766510)  
Vastgesteld 
 
2b. Notulen van de vergadering van 29 april 2022 (nr.3766617)  
Vastgesteld 
 
3. Hamerstukken 
a. Besluit houdende wijziging van het Besluit zorgverzekering in 
verband met het zorgpakket Zvw 2023 (Minister van VWS)  
Met dit Besluit wordt het op grond van de Zorgverzekeringswet (hierna: 
Zvw) vastgestelde Besluit zorgverzekering (hierna: Bzv) met ingang van  
1 januari 2023 gewijzigd in verband met het basispakket Zvw 2023. Met dit 
Besluit zijn drie wijzigingen doorgevoerd: 
-  Het verwijderen van de combinatietest uit het basispakket; 
-  Het in lijn met het coalitieakkoord uitzonderen van het verplicht eigen  
risico van de NIPT met een medische indicatie; 
-  Een technische wijziging in verband met het vervallen van uitgewerkt 
overgangsrecht. 
 
1. Aangenomen. De minister van VWS zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om 
advies aanhangig doen maken bij de Afdeling advisering van de Raad 
van State. 
 
2. De minister van VWS zal met het besluit een brief aan de Tweede 
Kamer sturen. 
 
 

  - 3 - MR 20 mei 2022  
b. Instellingsbesluit commissie Versnelling tijdelijke huisvesting 
(Minister voor VRO) 
De oorlog in Oekraïne heeft geleid tot een sterke toename van 
ontheemden. Er moeten meer tijdelijke en flexibele woningen komen op 
plekken waar nu nog geen woningen (mogen) staan. Leegstaande 
(kantoor)gebouwen en winkels moeten worden getransformeerd tot 
woningen. Om te komen tot de gewenste versnelling wordt de commissie 
Versnelling tijdelijke huisvesting ingesteld. De werkzaamheden van de 
commissie leiden tot voldoende extra huisvesting op meerdere locaties in 
eerste instantie vooral gericht op ontheemden, waarbij de ontheemden op 
deze locaties ook in combinatie met andere aandachtsgroepen op de 
woningmarkt gehuisvest kunnen worden. 
De commissie hanteert in haar advisering een integrale aanpak. De 
adviezen van de commissie over knelpunten in wetgeving en voorschriften 
worden ambtelijk aan het ministerie verstrekt. De commissie wordt 
ondersteund door een uitvoeringsorganisatie bestaande extern ingehuurde 
deskundigen, het expertteam Woningbouw van RVO, vertegenwoordigers 
van woningmarktpartijen en medeoverheden.  
 
De raad stemt in met de instelling van de commissie Versnelling tijdelijke 
huisvesting en de volgende benoemingen:  
- R. Haans (voorzitter);  
- N. Maarsen;  
- H. Tiemens. 
 
5. Buitenlands beleid 
a. Deelname wereldexpo Osaka in 2025 (Minister voor BHOS)  
De ministerraad wordt gevraagd in te stemmen met deelname aan de Expo 
Osaka 2025 met een klein paviljoen. Deelname aan de Expo 2025 in Osaka 
biedt Nederland kansen op het gebied van bilateraal-politieke-, 
economische-, culturele- en publieksdiplomatie.  
De directe kosten voor deelname met een klein paviljoen worden geraamd 
op € 20 miljoen voor de periode 2023 t/m 2025. In de HGIS besluitvorming 
2022 is een reservering opgenomen van € 20 miljoen voor deelname aan 
Osaka expo. Het budget wordt, bij instemming door de ministerraad voor 
deelname, in het voorjaar 2023 overgeheveld naar de begroting van BHOS 
in het benodigde kasritme. Dekking voor een klein paviljoen is hiermee 
geregeld.  
 
Aangenomen. De minister voor BHOS zal een brief aan de Tweede Kamer 
sturen. 
 
b. Conclusies van de coördinatiecommissie d.d. 17 mei 2022, nr.19  
(Minister van BZ) 
De conclusies ten aanzien van de volgende onderwerpen zijn vastgesteld: 
 
1. Eurogroep d.d. 23 mei 2022  
1.1 Macro-economische en budgettaire ontwikkelingen in de eurozone   
1.2 Benoeming nieuwe directeur van het Europees Stabiliteits-mechanism 
(ESM) 
1.3 Bankenunie 
2 Raad Economische en Financiële Zaken d.d. 24 mei 2022 
2.1. Economische en financiële aspecten van de Oekraïense crisis  
2.2 Richtlijnvoorstel betreffende algemeen minimumbelastingniveau 
voor multinationals in de EU  
2.3 Europese langetermijnbeleggingsinstellingen (ELTIF)  
2.4 Stand van de uitvoering van wetgeving inzake financiële diensten 
 

  - 5 - MR 20 mei 2022  
b. Wijziging van de Wegenverkeerswet 1994 en intrekking van de Wet 
beheer rijkswaterstaatswerken in verband met het vaststellen van 
een wettelijke grondslag ten behoeve van de implementatie van 
richtlijn (EU) 2019/1936 (Minister van I&W) 
Dit wetsvoorstel strekt tot het opnemen van een delegatiebepaling in de 
Wegenverkeerswet 1994 (Wvw 1994) ten behoeve van de hernieuwde 
implementatie van de richtlijn 2008/96/EG en de recente wijziging van die 
richtlijn door richtlijn (EU) 2019/1936. Deze delegatiebepaling maakt het 
mogelijk om de (gewijzigde) richtlijn te implementeren bij of krachtens een 
algemene maatregel van bestuur (amvb). De richtlijn schrijft voor dat 
beheerders van een weg bij het ontwerp, de aanleg en in de gebruiksfase 
ervan procedures uitvoeren ten behoeve van de verkeersveiligheid. 
Daarmee sluit de richtlijn aan bij de bestaande praktijk van wegbeheerders 
in Nederland. Daarnaast wordt voorgesteld om de Wet beheer 
rijkswaterstaatwerken (Wbr) in te trekken. Tot op heden is de richtlijn 
geïmplementeerd in hoofdstuk 2 van de Wbr en de daarop gebaseerde 
Uitvoeringsregeling verkeersveiligheid van weginfrastructuur. Omdat de 
overige artikelen van de Wbr als gevolg van de inwerkingtreding van de 
Omgevingswet naar het zich nu laat aanzien met ingang van 1 januari 2023 
vervallen, wordt er voor gekozen deze richtlijn in de Wvw 1994 te 
implementeren, zodat de gehele Wbr kan worden ingetrokken. 
Het wetsvoorstel betreft zuivere implementatie; in het voorstel zijn geen 
andere regels opgenomen dan voor de implementatie van de (gewijzigde) 
richtlijn op wetsniveau noodzakelijk is. De (gewijzigde) richtlijn had uiterlijk 
op 17 december 2021 geïmplementeerd moeten zijn. 
 
Aangenomen. De minister van I&W zal het voorstel om advies aanhangig 
doen maken bij de Afdeling advisering van de Raad van State.  
 
c. Ontwerp-AMvB ter nadere implementatie van richtlijn 2005/36/EG 
voor de beroepen in de individuele gezondheidszorg (Minister van 
VWS)  
In 2019 heeft Nederland een ingebrekestelling en met redenen omkleed 
advies ontvangen van de Europese Commissie, omdat zij van mening is dat 
Nederland (net als bijna alle andere EU-landen) de richtlijn erkenning EU-
beroepskwalificaties (richtlijn 2005/36/EG) op onderdelen onjuist c.q. 
onvolledig heeft geïmplementeerd. Naar aanleiding hiervan moeten enkele 
algemene maatregelen van bestuur op het terrein van de beroepen in de 
individuele gezondheidszorg worden aangepast. Hiertoe strekt de 
onderhavige ontwerp-AMvB. Het zijn met name technische wijzigingen in 
enkele opleidingsbesluiten (zoals expliciet vastleggen minimumduur 
opleiding en bepaalde opleidingseisen). Daarnaast vervalt de eis dat de 
academische beroepen moeten aantonen het medisch interactief 
Nederlands te beheersen en kunnen bij een aanvraag voor BIG-registratie 
voortaan meer bewijsstukken worden overgelegd om aan te tonen dat 
iemand over het vereiste taalniveau beschikt. In de praktijk wordt reeds 
overeenkomstig de voorgestelde wijzigingen gehandeld. Het betreft 
beleidsarme implementatie van de richtlijn. 
 
Aangenomen. De minister van VWS zal het besluit om advies aanhangig 
doen maken bij de Afdeling advisering van de Raad van State. 
 
7. Benoemingen 
a. Benoeming lid Raad voor Cultuur (Staatssecretaris van OCW) 
De raad stemt in met de benoeming van D. Carasso tot lid van de Raad 
voor Cultuur.  
 
 

  - 7 - MR 20 mei 2022  
 
Aangenomen. De minister van Financiën zal de Voorjaarsnota aan de Staten-
Generaal sturen.  
 
11b. HGIS-besluitvorming (Minister van BZ) 
In de HGIS-besluitvorming 2022 worden de mutaties op de 
begrotingshoofdstukken binnen de Homogene Groep Internationale 
Samenwerking (HGIS) geregeld.  
 
Aangenomen. 
 
12. Brief aan de Tweede Kamer inzake nadere verzoeken met betrekking tot 
de Fraude Signalering Voorziening (FSV) (Staatssecretaris van Financiën 
(F&B)) 
Aangehouden tot de volgende vergadering. 
 
13. Garantstelling voor financiële lening ten behoeve oprichten van een 
producentenorganisatie voor de Uitgebreide 
Producentenverantwoordelijkheid Textiel (UPV-textiel) (Staatssecretaris 
van I&W) 
Met deze garantstelling staat I&W voor 70% financieel garant voor een lening  
van €2,5 miljoen die de branche-organisaties voor textiel willen afsluiten ten 
behoeve van het opzetten van een producentenorganisatie voor de Uitgebreide 
Producentenverantwoordelijkheid Textiel. 
 
Aangenomen. De staatssecretaris van I&W zal het voorstel aan de Staten-
Generaal sturen.  
 
14. Nota aanspraak kinderopvangtoeslag voor ouders met een partner 
buiten de EU (n.a.v. komst Oekraïense ontheemden) (Minister van SZW) 
Het voorstel heeft betrekking op het knelpunt in de Wet kinderopvang (Wko) dat 
ouders met een partner buiten de EU/Zwitserland geen aanspraak kunnen maken 
op kinderopvangtoeslag. De toestroom aan Oekraïense ontheemden verhoogt de 
urgentie om de Wko op dit punt aan te passen, omdat deze groep veelal bestaat 
uit vrouwen met kinderen waarvan de partner zich in Oekraïne bevindt. Om het 
voor hen mogelijk maken te werken, is kinderopvangtoeslag nodig. Dat is 
belangrijk voor participatie in de samenleving. Het voorstel is om dit knelpunt 
integraal (voor alle ouders met een partner buiten de EU/ 
Zwitserland) op te lossen.  
 
Aangenomen. De minister van SZW en staatssecretaris van J&V zullen op een 
nader te bepalen moment een brief aan de Staten Generaal sturen. 
 
15. Wijziging van de Opiumwet in verband met het toevoegen van een derde 
lijst met als doel het tegengaan van de productie van en de handel in 
nieuwe psychoactieve stoffen en enkele andere wijzigingen (Minister van 
VWS)  
Met dit wetsvoorstel wordt de Opiumwet gewijzigd door aan de bestaande lijsten 
I en II een lijst IA toe te voegen. Deze lijst IA bevat een aantal stofgroepen 
waarvan de chemische structuur is afgeleid van meerdere middelen met een 
psychoactieve werking die op lijst I van de Opiumwet staan vermeld. Het gaat 
om stoffen die vergelijkbare psychoactieve effecten teweegbrengen, dan wel 
beogen teweeg te brengen, als de bekende drugs, zoals MDMA, THC (de 
psychoactieve stof in cannabis) en heroïne. De precieze gezondheidsrisico's van 
deze nieuwe stoffen zijn nog niet in kaart gebracht, maar dat ze ernstige 
 

  - 9 - MR 20 mei 2022  
3. Programma Versnelling Verduurzaming Gebouwde Omgeving 
(Minister VRO) 
Aangehouden tot de volgende vergadering. 
 
4.  Zonnebrief (Minister voor K&E)  
Met de zonnebrief wordt de passage over zon-PV in coalitieakkoord 
uitgewerkt. De zonnebrief bouwt voort op het bestaande beleid (o.a. 
Klimaatakkoord en NOV!) en breidt dit waar nodig uit. Gezien de 
breedte van het zon-PV-dossier is de zonnebrief een brede 
beleidsbrief, waarin vijf speerpunten en drie randvoorwaarden voor 
beleid centraal staan. 
Voor zon op dak focust de brief op het wegnemen van de faalfactoren 
die momenteel -leiden tot de hoge mate van non-realisatie en op 
aanvullende normen tbv het benutten van zo veel mogelijk 
dakoppervlak. Voor zon op veld bespreekt de brief dat decentrale 
overheden hierop beleidsmatig sturen. Om ook in de praktijk beter te 
sturen, wordt met de brief een instructieregel voorgesteld. De drie 
overige speerpunten gaan om financiële participatie/iedereen moet 
kunnen profiteren, circulaire economie en innovatie. De drie rand 
voorwaarden zijn transportcapaciteit op het elektriciteitsnet, een 
nieuw doel voor hernieuwbaar op land en investeringszekerheid en 
een acceptabele terug verdientijd. Met de brief wordt een 
herijkingstraject voor de doelen voor en stimulering van hernieuwbaar 
op land aangekondigd. In de brief worden twee regelingen 
aangekondigd waarvoor de financiële dekking nog niet is geregeld . 
Het gaat om €200mln voor zon op dak (dakversterking/lichtgewicht 
PV) en €100mln voor multifunctioneel ruimtegebruik. Voor beide za l 
dekking worden gezocht uit het Klimaatfonds. 
 
Aangenomen. De minister voor K&E zal de brief aan de Tweede Kamer 
sturen 
 
17. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Commissiedebat arbeidsmigratie 19 mei 2022 
b. Terugblik Debat TK over SMS-berichten op de telefoon van de 
minister-president 19 mei 2022 
c. Terugblik Debat EK Goedkeuringswet vijfde verlenging 
geldingsduur Tijdelijke wet maatregelen covid-19 (36.042) 17 mei 
2022 
d. Initiatiefvoorstel-Raemakers en Van Meenen (35.049)  
e. Motie-Léon de Jong over werken laten lonen en 
inkomensbelemmeringen wegnemen (29 544, nr.1102) 
18. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
Voor kennisgeving aangenomen.  
 
 

  - 11 - MR 20 mei 2022  
l. Benoeming directeur Sociaal Cultureel Planbureau 
prof.dr. K.I. van Oudenhoven-van der Zee 
 
m. Benoeming secretaris ministerraad  
mr. W.F.A. Threels 
 
 
 
 
 

