 
   
   
   
   
   
 
  
 
MINISTERRAAD VAN HET KONINKRIJK 
 
 Kenmerk         :  4254835 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 25 februari 2022  
in de Rolzaal op het Binnenhof in Den haag, 
aangevangen 's morgens om 10.30 uur  
  
_______________________ 
 
 
0. Vaststelling agenda 
Vastgesteld 
 
1. Notulen van de vergadering van 4 februari 2022   
(nr.3760470)  
Vastgesteld 
 
2. Buitenlands beleid 
a. Verdrag inzake luchtdiensten tussen de regering van het Koninkrijk 
der Nederlanden, ten behoeve van Curaçao en de regering van 
Belize (Minister van BZ) 
Het verdrag regelt de luchtvaartrelatie tussen Curaçao en Belize om 
daarmee handel, toerisme en investeringen te bevorderen. Het verdrag 
strekt ertoe de luchtvaartverbindingen tussen Curaçao en Belize te regelen, 
zoals het verlenen van het recht van overvlucht en landing en het 
onderhouden van geregelde luchtdiensten tussen beide landen. Het verdrag 
valt vanwege de liberale inhoud in de categorie “Open Skies”, waarin wordt 
voorzien in een zo groot mogelijke operationele en commerciële vrijheid 
voor de aangewezen luchtvaartmaatschappijen. Verder bevat het verdrag 
de gebruikelijke bepalingen over veiligheid, beveiliging, prijzen en 
heffingen. Voor wat betreft het luchtvervoer tussen Curaçao en Belize kent 
het verdrag geen beperking ten aanzien van aanwijzing van 
luchtvaartmaatschappijen, capaciteit en frequentie. Hoewel in het verdrag 
de regeringen als partijen worden genoemd, zal het verdrag gelden tussen 
de staten. Wat betreft het Koninkrijk der Nederlanden zal het verdrag 
alleen voor Curaçao gelden. 
 
Aangenomen. De minister van BZ zal het verdrag sluiten en het verdrag om 
advies doen toesturen aan de Afdeling advisering van de Raad van State 
van het Koninkrijk met het oog op stilzwijgende goedkeuring.  
De raad stelt vast dat het verdrag niet zal gelden voor Nederland, Aruba en 
Sint Maarten en Nederland, Aruba en Sint Maarten evenmin anderszins 
raakt in de zin van artikel 2, derde lid, van de Rijkswet goedkeuring en 
bekendmaking verdragen. 
 
 
 
 

  - 3 - RMR 25 februari 2022  
alle ministeriële G20 bijeenkomsten en de voorbereidende (ambtelijke) 
bijeenkomsten. In de Kamerbrief van 18 december jl. heeft het kabinet de 
Kamer toegezegd spoedig een appreciatie van het Indonesisch programma 
te doen toekomen. De appreciatie dient tevens als basis voor de 
Nederlandse inbreng tijdens de G20-bijeenkomsten. Met deze brief 
“Nederlandse inzet in de G20 in 2022” wordt invulling gegeven aan de 
toezegging. 
 
Aangenomen. De minister van BZ zal de brief aan de Tweede Kamer sturen.  
 
3. Benoemingen 
a. Voordracht benoeming lid van de Raad voor de Rechtshandhaving 
namens Nederland (Minister van J&V) 
De raad stemt in met de voordracht tot benoeming van mr. M.I. Koelewijn.  
 
b. Voordracht voor benoeming tot vice-president Curaçao en Bonaire 
van het Gemeenschappelijk Hof van Justitie (Minister voor 
Rechtsbescherming)  
De raad stemt in met de voordracht tot benoeming van mr. M.W. Scholte. 
 
c. Afgevoerd 
d. Voordracht tot benoeming van militair lid van het 
Gemeenschappelijk Hof van Justitie (Minister voor Rechtsbescherming)  
De raad stemt in met de voordracht tot benoeming van kapitein ter zee E. 
Mewe.  
 
e. Voordracht diplomatieke benoeming (Minister van BZ) 
De raad stemt in met de voordracht tot benoeming van drs. B.M. Tazelaar 
tot buitengewoon en gevolmachtigd ambassadeur in de Verenigde Staten 
van Amerika en tevens in het Gemenebest der Bahama-eilanden, met 
standplaats Washington. De benoeming zal ingaan per zomer 2023. 
 
4. Liquiditeitssteun achtste tranche (eerste kwartaal 2022) Aruba, Curaçao 
en Sint Maarten en voortgang hervormingen vierde kwartaal 2021 
(Staatssecretaris van BZK) 
Om de gevolgen van de COVID-19 pandemie op te vangen ontvangen Aruba, 
Curaçao en Sint Maarten (hierna: Landen) sinds begin 2020 liquiditeitssteun, 
onder voorwaarde van de uitvoering van de landspakketten met hervormingen 
en toezicht daarop. De liquiditeitsbehoefte wordt per kwartaal beoordeeld, net als 
de voortgang op de uitvoering van de landspakketten. De liquiditeitssteun voor 
het eerste kwartaal van 2022 betreft de 8e tranche. Het advies is gebaseerd op 
de uitvoeringsrapportage (UR) van het Caribisch Orgaan voor Hervorming en 
Ontwikkeling (COHO i.o. voorheen Tijdelijke Werkorganisatie) en de C(A)ft-
adviezen.  
Voor het eerste kwartaal 2022 heeft het C(A)ft de liquiditeitsbehoefte voor Aruba 
geraamd op AWG 12 mln. (EUR 5,64 mln.) en voor Curaçao en Sint Maarten op 
nihil. Het COHO i.o. stelt in de UR, dat de uitvoering van de Landspakketten in de 
afgelopen drie maanden over het algemeen naar tevredenheid en in 
constructieve samenwerking tussen de Landen en het COHO i.o. is verlopen.  
In de Rijksministerraad van 25 februari 2022 wordt voorgesteld Aruba AWG 12 
mln. (EUR 5,64 mln.) te verstrekken en Curaçao en Sint Maarten geen 
liquiditeitssteun toe te kennen, omdat de behoefte nihil is. 
 
 

