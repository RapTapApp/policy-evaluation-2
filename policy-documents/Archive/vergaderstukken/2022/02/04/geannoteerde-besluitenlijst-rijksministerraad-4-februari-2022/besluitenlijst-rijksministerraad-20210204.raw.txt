 
   
   
   
   
   
 
  
 
MINISTERRAAD VAN HET KONINKRIJK 
 
 Kenmerk         :  4250504 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 4 februari 2022  
in de Rolzaal op het Binnenhof in Den Haag, 
aangevangen 's morgens om 11.00 uur  
  
_______________________ 
 
 
0. Vaststelling agenda 
Vastgesteld  
 
1. Notulen van de vergadering van 17 december 2021 
(nr.3758470)  
Vastgesteld 
 
2. Verzoek toepassing art 23 LAft/art 25 Rft (Staatssecretaris van BZK) 
De landen hebben de Rijksministerraad verzocht om op grond van art. 23 
LAft/art. 25 Rft te mogen afwijken van de begrotingsnormen zoals opgenomen in 
art. 14 LAft/Protocol respectievelijk art. 15 Rft. Het C(A)ft heeft hierover positief 
geadviseerd. Daarnaast heeft Aruba verzocht om de salariskorting van 12,5% 
voor medewerkers in de publieke sector en van 25% voor de Statenleden en de 
leden van de Raad van Ministers van Aruba in 2022 voor de helft te mogen 
afbouwen. 
 
De raad stemt in met het verzoek van de landen om op basis van art. 23 LAft en 
art. 25 Rft te mogen afwijken van de begrotingsnormen en stemt vooralsnog niet 
in met het verzoek van Aruba voor de afbouw van de salariskorting. 
 
3. Jaarplan 2022 Kustwacht voor het Koninkrijk der Nederlanden in het 
Caribisch gebied (Minister van Defensie) 
De vervaardiging van een jaarplan is een verplichting uit de Rijkswet Kustwacht. 
Het Presidium van de Kustwachtcommissie is belast met de afstemming op 
hoofdlijnen van het beleid, het beheer en de middelen van de Kustwacht. De 
Kustwachtcommissie bereidt op basis daarvan het beleidsplan, het operationeel 
jaarplan, de begroting, het jaarverslag en de jaarlijkse financiÃ«le verantwoording 
van de Kustwacht voor. Zij betrekt hierbij alle, bij de Kustwacht betrokken, 
ministeries van de vier landen. De Rijksministerraad stelt het Jaarplan vast 
conform de Rijkswet Kustwacht.  
Het Jaarplan is het hoofddocument op basis waarvan de Directeur Kustwacht zijn 
operationele inzet, inclusief de bijbehorende bedrijfsvoeringaspecten, plant en 
uitvoert in het komende kalenderjaar. In het Jaarplan komen de missie, taken en 
prioriteiten, evenals de globale verdeling van de beschikbare capaciteiten van de 
Kustwacht aan bod. Een begroting voor het jaar 2022 maakt tevens onderdeel uit 
van het Jaarplan. 
 
Aangenomen. De minister van Defensie zal een brief aan de Tweede Kamer 
sturen.  

