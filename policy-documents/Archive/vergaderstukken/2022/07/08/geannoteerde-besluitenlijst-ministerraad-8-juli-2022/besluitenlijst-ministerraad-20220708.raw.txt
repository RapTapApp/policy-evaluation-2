 
   
 
  
 
       
 Kenmerk         :  4276087 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 8 juli 2022  
in de Trêveszaal van het ministerie van Algemene Zaken, 
aangevangen 's morgens om 10.00 uur  
_______________________ 
 
 
0. Vaststelling agenda 
Vastgesteld 
 
1a. Notulen van de vergadering van 24 juni 2022 
(nr.3770034)  
Vastgesteld 
 
1b. P-Notulen van de vergadering van 24 juni 2022 
(nr.3770254)  
Vastgesteld 
 
2. Hamerstukken 
a. Koninklijk Besluit houdende vaststelling van het tijdstip van 
inwerkingtreding van artikel 13 van de Wet herstel voorzieningen 
Sint Eustatius (Staatssecretaris van BZK)  
De tweede fase van de Wet herstel voorzieningen Sint Eustatius (hierna  
de Wet) treedt in werking op een bij Koninklijk besluit te bepalen tijdstip.  
Er is vastgesteld dat is voldaan aan de voorwaarde om te kunnen overgaan  
tot de volgende fase in het herstel van de voorzieningen in Sint Eustatius,  
namelijk dat de omstandigheden zodanig zijn gewijzigd dat mag worden 
verwacht dat het bestuurscollege haar taken zelf naar behoren kan  
vervullen. Met dit ontwerp-Koninklijk besluit zal het bepaalde in artikel 13 
van de Wet in werking treden, waardoor de eilandsraad weer bevoegd is 
om gedeputeerden te benoemen (en eventueel te ontslaan). 
 
Aangenomen. De staatssecretaris van BZK zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om advies 
aanhangig doen maken bij de Afdeling advisering van de Raad van State. 
 
b. Ontwerpbesluit tot wijziging van het besluit diergezondheid in 
verband met de vaststelling van de tarieven van de 
diergezondheidsheffing voor 2023 (Minister van LNV)  
Met dit besluit worden de tarieven voor de diergezondheidsheffing voor het 
jaar 2023 vastgesteld. Over deze tarieven is recent afstemming bereikt met 
de sectorpartijen. Hiermee wordt invulling gegeven aan artikel 9.25, eerste 
lid, van de Wet dieren, dat bepaalt dat de tarieven voor de 

 - 3 - MR 8 juli 2022  
 
      
       
2.  Budget medische voorzieningen Oekraïense ontheemden 
(Staatssecretaris van J&V) 
De Europese Richtlijn Tijdelijke Bescherming (2001/55 EG) geeft 
ontheemden uit Oekraïne onder meer recht op medische zorg. Met 
deze notitie worden financiële middelen voor de financiering van de 
medische kosten (conform RMO) t.b.v. de Oekraïense vluchtelingen 
voor een periode van zes maanden beschikbaar gesteld. 
 
Aangenomen, de inhoud wordt verwerkt in punt 4 Verzamelbrief. 
 
3.  Middelen voorschoolse educatie (Minister voor PVO) 
Oekraïense kinderen in de leeftijd van 2,5 tot 4 krijgen nu nog geen 
onderwijs, maar zullen naar alle waarschijnlijkheid wel met een 
taalachterstand het onderwijs instromen. Dit zal op dat moment een 
grote opgave worden voor het onderwijs. Om te voorkomen dat er in 
de toekomst extra middelen en menskracht nodig zijn om deze 
leerlingen te ondersteunen, stellen wij voor om nu al voorschoolse 
educatie aan te bieden. Daarnaast is voorschoolse educatie in het 
belang van het kind, hiermee komen kinderen al in aanraking met de 
Nederlandse samenleving en krijgen een aanbod wat helpt in hun 
ontwikkeling.  
Regulier krijgen kinderen met het risico op onderwijsachterstanden 
voorschoolse educatie aangeboden. Gemeenten krijgen hiervoor het 
gemeentelijk onderwijsachterstanden budget (GOAB). Dit budget is 
niet toereikend om ook de Oekraïense kinderen voorschoolse educatie 
te bieden, terwijl de noodzaak hier wel voor is. 
 
Aangenomen, de inhoud wordt verwerkt in punt 4 Verzamelbrief. 
 
4. Verzamelbrief (Staatssecretaris van J&V) 
In deze brief wordt de Kamer geïnformeerd over: de Wijziging besluit 
SUWI, Financiering Medische Zorg voor ontheemden uit Oekraïne, de 
verlenging van onderwijsclaims en de voorschoolse educatie. Tevens 
wordt de Kamer geïnformeerd over de uitvoering van de van de 
leden Koekkoek c.s. (Kamerstuk 19637 nr. 2872), van de leden Kuik 
c.s. (Kamerstuk 19637 nr. 2855), van het lid Van Haga (Kamerstuk 
19637 nr. 2860) en van de leden Ceder c.s. (Kamerstuk 19637 nr. 
2879). 
 
Aangenomen. De staatssecretaris van J&V zal de brief aan de Tweede 
Kamer sturen.  
 
5. Brief aan de Tweede Kamer over dwingend instrumentarium 
opvang asielzoekers (Staatssecretaris van J&V) 
De brief bevat: 
1. De uitkomsten van de verkenning naar een juridisch 
instrumentarium aan de hand waarvan het kabinet een 
wetsvoorstel voorbereidt; 
2. De versnelling van de implementatie en actualisering van de 
Uitvoeringsagenda flexibilisering asielketen (hierna: 
Uitvoeringsagenda); 
3. De kabinetsreactie op het briefadvies ‘De asielopvang uit de 
crisis’ van de Adviescommissie Vreemdelingenzaken en de Raad 
voor Openbaar Bestuur. 
Daarnaast wordt met deze brief geïnformeerd over de uitvoering van 
de motie-Ceder/Podt over meer ruimte om gemeenten verleiden tot 
meer permanente opvang, de motie Simons om een einde te maken 

 - 5 - MR 8 juli 2022  
 
      
       
Azië. Deze consultaties hadden als tweeledig doel de visie van de 
stakeholders op de concepttekst van het nieuwe NAP te bespreken en breed 
gedragen voorstellen op te halen die de overheid kan meenemen in het 
finaliseren van de actiepunten in het vernieuwde NAP. De uitkomsten 
hiervan zijn verwerkt in het bijgevoegde Actieplan waardoor dit een breed 
gedragen agenda is. 
 
Aangenomen. De minister voor BHOS zal de brief aan de Tweede Kamer  
sturen. 
 
b. Conclusies van de coördinatiecommissie d.d. 5 juli 2022, nr.26 
(Minister van BZ) 
De conclusies ten aanzien van de volgende onderwerpen zijn vastgesteld: 
 
1 Informele Raad Justitie en Binnenlandse Zaken d.d. 10-12 juli 2022 
(Praag)  
1.1 Impact oorlog Oekraïne op veiligheidsgebied  
1.2 Interoperabiliteit ICT-systemen 
1.3 Migratie: toekomstige uitdagingen en preventie  
2 Informele Raad Justitie en Binnenlandse Zaken, 11 en 12 juli 2022 - 
Justitie deel 
2.1 Huidige uitdagingen op het gebied van grensoverschrijdende 
rechtsbescherming van kwetsbare personen 
2.2 Mogelijkheden van elektronische communicatie in het kader van 
justitiële samenwerking in strafzaken met betrekking tot derde landen 
2.3 Verzamelen en bewaren van bewijs voor de vervolging van misdaden 
in verband met de Russische agressie in Oekraïne 
2.4 EU richtlijn slachtofferrechten 
3 Eurogroep d.d. 11 juli 2022  
3.1 Macro-economische ontwikkelingen en beleidsuitdagingen voor de 
eurozone in een mondiale context, inclusief een bespreking van de 
IMF-aanbevelingen voor de eurozone  
3.2 Begrotingssituatie in de eurozone en het begrotingsbeleid voor 2023  
3.3 De impact van de digitale eurom op het financiele stelsel en het 
gebruik van contant geld  
3.4 Toetreding euro Kroatië 
4 Ecofinraad d.d. 12 juli 2022  
4.1 Presentatie werkprogramma Tsjechisch voorzitterschap  
4.2 Economische en financiële aspecten van de Oekraïne crisis  
4.3 Economisch herstel: implicaties van de herstel- en veerkrachtfaciliteit  
4.4 Europees semester 2022  
4.5 Toetreding euro Kroatië 
4.6 Voorbereiding van de bijeenkomst van de Ministers van Financiën en 
de presidenten van de Centrale Banken van de G20:EU-mandaat voor 
de G20  
4.7 Raadsconclusies Fiscal Sustainability Report 2021  
5 Informele Milieuraad (Praag) d.d. 12-14 juli 2022  
5.1 VN-Biodiversiteitsverdrag  
5.2 Milieu-impact Oekraïne  
5.3 Klimaatadaptatie  
5.4 Internationale klimaatonderhandelingen en voorbereiding COP27  
6 Informele Raad Algemene Zaken (Praag) d.d. 14 en 15 juli 2022  
6.1 Prioriteiten Tsjechisch voorzitterschap  
6.2 Versterken democratische instituties  
6.3 Conferentie over de Toekomst van Europa 
7 Kamerbrief kabinetsappreciatie macro-financiële bijstand Oekraïne  
 
c. Buitenlands beleid en internationale missies 
Aan de orde geweest. 

 - 7 - MR 8 juli 2022  
 
      
       
Het wetsvoorstel is na een eerder kritisch advies van de Raad van State 
aangepast. Het wetsvoorstel is dusdanig gewijzigd dat het opnieuw voor advies 
aan de Raad van State moet worden aangeboden. Het nader rapport is bij de 
stukken bijgesloten.  
 
Aangenomen. De staatssecretaris van Financiën (T&D) zal het voorstel om advies 
bij de Afdeling advisering van de Raad van State aanhangig doen maken. 
 
7. Benoemingen 
a. Koninklijk Besluit wijziging van het besluit benoeming en 
vergoeding Adviescollege Veiligheid Groningen en herbenoeming 
van leden (Staatssecretaris van EZK)  
De raad stemt in met de herbenoeming van leden voor het Adviescollege 
Veiligheid Groningen: 
- viceadmiraal b.d. W. Nagtegaal (voorzitter) 
- ing. J.C. de Pagter 
- prof. dr. ir. J.G. Rots 
 
b. Instellingsbesluit Commissie sociaal minimum (Minister voor APP) 
Zie MR 1 juli 2022, pt.8c 
Het kabinet stelt een tijdelijke commissie in die onderzoek gaat doen naar 
het sociaal minimum. Aanleiding hiervoor is de motie Omtzigt c.s. 
(Kamerstukken II, 35 845, nr. 17), die de regering verzoekt om samen met 
het Nibud een commissie in te stellen die de normen voor het 
bestaansminimum vastlegt, en welke toegankelijkheid tot welke 
voorzieningen daarvoor nodig is (zoals de aanwezigheid van een betaalbare 
woning of reiskostenvergoeding voor woon-werkverkeer).  
De commissie krijgt de opdracht om onderzoek te doen naar (1) wat een 
aantal huishoudtypes nodig heeft om rond te komen, en naar (2) de 
systematiek van het sociaal minimum, inclusief mogelijke scenario's hoe de 
systematiek beter kan aansluiten op wat een aantal huishoudtypes nodig 
heeft om rond te komen.  
De commissie krijgt een jaar de tijd om een rapport op te leveren.  
 
Aangenomen. De raad stemt in met de volgende benoemingen voor de 
commissie sociaal minimum:  
- prof. dr. G.B.M. Engbersen (voorzitter) 
- A.A. Asante MA 
- E. Barendregt MSc 
- drs. A. Bartelds 
- mr. S. Berk 
- prof. dr. C.L.J. Caminada 
- dr. N. Jungmann 
- drs. P. Klaassen 
- drs. M. Olde Monnikhof 
- prof. mr. dr. W.L. Roozendaal 
 
c. Instellingsbesluit staatscommissie demografische ontwikkelingen 
2050 (Minister van SZW)  
Op grond van de Kaderwet adviescolleges wordt met dit besluit een 
adviescollege voor eenmalige advisering ingesteld, namelijk de 
Staatscommissie Demografische ontwikkelingen 2050. De staatscommissie 
wordt gevraagd advies uit te brengen over scenario's, mogelijke 
beleidsopties en handelingsperspectieven van de regering in relatie tot de 
maatschappelijke gevolgen van de demografische ontwikkelingen, in het 
bijzonder van vergrijzing en migratie, tot tenminste 2050, tegen de 

 - 9 - MR 8 juli 2022  
 
      
       
10. Wijziging van het Wetboek van strafrecht, het Wetboek van strafrecht 
BES, het Wetboek van strafvordering en het Wetboek van strafvordering 
BES in verband met de uitbreiding van de strafbaarheid voor spionage 
(Minister van J&V) 
Het Wetboek van Strafrecht bevat verschillende bepalingen die kunnen worden 
ingezet om op te treden tegen spionageactiviteiten, zoals de schending van 
(staats)geheimen. Ontwikkelingen, zoals nieuwe spelers op het wereldtoneel en 
digitalisering, geven aanleiding om het bestaande instrumentarium aan te vullen. 
De bestaande strafbaarstellingen bieden namelijk onvoldoende mogelijkheden 
om op te treden tegen spionageactiviteiten waarbij geen sprake is van een 
schending van (staats)geheimen, maar die wel de Nederlandse belangen 
ernstig schaden, of waarbij andere schadelijke handelingen worden verricht dan 
het verstrekken van informatie, zoals het bezorgen van pakketjes en het volgen 
van personen. Daarom wordt een nieuwe strafbaarstelling geïntroduceerd op 
grond waarvan het strafbaar wordt gedragingen te verrichten ten behoeve van 
een buitenlandse mogendheid en daardoor zwaarwegende Nederlandse belangen 
in gevaar te brengen, zoals de nationale veiligheid. Ook personen die anderen 
hiertoe aanzetten worden strafbaar. Daarnaast wordt de strafmaat van 
een aantal computermisdrijven verhoogd indien zij worden gepleegd ten behoeve 
van een buitenlandse mogendheid. Het wetsvoorstel vloeit voort uit het 
Coalitieakkoord 2021-2025 Omzien naar elkaar, vooruitkijken naar de toekomst 
(blz. 38).  
 
Aangenomen. De minister van J&V zal het voorstel om advies bij de Afdeling 
advisering van de Raad van State aanhangig doen maken. 
 
11. Wijziging van de Vreemdelingenwet 2000 in verband met gebruik 
biometrie bij automatische grenscontrole (Staatssecretaris van J&V) 
Wanneer reizigers gebruik maken van e-gates (Self Service Passport Control-
Systeem) op het vliegveld, wordt van hen o.a. een gelaatscan gemaakt. Onder 
de Algemene verordening gegevensbescherming (AVG) worden deze 
biometrische gegevens met het oog op de unieke identificatie van de personen 
aangemerkt als bijzondere persoonsgegevens. De verwerking van bijzondere 
persoonsgegevens is gelet op het bepaalde in artikel 9, eerste lid, van de AVG 
in beginsel verboden, tenzij een uitzonderingsgrond van toepassing is. Voor 
onderdanen van derde landen van wie de grensoverschrijding niet in het digitale 
Entry Exit System moet worden geregistreerd (kort gezegd: langdurig 
verblijvende derdelanders) en voor grensoverschrijdingen van Unieburgers, van 
burgers van een Europese Vrijhandelsassociatie van de Europese Economische 
Ruimte en van Zwitserse burgers, geldt dat een dergelijke uitzonderingsgrond 
niet evident aanwezig is. Voor deze groepen vloeit de grondslag niet 
rechtstreeks voort uit Unierecht. Het voorstel regelt een (nieuwe) 
nationaalrechtelijke bevoegdheid tot gegevensverwerking van biometrische 
gegevens bij passage van de e-gates voor deze categorieën. 
 
Aangenomen. De staatssecretaris van J&V zal het voorstel om advies bij de 
Afdeling advisering van de Raad van State aanhangig doen maken. 
 
12. Voorstel governance eerste Staat van de uitvoering (Minister van BZK)  
Aangehouden 
 
13. Besluit kiescollege niet-ingezetenen (Minister van BZK) 
Het wetsvoorstel Wet kiescollege niet-ingezetenen bevat de uitvoeringswetgeving 
bij het voorstel tot wijziging van de Grondwet ter invoering van een kiescollege 
bestaande uit niet-ingezetenen voor de Eerste Kamer. Dit wetsvoorstel vergt 
nadere uitwerking in een AMvB. Het Besluit kiescollege niet-ingezetenen bevat 
deze uitwerking.  

 - 11 - MR 8 juli 2022  
 
      
       
stelt de ministerraad het Jaarverslag over het afgelopen jaar en het 
Gecombineerd Jaarplan voor het komende jaar vast. In het Jaarverslag 2021 legt 
de Directeur Kustwacht verantwoording af over de uitgevoerde Kustwachttaken 
in 2021 en de daarbij gebruikte personele, financiële en materiële middelen. In 
het Gecombineerd Jaarplan Kustwacht 2023 worden de taken beschreven die de 
betrokken departementen in 2023 van de Kustwacht vragen. Deze zijn verwoord 
in het Dienstverlenings-, Handhavings- en Maritieme Securityplan, inclusief de 
daarvoor beschikbare middelen. 
 
Aangenomen. De minister van I&W zal het Kustwacht jaarverslag 2021 en het 
Gecombineerd Jaarplan Kustwacht 2023 vaststellen. 
 
18. Toetsingskader in verband met het introduceren van een groen luik in de 
garantieregeling Borgstelling MKB bedrijven (BMKB), de BMKB-Groen 
(Minister van EZK)  
Recent onderzoek laat zien dat de verduurzaming van het MKB stagneert en dat 
de doelen zonder aanvullende maatregelen niet worden gehaald. Onder de 
BMKB-Groen luik worden borgstellingen gebracht voor bedrijven met een looptijd 
van maximaal 12 jaar voor duurzame investeringen in bedrijfspanden voor eigen 
gebruik en verduurzaming van bedrijfsmiddelen. Een hoger garantiepercentage 
van per saldo 67,5% wordt gehanteerd, 90% garantie op 75% 
borgstellingskrediet. Een hoger borgstellingspercentage biedt meer 
mogelijkheden om meer ondernemers te kunnen financieren. Een hoger 
borgstellingspercentage draagt bij aan een positieve(re) krediettoets bij de 
financier, waardoor de BMKB-Groen investeringen mogelijk maakt die een 
financier anders te risicovol vindt dan wel dat de financier meer financieren dan 
zonder deze hogere garantie.  
Er wordt een horizonbepaling gebruikt tot 1 juli 2023, net als bij de reguliere 
BMKB. Voor de BMKB-Groen zal in het eerste jaar de voortgang gemonitord 
worden en gekeken worden naar het gebruik van de regeling en of deze haar 
doel haalt. Indien nodig, zal de regeling aangepast worden. De BMKB-Groen 
bevat staatssteun en valt onder de deminimisverordening.  
 
Aangenomen. De minister van EZK zal het toetsingskader aan de Staten-
Generaal sturen.  
 
19. Brief aan de Tweede Kamer inzake Programma vermindering regeldruk 
ondernemers (Minister van EZK) 
Met het nieuwe regeldrukprogramma wordt invulling gegeven aan de afspraak in 
het coalitieakkoord om tot een meetbare regeldrukaanpak voor bedrijven te 
komen. Belangrijk onderdeel in het regeldrukprogramma is het MKB-
indicatorbedrijf als analyse-instrument om geldende verplichtingen, knelpunten 
en jaarlijkse kosten op het niveau van de ondernemer binnen sectoren in kaart te 
brengen en aan te pakken. Op basis hiervan worden samen met ondernemers, 
brancheorganisaties, departementen reductieprogramma's opgesteld. Dit 
instrument wordt door de Tweede Kamer breed ondersteund. Ook op andere 
manieren wordt geprobeerd de regeldruk voor ondernemers merkbaar aan te 
pakken. Via de Life-eventsaanpak worden klantreis-onderzoeken uitgevoerd. Er 
wordt gekeken naar de vraag waar regels voor innovatiebelemmeringen zorgen. 
Er wordt ook gekeken naar Europese regelgeving en regelgeving van lagere 
overheden. Er komt een online dashboard waar actief de belangrijkste resultaten 
van de Rijksbrede regeldrukaanpak worden gecommuniceerd. In een aparte 
bijlage bij het regeldrukprogramma wordt ingegaan op de knelpunten uit het 
Zwartboek van MKB-NL dat zij vorig jaar zomer aan de Kamer hebben 
aangeboden. Per knelpunt wordt aangegeven op welke wijze deze al dan niet is 
opgepakt door de betreffende departementen.  
 
Aangenomen. De minister van EZK zal de brief aan de Tweede Kamer sturen.  
 

 - 13 - MR 8 juli 2022  
 
      
       
Het wetsvoorstel bevat geen inhoudelijke wijzigingen van het huidige civiele 
procesrecht. Het incorporeert alleen de wetsartikelen die voor de Hoge Raad in 
de versie van Rv voor de Hoge Raad staan in de versie die voor alle andere 
gerechten geldt, zodat voortaan één versie van Rv voor alle gerechten bestaat. 
De artikelen in andere wetten waarvan nu twee verschillende versies bestaan, 
worden door dit wetsvoorstel teruggebracht tot één versie: de versie zonder 
de terminologie van de wetgeving uit 2016. Daarmee bevat dit wetsvoorstel 
uitsluitend wetstechnische wijzigingen. 
 
Aangenomen. De minister voor Rechtsbescherming zal het voorstel om advies bij 
de Afdeling advisering van de Raad van State aanhangig doen maken. 
 
23. Besluit tot wijziging van het besluit werving, reclame en 
verslavingspreventie kansspelen in verband met de inperking van 
wervings- en reclameactiviteiten voor risicovolle kansspelen (Minister 
voor Rechtsbescherming) 
Deze algemene maatregel van bestuur strekt tot invoering van een verbod op 
ongerichte reclame voor kansspelen op afstand (online kansspelen). Doel van het 
verbod is de hoeveelheid ongerichte reclame hiervoor terug te dringen en het 
brede en ongerichte bereik daarvan te verminderen om zo veel mogelijk te 
voorkomen dat deze reclame kwetsbare groepen bereikt. Hiermee wordt beoogd 
het risico op verslaving onder die groepen terug te dringen. Het voorgestelde 
verbod op reclame zal gelden voor alle ongerichte reclame. Dit betekent in de 
praktijk een verbod op TV, radio, buitenreclame en reclame in de publieke 
binnenruimte of in gedrukte publiek toegankelijke media. Gerichte reclame op 
internet en via directe mailings en andere persoonlijke benadering blijft 
toegestaan, zolang hierbij voldoende uitgesloten kan worden dat kwetsbare 
groepen worden bereikt. Voor dit laatste is de kansspelaanbieder 
verantwoordelijk. Als hij niet kan garanderen dat de reclame zo gericht is 
dat geen personen uit kwetsbare groepen worden bereikt is de reclame ongericht 
en dus verboden. 
 
Aangenomen. De minister voor Rechtsbescherming zal het besluit aan de Staten-
Generaal sturen in het kader van de voorhang en na afloop van de voorhang, als 
de voorhang niet tot ingrijpende wijzigingen leidt, om advies aanhangig doen 
maken bij de Afdeling advisering van de Raad van State. 
 
24. Conclusies onderraden en ministeriële commissies d.d. 5 juli 2022 
a. RDINEV 
Vastgesteld 
 
1.  Bespreking voortgang en vaststellen voorliggend deel van de 
Nederlandse Cybersecuritystrategie (NLCS) (Minister van J&V) 
De leden van de RDINEV hebben ingestemd met de probleemanalyse, 
visie en de voorgestelde doelen van de Nederlandse 
Cybersecuritystrategie. Op basis hiervan zal de strategie nader 
worden uitgewerkt. De strategie zal in het najaar worden 
geagendeerd voor de RDINEV. 
 
2.  Beleidsinstrumentarium ten behoeve van de borging van het 
vestigings- en investeringsklimaat, maatschappelijke lange 
termijn waardecreatie en nationale veiligheid (Minister EZK) 
Deze Kamerbrief is toegezegd tijdens de behandeling van de wet 
Veiligheidstoets Investeringen Fusies en Overnames (Vifo) 13 april. 
Aanleiding voor deze brief is de motie van het lid Van Dijk die 

 - 15 - MR 8 juli 2022  
 
      
       
Mens. Het rechtsherstel geldt voor deelnemers aan de massaal 
bezwaarprocedures en belastingplichtigen van wie de aanslag nog niet 
onherroepelijk vaststond of nog opgelegd moest worden.De 
Staatssecretaris van Financiën (F&B) heeft de Tweede Kamer 
toegezegd scenario's te schetsen voor eventueel rechtsherstel voor 
belastingplichtigen van wie de aanslag al vaststond op het moment 
van het arrest (de "niet-bezwaarmakers"). De brief schetst 
verschillende scenario's met bijbehorende overwegingen. Het kabinet 
zal deze wegen tijdens de augustusbesluitvorming. 
 
Aangenomen de staatssecretaris van Financiën (F&B) zal de brief aan 
de Tweede Kamer sturen. 
 
4. Voorbereiding augustusbesluitvorming 
Besproken 
 
5. Evaluatie fiscale regelingen 
Aangehouden 
 
c. RFEI 
Vastgesteld 
 
1.  Kabinetsreactie initiatiefwetsvoorstel Spoedwet conditionele 
eindafrekening dividendbelasting (Staatssecretaris van Financiën 
(F&B)) 
Besproken 
 
2.  Bestuurlijke Afspraken Departementale Route Nationaal 
Groeifonds (Ministers van EZK en Financiën) 
Vanaf 1 augustus zal de Tijdelijke wet Nationaal Groeifonds van 
kracht zijn. Met deze wet wordt het Nationaal Groeifonds (NGF) 
ingesteld als een begrotingsfonds en worden het doel en de werking 
van het fonds, mede op basis van de uitgangspunten uit de 
Kamerbrief van 7 september 2020, wettelijk verankerd. Uit de wet 
volgt dat er vanuit het NGF investeringsvoorstellen van 
departementen kunnen worden gefinancierd (via de zogenoemde 
departementale route), alsmede financieringsverzoeken van 
veldpartijen (via de zogenoemde subsidieroute), en dat hierover 
nadere regels kunnen worden gesteld. Deze Bestuurlijke Afspraken 
werken de departementale route nader uit op basis van de bestaande 
uitvoeringspraktijk. De Bestuurlijke Afspraken leggen op transparante 
en controleerbare wijze de criteria vast op basis waarvan een 
departementaal investeringsvoorstel in aanmerking kan komen voor 
een bijdrage uit het NGF en werken de procedure daarvoor uit en de 
advisering daarbij door de Adviescommissie Nationaal Groeifonds. De 
criteria zijn gelijk aan die van de Subsidieregeling Nationaal 
Groeifonds. De procedure bestendigt de uitvoeringspraktijk van de 
eerste en tweede ronde en is voor zover mogelijk in lijn met de 
uitvoering van de Subsidieregeling Nationaal Groeifonds. Deze 
Bestuurlijke Afspraken maken aldus inzichtelijk wanneer een voorstel 
past binnen de departementale route, en hoe deze route wordt 
gevolgd en zich in beperkte mate onderscheidt van de subsidieroute. 
 
Aangenomen. De ministers van EZK en Financiën zullen een brief aan 
de Tweede Kamer sturen. 

 - 17 - MR 8 juli 2022  
 
      
       
de rapportage over de Woo-cijfers. Deze rapportage zal vanaf 
2023 plaatsvinden middels de JBR. 
­ Actieve openbaarmaking: de Kamers worden geïnformeerd over 
de implementatiestrategie actieve openbaarmaking onder de Woo 
en de actieve openbaarmaking van de adviezen van de Raad van 
State, alsmede van ontwerpregelgeving die wordt voorgelegd aan 
de Afdeling. 
­ Adviescollege openbaarheid en informatiehuishouding: de Kamers 
worden geïnformeerd over de benoeming van de voorzitter en 
twee andere leden.  
­ Toezeggingen: de Kamers worden geïnformeerd over de s.v.z. 
van de uitvoering van de toezeggingen die haar ambtsvoorganger 
heeft gedaan tijdens de behandeling van de Woo in de Eerste 
Kamer. 
De bijlage bij de brief geeft een (juridische) analyse van 
belemmeringen voor het partij worden bij het verdrag van Tromsø 
(Raad van Europa). In de brief staat dat het kabinet dit najaar een 
standpunt zal innemen over partij worden. 
 
Aangenomen. De minister van BZK zal de brief aan de Staten-
Generaal sturen.  
 
3. Reactie op initiatief-nota Dassen/Omtzigt over het 
integriteitsbeleid bewindspersonen en ambtelijke top (Minister 
van BZK) 
Uitgangspunt in de reactie op de initiatief-nota Dassen/Omtzigt is dat 
het kabinet veel doet, en nog voornemens is te doen, om de 
integriteit van bewindspersonen te bevorderen. Er wordt opvolging 
gegeven aan de aanbevelingen van de GRECO. Voor 30 september 
2022 moet aan de GRECO worden gerapporteerd over de voortgang 
van die opvolging. Het kabinet ziet de initiatiefnota als  bevestiging 
om voortvarend hiermee door te gaan. Ook voor ambtenaren is er al 
veel geregeld. 
Nieuw in de brief is de aankondiging dat in de gedragscode voor 
bewindspersonen, die in voorbereiding is, zal worden voorzien in een 
onafhankelijk adviseur integriteit bewindspersonen. Verder wordt een 
onderzoek aangekondigd naar invoering van een lobbyregister (motie-
Dassen) en wordt toegezegd dat onafhankelijk deskundig advies zal 
worden gevraagd over de vraag of voor politiek assistenten, gezien 
hun bijzondere positie, aanvullende regelgeving gewenst is bovenop 
de voor hen al geldende Gedragscode Integriteit Rijk. 
 
Aangenomen. De minister van BZK zal een brief aan de Tweede 
Kamer sturen.  
 
4. Contourennota financieringssystematiek medeoverheden 
(Minister van BZK) 
Op basis van een taakopdracht, vastgesteld in de MR van 22 april, 
heeft de extern begeleider een rapport opgesteld over de financiële 
situatie van gemeenten en provincies in 2026 en de bouwstenen voor 
een nieuwe financieringssystematiek. In de contourennota erkent het 
kabinet dat gemeenten en provincies in 2026 beperkte financiële 
ruimte hebben. De kaders van het Coalitieakkoord laten geen ruimte 
laten voor aanvullende financiering vanuit het Rijk. Besluitvorming 
over de financiële situatie van gemeenten en provincies en de 
financieringssystematiek zal dit najaar plaatsvinden, waarbij ook een 
eventuele verruiming van het eigen belastinggebied zal worden 
overwogen. Het kabinet betrekt de uitwerking hiervan bij de 
augustusbesluitvorming. 

 - 19 - MR 8 juli 2022  
 
      
       
 
b. Brief aan de Tweede Kamer inzake stand van zaken schade-
afhandeling wateroverlast 2021 (Minister van J&V)  
Met deze brief wordt de Tweede Kamer geïnformeerd over een aantal 
aspecten van de wateroverlast in de zomer van 2021. Allereerst wordt 
ingegaan op de toezegging die is gedaan tijdens het debat op 24 maart jl. 
en op verdere stappen van het kabinet om het financiële leed te 
verzachten. Vervolgens gaat deze brief in op de motie van het lid Mutluer 
c.s.. De uitvoering van deze motie verstoort de systematiek van de 
verzekeringen en de opzet van de Wts. Bovendien is met uitvoering van de 
motie het risico aanzienlijk dat burgers in de toekomst onvoldoende of geen 
prikkel meer ervaren om zich adequaat te verzekeren. De uitvoering van de 
motie heeft derhalve maatschappelijke consequenties die niet te overzien 
zijn. Uitvoering van de motie bovenop de al genomen maatregelen zou 
bovendien leiden tot een complex en langdurig traject. Daarna wordt de 
voortgang geschetst in de afhandeling door Rijksdienst voor Ondernemend 
Nederland (RVO) van aanvragen om een tegemoetkoming in de schade. De 
brief sluit af met de aankondiging van een onderzoek naar de 
toekomstbestendigheid van de Wet tegemoetkoming schade bij rampen 
(Wts). 
 
Aangenomen. De minister van J&V zal de brief aan de Tweede Kamer 
sturen. 
 
c. Aanbieding interdepartementaal beleidsonderzoek 
vermogensverdeling (Minister van Financiën) 
Het interdepartementaal beleidsonderzoek (IBO) vermogensverdeling 
rapport brengt kennis over de vermogensverdeling, de belasting op arbeid 
en vermogen en de belasting op verschillende typen vermogen bijeen. Het 
IBO zal worden verzonden zonder kabinetsreactie. De kabinetsreactie volgt 
met Prinsjesdag. 
 
Aangenomen. De minister van Financiën zal de brief aan de Tweede Kamer 
sturen. 
 
d. Financiële voorwaarden asiel (Minister van Financiën)  
Aangehouden tot de volgende vergadering. 
 
e
e. 7 incidentele suppletoire begroting EZK 2022 (Minister van EZK)  
In het Klimaatakkoord is afgesproken dat Nederland in IPCEI-verband 
(Important Projects of Common European Interest) inzet op een sterke rol 
voor groene waterstof in de concurrentiepositie van Europa ten opzichte 
van andere werelddelen. De aangemelde projecten in het IPCEI zijn op dit 
moment de grootste projecten in Nederland en dragen bij aan het halen 
van de nationale waterstofdoelstellingen in 2030. Een eis om mee te 
kunnen doen met het notificatietraject is dat Nederland vóór het 
notificatiemoment budget verplicht heeft om de projecten te kunnen 
steunen. Hierdoor komt de verplichting van het budget in 2023 conform 
de beoordeling van de Klimaatfonds middelen te laat, ook als de middelen 
vanaf 2023 worden uitgegeven. De deadline voor notificatie van de 
projecten is vervroegd in het kader van RePowerEU en de hierin 
uiteengezette doelen om versneld onafhankelijk te worden van Russische 
fossiele brandstoffen door onder andere het opschalen van 
elektrolysecapaciteit en import van groene waterstof. 
 
Aangenomen. De minister van EZK zal de brief aan de Tweede Kamer 
sturen. 

