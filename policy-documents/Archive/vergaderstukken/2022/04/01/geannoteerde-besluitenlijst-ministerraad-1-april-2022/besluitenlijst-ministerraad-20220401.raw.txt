 
   
   
   
   
   
 
  
 
MINISTERRAAD 
 
 Kenmerk         :  4260302 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 1 april 2022  
in de Trêveszaal op het Binnenhof in Den Haag, 
aangevangen 's morgens om 11.30 uur  
en 's middags voortgezet 
  
_______________________ 
 
 
0. Vaststelling agenda 
Vastgesteld 
 
1. Hamerstukken 
a. AMvB ter uitwerking van studiesucces in het mbo naar aanleiding 
van het amendement Bisschop, Rog, Van Meenen (Minister van OCW)  
Op 26 september 2019 nam de Tweede Kamer het amendement Bisschop, 
Rog, Van Meenen (verder: Bisschop c.s.) aan. Dit amendement wijzigt de 
Wet educatie en beroepsonderwijs en daarmee wordt — net als in het 
funderend onderwijs - een wettelijke grondslag voor de inspectie gecreeerd 
om een mbo- opleiding als kwalitatief 'zeer zwak' te beoordelen. Dit oordeel 
geeft de inspectie nu ook al maar als gradatie onder de wettelijke bepaling 
voor onvoldoende kwalitatief onderwijs. Het amendement Bisschop c.s. 
bepaalt dat onvoldoende studiesucces in combinatie met een onvoldoende 
op andere indicatoren kan leiden tot het oordeel zeer zwak. Bijgaand 
ontwerpbesluit regelt de meting en beoordeling van studiesucces voor 
bekostigde mbo opleidingen op niveau 2, 3 en 4. 
 
Aangenomen. De minister van OCW zal het besluit aan de Staten-Generaal 
sturen in het kader van de voorhang en na afloop van de voorhang, als de 
voorhang niet tot ingrijpende wijzigingen leidt, om advies aanhangig doen 
maken bij de Afdeling advisering van de Raad van State. 
 
b. Wijziging van het besluit burgerluchthavens in verband met 
ruimtelijke beperkingen rondom helikopterhavens op en nabij 
ziekenhuizen en in verband met luchthavens die worden gebruikt 
voor onbemande luchtvaartuigen (Minister van I&W) 
Het voorstel bevat een tweetal wijzigingen van het Besluit 
burgerluchthavens (BBL). De eerste wijziging betreft de ruimtelijke 
beperkingen die op grond van het BBL binnen (in een luchthavenbesluit 
vast te stellen) beperkingengebieden van toepassing zijn in verband met 
het externe-veiligheidsrisico en de geluidbelasting vanwege het gebruik van 
helikopterluchthavens. Het voorstel houdt in dat indien op het dak van een 
ziekenhuis of nabij een ziekenhuis een helikopterluchthaven ten behoeve 
van spoedeisende hulpverlening is ingericht, de ruimtelijke beperkingen 
niet van toepassing zijn op het ziekenhuis zelf en de op het terrein gelegen 
 

  - 3 - MR 1 april 2022  
onderzoeksmogelijkheden zijn er niet, omdat daarmee niet aan de 
zorgvuldigheidseisen wordt voldaan. In het ontwerpbesluit is eveneens 
vastgelegd dat de geldigheidsduur per 1 juli 2023 terugkeert naar de 
oorspronkelijke duur van 24 maanden. Gelijktijdig wordt met UWV 
onderzocht of de werkwijze voor de lange termijn aangepast kan worden 
om toekomstige crisissen beter op te kunnen vangen.  
 
Aangenomen. De minister van SZW zal het besluit aan de Staten-Generaal 
sturen in het kader van de voorhang en na afloop van de voorhang, als de 
voorhang niet tot ingrijpende wijzigingen leidt, om advies aanhangig doen 
maken bij de Afdeling advisering van de Raad van State. 
 
b. Brief aan de Tweede Kamer inzake lange termijn aanpak COVID-19 
(Minister van VWS) 
In de brief wordt aangegeven wat de kernpunten van de lange termijn 
aanpak zijn en wordt een toelichting gegeven op deze kernpunten.  
In juni 2022 volgt een Kamerbrief met daarin:  
-  Uitwerking van de sectorgesprekken: preventieve maatregelen en 
voorbereiding op mogelijke verdergaande maatregelen bij een 
eventuele opleving van het virus;  
-  Optimalisering zorgcapaciteit;  
-  Brede besluitvorming: epidemiologische en sociaal-maatschappelijke 
gevolgen. 
 
Aangenomen. De minister van VWS zal de brief aan de Staten-Generaal 
sturen. 
 
c. Brief aan de Tweede Kamer inzake kabinetsreactie op het rapport 
van de Onderzoeksraad voor Veiligheid ‘Aanpak coronacrisis, deel 
1: tot september 2020’ (Minister van VWS) 
Het eerste deelrapport van de Onderzoeksraad voor Veiligheid beschrijft de 
voorbereiding op, en de aanpak van de coronapandemie tot september 
2020 en analyseert deze aanpak. Het bestrijkt de voorbereiding op, en de 
aanpak van, de coronapandemie tot september 2020. Doel van het 
onderzoek zijn de gebeurtenissen en handelingen tijdens de coronacrisis te 
reconstrueren; vervolgens begrijpen en waar mogelijk verklaren waarom 
het verliep zoals het verliep; om tot slot lessen te trekken voor de 
crisisaanpak in heden en toekomst. De kabinetsreactie gaat in op de 
conclusies en aanbevelingen van de Raad en beschrijft hoe deze in het 
verdere verloop van de crisis zijn of gaan worden opgepakt in het kader 
van de voorbereiding op toekomstige langdurige maatschappij-
ontwrichtende crises. 
 
Aangenomen. De minister van VWS zal de brief aan de Staten-Generaal 
sturen. 
 
d. Brief aan de Tweede Kamer inzake lange termijn Coronasteun 
(Minister van EZK) 
In voorliggende brief komt het kabinet met een langetermijnvisie op 
coronasteun. De brief beschrijft dat in de meeste scenario’s geen sprake 
meer zal zijn van steun. Indien steun in uitzonderlijke omstandigheden toch 
geboden is, wordt gerichte en bij voorkeur sectorale steun overwogen. Het 
kabinet zorgt ervoor dat er instrumentarium voorhanden is als deze steun 
geboden is, bij voorkeur met gerichte en sectorale instrumenten.  
Op dit moment trekt de economie aan, maar dat betekent niet dat voor 
elke ondernemer alle seinen weer op groen staan. Voor hen en voor de 
economie is het belangrijk dat in de kern gezonde ondernemingen met 
schulden als gevolg van corona waar nodig en waar mogelijk ondersteund 
 

  - 5 - MR 1 april 2022  
wetsvoorstel geldstromen van en naar Rusland bemoeilijken door 
dienstverlening aan partijen gevestigd in Rusland of Wit-Rusland te 
verbieden. Dit is een aanvulling op de dienstverlening die al onder 
sanctiemaatregelen valt omdat de cliënt of de uiteindelijk belanghebbenden 
van de cliënt op een sanctielijst staan. Het wetsvoorstel bevat daarnaast 
aanvullende maatregelen om de integriteitsrisico's bij trustdienstverlening 
te beheersen. Het betreft verboden om doorstroomvennootschappen aan te 
bieden en om trustdiensten te verlenen aan cliënten uit derde-
hoogrisicolanden op witwasgebied of uit niet-coöperatieve landen op 
belastinggebied.  
 
Aangenomen. De minister van Financiën zal het voorstel om spoedadvies 
bij de Afdeling advisering van de Raad van State aanhangig doen maken. 
 
d2.  Verzoek om spoedadvies Raad van State  
Behandeld in samenhang met pt.3d1. 
 
e1. Wetsvoorstel aanvullende fiscale koopkrachtmaatregelen 2022 
(Staatssecretaris van Financiën (F&B)) 
In de brief aan de Tweede Kamer van 11 maart 2022 heeft het kabinet 
aanvullende koopkrachtmaatregelen aangekondigd voor het jaar 2022. Met 
dit wetsontwerp wordt een deel van die aangekondigde maatregelen 
voorgesteld. Het betreft per 1 juli 2022 een verlaging van de btw op 
energie van 21% naar 9%, per 1 april 2022 een verlaging van de accijns in 
Nederland op benzine, diesel en LPG met 21% en een verlaging van de 
benzineaccijns voor Caribisch Nederland met 16 USD cent per liter. Met 
betrekking tot de accijnsmaatregelen betreft het een codificatie van reeds 
bij beleidsbesluit goedgekeurde tariefsverlagingen. 
 
Aangenomen. De staatssecretaris van Financiën (F&B) zal het voorstel om 
spoedadvies bij de Afdeling advisering van de Raad van State aanhangig 
doen maken. 
 
e2.  Verzoek om spoedadvies Raad van State 
Behandeld in samenhang met pt.3e1. 
 
f1. Regels over het voortduren van de werking van de artikelen 2c en 4 
van de Wet verplaatsing bevolking (Voortduringswet artikelen 2c 
en 4 Wvb) (Minister van J&V) 
De toestroom van ontheemden uit Oekraïne is dermate hoog dat Nederland 
niet in staat is aan hen binnen de bestaande structuren (nood)opvang te 
bieden. Bij koninklijk besluit van 1 april 2022 zijn daarom de artikelen 2c 
en 4 van de Wvb in werking gesteld. Daardoor krijgen burgemeesters de 
wettelijke taak om zorg te dragen voor de opvang, waaronder begrepen de 
huisvesting en verzorging en de registratie, van ontheemden uit Oekraïne, 
alsmede de voorbereidingen daartoe. Dit is besloten in de MCCb van 30 
maart jl. 
Dit wetsvoorstel geeft uitvoering aan de wettelijke verplichting in artikel 2, 
tweede lid, van de Wet verplaatsing bevolking (hierna: Wvb) om, na een 
koninklijk besluit tot inwerkingstelling van bepalingen uit die wet, 
onverwijld een voorstel van wet aan de Tweede Kamer te zenden omtrent 
het voortduren van de werking van de in werking gestelde bepalingen. 
Daarom is een spoedadvies vereist. 
Tevens worden enkele bepalingen uit de Wvb geschrapt. De Wvb dateert uit 
1952. Deze bepalingen sluiten niet aan op de huidige situatie en zijn 
daarom thans niet meer relevant. 
 
 

  - 7 - MR 1 april 2022  
4.4 Diversen 
5 Raad Onderwijs, Jeugdzaken, Cultuur en Sport Luxemburg d.d. 4 en 5 
april 2022  
 Onderwijs-, Jeugd-, Cultuur- en Sport Raad (Sport), Luxemburg d.d. 
4 april 2022  
5.1 Raadsconclusies: bijdrage van sport aan duurzame ontwikkeling en 
gedragsverandering  
5.2 Beleidsdebat: het uitdragen van Europese waarden via sport  
6 Raad Onderwijs, Jeugdzaken, Cultuur en Sport Luxemburg d.d. 4 en 5 
april 2022  
 Onderwijs-, Jeugd-, Cultuur- en Sport Raad (Onderwijs), Luxemburg 
d.d. 5 april 2022 
6.1 Raadsconclusies over een Europese strategie voor universiteiten en 
Raadsaanbeveling over bruggen bouwen voor doeltreffende Europese 
samenwerking in het hoger onderwijs  
6.2 Raadsconclusies over het vergroten van de Europese mobiliteit van 
leraren tijdens hun opleidingen en verdere bij- en nascholing  
6.3 Beleidsdebat “versterking van het crisismanagement in relatie tot de 
Europese Onderwijsruimte”  
6.4 Diversen  
7 Raad Onderwijs, Jeugdzaken, Cultuur en Sport Luxemburg d.d. 4 en 5 
april 2022  
 Onderwijs-, Jeugd-, Cultuur- en Sport Raad (Jeugd), Luxemburg d.d. 
5 april 2022  
7.1 Raadsconclusies: Betrekken van jongeren als facilitators voor 
verandering om de leefomgeving te beschermen 
7.2 Raadsaanbeveling: Mobiliteit van jonge vrijwilligers in de Europese 
Unie 
7.3 Beleidsdebat mobiliteit van jonge Europese vrijwilligers 
8 Raad Landbouw en Visserij Luxemburg d.d. 7 april 2022 
8.1 Conclusies mededeling duurzame koolstofcycli  
8.2 Gedachtewisseling over de ontwikkelingen op de landbouwmarkten in 
relatie tot Oekraïne  
8.3 Mededeling Voedselzekerheid  
8.4 Diversen  
9 Kamerbrief REACT-EU (EZK)  
 
c. Buitenlands beleid en internationale missies 
Aan de orde geweest. 
 
5. EU-implementatie 
a. Implementatiebesluit omnibusrichtlijn ESFS-review (Minister van 
Financiën)  
De omnibusrichtlijn ESFS-review heeft een aantal wijzigingen aangebracht 
in het Europees systeem voor financieel toezicht en de onderliggende 
richtlijnen en verordeningen. Veel van deze wijzigingen hebben geen gevolg 
voor de Nederlandse wetgeving maar voor een deel is wel aanpassing 
nodig. Dit deel ziet op wijzigingen in de richtlijn en verordening markten 
voor financiële instrumenten.  
Het toezicht op datarapporteringsdienstverleners gaat over van de 
Autoriteit Financiële Markten (AFM) naar de Europese toezichthouder ESMA. 
Hierom zijn er bepalingen uit de richtlijn gehaald en zijn deze nu 
opgenomen in de rechtstreeks werkende verordening. 
Datarapporteringsdienstverleners zijn ondernemingen die actief zijn op de 
financiële markten in het publiceren of rapporteren van transacties voor 
beleggingsondernemingen of het verzamelen van marktdata. Omdat de 
implementatiewet omnibusrichtlijn en -verordening ESFS-review een aantal 
artikelen uit de Wet op het financieel toezicht laat vervallen worden er ook 
 

  - 9 - MR 1 april 2022  
3.4 Awb op de voorbereiding van het desbetreffende besluit heeft besloten. 
Dit strookt met artikel 6 van het verdrag. Tot slot bevat het aanpassing van 
andere wetten in verband met de van toepassingverklaring van afdeling 3.4 
van de Algemene wet bestuursrecht op enkele Aarhus-besluiten. 
 
Aangenomen. De minister voor Rechtsbescherming zal het voorstel 
publiceren ter internetconsultatie.  
 
7. Brief aan de Kamers inzake kabinetsreactie op het rapport van de 
Venetiëcommissie ‘Nederlands – Opinion on the Legal Protection of 
Citizens’ (Minister van BZK) 
Op 18 oktober jl. heeft de Venetiëcommissie van de Raad van Europa haar 
'Opinion on the Legal Protection of Citizens' aangaande Nederland openbaar 
gemaakt. De Venetiëcommissie schreef dit rapport op verzoek van de Tweede 
Kamer, naar aanleiding van de motie-Omtzigt c. s. De Venetiëcommissie is 
verzocht advies uit te brengen over de rechtsbescherming van burgers in 
Nederland, met name onder het bestuursrecht (inclusief reikwijdte, 
rechtsbescherming, marginale toetsing en rol Raad van State), en over het 
stelsel van macht en tegenmacht in theorie en praktijk, inclusief de Staten-
Generaal en de rechterlijke macht. Het rapport van de Venetiëcommissie bevat 
14 aanbevelingen voor mogelijke hervormingen in de wetgevende, uitvoerende 
en rechterlijke macht. In de kabinetsreactie wordt – conform verschillende 
toezeggingen- gereageerd op de 11 aanbevelingen die (al dan niet gedeeltelijk) 
het kabinet aangaan. Deze betreffen het wetgevingsproces, de toegang tot 
informatie, de positie van de burger, het gebruik van kunstmatige intelligentie, 
en constitutionele toetsing. 
 
Aangenomen. De minister van BZK zal de brief aan de Staten-Generaal sturen. 
 
8. Brief aan de Tweede Kamer inzake hoofdlijnenbrief hoger onderwijs en 
wetenschap (Minister van OCW) 
De hoofdlijnenbrief biedt inzicht in de analyse ten aanzien van het stelsel van 
hoger onderwijs en wetenschap en in de ambitie en de overwegingen bij te 
maken keuzes.  
De brief ziet op drie onderdelen: 
• Analyse en ambities, waarbij de analyse o.a. leunt op PwC en de 
overkoepelende ambities o. a. ingaan op een sterk hoger onderwijs en 
wetenschapsstelsel met een brede kennisbasis. Het aanpakken van 
werkdruk is belangrijk; 
• Overwegingen bij de nadere uitwerking; 
• Drie ambities waar de hoofdlijnenbrief nader op in gaat: een gezond en 
duurzaam stelsel, ruimte voor talent, en bijdrage aan maatschappelijke 
uitdagingen van nu en in de toekomst. 
 
Aangenomen. De minister van OCW zal de brief aan de Tweede Kamer sturen. 
 
9. Brief aan de Tweede Kamer inzake kabinetsreactie 
Monitoringsrapportage boekjaar 2020 en voorstellen actualisatie 
Corporate Governance Code (Minister van EZK)   
De Monitoring Commissie Corporate Governance Code (hierna: Commissie) heeft 
op 15 december 2021 haar monitoringrapport gepubliceerd. Dit rapport gaat in 
de resultaten van de monitoring van de naleving in het boekjaar 2020 van de 
Corporate Goverance Code door beursgenoteerde vennootschappen. De 
bevindingen van de Commissie worden in de kabinetsreactie positief 
geapprecieerd. De Commissie heeft op 21 februari 2022 haar 
consultatiedocument met voorstellen tot actualisatie van de Corporate 
Governance Code gepubliceerd. De kabinetsreactie gaat niet inhoudelijk in op de 
 

  - 11 - MR 1 april 2022  
1.  Besluit tot toepassing van de Rijkcoördinatieregeling op de  
landelijke infrastructuur voor het transport van waterstofgas 
(Minister voor K&E) 
De minister voor K&E wordt met dit besluit aangewezen als minister 
die samen met de minister voor VRO op basis van de 
rijkscoördinatieregeling Rijksinpassingsplannen vaststelt voor het 
landelijk transportnet voor waterstofgas. Het Kabinet ziet een 
belangrijke rol voor de inzet van waterstofgas als energiedrager in 
een CO2-vrij energie- en grondstoffensysteem. Hiertoe zal een 
landelijke infrastructuur moeten worden ontwikkeld voor transport en 
opslag van waterstofgas. Dit landelijk transportnet voor waterstofgas 
is noodzakelijk voor de energietransitie en is daarom van nationaal 
belang. Op dit moment ontbreekt een juridische basis om het landelijk 
transport voor waterstofgas ruimtelijk in te passen door middel van 
Rijksinpassingsplannen en zouden door alle betrokken gemeenten 
separate bestemmingsplannen of bestemmingsplanwijzigingen 
moeten worden opgesteld. Dit zou de projecten onnodig complex, 
ondoorzichtig en inefficiënt maken en het bovenlokale belang ervan 
miskennen. Artikel 3.35 van de Wro maakt het mogelijk de landelijke 
infrastructuur voor het transport van waterstofgas onder de 
Rijkscoördinatieregeling te brengen. Het voorgestelde besluit voorziet 
hierin. 
 
Aangenomen. De minister voor K&E zal het besluit ondertekenen en 
aan de Staten-Generaal sturen in het kader van de voorhang en na 
afloop van de voorhang, als niet is besloten tot parlementaire 
behandeling kan aan het besluit uitvoering worden gegeven.  
 
2.  Hoofdlijnen van de gecombineerde aanpak van natuur, water 
en klimaat in het landelijk gebied, en van het bredere 
stikstofbeleid (Minister voor N&S) 
In de brief staan de vervolgstappen beschreven in het oplossen van 
het stikstofvraagstuk. Daarbij worden met een gecombineerde aanpak 
in samenhang de opgaven rond stikstof, natuurherstel en - 
verbetering, schoon en voldoende water, en klimaat (voor wat betreft 
landbouw en landgebruik) opgepakt.  
De nadere uitwerking van diverse elementen van de aanpak zal 
landen in verschillende vervolgbrieven en -producten. 
 
Aangenomen. De minister voor N&S zal de brief aan de Tweede 
Kamer sturen. 
 
e. MCKE 
Vastgesteld 
 
1.  Besluit van (…) tot wijziging van het Besluit activiteiten 
leefomgeving en het Omgevingsbesluit in verband met het 
beperken van emissies van kooldioxide door werkgebonden 
personen mobiliteit (Staatssecretaris van I&W)  
Dit besluit voegt aan het Besluit activiteiten leefomgeving een nieuw 
hoofdstuk 18 toe met regels om de emissie van kooldioxide door 
werkgebonden personenmobiliteit (woonwerkmobiliteit en overige 
zakelijke mobiliteit) te verminderen. Deze regels gelden voor 
ondernemingen en rechtspersonen met 100 of meer werknemers. 
Daarnaast wijzigt dit besluit het Omgevingsbesluit zodat de 
gemeentebesturen verplicht zijn om de uitvoerings-, toezichts- en 
 

  - 13 - MR 1 april 2022  
b.  Addendum Handboek voor bewindspersonen op punt politiek 
adviseurs door vice-MP's (Minister van BZK) 
Bij de formatie en in het Constituerend Beraad is gesproken over de taken 
van politiek adviseurs. Omdat er een groter aantal Kamerfracties is, is er 
met name voor de adviseurs van (vice-)ministers-presidenten substantieel 
meer werk. Daarnaast is ook het aantal bewindspersonen gegroeid. Om 
deze reden wordt in het Handboek voor bewindspersonen de mogelijkheid 
toegevoegd dat de (vice-)ministers-presidenten een tweede politiek 
adviseur kunnen aanstellen. Het bestaande kader voor de 
arbeidsvoorwaarden van politiek adviseurs blijft materieel ongewijzigd, 
maar zal technisch worden omgezet in de vorm die past bij de huidige 
genormaliseerde rechtspositie en de geldende cao Rijk.  
 
Aangenomen.  
 
c.  Brief aan de Tweede Kamer inzake uitspraak Norg arbitrage 
(Staatssecretaris van EZK)  
 Een belangrijke maatregel om het Groningenveld eerder te kunnen sluiten 
is de gewijzigde inzet van gasopslag Norg. Door de berging niet langer te 
vullen met gas uit het Groningenveld maar het gas voor de berging in te 
kopen, wordt 11,9 miljard Nm3 Groningengas bespaard. In 2021 is hiertoe 
het Norg Akkoord gesloten. In het Norg Akkoord is afgesproken dat de 
vergoeding voor de gewijzigde inzet (voornamelijk de inkoop van het gas) 
wordt vastgesteld in arbitrage. Het arbitrale vonnis is gewezen en wordt 
binnenkort per brief aan de Tweede Kamer toegezonden.  
 
Aangenomen. De staatssecretaris van EZK zal de brief aan de Tweede 
Kamer sturen. 
 
d. Wijzigingsbesluit gaswinning Groningen 2021-2022 (Staatssecretaris 
van EZK)  
Het winningsniveau van de gaswinning uit Groningen in het huidige jaar 
wordt vastgesteld op 4,5 bcm. Dit is hoger dan in september vorig jaar 
verwacht werd, maar lager dan in januari de verwachting was. Met dit 
winningsniveau wordt de gasopslag Norg minimaal tot 4,8 bcm gevuld, wat 
in lijn is met de Europese vulgraadverplichting die is aangekondigd n.a.v. 
de oorlog in Oekraïne. De verwachting is dat de opslag nog verder gevuld 
kan worden dan 4,8 bcm. Bij meevallers anders dan temperatuur wordt de 
opslag namelijk nog verder gevuld. De gasopslag Grijpskerk wordt gebruikt 
om laagcalorisch gas in op te slaan. Op deze manier blijft sluiting van het 
Groningenveld in oktober 2023 binnen bereik.  
 
Aangenomen. De staatssecretaris van EZK zal een brief aan de Tweede 
Kamer sturen. 
 
e. Vulling gasopslagen en rol EBN (Staatssecretaris van EZK)  
Het is belangrijk om de vitale Nederlandse/West-Europese energie-
infrastructuur te beschermen. Dat biedt de overheid mogelijkheden om 
beter te sturen op het vullen van de gasopslagen, mede in het licht van de 
EU-verordening om gasopslagen te vullen tot 80% per 1 november 2022. 
EBN is een 100%-beleidsdeelneming en beheert belangen van de 
Nederlandse Staat in de olie- en gaswaardeketen. EBN heeft een 40%-
belang in verschillende gasopslagen in Nederland en het kan een rol spelen 
in het behalen van de gewenste vulgraden van Nederlandse gasopslagen. 
 
 

