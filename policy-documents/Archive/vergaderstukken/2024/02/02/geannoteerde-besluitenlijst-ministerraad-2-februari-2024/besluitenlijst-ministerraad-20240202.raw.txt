 
   
 
  
 
MINISTERRAAD 
 
 Kenmerk         :  4383307 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 2 februari 2024  
in de Trêveszaal van het ministerie van Algemene Zaken, 
aangevangen 's morgens om 10.45 uur  
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 19 januari 2024 (nr.3792771 en 
nr.3796552)  
Vastgesteld. 
 
2. Buitenlands beleid 
a. Conclusies van de coördinatiecommissie d.d. 30 januari 2024, nr.4 
(Minister van BZ) 
De conclusies ten aanzien van de volgende onderwerpen zijn vastgesteld: 
 
1 BNC-fiches 
1.4 Fiche 4: Herziening richtlijn consulaire bescherming niet-
vertegenwoordigde EU-burgers in derde landen 
1.5 Fiche 5: Mededeling Een verenigd Europa tegen haat 
1.6 Fiche 6: Mededeling ‘Fur free Europe’ 
1.7 Fiche 7: Verordening gemeenschappelijk databestand chemische 
stoffen 
1.8 Fiche 8: Verordening en richtlijn herverdeling taken en bevorderen 
samenwerking EU-agentschappen aangaande chemische stoffen 
2 Gymnich Brussel d.d. 2 en 3 februari 2024 
2.1 Diner met counterparts van de ASEAN-landen 
2.2 Discussie EU-Afrika relatie 
2.3 Discussie over EU-Turkije relatie 
2.4 Lunch EU steun Oekraïne 
3 Informele Raad Algemene Zaken (Cohesie) Mons d.d. 5 en 6 
februari 2024 
3.1 Gedachtewisseling over de toekomst van het cohesiebeleid 
4 Informele Raad Concurrentievermogen (Interne Markt en 
Industrie) Genk d.d. 8 en 9 februari 2024 
4.1 Beleidsdebat over de toekomst van de Europese industrie 
4.2 Lunchsessie met Enrico Letta over de toekomst van de interne markt 
4.3 Break-outsessie over industrie en innovatie 
5 Kamerbrief: Stand van Zaken implementatie EU-richtlijnen in 
4e kwartaal 2023 
 
b. Buitenlands beleid en internationale missies 
Besproken. 
 

 - 3 - MR 2 februari 2024  
Op 13 april 2001 is te Parijs tot stand gekomen het Verdrag (Trb. 2001, 
194) tot oprichting van de Internationale Organisatie voor Wijnbouw en 
Wijnbereiding (OIV). Op dit moment zijn 50 landen lid van de Organisatie, 
waaronder Nederland en 18 andere EU-lidstaten. Op 21 mei 2022 is te 
Dijon het Protocol tot wijziging van het Verdrag van 3 april 2001 tot 
oprichting van de OIV inzake de plaats van vestiging van de zetel tot stand 
gekomen. Het Protocol voorziet in artikel 1 in een wijziging van artikel 3, 
zesde lid van het Verdrag. Hierbij wordt de vestiging van de zetel van de 
OIV gewijzigd van Parijs in Dijon.  
 
Aangenomen. De minister van BZ zal het Verdrag met toelichtende nota 
aan de Staten-Generaal doen sturen met het oog op de stilzwijgende 
goedkeuring. 
 
b. Nader rapport inzake voorstel van wet, houdende de wijziging van 
de Warenwet en de Tabaks- en rookwarenwet in verband met 
aanpassingen overwegend ter verbetering van toezicht en 
handhaving en aanpassingen van technische aard (Minister van VWS) 
Dit wetsvoorstel strekt tot wijziging van de Warenwet en de Tabaks- en 
rookwarenwet. De wijzigingen zijn hoofdzakelijk ter verbetering van het 
toezicht en de handhaving. De belangrijkste wijzigingen zijn: 
- het creëren van een grondslag om een meldplicht voor bedrijven die 
rauwe melk of rauwe room produceren en aan de consument leveren te 
kunnen invoeren; 
- het regelen van de bevoegdheid voor de minister van VWS om de 
kosten die gemaakt worden voor keuring - en controlewerkzaamheden 
in te vorderen bij dwangbevel; 
- de uitbreiding van de bevoegdheid van de minister van VWS om (bij 
ministeriële regeling) normen op het gebied van productveiligheid aan 
te wijzen; 
- de verruiming van het zogenoemde aanprijzingsverbod voor tatoeages 
en piercings; 
- de verruiming van de bevoegdheid tot het opleggen van een last onder 
bestuursdwang of dwangsom op grond van de Warenwet; 
- de uitbreiding van de grondslag voor het verbieden van verkoop op 
afstand met het aanbieden voor verkoop op afstand in artikel 9a van de 
Tabaks- en rookwarenwet. 
 
Aangenomen. De minister van VWS zal het voorstel met nader rapport aan 
de Tweede Kamer doen sturen. 
 
c. Nader rapport inzake ontwerpbesluit tot wijziging van het 
Alcoholbesluit in verband met de aanwijzing van categorieën van 
personen en horecabedrijven als bedoeld in artikel 30b, eerste lid, 
van de Alcoholwet (Staatssecretaris van VWS) 
Betreft het ontwerpbesluit tot wijziging van het Alcoholbesluit in verband 
met de aanwijzing van categorieën van personen en horecabedrijven als 
bedoeld in artikel 30b, eerste lid, van de Alcoholwet. Het lid Bolkestein 
heeft een amendement ingediend op grond waarvan dagleidinggevenden 
niet langer standaard verplicht bijgeschreven worden op het aanhangsel 
van de vergunning op basis van de Alcoholwet. In plaats daarvan kunnen 
bij AMvB categorieën van horeca- en slijtersbedrijven worden aangewezen, 
waarvan dagleidinggevenden en eventueel andere groepen medewerkers 
verplicht bijgeschreven moeten worden op het aanhangsel van de 
vergunning. Deze wijziging van het Alcoholbesluit bepaalt dat 
dagleidinggevenden van alleen horecabedrijven verplicht bijgeschreven 
moeten worden op het aanhangsel van de vergunning op basis van de 
Alcoholwet. De verplichte bijschrijving is een belangrijk instrument om 
openbare orde-problemen en ondermijning te voorkomen. De verplichte 
 

 - 5 - MR 2 februari 2024  
8. Koninklijk Besluit houdende vaststelling van het tijdstip van 
inwerkingtreding van het bepaalde in artikel 16 van de Wet herstel 
voorzieningen Sint Eustatius (Staatssecretaris van BZK) 
Dit koninklijk besluit regelt dat fase 3.0 van de Wet herstel voorzieningen Sint 
Eustatius ingaat, door het in werking treden van het bepaalde in art. 16 van de 
Wet. Kortgezegd betekent dit dat de reguliere bestuurlijke verhoudingen langs de 
lijnen van de WolBES en de FinBES weer zullen gelden, met als kanttekening dat 
de (waarnemend) Rijksvertegenwoordiger nog beperkte aanvullende 
bevoegdheden zal hebben tot aan het vervallen van de Wet per 1 september 
2024.  
 
Aangenomen. De staatssecretaris van BZK zal het besluit aan de Staten-Generaal 
sturen in het kader van de voorhang en na afloop van de voorhang, als de 
voorhang niet tot ingrijpende wijzigingen leidt, het besluit doen vaststellen.  
 
9. Wijziging van de Wet educatie en beroepsonderwijs en enkele andere 
wetten ter bevordering van de kansengelijkheid middels verbetering van 
de begeleiding van jongeren met een risico op een afstand tot de 
arbeidsmarkt naar duurzame economische zelfstandigheid (Van school 
naar duurzaam werk) (Minister van OCW) 
In het wetsvoorstel worden vier samenhangende maatregelen voorgesteld: 
- Aanvullende loopbaanbegeleiding tot een jaar na diplomering of het verlaten 
van de school in het beroepsonderwijs, praktijkonderwijs en voortgezet 
speciaal onderwijs; 
- De maximumleeftijd van de doelgroep van de Doorstroompunt-functie 
(voorheen RMCfunctie) wordt verhoogd van 23 naar 27 jaar; 
- Gemeenten krijgen in de Participatiewet een rol bij het ondersteunen van 
jongeren naar werk; 
- Stimuleren van de samenwerking tussen onderwijs, Doorstroompunten en 
gemeenten op casusniveau en met een regionaal programma. 
 
Aangenomen. De minister van OCW zal het voorstel om advies aanhangig doen 
maken bij de Afdeling advisering van de Raad van State. 
 
10. Besluit tot wijziging van het Schattingsbesluit 
arbeidsongeschiktheidswetten in verband met tijdelijke regels over het 
beoordelen van arbeidsongeschiktheid bij feitelijke arbeid (Minister van 
SZW) 
Het kabinet is voornemens om de tijdelijke maatregel 'Praktisch beoordelen' in te 
voeren per 1 juli 2024 voor de duur van drie jaar. Deze maatregel is bedoeld om 
een bijdrage te leveren aan het oplossen van de mismatch bij sociaal medisch 
beoordelen. Deze maatregel houdt in dat voor de mensen die werken bij de WIA-
claimbeoordeling (of na de eerste ziektedag), op basis van alleen hun feitelijke 
verdiensten een beoordeling wordt gemaakt van het 
arbeidsongeschiktheidspercentage, en niet meer óók op basis van een 
theoretische schatting, zoals nu het geval is.  
 
Aangenomen. De minister van SZW zal het besluit aan de Tweede Kamer sturen 
in het kader van de voorhang en na afloop van de voorhang, als de voorhang niet 
tot ingrijpende wijzigingen leidt, om advies aanhangig doen maken bij de 
Afdeling advisering van de Raad van State. 
 
11. Verzamelwet gegevensverwerking VWS II (Minister van VWS) 
Dit wetsvoorstel gaat over het gebruik van persoonsgegevens, zoals naam, 
geboortedatum, telefoonnummer of adres voor bepaalde doeleinden. Ook gaat 
het wetsvoorstel over het verwerken van gevoeligere gegevens, zoals gegevens 
over het Burgerservicenummer. Het is belangrijk dat de wet duidelijk maakt 
 

 - 7 - MR 2 februari 2024  
15. Besluit tot wijziging van het Uitvoeringsbesluit WVO 2020 in verband 
met het aanbieden van praktijkgerichte vakken in de gemengde en 
theoretische leerweg van het vmbo (Brief van de minister voor Primair en 
Voortgezet Onderwijs d.d. 26 januari 2024, nr.43689156, met ontwerpbesluit) 
Deze AMvB voegt het praktijkgerichte vak als examenvak aan het 
onderwijsprogramma van de gemengde leerweg (gl) en theoretische leerweg (tl) 
van het vmbo toe. Met het praktijkgerichte vak leren leerlingen kennis en 
vaardigheden toe te passen middels meerdere en verschillende levensechte 
opdrachten bij of voor opdrachtgevers (bedrijven, instellingen of overheden). 
Deze opdrachten kunnen binnen en buiten de school plaatsvinden. Het doel van 
het praktijkgerichte vak is om leerlingen in staat te stellen zich beter te 
oriënteren op de wereld buiten de school. Hierdoor ontwikkelen zij een 
beroepsbeeld en oriënteren zij zich op en bereiden zij zich voor op mogelijke 
vervolgopleidingen. Daarnaast stelt het praktijkgerichte vak leerlingen in staat 
om brede metacognitieve vaardigheden te ontwikkelen.  
 
Aangenomen. De minister voor PVO zal het besluit om advies aanhangig doen 
maken bij de Afdeling advisering van de Raad van State. 
 
16. Brief aan de Eerste en Tweede Kamer inzake reactie op het rapport van 
de Commissie sociaal minimum Caribisch Nederland (Minister voor APP) 
In deze Kamerbrief wordt gereageerd op het rapport van de Commissie sociaal 
minimum Caribisch Nederland. Net zoals in reactie op het rapport van de 
Commissie sociaal minimum voor Europees Nederland is ervoor gekozen om nu 
een inhoudelijke reactie te versturen, waarin kort wordt gereflecteerd op de 
bevindingen van de Commissie en de maatregelen die dit kabinet in lijn met de 
korte termijnaanbevelingen treft. De besluitvorming over de lange 
termijnaanbevelingen zijn aan een nieuw kabinet. 
 
Aangenomen. De minister voor APP zal de brief aan de Tweede Kamer sturen. 
 
17. Conclusies onderraden en ministeriële commissies d.d. 30 januari 2024 
a. Vervallen 
b. RFL 
Vastgesteld. 
 
1.  Kamerbrief Voortgang klimaatbeleid landbouw en landgebruik 
(Minister van LNV) 
Met deze brief wordt de Tweede Kamer geïnformeerd over de 
voortgang van het klimaatbeleid op het gebied van de landbouw en 
het landgebruik. De aanleiding voor deze brief komt in de eerste 
plaats voort uit de besluitvorming over het voorjaarspakket klimaat. 
Afgesproken is dat elke vakminister de Tweede Kamer informeert over 
de uitwerking van de maatregelen in het voorjaarspakket klimaat. Met 
deze brief geeft de minister van LNV, mede namens de minister voor 
N&S, hier invulling aan. De brief schetst tevens de voortgang van 
andere beleidsonderdelen en gaat in op internationale ontwikkelingen 
die relevant zijn voor de klimaatopgave voor de landbouw en het 
landgebruik. Verder worden in de brief enkele moties afgedaan, 
waaronder een motie over de verduurzaming van landbouwmachines. 
Het rapport van het onderzoek dat ter opvolging van de motie is 
uitgevoerd, wordt met deze brief aan de Tweede Kamer aangeboden. 
 
 

 - 9 - MR 2 februari 2024  
18. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a.  Parlementaire enquêtecommissie Corona 
b.  Stemmingen over moties ingediend bij Vaststelling van de 
begrotingsstaten van het Ministerie van Volksgezondheid, Welzijn 
en Sport (XVI) voor het jaar 2024 d.d. 30 januari 2024 
c.  Terugblik Wetgevingsoverleg Onderdeel jeugd en aanverwante 
zaken van de begrotingen VWS en J&V voor het jaar 2024 d.d. 29 
januari 2024 
19. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b.  Capaciteitstekort Dienst Justitiële Inrichtingen 
c.  Taskforce verbetering financieel beheer 
d.  Gebruik sociale media 
e.  Onderzoeksrapport Commissie Van Rijn over gedrag en cultuur 
omroepen ‘Niets gezien, niets gehoord en niets gedaan’ 
f.  Maritieme investeringsprojecten 
g. Bijeenkomst voortgang excuses slavernijverleden d.d. 31 januari 
2024   
h. Benoeming burgemeester Maashorst 
 drs. J.A. van der Pas 
 
i.  Benoeming algemeen directeur Auditdienst Rijk 
 drs. ing. J.P.M. van Hienen RA 
 
XX. Besluitenlijst 
 
 
 
 

