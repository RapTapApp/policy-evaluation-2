 
   
 
  
 
MINISTERRAAD VAN HET KONINKRIJK 
 
 Kenmerk         :  3798766 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 16 februari 2024  
in de Trêveszaal van het ministerie van Algemene Zaken, 
aangevangen 's morgens om 10.30 uur  
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 19 januari 2024 (nr.3792772)  
Vastgesteld. 
 
2. Nadere rapporten naar aanleiding van blanco advies 
a. Nader rapport inzake de Wijziging van de Overeenkomst 
betreffende een eengemaakt Octrooigerecht; Brussel, 26 juni 2023 
(Trb. 2023, 114) (Minister van BZ) 
De Overeenkomst betreffende een eengemaakt Octrooigerecht (het 
Rechtspraakverdrag) voorziet in de mogelijkheid van geschilbeslechting 
met betrekking tot Europese octrooien op internationaal niveau bij het 
Eengemaakt Octrooigerecht (EOG). Op 26 juni 2023 is een wijziging van 
het Rechtspraakverdrag tot stand gekomen. Het betreft een wijziging van 
artikel 7, tweede lid, waarmee de vestiging van een sectie van de centrale 
divisie van het Gerecht van Eerste Aanleg van het EOG wordt gewijzigd van 
Londen naar Milaan. Reden voor de wijziging is dat de aanwijzing van 
Londen als vestigingsplaats van het EOG als gevolg van de Brexit niet 
langer in overeenstemming is met het recht van de Europese Unie. De 
wijziging van het Rechtspraakverdrag gelden voor zowel het Europese als 
het Caribische deel van Nederland, alsmede Curaçao en Sint Maarten. 
 
Aangenomen. De minister van BZ zal de wijziging van de Overeenkomst 
met de toelichtende nota met het oog op stilzwijgende goedkeuring aan de 
Staten-Generaal sturen.  
 
3. Nadere rapporten 
a. Nader rapport inzake wijziging van het Uitleveringsbesluit van 
Aruba, Curaçao en Sint Maarten ter invoering van de verkorte 
uitleveringsprocedure (Minister van J&V) 
Het is wenselijk het Derde Aanvullend Protocol bij het Europees Verdrag 
betreffende uitlevering van de Raad van Europa medegelding te laten 
krijgen voor Aruba, Curaçao en Sint Maarten. Om dat mogelijk te maken 
moet het Uitleveringsbesluit van Aruba, Curaçao en Sint Maarten worden 
aangepast om de verkorte uitleveringsprocedure te regelen. Het 
wijzigingsbesluit voorziet in de benodigde aanpassingen. Deze zijn in lijn 
 

 - 3 - RMR 16 februari 2024  
6. Berichtgeving van het College financieel toezicht aan de RMR inzake de 
Begroting 2024 van Sint Maarten (Staatssecretaris van BZK) 
In lijn met het verzoek van het College financieel toezicht (Cft) wordt Sint 
Maarten verzocht om en geadviseerd tot de vaststelling van de begroting 2024 
uiterlijk op 31 maart 2024. Verder wordt aanbevolen om, in samenwerking met 
de Tijdelijke Werk Organisatie, de bestaande initiatieven die voortvloeien uit de 
Landspakketten op het gebied van financieel beheer verder uit te werken en zo 
spoedig mogelijk te starten met de voorbereiding van de begroting 2025. 
Daarnaast is het van belang dat Sint Maarten het Cft continu blijft informeren 
over deze processen. 
 
Aangenomen.  
 
XX. Besluitenlijst 
 
 
 

