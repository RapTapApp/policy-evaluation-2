 
   
 
  
 
MINISTERRAAD 
 
 Kenmerk         :  4401800 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 31 mei 2024  
in de Trêveszaal van het ministerie van Algemene Zaken, 
aangevangen 's morgens om 11.15 uur  
_______________________ 
 
 
0. Vaststelling agenda 
Vastgesteld. 
 
1. Buitenlands beleid 
a. Notawisseling houdende een verdrag tussen het Koninkrijk der 
Nederlanden en de Republiek Cyprus inzake 
noodevacuatieoperaties als gevolg van een crisissituatie (Minister 
van BZ) 
Dit Verdrag met de Republiek Cyprus regelt dat Nederland 
noodevacuatieoperaties kan uitvoeren via het grondgebied van de 
Republiek Cyprus. In het Verdrag worden rechten en verantwoordelijkheden 
vastgelegd van beide partijen tijdens dergelijke operaties. Er kan een 
beroep worden gedaan op de afspraken in het Verdrag wanneer er gevaar 
dreigt voor het leven en de gezondheid van personen die zich in het 
Midden-Oosten bevinden. Het verdrag regelt ook welke personen in 
aanmerking kunnen komen voor evacuatie via het grondgebied van Cyprus, 
de status van Nederlands (defensie)personeel en de afhandeling van 
claims. De duur van het Verdrag is één jaar. De sluiting van het Verdrag 
vereist, wegens de duur daarvan, geen goedkeuring van het parlement 
(art. 7, onderdeel c, van de Rijkswet goedkeuring en bekendmaking 
verdragen). Er wordt ondertussen met Cyprus onderzoek gedaan naar een 
structurele oplossing in de vorm van een integrale 
samenwerkingsovereenkomst.  
 
Aangenomen. De minister van BZ zal het Verdrag sluiten. De raad stelt vast 
dat het verdrag niet zal gelden voor Aruba, Curaçao en Sint Maarten, en 
deze landen evenmin anderszins raakt in de zin van artikel 2, derde lid, van 
de Rijkswet goedkeuring en bekendmaking verdragen. 
 
b. Wijzigen ambtsgebied met betrekking tot Eritrea (Minister van BZ) 
Met dit besluit wordt de Staat Eritrea toegevoegd aan het ambtsgebied van 
Zijner Majesteits Ambassadeur in de Republiek Kenia. Hiermee vervalt de 
accreditatie voor de Staat Eritrea van Zijner Majesteits Ambassadeur in de 
Republiek Soedan, waar de ambassade in Khartoem tijdelijk is gesloten. 
 
Aangenomen. 
 
c. Buitenlands beleid en internationale missies 
Aan de orde geweest. 

 - 3 - MR 31 mei 2024  
c. Internetconsultatie inzake wijziging van de Meststoffenwet in 
verband met de voorwaarden over de maximale mestproductie in 
de derogatiebeschikking 2022-2025 (Minister van LNV)  
Op 30 september 2022 heeft de Europese Commissie (EC) aan Nederland 
derogatie verleend van de maximale gebruiksnorm van 170 kg stikstof per 
hectare uit dierlijke mest in de Nitraatrichtlijn. Hieraan heeft de EC 
voorwaarden verbonden, onder meer over de maximale hoeveelheid 
dierlijke mest die op nationaal niveau geproduceerd mag worden: de 
nationale mestproductie mag vanaf 2025 niet hoger zijn dan respectievelijk 
440,0 miljoen kg stikstof en 135,0 miljoen kg fosfaat (niveau mestproductie 
2020 minus ca. 10%). Met dit wetsvoorstel wordt dit in nationale wetgeving 
geïmplementeerd (wijziging nationale mestproductieplafond) en worden ook 
de sectorale plafonds daarmee in lijn gebracht. Tevens is Nederland 
verplicht maatregelen te treffen om te voorkomen dat de 
mestproductieplafonds overschreden worden. Omdat de verwachting is dat 
de plafonds bij ongewijzigde mestproductie in 2025 worden overschreden, 
wordt in het wetsvoorstel geregeld om ook in de varkens- en 
pluimveehouderij over te gaan tot afroming bij de overgang van varkens- 
en pluimveerechten buiten familieverband, in de melkveehouderij het 
huidige afromingspercentage (10%) te verhogen en ook af te romen bij 
bedrijfsoverdrachten. Voorgesteld wordt een afromingspercentage van 30% 
te hanteren. Daarnaast zijn later inwerking tredende delegatiegrondslagen 
opgenomen, zodat het eenvoudiger wordt om in de toekomst de hoogte van 
de sectorale mestproductieplafonds en de hoogte van de 
afromingspercentages aan te passen aan de ontwikkelingen in de 
veehouderij. 
 
Aangenomen. De minister van LNV zal het voorstel publiceren ter 
internetconsultatie. 
 
d. Internetconsultatie inzake Besluit vervanging abonnementstarief 
Wmo 2015 (Staatssecretaris van VWS)  
Het Besluit vervanging abonnementstarief Wmo 2015 regelt een aantal 
zaken die verband houden met de afschaffing van het abonnementstarief 
Wmo 2015 en de (her)invoering van een inkomens- en 
vermogensafhankelijke eigen bijdrage in de Wmo 2015. Het besluit is 
gebaseerd op het voorstel van Wet vervanging abonnementstarief Wmo 
2015, dat recent om advies is voorgelegd aan de Raad van State. De 
inhoud van het besluit is reeds op hoofdlijnen beschreven in de memorie 
van toelichting van dat wetsvoorstel. Met het besluit kunnen de doelen van 
het wetsvoorstel worden bereikt, rekening houdend met een aantal 
uitgangspunten, zoals het vermijden van onnodige complexiteit en het 
bieden van ruimte voor maatwerk en de menselijke maat. De betreffende 
doelen zijn: het vergroten van de beschikbaarheid van Wmo-voorzieningen 
voor burgers die daarop zijn aangewezen en het versterken van de 
financiële houdbaarheid van Wmo-voorzieningen (op macro- en lokaal 
niveau), op een manier die rekening houdt met de financiële draagkracht 
van burgers. Overeenkomstig de Voorjaarsnota 2024, regelt dit besluit ook 
de afbouw van de compensatie vervallen ouderentoeslag en de afschaffing 
van de extra vermogensvrijstelling bij het berekenen van eigen bijdragen in 
het kader van de Wmo 2015 en de Wlz vanaf 2026. 
 
Aangenomen. De staatssecretaris van VWS zal het voorstel publiceren ter 
internetconsultatie. 
 
e. Internetconsultatie inzake voor wetsvoorstel toezeggingen 
pensioenonderwerpen (Minister voor APP)  

 - 5 - MR 31 mei 2024  
onvoldoende aan bij de praktijk van wetenschappelijk onderzoek. Met deze 
wijziging wordt de uitzondering beter in lijn gebracht met Europese 
ontwikkelingen op het terrein van secundair gebruik van zorggegevens, 
wordt de praktische uitvoerbaarheid voor het onderzoeksveld verbeterd en 
blijft de zeggenschap van de patiënt goed geborgd. Verder worden de in de 
Wzl opgenomen criteria voor medisch-ethische toetsing van 
onderzoeksprotocollen verduidelijkt of aangepast en worden andere (niet-
inhoudelijke) verbeteringen doorgevoerd. 
 
Aangenomen. De minister voor MZ zal het voorstel publiceren ter 
internetconsultatie. 
 
4. Nadere rapporten naar aanleiding van blanco advies 
a. Nader rapport inzake AMvB wijziging Besluit SDE++ verrekenen 
overwinsten met subsidie (Minister voor K&E)  
De voornaamste wijziging uit deze AMvB is dat het mogelijk wordt om door 
SDE-projecten behaalde overwinsten te verrekenen met uit te keren 
subsidie bij lage marktprijzen. Dit vergroot de kosteneffectiviteit van de 
SDE++. Deze wijziging is vereist om de categorieën zon-PV en windenergie 
open te mogen stellen in 2024. Dit volgt uit de meeste recente 
staatssteungoedkeuring van de Europese Commissie. De MR heeft op 9 
februari jl. ingestemd met de verzending van de AMvB ter advies naar de 
Raad van State. De inwerkingtreding van de AMvB is voorzien op 1 juli 
2024. 
 
Aangenomen. De minister voor K&E zal het besluit met nader rapport doen 
vaststellen. 
 
5. Nadere rapporten 
a. Nader rapport inzake wijziging van de Kieswet in verband met de 
aanscherping van de strafbaarstelling inzake het ronselen van 
volmachtstemmen (Wet aanscherping strafbaarstelling ronselen) 
(Minister van BZK) 
Met dit wetsvoorstel wordt de delictsomschrijving van ronselen aangepast, 
waardoor het niet langer vereist is dat het ronselen in persoon gebeurt of 
dat er sprake is van een stelselmatig karakter. Hierdoor kan het benaderen 
van personen via digitale kanalen al kwalificeren als ronselen en is ook het 
slechts eenmalig benaderen van één of meerdere personen strafbaar. 
Bovendien wordt de strafmaat verhoogd van één maand hechtenis naar zes 
maanden gevangenisstraf, waardoor ronselen niet langer een overtreding 
vormt maar een misdrijf. Ten slotte wordt met dit wetsvoorstel geregeld 
dat niet enkel het ronselen van onderhandse volmachten, maar ook het 
ronselen van schriftelijke volmachten strafbaar is. Naar aanleiding van het 
advies van de Raad van State (dictum B) is de toelichting op enkele punten 
aangevuld.  
 
Aangenomen. De minister van BZK zal het voorstel met nader rapport aan 
de Tweede Kamer doen sturen. 
 
6. Benoemingen 
a. Voordracht voor benoeming tot rechter bij de Kamer van Beroep 
van de Centrale Commissie voor de Rijnvaart (Minister van BZ) 

 - 7 - MR 31 mei 2024  
resulteerde in een rapport dat op 28 februari is aangeboden aan de VN 
Mensenrechtenraad en op 5 maart is voorgelegd aan de Mensenrechtenraad in 
Genève. Na behandeling van deze Kamerbrief zal de Mensenrechtenraad 
geïnformeerd worden. Dit voorstel bevat de beleidsreactie op dit rapport. 
 
Aangenomen. De minister van BZK zal de brief aan de Tweede Kamer sturen. 
 
10. Brief aan de Tweede Kamer inzake Groen in en om de stad (Minister van 
BZK) 
Onder de programmatische aanpak Groen in en om de Stad (GIOS) zetten we 
ons in om voldoende groen in en om de stad te realiseren voor een gezonde en 
prettige leefomgeving voor mens, dier en natuur. In deze brief wordt de kamer 
geïnformeerd over de voortgang van GIOS, met terugkoppeling over: 
1. handreiking Groen in en om de stad voor gemeentes en provincies; 
2. financiële verkenning naar de kosten en baten van de groenopgave in de stad; 
3. verkenning van de juridische uitwerking van de groenambities op nationaal 
niveau. 
De vervolgstappen worden overgelaten aan het nieuwe kabinet. De 
programmatische aanpak GIOS draagt bij aan target 12 van de National 
Biodiversity Strategies and Action Plans (NBSAP). 
 
Aangenomen. De minister van BZK zal de brief aan de Tweede Kamer sturen. 
 
11. Wijziging Besluit financiële markten BES in verband met een herziening 
van het depositogarantiestelsel BES (Minister van Financiën) 
In 2017 is voor Bonaire, Sint Eustatius en Saba een depositogarantiestelsel voor 
Caribisch Nederland ingevoerd (DGS BES). Het DGS BES moet depositohouders 
beschermen en de stabiliteit van het financiële stelsel vergroten. Op basis van 
een evaluatie is geconcludeerd dat het huidige DGS BES niet voldoende bijdraagt 
aan het versterken van de financiële stabiliteit en bescherming van 
consumenten. Met voorliggende wijziging van het Besluit financiële markten BES 
wordt het stelsel op drie punten aangepast: 
1. De dekkingslimiet wordt verhoogd van $ 10.000 tot $ 25.000. Dat betekent 
dat een groter deel van deposito's wordt beschermd; 
2. Het ingezetenencriterium vervalt. Het DGS BES beschermt dus alle 
rekeninghouders in Caribisch Nederland, ongeacht hun woon- en verblijfplaats; 
3. De financiering van het fonds verandert. Banken gaan vooraf meebetalen aan 
de opbouw van het fonds.  
 
Aangenomen. De minister van Financiën zal het besluit om advies aanhangig 
doen maken bij de Afdeling advisering van de Raad van State. 
 
12. Wijziging van de Algemene douanewet met betrekking tot het creëren 
van een wettelijke grondslag voor het verstrekken van gegevens door de 
inspecteur aan de politie, de Koninklijke Marechaussee, de Financiële 
inlichtingen eenheid en de Belastingdienst/Fiscale inlichtingen- en 
opsporingsdienst, ten behoeve van de uitvoering van politie- of 
toezichtstaken (Staatssecretaris van Financiën (Toeslagen en Douane)) 
De overheid wil Nederland minder aantrekkelijk maken voor ondermijnende 
criminaliteit. Verschillende organisaties en specialisten werken aan veiligheid en 
zetten zich in om criminelen voor te zijn, op te sporen en aan te pakken. Alle 
betrokken overheidspartners willen met de gezamenlijke aanpak beter zicht 
krijgen op ondermijning. Door samen te werken en (internationale) criminele 
netwerken en hun illegale bedrijfsprocessen goed in beeld te brengen, wordt 
duidelijk waar en hoe het beste kan worden ingegrepen. Met dit wetsvoorstel 
wordt het in verschillende specifieke gevallen mogelijk voor de Douane om in de 
toezichtsfase, wanneer nog geen sprake is van een (redelijke vermoeden van 
een) strafbaar feit, douanegegevens te verstrekken aan de politie, de Koninklijke 

 - 9 - MR 31 mei 2024  
15. Brief aan de Tweede Kamer inzake Routekaart Plan van aanpak 
mestmarkt (Minister van LNV)  
In het commissiedebat Mestbeleid van 25 april 2024 is toegezegd een routekaart 
voor het plan van aanpak mestmarkt binnen vier weken aan de Tweede Kamer te 
sturen. Met deze Kamerbrief wordt het plan van aanpak van het kabinet 
geconsolideerd en de routekaart vastgesteld. Daarbij worden twee maatregelen 
uit het plan van aanpak mestmarkt in procedure gebracht, te 
weten de ophoging van de subsidie behoud grasland en de internetconsultatie 
van het wetsvoorstel mestproductieplafonds en afromen. 
 
Aangenomen. De minister van LNV zal de brief aan de Tweede Kamer sturen. 
 
16. Brief aan de Eerste Kamer en Tweede Kamer inzake nadere 
beleidsreactie op de voorlichting van de Raad van State over facultatieve 
protocollen VN-verdrag handicap, IVRK en IVESCR (Minister van VWS)  
Op 26 mei 2023 hebben de minister en staatssecretaris van VWS de Staten-
Generaal geïnformeerd over de besluiten van het kabinet over het facultatief 
protocol bij het VN-verdrag handicap en het derde facultatief protocol bij het 
Verdrag inzake de rechten van het kind (IVRK). Hierbij is aan de Staten-Generaal 
ook een nadere beleidsreactie op de Raad van State voorlichting toegezegd, die 
de basis vormde van dit besluit. Deze Kamerbrief voorziet in de nadere 
beleidsreactie.  
 
Aangenomen. De minister van VWS zal de brief aan de Staten-Generaal sturen. 
 
17. Voornemens tot adviesaanvragen aan Wetenschappelijke Klimaatraad 
2025 (Minister voor K&E)  
Met de Wetenschappelijke Klimaatraad (WKR) is afgesproken dat de minister 
voor K&E jaarlijks uiterlijk in juni een overzicht verstrekt van voornemens tot 
adviesaanvragen voor het volgende kalenderjaar. De WKR gebruikt dit overzicht 
voor het werkprogramma dat het volgens de Kaderwet Adviescolleges vóór 1 
september aan de minister stuurt. Het staat de WKR als onafhankelijke 
adviesraad vrij om van het overzicht af te wijken. Het overzicht is onder andere 
gebaseerd op de kabinetsreactie op het eerste WKR-advies 'Met iedereen de 
transities in'. 
 
Aangenomen. De minister voor K&E zal de brief aan de WKR sturen. 
 
18. Besluit tot wijziging van een aantal bepalingen in het Besluit 
doorberekening kosten College van Toezicht in verband met enkele 
aanpassingen in de systematiek op basis waarvan de kosten van het 
College van Toezicht Auteursrechten over de collectieve 
beheersorganisaties en onafhankelijke beheersorganisaties worden 
verdeeld (Minister voor Rechtsbescherming)   
Jaarlijks wordt vijftig procent van de kosten van het College van Toezicht 
Auteursrechten (CvTA) doorberekend aan de ondertoezichtgestelden: collectieve 
beheersorganisaties (cbo's) en onafhankelijke beheersorganisaties (obo's). Na 
signalen vanuit de branche wordt het minimale bedrag dat wordt doorberekend 
gewijzigd van 1% naar 0,5% van de doorberekende kosten van het CvTA. De 
totale bijdrage door de cbo’s en obo’s aan de kosten van het CvTA blijft 
ongewijzigd. In het wijzigingsbesluit worden ook enkele bijzondere situaties 
geregeld, bijvoorbeeld indien een nieuwe cbo of obo erbij komt of een cbo of obo 
de werkzaamheden beëindigd. 
 
Aangenomen. De minister voor Rechtsbescherming zal het besluit om advies 
aanhangig doen maken bij de Afdeling advisering van de Raad van State. 
 

 - 11 - MR 31 mei 2024  
Een betrouwbaar, betaalbaar en toekomstbestendig energiesysteem 
vraagt om stevige inzet op energiebesparing en energie-efficiëntie. Uit 
het Nationaal Plan Energiesysteem blijkt dat ondanks maximale inzet 
op aanbod, er komende jaren schaarste zal zijn in aanbod en 
transportcapaciteit. Dit wordt verergerd door vertraging in 
hernieuwbare projecten. Zonder snelle en stevige inzet is er een reële 
kans dat de schaarste nog groter wordt. Dit kan resulteren in hogere 
prijzen en vormt een risico voor de leveringszekerheid. Dit maakt 
onze samenleving kwetsbaar en raakt onder meer (kwetsbare) 
huishoudens, de zorg en bedrijven. Een van de hoofdkeuzes in het 
NPE is daarom energiebesparing inclusief sectorale streefwaarden. Uit 
de herziening van de Energie-Efficiëntierichtlijn (EED) volgt een EU-
breed energiebesparingsdoel van 11,7% procent, met daaraan 
gekoppelde nationale bijdrages. Voor Nederland betekent dit een doel 
van maximaal 1609 PJ finaal verbruik en maximaal 1935 PJ primair 
verbruik. TNO heeft onderzoek gedaan naar een kosteneffectieve 
verdeling van dit doel naar sectoren. De kamer wordt over de 
uitkomsten geïnformeerd. Het PBL zal jaarlijks de voortgang op het 
doelbereik monitoren en verantwoording volgt via de jaarlijkse 
energienota. 
 
De minister voor K&E zal de brief aan de Tweede Kamer sturen. 
 
20. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Verantwoordingsdebat, d.d. 29 mei 2024 
b. Informatieverzoek  
 
21. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Werkafspraken ministerraad 
c. Casus jeugdbescherming 
d. Herbenoeming lid van de raad van bestuur van de Sociale 
Verzekeringsbank (SVB) 
 
XX. Besluitenlijst 
 
 
 

