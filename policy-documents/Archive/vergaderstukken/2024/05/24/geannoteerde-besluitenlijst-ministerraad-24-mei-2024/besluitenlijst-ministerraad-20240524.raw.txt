 
   
 
  
 
MINISTERRAAD 
 
 Kenmerk         :  4400535 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 24 mei 2024  
in de Trêveszaal van het ministerie van Algemene Zaken, 
aangevangen in aansluiting aan de Ministerraad van het Koninkrijk  
_______________________ 
 
 
0. Vaststelling agenda 
Vastgesteld.  
 
1. Notulen van de vergadering van 8 mei 2024 (nr.3812764)  
Vastgesteld. 
 
2. Buitenlands beleid 
a. Nader rapport inzake het Beveiligingsverdrag tussen het Koninkrijk 
der Nederlanden en het Koninkrijk Noorwegen inzake de 
uitwisseling en wederzijdse beveiliging van gerubriceerde 
gegevens; Oslo, 7 november 2023 (Trb. 2023, 132) (Minister van BZ) 
Het Verdrag heeft tot doel de beveiliging van nationale gerubriceerde 
gegevens die worden uitgewisseld tussen Nederland en Noorwegen te 
waarborgen. Het Verdrag regelt dat de informatie die onderling wordt 
uitgewisseld in beide landen een vergelijkbaar niveau van beveiliging krijgt. 
In het Verdrag zijn de veiligheidsprocedures en regelingen voor de 
beveiliging vastgelegd. Het Verdrag maakt de uitwisseling van 
gerubriceerde informatie mogelijk, maar verplicht de landen daar niet toe. 
De uitwisseling kan plaatsvinden tussen overheden onderling, of tussen 
overheid en bedrijfsleven, wanneer de overheid een gerubriceerde opdracht 
verleent aan een bedrijf in het andere land. Het Verdrag ziet zowel op 
opdrachten op defensie- als civiel terrein. Het biedt Nederlandse bedrijven 
daarmee de mogelijkheid om opdrachten voor Noorwegen uit te voeren 
waarvoor toegang tot gerubriceerde gegevens in Noorwegen nodig is, en 
vice versa. 
 
Aangenomen. De minister van BZ zal het nader rapport en het Verdrag met 
aangepaste toelichtende nota met het oog op stilzwijgende goedkeuring 
aan de Staten-Generaal sturen. 
 
b. Nader rapport inzake het Verdrag tussen het Koninkrijk der 
Nederlanden en de Federatieve Republiek Brazilië inzake de 
uitwisseling en wederzijdse beveiliging van gerubriceerde 
gegevens; Brasilia, 9 oktober 2023 (Trb. 2023, 120) (Minister van BZ) 
Het Verdrag heeft tot doel de beveiliging van nationale gerubriceerde 
gegevens die worden uitgewisseld tussen Nederland en Brazilië te 
waarborgen. Het Verdrag regelt dat de informatie die onderling wordt 
uitgewisseld in beide landen een vergelijkbaar niveau van beveiliging krijgt. 
In het Verdrag zijn de veiligheidsprocedures en regelingen voor de 
 

 - 3 - MR 24 mei 2024  
werknemers uit derde landen. De Richtlijn zet in op verdere harmonisatie 
van de Europese blauwe kaart, met snellere procedures, soepelere en 
inclusievere toelatingscriteria en uitgebreidere rechten.  
 
Aangenomen. De staatssecretaris van J&V zal het besluit met nader rapport 
doen vaststellen.  
 
4. Internetconsultaties 
a. Internetconsultatie inzake wijziging van het Uitvoeringsbesluit 
WHW 2008 in verband met de invoering van de Wet 
internationalisering in balans (Minister van OCW) 
Met de Wet internationalisering in balans wordt de bevoegdheid 
geïntroduceerd voor de minister van OCW om zowel het bestaande 
anderstalige onderwijsaanbod als het nieuwe anderstalige onderwijsaanbod 
te toetsen op doelmatigheid. Deze toets is het sluitstuk van een aanpak die 
gestoeld is op zelfregie vanuit de instellingen. Het instellingsbestuur dat 
een anderstalige opleiding wenst te (blijven) verzorgen, dient hiervoor een 
aanvraag in bij de Commissie Doelmatigheid Hoger Onderwijs. De toets 
draait om de vraag of het anderstalig verzorgen van een specifieke 
opleiding of een specifiek traject doelmatig is. In de wet is een 
beoordelingskader opgenomen dat in deze algemene maatregel van bestuur 
wordt uitgewerkt. Het verzorgen van een anderstalige opleiding of 
anderstalig traject moet doelmatig zijn gelet op de regionale 
omstandigheden, de arbeidsmarkt, internationale uniciteit, of de 
internationale positionering van de opleiding of het traject. Daarnaast moet 
de aanvraag passen binnen het taalbeleid van de instelling. 
 
Aangenomen. De minister van OCW zal het voorstel publiceren ter 
internetconsultatie. 
 
b. Internetconsultatie inzake wetsvoorstel Wet tegemoetkoming 
onterechte afwijzing buitengerechtelijke schuldregeling 
(Staatssecretaris van Financiën (Fiscaliteit en Belastingdienst)) 
De Belastingdienst wees tussen januari 2012 en april 2021 onterecht 
verzoeken tot medewerking aan een minnelijke schuldregeling natuurlijke 
personen af. Dit gebeurde op basis van gehanteerde grensbedragen, een 
kwalificatie van opzet of grove schuld, een registratie in de Fraude 
Signalering Voorziening of een fraude-indicatie. Dit wetsvoorstel bevat het 
tegemoetkomingsbeleid voor deze groep burgers.  
 
Aangenomen. De staatssecretaris van Financiën (F&B) zal het voorstel 
publiceren ter internetconsultatie. 
 
c. Internetconsultatie inzake wijziging Luchtvaartwet BES voor 
grondslag openbaredienstverplichting luchtvaart (Minister van I&W) 
Met dit wetsvoorstel wordt een wettelijke grondslag in de Luchtvaartwet 
BES opgenomen voor het vaststellen van openbaredienstverplichtingen op 
weinig geëxploiteerde routes tussen luchthavens in Caribisch Nederland 
en/of tussen deze luchthavens en andere luchthavens binnen het 
Koninkrijk. De wet biedt een grondslag voor een toekomstige ministeriële 
regeling waarmee de minister van I&W een openbaredienstverplichting 
(public service obligation, PSO) kan instellen. Bij instelling van een PSO kan 
het Rijk bepalen dat luchtvaartmaatschappijen onder specifieke 
voorwaarden moeten zorgen voor voldoende vervoersvoorzieningen in dat 
gebied. Het kan gaan om alle luchtvaartmaatschappijen die op grond van 
het Multilateraal Protocol in het Caribisch Koninkrijk vervoer mogen plegen. 
Het Rijk kan er ook voor kiezen via een aanbesteding één 
 

 - 5 - MR 24 mei 2024  
 
h. Internetconsultatie inzake wijziging van het Besluit publieke 
gezondheid en de Regeling publieke gezondheid vanwege de 
invoering van een vergunningsplicht en een meldplicht ter zake van 
het verrichten van handelingen met poliovirus (Minister voor MZ) 
De wetswijziging van de Wet publieke gezondheid (Wpg) inzake een 
vergunning- en meldplicht voor polio-faciliteiten is op 23 april jl. 
aangenomen in de Tweede Kamer. Op grond van het wetsvoorstel moet 
nadere uitwerking in lagere regelgeving plaatsvinden. Daartoe strekken 
deze AMvB en ministeriële regeling. In de AMvB wordt onder andere 
geregeld: 
- De aanwijzing van de typen poliovirus waarop de vergunningplicht van 
toepassing is; 
- De eisen waaraan poliofaciliteiten moeten voldoen; 
- De aanwijzing van de typen poliovirus waarop de meldingsplicht van 
toepassing is; 
- Een overgangsbepaling voor faciliteiten die momenteel al 
werkzaamheden verrichten met poliovirus. 
 
Aangenomen. De minister voor MZ zal het besluit en de regeling publiceren 
ter internetconsultatie.  
 
5. Nadere rapporten naar aanleiding van blanco advies 
a. Nader rapport inzake ontwerpbesluit kinderopvangtoeslag inzake 
extra verhoging maximum uurprijzen 2024 (Minister van SZW) 
Naar aanleiding van het aangenomen amendement Van der Lee c.s. 
(Kamerstuk 36410 XV, nr. 7) worden de maximum uurprijzen voor de 
kinderopvangtoeslag in 2024 extra verhoogd. Voor de dagopvang wordt de 
maximum uurprijs €10,25, voor de buitenschoolse opvang wordt deze 
€9,12 en voor de gastouderopvang €7,53.  
 
Aangenomen. De minister van SZW zal het besluit met nader rapport doen 
vaststellen. 
 
6. Nadere rapporten 
a. Nader rapport inzake de wijziging van het Besluit Jeugdwet in 
verband met de bestuursstructuur van het kwaliteitsregister jeugd 
(Staatssecretaris van VWS) 
Het Besluit Jeugdwet regelt momenteel de governance van de Stichting 
Kwaliteitsregister Jeugd, beheerder van het Kwaliteitsregister Jeugd (de 
beroepsregistratie van hbo- en wo jeugdhulpprofessionals). De SKJ heeft 
sinds de start een enorme groei doorgemaakt. Om de continuïteit op de 
aansturing van de organisatie ook voor de toekomst te borgen heeft het 
bestuur van de SKJ aangegeven de bestuursstructuur van een Raad van 
Bestuur (RvB-)model naar een Raad van Toezicht (RvT-)model te willen 
wijzigen. Daartoe is bijgaande wijziging van het Besluit Jeugdwet 
opgesteld. Hierin is opgenomen dat de SKJ in de statuten opneemt dat er 
een RvT bestaande uit vijf leden is. In zijn advies (dictum B) vraagt de 
Afdeling advisering van de Raad van State naar (de wijze van) de 
benoeming van het bestuur en hoe wordt gewaarborgd dat die benoeming 
ook daadwerkelijk plaatsvindt. In het nader rapport is toegelicht 
dat uit het Burgerlijk Wetboek volgt dat de benoeming en ontslag van het 
bestuur moet worden geregeld in de statuten. En dat de RvT daarop 
toeziet. De Nota van Toelichting is naar aanleiding van het advies van de 
Raad van State op dit punt aangevuld. 
 

 - 7 - MR 24 mei 2024  
8. Brief aan de Tweede Kamer inzake verdere ontwikkeling stelsel 
Algemene Bestuursdienst (Minister van BZK) 
In bijgaande Kamerbrief wordt een visie op de verdere ontwikkeling van de ABD 
uiteengezet. Voor de opzet van de Kamerbrief is gekozen om in de inleiding aan 
te sluiten bij de uitdagingen waar de samenleving voor staat. Verder wordt in de 
brief aangesloten op regelmatig terugkomende kritiek op het stelsel en de 
aanbevelingen van de visitatiecommissie. In de brief worden vier sporen 
uiteengezet waarlangs het ABD-stelsel zich de komende jaren zal ontwikkelen: 
1. Topambtenaren die verbonden zijn met de samenleving en weten wat er leeft; 
2. Topambtenaren die deskundig zijn; 
3. Meer grip op de kwaliteit van leiderschap in de rijksdienst; 
4. Interne samenwerking en kritische blik van buiten. 
Binnen deze sporen worden verschillende manieren genoemd waarop deze 
elementen zullen worden versterkt. 
 
Aangenomen. De minister van BZK zal de brief aan de Tweede Kamer sturen. 
 
9. Voortzetting Stuurgroep Staat van de Uitvoering t/m 2025 en 
procesevaluatie Staat van de Uitvoering (Staatssecretaris van BZK) 
Op 18 januari 2023 verscheen de eerste Staat van de Uitvoering (hierna: de 
Staat) als een periodiek terugkerende publicatie bedoeld om de politiek in brede 
zin te informeren over de publieke dienstverlening. De Staat wordt opgesteld 
onder aansturing van de door de ministerraad ingestelde Stuurgroep. Uit de 
evaluatie van de eerste Staat blijkt dat de Stuurgroep adequaat is en kan worden 
gecontinueerd. De voorgestelde voortzetting van de Stuurgroep geldt tot en met 
2025. In dat jaar zal ingevolge de Strategische Evaluatieagenda van het 
ministerie van BZK de evaluatie plaatsvinden van het bestedingsplan voor de 
Staat van de Uitvoering. 
 
Aangenomen.  
 
10. Mandaat bestuurlijk akkoord met Aruba over rijkswet (Staatssecretaris van 
BZK) 
Met het voorstel wordt het mandaat vastgelegd voor een bestuurlijk akkoord met 
Aruba over een rijkswet gericht op houdbare overheidsfinanciën. 
 
Aangenomen. 
 
11. Wijziging van het Binnenvaartpolitiereglement in verband met 
voorschriften voor LNG-schepen en de correctie van enkele 
onvolkomenheden en verouderde verwijzingen (Minister van I&W) 
Deze wijziging van het Binnenvaartpolitiereglement (BPR) bevat een verzameling 
van verschillende kleine wijzigingen. Met onderhavige wijziging van het BPR 
wordt de bestaande grondslag verduidelijkt voor het verlenen van toestemming 
voor praktijktesten met vergaand geautomatiseerd varen op Rijksvaarwegen en 
de territoriale zee die geen ontheffing van de vaarregels behoeven. Daarnaast 
worden met deze wijziging ook de voorschriften voor LNG-schepen uit het 
Rijnvaartpolitiereglement 1995 (RPR) in het BPR overgenomen. Verder worden 
verouderde verwijzingen aangepast, enkele onvolkomenheden of 
onduidelijkheden gecorrigeerd en enkele aanpassingen doorgevoerd.  
 
Aangenomen. De minister van I&W zal het besluit aan de Staten-Generaal sturen 
in het kader van de voorhang en na afloop van de voorhang, als de voorhang niet 
tot ingrijpende wijzigingen leidt, om advies aanhangig doen maken bij de 
Afdeling advisering van de Raad van State. 
 
 

 - 9 - MR 24 mei 2024  
15. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Debat Tweede Kamer over het niet uitvoeren van de aangenomen 
motie over het niet instemmen met het internationale 
pandemieverdrag d.d. 21 mei 2024 
16. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Indiening eerste Nederlandse betaalverzoek Europese Herstel- en 
Veerkrachtfaciliteit 
c. Stand van zaken asielopvang 
d. Benoeming Consultant ABDTOPConsult bij het ministerie van BZK 
De raad stemt in met de benoeming van drs. S.A.E. Schrover. 
 
e. Benoeming Directeur-Generaal Algemene Bestuursdienst bij het 
ministerie van BZK 
De raad stemt in met de benoeming van C. Goedhart. 
 
f. Benoeming burgemeester van de gemeente Almelo 
De raad stemt in met de benoeming van R.T.A. Korteland. 
 
g.  Benoeming voorzitter Huurcommissie 
h. Afscheid adjunct-secretaris L. Houtman 
XX. Besluitenlijst 
 
 

