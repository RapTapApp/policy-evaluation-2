 
   
 
  
 
MINISTERRAAD 
 
 Kenmerk         :  4398792 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 8 mei 2024  
in de Trêveszaal van het ministerie van Algemene Zaken, 
aangevangen 's morgens om 11.15 uur  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 12 april 2024 (nr.3812402 en 3812520) 
Aangehouden tot de volgende vergadering.  
 
1b. P-Notulen van de vergadering van 12 april 2024 (nr.3811962) 
Vastgesteld. 
 
2. Buitenlands beleid 
a. Protocol tot wijziging van het Verdrag van 12 april 2012 tussen het 
Koninkrijk der Nederlanden en de Bondsrepubliek Duitsland tot het 
vermijden van dubbele belasting en het voorkomen van het ontgaan 
van belasting met betrekking tot belastingen naar het inkomen 
zoals gewijzigd door het Protocol van 11 januari 2016 en het 
Protocol van 24 maart 2021 (Minister van BZ) 
Het Protocol wijzigt het Verdrag van 12 april 2012 tussen het Koninkrijk der 
Nederlanden en de Bondsrepubliek Duitsland tot het vermijden van dubbele 
belasting en het voorkomen van het ontgaan van belasting met betrekking 
tot belastingen naar het inkomen (Trb. 2012, 123), zoals gewijzigd door het 
Protocol van 11 januari 2016 (Trb. 2016, 10) en het Protocol van 24 maart 
2021 (Trb. 2021, 43). Met de in het Protocol opgenomen bepalingen wordt 
in hoofdzaak een regeling getroffen om (incidenteel) thuiswerken voor 
grenswerkers beter te faciliteren.  
 
Aangenomen. De minister van BZ zal het Protocol tot wijziging van het 
Verdrag sluiten.  
 
b. Voortgangsrapportage over de Nederlandse bijdrage aan brede 
veiligheidsinzet Irak (Minister van BZ) 
De Staten-Generaal ontvangt jaarlijks op de derde woensdag in mei 
(Verantwoordingsdag) de voortgangsrapportages ten aanzien van de 
Nederlandse inzet in militaire missies wereldwijd. Deze 
Voortgangsrapportage (VGR) verschaft inzicht in de voortgang en 
effectiviteit van de activiteiten uitgevoerd in het kader van de brede 
veiligheidsinzet in Irak van mei 2023 tot en met april 2024. Ook geeft deze 
 

 - 3 - MR 8 mei 2024  
3.2 AOB Agendapunt: Gedachtewisseling wijziging van de naam van de 
Raad Werkgelegenheid, Sociaal Beleid, Volksgezondheid en 
Consumentenzaken (WSBVC)  
4 Eurogroep d.d. 13 mei 2024  
4.1 Euro area competitiveness: addressing the knowledge gap 
4.2 Kapitaalmarktunie – inventarisatie 
4.3 Terugkoppeling van de internationale bijeenkomsten van de G20, IMF 
en Wereldbank 
4.4 Rapportage over de bankenunie (19e hoorzitting van de voorzitter 
van het Gemeenschappelijk Toezichtsmechanisme en recente 
activiteiten van de Gemeenschappelijke Afwikkelingsraad) 
5 Ecofinraad d.d. 14 mei 2024  
5.1 Richtlijnvoorstel snellere en veiligere vermindering teveel ingehouden 
bronbelasting ('FASTER')  
5.2 Btw-regels voor het digitale tijdperk 
5.3 Herstel- en Veerkrachtfaciliteit (HVF)  
5.4 Economische en financiële gevolgen van de Russische agressie tegen 
Oekraïne 
5.5 Conclusies over uitdaging voor houdbaarheid begroting door 
vergrijzing 
5.6 Vervolg op de bijeenkomst van de ministers van Financiën en de 
presidenten van de centrale banken van de G20 en jaarvergaderingen 
van het IMF april 2024 
5.7 Financiële geletterdheid 
5.8 Coalition of Finance Ministers for Climate Action 
6 Raad Onderwijs, Jeugdzaken, Cultuur en Sport d.d. 13 mei 
2024 
6.1 Raadsaanbeveling Europa in beweging, leermobiliteits-mogelijkheden 
voor iedereen  
6.2 Raadsconclusies bevorderen van evidence-informed beleid in 
onderwijs en training voor de Europese Onderwijsruimte 
6.3 Beleidsdebat AI en onderwijs  
6.4 AOB-punt: rechtsstatelijkheid via het onderwijs 
7 Raad Onderwijs, Jeugdzaken, Cultuur en Sport d.d. 14 mei 
2024  
7.1 Raadsconclusies versterken van de culturele en creatieve sectoren 
door datagedreven publieksontwikkeling 
7.2 Raadsconclusies steun aan influencers als onlinecontentmakers 
7.3 Beleidsdebat over het toekomstbestendig maken van de culturele en 
creatieve sectoren in het tijdperk van AI  
7.4 AOB-punt: herdenking 70 jaar Haags Verdrag bescherming van 
cultuurgoederen 
8 Raad Onderwijs, Jeugdzaken, Cultuur en Sport  d.d. 13 mei 
2024  
8.1 Raadsconclusies nalatenschap van het Europees Jaar van de  
Jeugd 2022  
8.2 Raadsconclusies inclusieve samenlevingen voor jeugdigen 
8.3 Raadsconclusies Europese en internationale beleidsagenda met 
betrekking tot kinderen, jongeren en kinderrechten 
8.4 Raadsresolutie jongerenwerk in het hedendaags Europa 
8.5 Beleidsdebat follow-up van de opbrengsten van de EU-
Jongerenconferentie 
9 Raad Onderwijs, Jeugdzaken, Cultuur en Sport d.d. 13 mei 
2024  
9.1 Raadsconclusies zelfgeorganiseerde sport 
9.2 EU werkplan voor Sport 
9.3 Beleidsdebat met het thema vrijwilligers in de sport 
9.4 AOB-punt Nederland: proces antidoping code WADA  
 
 
 
 
 

 - 5 - MR 8 mei 2024  
juni 2025 te worden toegepast. In de Richtlijn worden minimumeisen 
vastgesteld voor een aantal veelgebruikte producten en diensten. Ook 
dienstverleners actief in het personenvervoer per vliegtuig, bus, trein en 
over water moeten hieraan voldoen. Door het opleggen van minimumeisen 
voor veelgebruikte producten en diensten beoogt de Richtlijn dat de 
(digitale) toegankelijkheid wordt vergroot. Voor vervoersdiensten betekent 
dit bijvoorbeeld dat geschreven vervoersinformatie beschikbaar moet zijn 
voor mensen met een visuele beperking. Het onderhavige ontwerpbesluit 
implementeert de Richtlijn inzake het personenvervoer per vliegtuig en over 
water. Conform de Aanwijzingen voor de regelgeving wordt de Richtlijn 
lastenluw geïmplementeerd.  
 
Aangenomen. De minister van I&W zal het besluit met nader rapport doen 
vaststellen. 
 
4. Internetconsultaties 
a. Internetconsultatie inzake Besluit gegevensverwerking 
persoonsgerichte aanpak radicalisering en terroristische 
activiteiten (Minister van J&V)  
Bijgaand ontwerpbesluit stelt nadere regels ter uitvoering van het 
wetsvoorstel Wet gegevensverwerking casusoverleggen radicalisering en 
terroristische activiteiten, dat door de Tweede Kamer is aangenomen op 2 
april 2024. Voor een goede werking hiervan moeten bij AMvB de 
waarborgen worden uitgewerkt, zoals de privacy audits en de 
rechtmatigheidsadviescommissie. Dit ontwerpbesluit sluit omwille van de 
consistentie zoveel mogelijk aan bij het Besluit gegevensverwerking door 
samenwerkingsverbanden. Het ontwerpbesluit wijst de burgemeester aan 
als contactpunt, dat de afhandelingen van verzoeken van een betrokkene 
tot uitoefening van diens privacyrechten coördineert, zoals een verzoek tot 
inzage. Verder verplicht het ontwerpbesluit de deelnemers aan een 
casusoverleg om bij de verwerking van bijzondere categorieën 
persoonsgegevens erop acht te slaan dat zij geen onderscheid maken op 
grond van nationaliteit, ras of etnische afkomst, politieke, religieuze of 
levensbeschouwelijke overtuigingen of gezondheid. Het ontwerpbesluit zal 
ter internetconsultatie worden gepubliceerd en voor advies worden 
aangeboden aan de Autoriteit Persoonsgegevens, G4, OM, Politie, 
Vereniging van Nederlandse Gemeenten en het Adviescollege Toetsing 
Regeldruk. 
 
Aangenomen. De minister van J&V zal het besluit publiceren ter 
internetconsultatie. 
 
b. Internetconsultatie inzake wijziging van het Besluit bekostiging 
financieel toezicht 2019 in verband met Verordening (EU) 
2023/1114 betreffende cryptoactivamarkten, de herziening van de 
procentuele kostenverdeling van de Autoriteit Financiële Markten 
en enkele andere aanpassingen (Minister van Financiën) 
Dit wijzigingsbesluit bevat verschillende, veelal technische wijzigingen in de 
bekostiging van het financieel toezicht die per 2025 ingaan. De 
belangrijkste inhoudelijke veranderingen zijn de herziening van de 
procentuele verdeling van de AFM-begroting voor de periode 2025-2028 en 
de doorwerking van Verordening (EU) 2023/1114 (MiCAR - cryptoactiva). 
 
Aangenomen. De minister van Financiën zal het besluit publiceren ter 
internetconsultatie. 
 
 
 

 - 7 - MR 8 mei 2024  
heeft tot doel het functioneren van de interne markt te verbeteren en 
producten en diensten (waaronder het verlenen van bankdiensten) 
toegankelijker te maken voor personen met een handicap. Het 
implementatiebesluit bevat regels omtrent de toegankelijkheid voor het 
aanbieden van bankdiensten aan consumenten. Hieronder vallen - 
samengevat - diensten die verband houden met kredietovereenkomsten, 
beleggingsdiensten, betalingsdiensten, diensten verband houdende met 
betaalrekeningen en diensten betreffende elektronisch geld. In het 
implementatiebesluit zijn onder meer regels opgenomen omtrent 
informatieverstrekking over de verleende bankdiensten. Zo dient een 
aanbieder van bankdiensten schriftelijk en mondeling informatie over de 
bankdienst ter beschikking te stellen die mede toegankelijk is voor een 
consument met een handicap. Daarnaast dient een aanbieder van 
bankdiensten over procedures te beschikken die ervoor zorgen dat de 
bankdiensten toegankelijk zijn en blijven voor personen met een handicap. 
 
Aangenomen. De minister van Financiën zal het besluit met nader rapport 
doen vaststellen.  
 
b. Nader rapport inzake ontwerpbesluit tot vaststelling van regels 
voor een experiment met de inspanningsplicht in de WW (Tijdelijk 
besluit experiment inspanningsplicht WW) (Minister van SZW)  
Om meer inzicht te krijgen in wat het beste werkt om mensen met een 
WW-uitkering weer aan een baan te helpen gaat UWV een grootschalig 
onderzoek doen naar de sollicitatieplicht ter invulling van de 
inspanningsplicht binnen de WW. Door drie groepen gedurende twee jaar te 
volgen, ontstaan er nieuwe inzichten over de werking en doeltreffendheid 
van de sollicitatieplicht WW in de praktijk als invulling van de wettelijke 
inspanningsplicht. Naast een controlegroep waar de reguliere 
sollicitatieplicht (status quo) voor geldt, zal er een groep zijn die geen 
sollicitatieplicht heeft en op eigen initiatief naar werk mag zoeken, en zal er 
een groep zijn waar een vorm van maatwerk aan wordt geboden door 
middel van individuele afspraken. Het onderzoek zal volledig 
gerandomiseerd, gepseudonimiseerd en op basis van vrijwillige deelname 
worden ingericht. Daarnaast krijgen alle groepen de reguliere 
dienstverlening. Met dit Besluit wordt het, op basis van artikel 130 WW (de 
experimenteerbepaling), mogelijk gemaakt dat tijdelijk in de uitvoering een 
andere, afwijkende invulling kan worden gegeven aan de inspanningsplicht 
in de WW. Daarmee wordt de juridische ruimte geboden om onderzoek te 
doen naar de doeltreffendheid van deze diverse varianten ter invulling van 
de inspanningsplicht. 
 
Aangenomen. De minister van SZW zal het besluit met nader rapport doen 
vaststellen. 
 
c. Nader rapport inzake het ontwerp van een Besluit houdende 
vaststelling van een algemene maatregel van bestuur als bedoeld in 
artikel 110 van boek 6 van het Burgerlijk Wetboek (Tijdelijk besluit 
limitering aansprakelijkheid voor terrorismeschade luchtvaart) 
(Minister voor Rechtsbescherming) 
Op luchthavenexploitanten en luchtvervoerders rusten wettelijke 
beveiligingstaken in het kader van de burgerluchtvaart. Ondanks deze 
regelgeving zijn volledig waterdichte controles praktisch niet goed mogelijk. 
Dit geldt te meer, als de dreiging bestaat dat terroristen nu juist het doel 
hebben om beveiligingsmaatregelen te saboteren. Het actuele 
dreigingsniveau in Nederland is ‘substantieel’. Dat betekent dat een aanslag 
reëel is. Dit leidt voor luchthavenexploitanten en -vervoerders tot het risico 
aansprakelijk te worden gesteld voor terrorismeschade. Dit risico is beperkt 
verzekerbaar. Een terroristische aanslag kan een schadelast met zich 
 

 - 9 - MR 8 mei 2024  
c. Nader rapport inzake wijziging van het Besluit uitbreiding en 
beperking werkingssfeer WMG ter tijdelijke beperking van de 
werkingssfeer van artikel 40b van de Wet marktordening 
gezondheidszorg (Minister van VWS)  
Deze wijziging richt zich op het uitstellen van de werking van artikel 40b 
(eis van een openbare jaarverantwoording) van de Wet marktordening 
gezondheidszorg (hierna: Wmg) met twee boekjaren (respectievelijk de 
boekjaren 2022 en 2023) voor de in dit besluit bepaalde categorieën van 
zorgaanbieders. Hiermee wordt beoogd te komen tot een rustige en 
zorgvuldige implementatie van de openbare jaarverantwoording. 
 
Aangenomen. De minister van VWS zal het besluit met nader rapport doen 
vaststellen. 
 
7. Benoemingen 
a. Benoemingen voorzitter en leden Adviescollege ICT-toetsing 
(Staatssecretaris van BZK)  
De raad stemt in met de herbenoeming van de volgende leden:  
 
- drs. H.J.A. van Osch (voorzitter); 
- A.J.M. de Bruijn RE RA; 
- ir. N. van der Voort; 
- prof.dr. A. van Deursen; 
- prof.dr.ir. J.M.W. Visser. 
 
8. Wijziging van enkele wetten op het gebied van Justitie en Veiligheid in 
verband met aanpassing van overwegend technische aard (Verzamelwet 
Justitie en Veiligheid 20XX) (Minister van J&V)  
Jaarlijks wordt door het ministerie van Justitie en Veiligheid een grote 
hoeveelheid wetgeving voorbereid. Ondanks de zorgvuldigheid die bij de 
voorbereiding van deze wetsvoorstellen wordt betracht, is het mogelijk dat er 
abusievelijk onvolkomenheden in wetgeving terechtkomen. Hierbij kan worden 
gedacht aan verschrijvingen, taalkundige omissies, foutieve verwijzingen en 
andere technische gebreken. Idealiter worden dergelijke onvolkomenheden 
geconstateerd en hersteld tijdens het proces van conceptwetsvoorstel tot wet. In 
andere gevallen kan herstel enkel plaatsvinden middels een apart wetsvoorstel. 
Gelet op de wenselijkheid om de kwaliteit van wetgeving te waarborgen, worden 
deze verbeteringen op periodieke basis in een verzamelwetsvoorstel opgenomen. 
Het onderhavige wetsvoorstel betreft een verzameling van dergelijke wijzigingen 
in verschillende wetten op het terrein van Justitie en Veiligheid. Naast deze 
correcties bevat dit wetsvoorstel een aantal beperkt inhoudelijke wijzigingen die 
hoofdzakelijk voortvloeien uit recent tot stand gekomen wetgeving of 
ontwikkelingen in de rechtspraak, dan wel uit toezeggingen die aan de Tweede 
Kamer zijn gedaan. 
 
Aangenomen. De minister van J&V zal het voorstel om advies aanhangig doen 
maken bij de Afdeling advisering van de Raad van State. 
 
9. Brief aan de Tweede Kamer inzake aanpak spreiding rijksdiensten en 
rijkswerkgelegenheid over het land (Minister BZK)  
De spreiding van rijksdiensten en de daarmee samenhangende werkgelegenheid 
over Nederland is al geruime tijd onevenwichtig, zoals blijkt uit de jaarlijkse 
rapportages hierover aan de Tweede Kamer. Deze onevenwichtigheid staat niet 
op zichzelf. Ook op andere domeinen zijn te grote verschillen ontstaan tussen en 
binnen regio's. In 2023 heeft het kabinet, in de reacties op de rapporten 
 

 - 11 - MR 8 mei 2024  
12. Intrekken wetsvoorstel taal en toegankelijkheid (35282) (Minister van 
OCW)  
In verband met het indienen van het wetsvoorstel internationalisering in balans, 
wordt het wetsvoorstel taal en toegankelijkheid gelijktijdig met deze indiening 
ingetrokken. De Eerste en de Tweede Kamer zijn in juni 2022 reeds geïnformeerd 
over de aanhouding van dit laatstgenoemde wetsvoorstel. Vervolgens zijn zij in 
april 2023 geïnformeerd over het voornemen om het wetsvoorstel in te trekken.  
 
Aangenomen. De minister van OCW zal het voorstel conform de gebruikelijke 
procedure intrekken.  
 
13. Besluit tot wijziging van het uitvoeringsbesluit belastingen op 
milieugrondslag in verband met het uitzonderen van lesvliegtuigen en 
vliegtuigen gebruikt voor de werkzaamheden van hulpdiensten van de 
vliegbelasting (Staatssecretaris van Financiën (F&B))   
Met het op 26 oktober 2023 aangenomen amendement van het lid Omtzigt op 
het Belastingplan 2024 wordt het maximaal toegelaten startgewicht dat 
onderdeel is van de voor de vliegbelasting geldende definitie van ‘vliegtuig’ per 1 
juli 2024 verlaagd van 8.616 kg naar 4.000 kg. Hiermee wordt het vertrek van 
passagiers van vliegtuigen tussen 4.000 kg en 8.616 kg in de vliegbelasting 
betrokken. Het amendement biedt de mogelijkheid om bij AMvB specifieke 
soorten vliegtuigen uit te zonderen. Van de mogelijkheid wordt gebruikgemaakt 
om lesvliegtuigen en vliegtuigen die gebruikt worden door hulpdiensten uit te 
zonderen van de vliegbelasting. 
 
Aangenomen. De staatssecretaris van Financiën (F&B) zal het besluit om advies 
aanhangig doen maken bij de Afdeling advisering van de Raad van State. 
 
14. Brief aan de Tweede Kamer inzake appreciatie KNMI ‘23-
klimaatscenario’s (Minister van I&W)  
De KNMI ‘23-klimaatscenario’s laten zien dat klimaatverandering sneller gaat en 
verdergaande gevolgen heeft dan tot op heden werd aangenomen. De mate 
waarin veranderingen doorzetten is sterk afhankelijk van ontwikkelingen in de 
wereldwijde uitstoot van broeikasgassen. Als de afspraken uit de Overeenkomst 
van Parijs worden gehaald, zetten klimatologische veranderingen door tot 2050 
om daarna te stabiliseren. Als de uitstoot niet vermindert, zetten 
de veranderingen door met mogelijk zelfs een versnelling na 2050. Met de 
onderhavige kabinetsbrief wordt ingegaan op de gevolgen voor verschillende 
beleidsvelden. Klimaatverandering raakt de hele samenleving, zodat aanpassing 
daaraan actie op een groot aantal beleidsterreinen vraagt. Per beleidsveld in die 
domeinen wordt aangegeven hoe de nieuwe scenario’s benut gaan worden om 
Nederland nog beter voor te bereiden op klimaatverandering. Er wordt geen 
nieuw beleid aangekondigd in deze brief, maar aangegeven wordt hoe de nieuwe 
klimaatscenario’s meegenomen gaan worden bij het doorlichten en indien nodig 
herzien van Rijksbeleid. Daarbij wordt ook expliciet ingegaan op de situatie in 
Caribisch Nederland. 
 
Aangenomen. De minister van I&W zal de brief aan de Tweede Kamer sturen. 
 
15. Ontwerp-Verzamelbesluit Omgevingswet IENW bodem en water 2025 
(Staatssecretaris van I&W)  
Het ontwerpbesluit bevat wijzigingen van ondergeschikte betekenis van een 
aantal AMvB’s. Het gaat om het Besluit activiteiten leefomgeving, het 
Omgevingsbesluit, het Invoeringsbesluit Omgevingswet en het Besluit 
bodemkwaliteit. Deze wijzigingen leiden niet tot andere of grotere nadelige 
gevolgen voor de fysieke leefomgeving. Met deze wijzigingen worden 
 

 - 13 - MR 8 mei 2024  
energiediplomatie met betrekking tot leveringszekerheid en import van 
waterstof, gas/LNG en grondstoffen (ten behoeve van de energietransitie). In 
deze brief wordt geen nieuw beleid aangekondigd, maar worden de rapporten 
van Guidehouse (over rol van de overheid bij opzet waterstofmarkt) en Strategy 
& (over de langetermijnbehoefte aan LNG is en hoe leveringszekerheid van gas in 
de toekomst kan worden geborgd) gedeeld en geapprecieerd. Tevens bevat de 
Kamerbrief een bijlage waarin de genomen en te nemen acties op het gebied 
van energiediplomatie en import worden beschreven (periode 2022-2025). 
 
Aangenomen. De minister voor K&E zal de brief aan de Tweede Kamer sturen. 
 
20. Eerste aanvullingswet nieuw Wetboek van Strafvordering (Minister voor 
Rechtsbescherming)  
De eerste aanvullingswet nieuw Wetboek van Strafvordering is een wetsvoorstel 
binnen het grote wetgevingsproject van een nieuw Wetboek van Strafvordering. 
De kern van het nieuwe Wetboek van Strafvordering wordt gevormd door de 
twee vaststellingswetten (Boeken 1-6 en Boek 7-8). Wetgevingstechnisch is met 
deze aanvullingswet sprake van een wijzigingswet op de vaststellingswetten. 
Deze eerste aanvullingswet voert noodzakelijke aanvullingen en verbetering door 
in de vaststellingswetgeving. Daarmee gaan ook enkele wijzigingen van het 
Wetboek van Strafrecht en van de Gratiewet gepaard. Met deze eerste 
aanvullingswet wordt invulling gegeven aan gereserveerde onderdelen uit de 
vaststellingswetten, worden wijzigingen doorgevoerd en ook worden enkele 
nieuwe onderwerpen toegevoegd aan het nieuwe wetboek. Met deze eerste 
aanvullingswet wordt ook recente wetgeving (die al is opgenomen in het huidige 
wetboek) in het nieuwe wetboek geplaatst. Tot slot worden omissies uit de 
vaststellingswetten hersteld. 
 
Aangenomen. De minister voor Rechtsbescherming zal het voorstel publiceren ter 
internetconsultatie. 
 
21. Brief aan de Tweede Kamer inzake reactie op motie Leijten en Ellian over 
de rol van de Staat als procespartij (Minister voor Rechtsbescherming)  
Aangehouden tot een volgende vergadering.  
 
22. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Motie Teunissen-Postma over de import van houtige biomassa uit 
het buitenland sterk ontmoedigen en geen nieuwe subsidies 
hiervoor verstrekken (32813, nr. 1381) 
23. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Natuurvergunning Schiphol 
c. Demonstraties universiteiten 
d. Benoeming Thesaurier-Generaal bij het ministerie van Financiën 
drs. J.K. Wesseling 
 
 
 
 

