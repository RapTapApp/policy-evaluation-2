 
   
 
  
 
MINISTERRAAD 
 
 Kenmerk         :  4402964 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 7 juni 2024  
in de Trêveszaal van het ministerie van Algemene Zaken, 
aangevangen 's morgens om 10.45 uur  
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 17 mei 2024 
(nr.3812913 en nr.3813192)  
Vastgesteld. 
 
2. Buitenlands beleid 
a. Internetconsultatie inzake wetsvoorstel internationale 
sanctiemaatregelen (Minister van BZ) 
Internationale sanctiemaatregelen zijn een belangrijk instrument in de 
buitenlandpolitieke inzet van de VN en de EU. Sanctiemaatregelen dienen 
de handhaving of het herstel van de vrede, de ondersteuning van de 
democratische rechtsstaat, of de bestrijding van terrorisme. Het gebruik 
van het sanctie-instrument neemt toe. Dit stelt eisen aan de nationale 
naleving van sanctiemaatregelen. Het is van belang in Nederland effectief 
uitvoering te geven aan sancties. Daarom wordt het sanctiestelsel 
gemoderniseerd en wordt een nieuwe wet Uitvoering internationale 
sanctiemaatregelen voorgesteld.  
 
Aangenomen. De minister van BZ zal het voorstel publiceren ter 
internetconsultatie. 
 
b. Conclusies van de coördinatiecommissie d.d. 4 juni 2024, nr.20 
(Minister van BZ) 
De conclusies ten aanzien van de volgende onderwerpen zijn vastgesteld: 
 
1 Raad Justitie en Binnenlandse Zaken (Brussel)  
d.d. 13 juni 2024 – Binnenlandse Zaken  
1.1 Staat van het Schengengebied 
1.2 Schengenverklaring 
1.3 De toekomst van het visumbeleid van de EU  
1.4 Interoperabiliteit  
1.5 Verordening tot vaststelling van regels ter voorkoming en  
bestrijding van seksueel misbruik van kinderen  
1.6 Asiel- en migratiepact: implementatie 
1.7 Toegang tot gegevens voor effectieve rechtshandhaving:  
presentatie van de aanbevelingen van de High Level Group  
on Access to Data for Effective Law Enforcement  
 

 - 3 - MR 7 juni 2024  
een ministeriële regeling (op grond van artikel 42, tweede lid, van de 
Politiewet, en artikel 44 van het Besluit beheer politie). 
 
Aangenomen. De minister voor Rechtsbescherming zal het ontwerpbesluit 
ter advisering voorleggen aan de Autoriteit Persoonsgegevens. 
 
c. Implementatiebesluit richtlijn duurzaamheidsrapportering (Minister 
voor Rechtsbescherming)  
Het besluit dient ter implementatie van Richtlijn (EU) 2022/2464 over 
duurzaamheidsrapportering door ondernemingen (PbEU 2022, L 322). Deze 
Richtlijn preciseert een bestaande plicht om te rapporten over 
duurzaamheid en breidt deze uit naar alle beursvennootschappen, grote 
banken en verzekeraars en andere grote vennootschappen. Deze 
rapportage betreft ecologische, sociale en werkgelegenheidszaken, de 
eerbiediging van mensenrechten en de bestrijding van corruptie en 
omkoping. De Richtlijn wordt gezamenlijk geïmplementeerd door de 
ministeries van J&V en Financiën. Het besluit implementeert de verplichting 
om te rapporteren over duurzaamheidsinformatie en vindt zijn grondslag in 
Boek 2 van het Burgerlijk Wetboek. Het ministerie van Financiën stelt een 
wetsvoorstel op dat dient ter implementatie van de vereisten uit de Richtlijn 
voor accountantsorganisaties en externe accountants indien zij 
duurzaamheidsrapportages onderzoeken. 
 
Aangenomen. De minister voor Rechtsbescherming zal het ontwerpbesluit 
aan de Staten-Generaal sturen in het kader van de voorhang en na afloop 
van de voorhang, de voorhang niet tot ingrijpende wijzigingen leidt, om 
advies aanhangig doen maken bij de Afdeling advisering van de Raad van 
State. 
 
4. Internetconsultaties 
a. Internetconsultatie inzake het wetsvoorstel tot wijziging van Boek 
7 van het Burgerlijk Wetboek in verband met de aanpassing van het 
instemmings- en initiatiefrecht van huurders in geval van 
energiebesparende of energieleverende voorzieningen (Minister van 
BZK)  
Met dit wetsvoorstel worden enkele wijzigingen aangebracht in het 
instemmings- en initiatiefrecht van huurders van woonruimte. Een 
verhuurder die een woning wil renoveren, heeft daarvoor de instemming 
nodig van zijn huurder (instemmingsrecht). De verhuurder dient de huurder 
daartoe een redelijk voorstel te doen. Indien het gaat om de renovatie van 
een wooncomplex, wordt het voorstel vermoed redelijk te zijn als 70% of 
meer van de huurders in dat complex daarmee heeft ingestemd. In 
aanvulling op deze bestaande regeling, voorziet dit wetsvoorstel in twee 
specifieke vermoedens van redelijkheid voor complexgewijze 
verduurzamingsvoorstellen. Daarbij wordt een centrale rol toegekend aan 
de uitkomst van het overleg tussen de verhuurder en de betrokken 
huurdersvertegenwoordiging. Ook een huurder kan het initiatief nemen tot 
verduurzaming van de huurwoning (initiatiefrecht). Dit wetsvoorstel breidt 
het initiatiefrecht uit tot alle gangbare verduurzamingsmaatregelen, die bij 
algemene maatregel van bestuur worden benoemd. Daarnaast maakt dit 
wetsvoorstel een collectief initiatiefrecht mogelijk voor huurders in een 
wooncomplex. Het effect is dat verduurzaming eenvoudiger kan worden 
gerealiseerd, waarbij rekening wordt gehouden met de belangen van zowel 
verhuurders als huurders. 
 
Aangenomen. De minister van BZK zal het voorstel publiceren ter 
internetconsultatie. 
 
 

 - 5 - MR 7 juni 2024  
van deze schadelijke erfelijke afwijkingen uit de (Nederlandse) populatie 
katten. 
 
Aangenomen. De minister van LNV zal het voorstel publiceren ter 
internetconsultatie. 
 
e. Internetconsultatie inzake wetsvoorstel basisverzekering 
arbeidsongeschiktheid zelfstandigen (wet BAZ) (Minister van SZW)  
Het Wetsvoorstel basisverzekering arbeidsongeschiktheid zelfstandigen 
(wet BAZ) heeft twee doelen. Ten eerste dat zelfstandigen een adequate 
inkomensvoorziening in het geval van arbeidsongeschiktheid hebben. 
Daarnaast dat zelfstandigen zelf hun arbeidsongeschiktheidsrisico’s 
indekken, waardoor concurrentie op arbeidsvoorwaarden en het gebruik 
van algemene voorzieningen wordt beperkt en kostenverschillen tussen 
zelfstandigen en werknemers en tussen zelfstandigen onderling worden 
verkleind. Dit ontwerp wetsvoorstel is de uitwerking van de verplichte 
arbeidsongeschiktheidsverzekering voor zelfstandigen. Ook maakt de 
arbeidsongeschiktheidsverzekering onderdeel uit van zowel het 
pensioenakkoord als het pakket aan arbeidsmarkthervormingen. Het 
wetsvoorstel regelt dat zelfstandig ondernemers verplicht verzekerd zijn 
tegen het inkomensverliesrisico van arbeidsongeschiktheid. Dat kan via de 
publieke verzekering, of door uit te stappen en een private verzekering af 
te sluiten.  
 
Aangenomen. De minister van SZW zal het voorstel publiceren ter 
internetconsultatie. 
 
5. Nadere rapporten naar aanleiding van blanco advies 
a. Nader rapport inzake wijziging van het Besluit algemene 
rechtspositie politie en enige andere besluiten in verband met de 
introductie van een vlaktarief voor reiskosten alsmede enkele 
andere wijzigingen (Minister van J&V)  
Het ontwerpbesluit strekt tot formalisering van het 
Arbeidsvoorwaardenakkoord sector politie 2024-2025. Daarnaast wordt een 
aantal resterende afspraken uit het Arbeidsvoorwaardenakkoord sector 
politie 2022-2024 geformaliseerd en enkele wijziging van technische of 
beperkt inhoudelijke aard doorgevoerd.  
 
Aangenomen. De minister van J&V zal het besluit met nader rapport doen 
vaststellen. 
 
b. Nader rapport inzake amvb beperkte uitbreiding doelgroep 
studiefinanciering en wettelijk collegegeld (Minister van OCW) 
Deze AMvB regelt een beperkte uitbreiding van de doelgroep die in 
aanmerking komt voor (gedeeltelijke) studiefinanciering en/of betaling van 
het wettelijk collegegeld. Het gaat om de implementatie van EU-richtlijnen, 
codificatie van een uitspraak van de Centrale Raad van Beroep (CRvB) en 
codificatie van de uitvoeringspraktijk van DUO. Daarnaast regelt deze AMvB 
welke gegevens ho-instellingen over studenten aanleveren bij het Landelijk 
Centrum Studiekeuze. 
 
Aangenomen. De minister van OCW zal het besluit met nader rapport doen 
vaststellen. 
 
c. Nader rapport inzake wijzigingsbesluit depositogarantie 2024, 
(Minister van Financiën) 
 

 - 7 - MR 7 juni 2024  
6. Nadere rapporten 
a. Nader rapport inzake besluit aanwijzing Halt-feiten 2024 (Minister 
voor Rechtsbescherming)  
Het Besluit aanwijzing Halt-feiten wijst de strafbare feiten aan die, als ze 
zijn begaan door een minderjarige, middels een Halt-afdoening kunnen 
worden afgedaan. Een Halt-afdoening is een buitengerechtelijke afdoening 
van een strafbaar feit. Het huidige besluit dateert van oktober 2010. 
Sindsdien is jaarlijks een relatieve toename te zien van het aantal zaken 
dat met een Halt-afdoening wordt afgedaan waarvan het delict niet 
specifiek in het Besluit aanwijzing Halt-feiten is opgenomen. Daarom wordt 
met dit conceptbesluit het Besluit aanwijzing Halt-feiten geactualiseerd en 
in lijn met de huidige praktijk opnieuw vastgesteld. Op 24 april 2024 bracht 
de Afdeling advisering van de Raad van State advies uit (dictum B). In het 
nader rapport wordt uiteengezet hoe het advies is opgevolgd voor 
aanpassing van het ontwerpbesluit en de toelichting. 
 
Aangenomen. De minister voor Rechtsbescherming zal het besluit met 
nader rapport doen vaststellen. 
 
b. Nader rapport inzake Wet houdende regels omtrent productie, 
transport en levering van warmte (Wet collectieve warmte) (Minister 
voor K&E)  
De bestaande Warmtewet past niet meer bij het toenemend belang van 
collectieve warmte systemen in de energievoorziening van gebouwen. Het 
wetsvoorstel Wet collectieve warmte (Wcw) biedt een geactualiseerd en 
toekomstbestendig kader voor de ontwikkeling van nieuwe warmtenetten, 
waarin marktordening, tariefregulering, verduurzaming en 
leveringszekerheid centraal staan. De vier doelen waar de Wcw op gericht 
is, zijn: 
1. Het vergroten van publieke sturing op (realisatie en exploitatie) 
collectieve warmte. 
2. Het ontwikkelen van emissievrije collectieve warmtevoorzieningen in 
2050. 
3. Het introduceren van transparante en kostengebaseerde 
tariefregulering. 
4. Een betere waarborg voor leveringszekerheid en  
consumentenbescherming. 
 
Aangenomen. De minister voor K&E zal het voorstel met nader rapport aan 
de Tweede Kamer doen sturen. 
 
7. Benoemingen 
a. Benoeming van de leden van de Raad voor de leefomgeving en 
infrastructuur voor de periode 1 augustus 2024 – 1 augustus 2028 
(Minister van I&W) 
De raad stemt in met de volgende (her)benoemingen: 
- dr. J.J. van Dijk (voorzitter); 
- prof.dr.ir. L. Volker; 
- prof. dr.ir. J. Janssen; 
- R.M. Bergkamp; 
- drs. J.A. van Antwerpen; 
- J. Kriens; 
- drs. K.J. Poppe; 
- ir. C.M. Sluis; 
- prof. dr. E.T. Verhoef; 
 

 - 9 - MR 7 juni 2024  
11. Intrekken wetsvoorstel Wet delegatiebepalingen tegemoetkoming 
schrijnende gevallen (Staatssecretaris van Financiën (Fiscaliteit en 
Belastingdienst)) 
Het wetsvoorstel Wet delegatiebepalingen tegemoetkoming schrijnende gevallen 
is op 21 september 2021 bij de Tweede Kamer ingediend en voorziet in 
delegatiegrondslagen op grond waarvan bij algemene maatregel van bestuur 
gevallen kunnen worden aangewezen die voor een tegemoetkoming in 
aanmerking komen. Het zou hierbij onder meer gaan om burgers die - al dan niet 
als gevolg van een registratie in de Fraude Signalering Voorziening - 
geconfronteerd zijn met een onterechte selectie van hun aangifte of onterechte 
afwijzing van hun verzoek tot medewerking aan een buitengerechtelijke 
schuldregeling (MSNP). In de Wet compensatie wegens selectie aan de poort is 
voor de gedupeerden van selectie aan de poort echter ook een 
tegemoetkomingsregeling getroffen. Voorts zal de Wet tegemoetkoming 
onterechte afwijzing buitengerechtelijke schuldregeling voorzien in een wettelijke 
grondslag voor toekenning van een tegemoetkoming voor personen van wie een 
verzoek tot medewerking aan een buitengerechtelijke schuldregeling is 
afgewezen. Hiermee is voorliggend wetsvoorstel Wet delegatiebepalingen 
tegemoetkoming schrijnende gevallen overbodig geraakt en kan het wetsvoorstel 
worden ingetrokken. 
 
Aangenomen. De staatssecretaris van Financiën (F&B) zal het wetsvoorstel Wet 
delegatiebepalingen tegemoetkoming schrijnende gevallen conform de 
gebruikelijke procedure intrekken. 
 
12. Brief aan de Tweede Kamer inzake actieagenda productie- en 
leveringszekerheid munitie en defensiematerieel (Minister van Defensie) 
De veiligheidssituatie in Europa is ernstig verslechterd door de Russische agressie 
tegen Oekraïne. Dit heeft extra druk gezet op de productie- en leveringsketen 
van militair materieel in Nederland en Europa. Daarom is in oktober 2023 de 
Taskforce Productiezekerheid (TF PZ) in het leven geroepen, om concrete 
plannen te ontwikkelen voor de versterking van productie- en leveringszekerheid. 
Deze plannen zijn uiteengezet in deze Kamerbrief.  
  
Aangenomen. De minister van Defensie zal de brief aan de Tweede Kamer 
sturen.  
 
13. Besluit bemanning zeeschepen (Minister van I&W)  
Dit conceptbesluit vervangt het Besluit zeevarenden en is onderdeel van de 
modernisering van de bestaande bemanningsregelgeving. Dit conceptbesluit 
hoort bij het wetsvoorstel houdende regels over het bemannen van zeeschepen 
(Wet bemanning zeeschepen) dat op 3 oktober 2023 ter behandeling aan de 
Tweede Kamer is aangeboden. Beide voorstellen vinden hun oorsprong in de 
Maritieme Strategie 2015-2025 en het feit dat de Europese Commissie Nederland 
in gebreke heeft gesteld vanwege de op onderdelen onjuiste omzetting en/of 
toepassing door Nederland van Richtlijn 2008/106/EG inzake de bemanning van 
zeeschepen. 
 
Aangenomen. De minister van I&W zal het besluit om advies aanhangig doen 
maken bij de Afdeling advisering van de Raad van State. 
 
14. Wijziging van het Besluit elektronische deponering handelsregister in 
verband met de uitbreiding van de verplichting tot elektronisch 
deponeren (Minister van EZK)  
Met de Wet van 9 december 2015 tot wijziging van de Handelsregisterwet 2007, 
het Burgerlijk Wetboek en de Wet op de formeel buitenlandse vennootschappen 
in verband met deponering van bescheiden in het handelsregister langs 
 

 - 11 - MR 7 juni 2024  
18. Brief aan de Eerste Kamer en Tweede Kamer inzake kabinetsreactie op 
het WRR-rapport ‘Grip. Het maatschappelijk belang van persoonlijke 
controle’ (Minister van SZW) 
De Wetenschappelijke Raad voor het Regeringsbeleid (WRR) heeft 30 november 
2023 het rapport met de titel ‘Grip. Het maatschappelijk belang van persoonlijke 
controle’ gepubliceerd. In deze brief geeft de minister van SZW, mede namens 
de ministers voor APP en PVO en de ministers van BZK, VWS, en OCW, een 
reactie op het rapport. Het rapport gaat over het belang van persoonlijke 
controle. Wanneer mensen te veel onzekerheid moeten verwerken, en een 
gebrek aan handelingsperspectief voelen, neemt hun controle af. Ze ervaren 
minder grip. Dit heeft negatieve gevolgen voor henzelf en voor de maatschappij. 
De WRR geeft in het rapport geen concrete beleidsaanbevelingen, maar raadt 
aan om ‘grip-denken’ te verwerken in beleidsvorming. Het kabinet ziet het grip-
denken als waardevolle lens om zowel mee te nemen bij de vroege 
beleidsontwikkeling als in de uitvoering. De toegevoegde waarde van het grip-
perspectief zit volgens het kabinet bij verschillende maatschappelijke thema's. In 
de brief wordt een aantal voorbeelden besproken: vertrouwen in de samenleving, 
arbeidsmarkt en sociale zekerheid, ongelijkheid, onderwijs, gezondheid, wonen 
en woningbouw, en een betrouwbare overheid. 
 
Aangenomen. De minister van SZW zal de brief aan de Staten-Generaal sturen. 
 
 
19. Brief aan de Tweede Kamer inzake lustrum 80 jaar vrijheid – boodschap 
en inzet kabinet (Staatssecretaris van VWS)  
Van 12 september 2024 t/m 15 augustus 2025 wordt in Nederland stilgestaan bij 
het lustrum 80 jaar vrijheid. Gedurende deze periode worden door het hele land 
activiteiten georganiseerd om te herdenken en te vieren dat we 80 jaar in 
vrijheid leven. Via deze brief wordt de Tweede Kamer geïnformeerd over de 
kernboodschap van het kabinet, de inzet van kabinetsleden tijdens het lustrum 
en worden leden van de Tweede Kamer opgeroepen aanwezig te zijn bij 
herdenkingen en vieringen in het kader van het lustrum 80 jaar vrijheid. Een 
afschrift van de brief zal aan de Eerste Kamer worden gestuurd. De 
kernboodschap van het kabinet luidt: met elkaar moeten we de herinnering aan 
de slachtoffers, verzetsdeelnemers en veteranen van de Tweede Wereldoorlog 
levend houden. We moeten de waarden van vrijheid en democratie koesteren en 
uitdragen. Vrijheid, democratie en de rechtsstaat zijn niet vanzelfsprekend en 
behoeven permanent bescherming.  
 
Aangenomen. De staatssecretaris van VWS zal de brief aan de Tweede Kamer 
sturen. 
 
20. Wijziging van het Tabaks- en rookwarenbesluit in verband met de 
invoering van standaardverpakkingen voor sigaren en elektronische 
dampwaar (Staatssecretaris van VWS)  
Conform het Nationaal Preventieakkoord wordt met dit voorstel een 
delegatiegrondslag gecreëerd om bij ministeriële regeling eisen te stellen aan een 
standaardverpakking voor sigaren en elektronische dampwaar (vapes). Hierdoor 
wordt de marketing beperkt tot het alleen vermelden van de merknaam en de 
merkvariant op de verpakking. De regels voor deze standaardverpakkingen, 
ofwel ‘plain packaging’ genoemd, laten de geldende regels voor de informatieve 
boodschap, de algemene waarschuwing en de gezondheidswaarschuwingen op 
deze verpakkingen onverlet. Door deze regels krijgen de verpakkingen hetzelfde 
standaard uiterlijk. Dit leidt ertoe dat er geen mogelijkheid meer is op basis van 
kleuren en beeldmerken extra aandacht te trekken voor het product. Met name 
jongeren zijn hier gevoelig voor en zullen om die reden eerder geneigd zijn om te 
gaan roken of vapen. Standaardverpakkingen beschermen tegen een verslaving 
die ernstige gevolgen voor de gezondheid en een grote kans op voortijdig 
 

 - 13 - MR 7 juni 2024  
b. REA 
Vastgesteld.  
 
c. RFL 
Vastgesteld.  
 
c1. Brief aan de Tweede Kamer inzake Basiskwaliteitsniveau spoor 
(Minister van I&W)  
Op 22 maart 2024 heeft de staatssecretaris van IenW de Tweede 
Kamer geïnformeerd over de denkrichtingen voor het 
basiskwaliteitsniveau spoor. Dit betreft een stabiel, langjarig en 
robuust instandhoudingsniveau van de Nederlandse 
spoorinfrastructuur vanaf 2026. Met als doel de (steeds groter 
wordende) instandhoudingsbehoefte en de beschikbare middelen met 
elkaar in balans te brengen. Op 28 maart jl. is hierover met de Kamer 
gesproken in het debat Strategische keuzes bereikbaarheid.  
 
Aangenomen. De minister van I&W zal de brief aan de Tweede Kamer 
sturen. 
 
24. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a.  Terugblik debat over de Voorjaarsnota 2024 (36 550, nr. 1) d.d. 4 
juni 2024 
b.  Moties Dijk (33 578, nr. 104; 36 410-XVI, nr. 75; 36 410-XVI, nr. 
142), motie Marijnissen/Bikker (36 410, nr. 19) en de motie 
Claasen/Krul (36 410-XVI, nr 147), motie Bikker/Omtzigt (36 410, 
nr. 30) inzake private equity financiering.  
c.  Motie Thijssen c.s. over het overnemen van de adviezen van de 
Expertgroep Gezondheid IJmond een harde voorwaarde laten zijn in 
de onderhandelingen (28 089, nr. 307) 
25. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Brief aan de Tweede Kamer inzake Voortgang Strategie ter 
bescherming Noordzee Infrastructuur (Minister van I&W)   
In de Kamerbrief wordt nader ingegaan op de voortgang van het 
interdepartementale Programma Bescherming Noordzee Infrastructuur 
(PBNI), inclusief de beslissing van het kabinet om extra te investeren in 
beeldopbouw op de Noordzee. Ook worden de initiatieven beschreven die 
lopen om de samenwerking met de Noordzeelanden te versterken, en gaat 
de brief in op maatregelen voor de maritieme veiligheid bij de aanleg van 
toekomstige energie-infrastructuur. Tot slot beschrijft de brief de resultaten 
van onderzoeken uitgevoerd door TNO naar kwetsbaarheden en 
weerbaarheid verhogende maatregelen voor (onderzeese) data- en energie-
infrastructuur op de Noordzee. In het bijbehorende Actieplan zijn de 
speerpunten van het kabinet nader uitgewerkt. 
 
 

 - 15 - MR 7 juni 2024  
l.  Benoeming ZiNL 
m.  Benoeming Commissaris van de Koning in Zuid-Holland 
mr. A.W. Kolff 
 
n.  Benoeming burgemeester Roosendaal 
M. Buijs 
 
o.  Benoeming burgemeester Midden-Groningen 
drs. E. van Lente 
 
p.  Niet openbaar 
 
XX. Besluitenlijst 
 
 
 
 

