 
   
 
  
 
MINISTERRAAD 
 
 Kenmerk         :  4405675 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op vrijdag 21 juni 2024  
in de Trêveszaal van het ministerie van Algemene Zaken, 
aangevangen in aansluiting aan de Ministerraad van het Koninkrijk 
  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 31 mei 2024 (nr.3813175)  
Vastgesteld. 
 
1b. P-Notulen van de vergadering van 31 mei 2024 (nr.3812989)  
Vastgesteld. 
 
2. Buitenlands beleid 
a. Wijzigingen van de Overeenkomst tot oprichting van het Afrikaanse 
Ontwikkelingsfonds; Sharm-el-Sheikh, 23 mei 2023 (Trb. 2024, 63) 
(Minister van BZ)  
De Raad van Bestuur (het hoogste bestuursorgaan van de Afrikaanse 
Ontwikkelingsbank (AfDB)) heeft tijdens de Jaarvergadering van de AfDB 
van 22 tot 26 mei 2023 in Sharm-el-Sheikh in Egypte ingestemd met de 
benodigde wijzigingen in de Overeenkomst tot oprichting van het 
Afrikaanse Ontwikkelingsfonds’ (AfDF)(Trb. 1973, 51). De middelen van het 
AfDF worden elke drie jaar aangevuld door donoren. Door de stijgende 
noden op het Afrikaanse continent verzoekt het AfDF echter tot de 
mogelijkheid om, net zoals de evenknie IDA bij de Wereldbank, op de 
kapitaalmarkt te kunnen lenen en bilaterale leningen aan te gaan. Deze 
middelen zullen vervolgens doorgeleend worden aan een beperkt aantal 
kredietwaardige lage-inkomenslanden van het AfDF. Hiertoe wordt een 
nieuw instrument opgericht genaamd Moderately Concessional Loans 
(MCLs). De extra inkomsten uit de rentebetalingen van de MCLs worden 
gebruikt om leningen aan minder kredietwaardige AfDF-landen te 
subsidiëren en dragen zodoende bij aan de schuldhoudbaardheidssituatie in 
Afrika. De wijzigingen zullen de leencapaciteit van het AfDF vergroten en de 
Afrikaanse financiële architectuur verstevigen. 
 
Aangenomen. De minister van BZ zal de wijzigingen van de Overeenkomst 
met het oog op stilzwijgende goedkeuring om advies aanhangig doen 
maken bij de Afdeling advisering van de Raad van State. De raad stelt vast 
dat de wijzigingen niet zullen gelden voor Aruba, Curaçao en Sint Maarten 
en deze landen evenmin anderszins raken in de zin van art. 2, derde lid, 
van de Rijkswet goedkeuring en bekendmaking verdragen. 
 
 

 - 3 - MR vrijdag 21 juni 2024  
kernenergie na 31 december 2033 niet in behandeling zal worden 
genomen. Daarmee staat artikel 15a van de Kernenergiewet in de weg aan 
bedrijfsduurverlenging van kerncentrale Borssele na 2033. Met het 
voorliggende wetsvoorstel wordt de vergunninghouder van de kerncentrale 
Borssele de mogelijkheid geboden om een aanvraag te doen bij de 
Autoriteit Nucleaire Veiligheid en Stralingsbescherming (ANVS) voor het 
wijzigen van de vergunning, bedoeld in artikel 15, onder b, van de 
Kernenergiewet, om het vrijmaken van kernenergie in de kerncentrale 
Borssele na 2033 voort te kunnen zetten. 
 
Aangenomen. De minister voor K&E zal het voorstel publiceren ter 
internetconsultatie. 
 
4. Nadere rapporten naar aanleiding van blanco advies 
a. Nader rapport inzake wijziging van het Uitvoeringsbesluit 
belastingen op milieugrondslag in verband met het uitzonderen van 
lesvliegtuigen en vliegtuigen gebruikt voor de werkzaamheden van 
hulpdiensten van de vliegbelasting (Staatssecretaris van Financiën 
(Fiscaliteit en Belastingdienst)) 
Met het op 26 oktober 2023 aangenomen amendement van het lid Omtzigt 
op het Belastingplan 2024 wordt het maximaal toegelaten startgewicht dat 
onderdeel is van de voor de vliegbelasting geldende definitie van ‘vliegtuig’ 
per 1 juli 2024 verlaagd van 8.616 kg naar 4.000 kg. Hiermee wordt het 
vertrek van passagiers van vliegtuigen tussen 4.000 kg en 8.616 kg in de 
vliegbelasting betrokken. Het amendement biedt de mogelijkheid om 
specifieke soorten vliegtuigen uit te zonderen. Met dit besluit worden 
lesvliegtuigen en vliegtuigen die gebruikt worden door hulpdiensten 
uitgezonderd van de vliegbelasting. 
 
Aangenomen. De staatssecretaris van Financiën (F&B) zal het besluit met 
nader rapport doen vaststellen. 
 
b. Nader rapport inzake de wijziging van het voorstel van wet 
houdende wijziging van de Penitentiaire beginselenwet in verband 
met aanvullende maatregelen tegen georganiseerde criminaliteit 
tijdens detentie (Minister voor Rechtsbescherming)  
Op verzoek van de minister voor Rechtsbescherming heeft de Afdeling 
advisering van de Raad van State op 12 juni 2024 advies uitgebracht over 
het wijzigingswetsvoorstel dat strekt tot wijziging van het bij koninklijke 
boodschap van 3 juni 2023 ingediende voorstel van wet houdende wijziging 
van de Penitentiaire beginselenwet in verband met aanvullende 
maatregelen tegen georganiseerde criminaliteit tijdens detentie 
(Kamerstukken 2023/24, 36 372, nr. 22). In het nader rapport wordt van 
de gelegenheid gebruik gemaakt om een technische wijziging in het 
wijzigingswetsvoorstel door te voeren. 
 
Aangenomen. De minister voor Rechtsbescherming zal het voorstel met 
nader rapport aan de Tweede Kamer doen sturen. 
 
5. Nadere rapporten 
a. Nader rapport inzake wijziging van het Wetboek van Strafrecht en 
het Wetboek van Strafvordering in verband met de introductie van 
de Alcoholmeter als controlemiddel om toezicht te houden op de 
naleving van een alcoholverbod (Alcoholmeter) (Minister van J&V) 
 

 - 5 - MR vrijdag 21 juni 2024  
c. Nader rapport inzake wijziging Handelsregisterbesluit 2008 ter 
uitvoering van de registratie van bestuursverboden, de 
autorisatielijst voor het verstrekken van overzichten gerangschikt 
naar natuurlijke personen en enkele andere wijzigingen 
voortvloeiende uit de Datavisie Handelsregister (Minister van EZK)  
In 2019 is een wijziging van de Handelsregisterwet 2007 en de Wet op de 
Kamer van Koophandel gepubliceerd met daarin onder andere een 
uitbreiding van de doelen van de wet met “de rechtshandhaving door de 
overheid”. Er is een grondslag opgenomen voor het registreren van 
privaatrechtelijke en strafrechtelijke bestuursverboden. Verder is de 
aanwijzing van instanties aan wie de KvK gerechtigd is gegevens 
gerangschikt naar natuurlijke personen te verstrekken, gedelegeerd naar 
het niveau van een AMvB. Voor de inwerkingtreding van deze wijzigingen in 
de Handelsregisterwet 2007 zijn uitvoeringsbepalingen nodig. Dit besluit 
bevat die bepalingen en wijzigt het Handelsregisterbesluit 2008. Met de 
wijziging van het Handelsregisterbesluit 2008 wordt bovendien voorzien in 
de wettelijke grondslag om het bezoekadres van een eenmanszaak op 
verzoek van de ondernemer af te schermen. Tevens is van de gelegenheid 
gebruik gemaakt om het telefoonnummer niet langer openbaar te laten zijn 
en het faxnummer als gegeven uit het handelsregister te schrappen. Deze 
aanpassingen vloeien voort uit de Datavisie Handelsregister, een in overleg 
met alle stakeholders tot stand gebracht beleidskader voor integer gebruik 
van de handelsregistergegevens ten bate van de samenleving. Dit 
beleidskader biedt een evenwichtige afweging tussen de openbaarheid van 
het handelsregister, ten dienste van onder andere rechtszekerheid en 
fraudeweerbaarheid, en de privacy en veiligheid van in het handelsregister 
geregistreerde personen. 
 
Aangenomen. De minister van EZK zal het besluit met nader rapport doen 
vaststellen. 
 
d. Nader rapport inzake Verzamelwet gegevensverwerking VWS II.a 
(Minister van VWS)  
Dit betreft een verzamelwet met onderwerpen die raken aan 
gegevensverwerking. Bij het ministerie van VWS zijn meerdere 
verzamelwetten in ontwikkeling die zien op data en gegevensverwerking. 
Hierin staan doorgaans beleidsarme en niet-politiek gevoelige onderwerpen. 
Het gaat hierbij meestal om het creëren van een eenvoudige 
verwerkingsgrondslag voor persoonsgegevens binnen zorgwetgeving. Deze 
specifieke verzamelwet ziet op een vijftal onderwerpen, namelijk: 
1) het toevoegen van handhavingsmogelijkheden voor de 10 in de Wet 
aanvullende bepalingen verwerking persoonsgegevens (Wabvpz); 
2) het verwerken van het BSN van vertegenwoordigers en gemachtigden 
door zorgaanbieders; 
3) het Inzagerecht Europese Commissie tegen foltering; 
4) een verwerkingsgrondslag voor persoonsgegevens door Vektis; 
5) het verkorten van de bewaartermijn van gegevens van Wmo-cliënten. 
Het is belangrijk dat de wet duidelijk maakt wanneer een organisatie 
gegevens mag gebruiken en welke persoonsgegevens mogen worden 
gebruikt. Met dit wetsvoorstel worden deze regels in verschillende wetten 
verbeterd. 
 
Aangenomen. De minister van VWS zal het voorstel met nader rapport aan 
de Tweede Kamer doen sturen. 
 
 

 - 7 - MR vrijdag 21 juni 2024  
- D. Japink 
 
d. Instelling Adviescommissie Stimuleringsregeling Technologie in 
Ondersteuning en Zorg (STOZ) (Minister van VWS)  
De Stimuleringsregeling Technologie in Ondersteuning en Zorg (STOZ) is op 
14 mei 2024 opengesteld voor aanvragen met betrekking tot hybride en 
technologische processen in ondersteuning en zorg. De STOZ regelt dat een 
commissie advies uitbrengt aan de minister van VWS over de grotere 
projectenaanvragen (subsidieaanvragen groter dan € 125.000). De minister 
van VWS heeft de uitvoering van de STOZ gemandateerd aan de RVO, dus 
de feitelijke advisering en afhandeling van de aanvragen 
gebeurt door de RVO. 
 
Aangenomen. De raad stemt in met de instelling van de Adviescommissie 
Stimuleringsregeling Technologie in Ondersteuning en Zorg. 
 
e. Beëindiging lidmaatschap Wetenschappelijke Klimaatraad (Minister 
voor K&E)  
De raad stemt in met het verlenen van ontslag aan prof. dr. M. Mulder als 
lid van de Wetenschappelijke Klimaatraad.  
 
7. WRR-rapport nr.109 Nederland in een fragmenterende wereldorde 
(Minister-president, minister van AZ) 
Op 2 juli 2024 presenteert de WRR het rapport Nederland in een fragmenterende 
wereldorde. In dit rapport analyseert de WRR de belangrijkste geopolitieke 
verschuivingen aan de hand van drie assen van fragmentatie: machtspolen, 
tonelen van machtsuitoefening en wereldbeelden. De WRR beargumenteert dat 
deze verschuivingen ook voor Nederland ingrijpende consequenties hebben. De 
internationale verhoudingen zijn complexer, turbulenter en grimmiger geworden. 
Er zal vaker sprake zijn van spanningen tussen belangen die voor Nederland 
blijvend van wezenlijk belang zijn, in het rapport beredeneerd vanuit het 3W-
raamwerk van Weerbaarheid, Welvaart en Waarden. Dat noopt tot verstrekkende 
en soms pijnlijke politieke keuzes en actief beleid in het bevorderen en 
waarborgen van die belangen. Die opdracht beperkt zich daarbij bovendien niet 
tot het buitenlands beleid in enge zin, maar strekt zich uit tot een breed scala 
aan terreinen en de binnenlandse maatschappelijke verhoudingen. 
 
Aangenomen. 
 
8. Wijziging van het Besluit toegelaten instellingen volkshuisvesting 2015 
in verband met aanpassingen met betrekking tot inbreng van vermogen 
in verbindingen, overcompensatie, de differentiatie van de 
inkomenstoets, de beleidswaarde, verlening van administratieve 
diensten, inkomensbewijzen voor DAEB-toewijzing en novatie 
basisrentelening (Minister van BZK) 
Wijziging van het BTIV 2015 in verband met 7 onderwerpen. Beoogd wordt 
praktische knelpunten voor de woningcorporatiesector weg te nemen. Het gaat 
om: 
- het bieden van meer afwegingsruimte aan de Autoriteit Woningcorporaties 
om een ontheffing te verlenen, zodat corporaties in meer gevallen 
tussentijds vermogen kunnen verstrekken aan een met hen verbonden 
onderneming; 
- het voor 5 jaar voortzetten van de differentiatie van de inkomensgrens; 
- het hanteren van de beleidswaarde als grondslag voor de balans, waarbij de 
marktwaarde in de toelichting op de jaarrekening van een corporatie wordt 
opgenomen; 
- het mogelijk maken dat één corporatie die met andere corporaties 
 

 - 9 - MR vrijdag 21 juni 2024  
 gekoppelde samenstellen om aan stuurboordzijde meerdere containers te 
 kunnen plaatsen; 
- De wijziging in protocol 2023-I-6 heeft betrekking op het in gebruik nemen 
 van nieuwe ligplaatsen bij Friesenheimer Insel; 
- De wijziging in protocol 2023-I-7 heeft betrekking op een gewijzigd 
marifoonkanaal na een herindeling van de frequenties voor het riviergedeelte 
Bingen - St. Goar. 
 
Aangenomen. De minister van I&W zal het besluit om advies aanhangig doen 
maken bij de Afdeling advisering van de Raad van State. 
 
12. Wijziging van het Binnenvaartpolitiereglement in verband met het 
faciliteren van vergaande geautomatiseerde vaart (Minister van I&W)  
Het is van belang om ondernemingen de gelegenheid te bieden ambitieuze 
activiteiten te ontplooien op het gebied van innovatieve toepassingen. Met dit 
ontwerpbesluit wordt ruimte geboden aan deze innovatieve ontwikkelingen. In de 
huidige regelgeving is het uitgangspunt dat de schipper altijd aan boord moet 
zijn tijdens de vaart. Door de technologische ontwikkelingen zal dit in de 
toekomst wellicht niet meer noodzakelijk zijn. Om vergaand geautomatiseerd 
varen te kunnen faciliteren moet het Binnenvaartpolitiereglement (BPR) worden 
gewijzigd. Met het bijgevoegde ontwerpbesluit wordt een ontheffingsmogelijkheid 
gecreëerd, zodat van een aantal artikelen van het BPR ontheffing kan worden 
gevraagd bij de bevoegde autoriteit. Het bieden van deze mogelijkheid in het 
BPR sluit aan op mogelijkheden op de internationale Rijn en in buurlanden. 
 
Aangenomen. De minister van I&W zal het besluit aan de Staten-Generaal sturen 
in het kader van de voorhang en na afloop van de voorhang, als de voorhang niet 
tot ingrijpende wijzigingen leidt, om advies aanhangig doen maken bij de 
Afdeling advisering van de Raad van State. 
 
13. Wijziging van het Besluit diergezondheid in verband met de vaststelling 
van de plafondbedragen voor de jaren 2025 tot en met 2029, de tarieven 
van de diergezondheidsheffing voor 2025 en een aanpassing van de 
maximale tegemoetkoming in schade voor pluimvee (Minister van LNV)  
Betreft een voorstel tot wijziging van het Besluit Diergezondheid: 
-   jaarlijkse vaststelling van de tarieven van het Diergezondheidsfonds, welke 
worden geheven bij de (bedrijfsmatige) houders van runderen, varkens, 
pluimvee, schapen en geiten; 
-   vaststelling van de plafondbedragen voor runderen, varkens, pluimvee, 
schapen en geiten: het bedrag dat maximaal over een periode van 5 jaar via 
de heffingen in rekening mag worden gebracht. Dit is een implementatie van 
een van de afspraken uit het convenant financiering bestrijding 
besmettelijke dierziekten 2025-2029; 
-   een aanpassing van de maximale tegemoetkoming in schade per dier voor  
pluimvee om een onevenredige belasting van het diergezondheidsfonds te 
voorkomen. Hiermee wordt een verzoek van de branchevereniging van de 
pluimveesector om dit bedrag te maximeren overgenomen. 
 
Aangenomen. De minister van LNV zal het voorstel om advies aanhangig doen 
maken bij de Afdeling advisering van de Raad van State. 
 
14. Bekrachtiging initiatiefwetsvoorstel tot wijziging van de Wet publieke 
gezondheid ter bevordering en verankering van integrale 
suïcidepreventie (Wet integrale suïcidepreventie) (Staatssecretaris van 
VWS)  
Het initiatiefwetsvoorstel van leden van de ChristenUnie, PvdA/GroenLinks, CDA, 
SGP, SP, PvdD, BBB en NSC is door beide Kamers der Staten-Generaal aanvaard. 
Conform het kabinetsstandpunt zijn tijdens de behandeling van het wetsvoorstel 
 

 - 11 - MR vrijdag 21 juni 2024  
ROCN beschrijft tevens de maatregelen waarmee de Rijksoverheid 
beoogt haar ruimtelijke doelstellingen te realiseren. Het voeren van 
een gestructureerd overleg met de openbare lichamen speelt hierbij 
een belangrijke rol. Het ROCN vormt een handreiking en kader bij de 
voorbereiding van en advisering over ruimtelijke 
ontwikkelingsplannen in Caribisch Nederland. Het Rijk wil hiermee 
haar rol als partner van de openbare lichamen invullen en 
verantwoordelijkheid nemen in het realiseren van goede ruimtelijke 
ontwikkelingen.  
 
Aangenomen. 
 
3.  Definitieve update Integrale Nationale Energie- en Klimaatplan 
(INEK) (Minister voor K&E) 
Conform de Governance verordening van de energie unie en de 
klimaatactie moeten de lidstaten (LS) op 30 juni 2024 een definitieve 
update van hun Integrale Nationale Energie- en Klimaatplan (INEK) 
aanleveren. Dit betreft een actualisatie van de INEK’s die door de 
lidstaten in 2019 aan de Europese Commissie zijn aangeboden, wat 
de hoofdlijnen van het klimaat- en energiebeleid voor de jaren 2021 – 
2030 bevat, inclusief het beleid dat volgt uit Europese verplichtingen. 
In juni 2023 heeft Nederland een concept update INEK aangeboden. 
Deze is geactualiseerd naar aanleiding van aanbevelingen van de 
Europese Commissie, de KEV2023, het NPE, een internetconsultatie, 
en de voorjaarsbesluitvorming klimaat 2024, en de meest actuele 
beleidslijnen rondom de de RED en de EED. Het INEK bevat geen 
nieuw beleid. 
 
Aangenomen. De minister voor K&E zal de brief aan de Tweede Kamer 
sturen. 
 
17. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a.  Proces parlementaire enquête Corona 
18. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
b. Uitzonderingsgrond Wet normering topinkomens op grond van 
artikel 2.4 bij benoeming DNB (Minister van Financiën)  
De Raad van Commissarissen van De Nederlandsche Bank heeft een 
uitzonderingsverzoek in het kader van de Wet normering topinkomens 
(WNT) ingediend voor de nieuwe directeur Resolutie en Intern bedrijf. 
Vanwege de benodigde kennis en ervaring acht het kabinet een 
uitzondering op basis van artikel 2.4, eerste lid, WNT gerechtvaardigd. 
 
Aangenomen. 
 
c. Schaderoutes herstel toeslagen (Staatssecretaris van Financiën 
(Toeslagen en Douane)) 
In de Kamerbrief van 31 mei 2024 heeft het kabinet aangegeven zo snel 
mogelijk een definitief besluit te willen nemen over opschaling van de route 
voor de afhandeling van aanvullende schade door Stichting Gelijkwaardig 
Herstel (SGH), zodat de periode tussen het einde van de pilot en opschaling 
 

