 
   
 
  
 
MINISTERRAAD VAN HET KONINKRIJK 
 
 Kenmerk         :  4405739 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 21 juni 2024  
in de Trêveszaal van het ministerie van Algemene Zaken, 
aangevangen 's morgens om 11.00 uur 
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 24 mei 2024 (nr.3813002) 
Vastgesteld. 
 
2. Nadere rapporten 
a. Nader rapport inzake de Overeenkomst tussen de Benelux-Staten 
(het Koninkrijk België, het Groothertogdom Luxemburg en het 
Koninkrijk der Nederlanden) en Mongolië betreffende de terug- en 
overname van onregelmatig verblijvende personen, met 
Uitvoeringsprotocol met bijlagen, Brussel, 9 januari 2024 (Trb. 
2024, 23) (Minister van BZ) 
De Overeenkomst regelt de verplichtingen over en weer tussen de Benelux-
staten enerzijds en Mongolië anderzijds in het kader van de terugname van 
eigen onderdanen die niet of niet langer rechtmatig verblijven op het 
grondgebied van één van de verdragsluitende partijen. Het gaat daarbij om 
de procedures en bewijsregels voor het vaststellen van de nationaliteit van 
betrokkene, het aanvragen van eventueel benodigde vervangende 
reisdocumenten en regels betreffende daadwerkelijke terugkeer. De 
Overeenkomst zal in eerste instantie enkel gelden voor Europees Nederland 
maar kan worden uitgebreid naar de Caribische delen van het Koninkrijk. 
Van die mogelijk zal in elk geval voor Caribisch Nederland (Bonaire, Sint 
Eustatius en Saba) gebruik worden gemaakt en Aruba, Curaçao en Sint 
Maarten hebben aangegeven tevens medegelding van de Overeenkomst te 
wensen. Op 1 mei 2024 heeft de Raad van State van het Koninkrijk een 
blanco advies uitgebracht. Van de gelegenheid is gebruik gemaakt om de 
tekst in de toelichtende nota ten aanzien van de Koninkrijkspositie te 
verduidelijken. 
 
Aangenomen. De minister van BZ zal het nader rapport en de 
Overeenkomst met aangepaste toelichtende nota met het oog op 
stilzwijgende goedkeuring aan de Staten-Generaal, de Staten van Aruba, de 
Staten van Curaçao en de Staten van Sint Maarten sturen. 
 
b. Nader rapport inzake wijziging van de Paspoortwet in verband met 
het schrappen van de geslachtsvermelding op de Nederlandse 
identiteitskaart (Staatssecretaris van BZK) 
 

 - 3 - RMR 21 juni 2024  
geassocieerd lid van CARICOM te warden. Artikel I van het verdrag bevat de 
voorwaarden voor het geassocieerd lidmaatschap. Zo wordt aan Curaçao onder 
meer de mogelijkheid geboden aanwezig te zijn bij vergaderingen van CARICOM 
en mee te doen met programma’s. Verder krijgt Curaçao het recht om, zonder 
stemrecht, te participeren in de meeste organen van CARICOM. Ten behoeve van 
het geassocieerd lidmaatschap dient het Koninkrijk, ten behoeve van Curaçao, 
het Protocol inzake de privileges en immuniteiten van CARICOM in acht te 
nemen. De ondertekening van het verdrag is voorzien tijdens de Conferentie van 
Regeringsleiders die van 3 tot 5 juli 2024 te Grenada zal plaatsvinden. Na de 
ondertekening zullen de parlementaire goedkeuringsstukken zo spoedig mogelijk 
aan de Rijksministerraad worden aangeboden. 
 
Aangenomen. De minister van BZ zal het verdrag sluiten.  
 
6. Brief van het College Financieel Toezicht over het gerealiseerde tekort op 
de gewone dienst van Sint Maarten in 2021 (Staatssecretaris van BZK) 
Middels deze brief informeert het College Financieel Toezicht de Rijksministerraad 
over het door Sint Maarten gerealiseerde tekort in het begrotingsjaar 2021. De 
Rijksministerraad verleende Sint Maarten op basis van artikel 25 lid 1 van de Rft 
toestemming om voor het jaar 2021 af te wijken van de norm opgenomen in 
artikel 15 lid 1 sub a van de Rft. De Rijksministerraad stelde het maximale 
begrotingstekort op kasbasis vast op ANG 174 miljoen. Uit de vastgestelde 
jaarrekening 2021 blijkt dat Sint Maarten in 2021 een tekort op de gewone dienst 
realiseerde van ANG 95 miljoen. Dit tekort is op basis van de baten-lasten-
benadering in lijn met het door de Rijksministerraad op grond van art. 25 Rft 
maximaal toegestane tekort. 
 
De raad heeft kennisgenomen van de brief. 
 
7. Besluit zevende verlenging Algemene Maatregel van Rijksbestuur 
Samenwerkingsregeling Waarborging Plannen van Aanpak Landstaken 
Curaçao en Sint Maarten (Staatssecretaris van BZK) 
Sinds 10 oktober 2010 is de Algemene Maatregel van Rijksbestuur 
Samenwerkingsregeling waarborging plannen van aanpak landstaken Curaçao en 
Sint Maarten van kracht. Daarin is geregeld dat in het geval dat Curaçao of Sint 
Maarten een taak niet of onvoldoende kan uitvoeren, zij een plan van aanpak 
voor die taak zullen uitvoeren. Voor de uitvoering van de plannen van aanpak is 
uitgegaan van een termijn van twee jaar. De AMvRb geeft de mogelijkheid om bij 
Koninklijk Besluit de regeling te verlengen met twee jaar wanneer niet alle 
plannen binnen de termijn afgerond zijn. Verlenging heeft eerder plaatsgevonden 
bij besluit van 31 juli 2012 (Stb. 2012, 363), 14 juli 2014 (Stb. 2014, 296), 8 juli 
2016 (Stb. 2016, 296), 12 juli 2018 (Stb. 2018, 242) en 13 juli 2020 (Stb . 
2020, 290) en 7 juli 2022 (Stb. 2022, 310). De werkingsduur van de 
Samenwerkingsregeling was daarmee verlengd tot 10 oktober 2024. Met dit 
besluit wordt de Samenwerkingsregeling nogmaals verlengd, omdat nog niet alle 
plannen van aanpak zijn uitgevoerd. Conform artikel 42, vierde lid, van de 
AmvRb dienen beide Kamers van de Staten-Generaal gekend te worden in ieder 
besluit tot beëindiging of verlenging van de AMvRb. 
 
Aangenomen. De staatssecretaris van BZK zal het besluit aan de Staten-Generaal 
sturen in het kader van de voorhang en na afloop van de voorhang, als de 
voorhang niet tot ingrijpende wijzigingen leidt, het besluit doen vaststellen. 
 
8.  Behandeling van de bij de voorzitter aangemelde onderwerpen die niet 
in de agenda zijn opgenomen  
a.  Politieke situatie Sint-Maarten 
b.  Laatste rijksministerraad kabinet Rutte IV 
 

