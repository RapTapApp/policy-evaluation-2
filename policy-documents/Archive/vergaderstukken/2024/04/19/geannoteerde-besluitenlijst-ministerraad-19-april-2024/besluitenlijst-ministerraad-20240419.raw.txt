 
   
 
  
 
MINISTERRAAD 
 
 Kenmerk     : 4395626 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 19 april 2024  
in de Trêveszaal van het ministerie van Algemene Zaken, 
aangevangen 's morgens om 11.10 uur  
_______________________ 
 
 
0. Vaststelling agenda 
Vastgesteld. 
 
1a. Notulen van de vergadering van 5 april 2024 (nr.3810615 en nr.3811961)  
Vastgesteld. 
 
1b. P-Notulen van de vergadering van 5 april 2024 (nr.3811817)  
Vastgesteld. 
 
2. Buitenlands beleid 
a. Conclusies van de coördinatiecommissie d.d. 16 april 2024, nr.15 
(Minister van Buitenlandse Zaken) 
De conclusies ten aanzien van de volgende onderwerpen zijn vastgesteld: 
 
1 BNC-fiche 
1.1 Fiche 1: Mededeling beheersing van klimaatrisico’s 
2 Raad Buitenlandse Zaken Luxemburg d.d. 22 april 2024  
2.1 Russische agressie tegen Oekraïne 
2.2 Midden-Oosten 
2.3 Soedan  
2.4 High-Level Forum on Regional Security and Cooperation  
3 Informele bijeenkomst ministers van Volksgezondheid,  
Brussel d.d. 23 en 24 april 2024 
3.1 Gedachtewisseling over initiatieven om geneesmiddelentekorten 
tegen te gaan 
3.2 Gedachtewisseling over zorgarbeidsmarktproblematiek en een 
integrale EU Health Workforce Strategy 
3.3 Lunchdebat: Gedachtewisseling over preventie van niet-
overdraagbare ziekten 
4  Mededeling van de Commissie over de Toekomst van Europa in 
het licht van uitbreiding (“pre-enlargement reforms and policy 
reviews)  
 
b. Buitenlands beleid en internationale missies 
Aan de orde geweest. 
 
 

 - 3 - MR 19 april 2024  
d. Internetconsultatie inzake conceptwetsvoorstel aanpassing fiscale 
bedrijfsopvolgingsfaciliteiten 2025 (Staatssecretaris van Financiën 
(Fiscaliteit en Belastingdienst))  
Dit conceptwetsvoorstel bevat de uitwerking van enkele maatregelen tot 
verbetering van de bedrijfsopvolgingsregeling in de schenk- en erfbelasting 
(BOR) en de doorschuifregeling aanmerkelijk belang (DSR ab). Deze 
maatregelen zijn aanvullend op de maatregelen die zijn opgenomen in de 
Wet aanpassing fiscale bedrijfsopvolgingsfaciliteiten 2024. Met de eerste 
maatregel wordt de toegang tot de BOR en DSR ab beperkt tot gewone 
aandelen met een minimaal belang van 5% van het geplaatste kapitaal. 
Met een tweede maatregel wordt onbedoeld gebruik van de BOR via 
zogenoemde rollatorinvesteringen en dubbel-BOR aangepakt. De derde 
maatregel ziet op versoepeling van de bezits- en voortzettingseis BOR om 
knelpunten in de praktijk aan te pakken. 
 
Aangenomen. De staatssecretaris van Financiën (F&B) zal het voorstel 
publiceren ter internetconsultatie. 
 
e. Internetconsultatie inzake wijziging van het 
Binnenvaartpolitiereglement in verband met het mogelijk maken 
van gemengd afmeren voor schepen die gevaarlijke stoffen 
vervoeren en Regeling gemengd afmeren (Minister van I&W)  
Met deze wijziging van het Binnenvaartpolitiereglement (BPR) wordt de 
mogelijkheid geschapen om af te wijken van de geldende 
veiligheidsafstanden bij het afmeren op ligplaatsen en wachtplaatsen of 
tijdens het schutten in sluizen. De afwijkingsmogelijkheid geldt niet 
onbeperkt, maar geldt slechts voor categorieën schepen die bij ministeriële 
regeling worden vastgesteld en op ligplaatsen die daartoe door de 
bevoegde autoriteit zijn aangewezen. De regeling is de nadere uitwerking 
van de voorschriften omtrent het gemengd afmeren. Ten eerste worden de 
schepen genoemd die in beginsel geschikt zijn voor gemengd afmeren. De 
schepen die onder de in deze regeling genoemde uitzondering vallen, 
kunnen dus op door de bevoegde autoriteiten aangewezen ligplaatsen en 
wachtplaatsen en tijdens het schutten afwijken van de veiligheidsafstanden. 
Ten tweede zijn de voorwaarden opgenomen waaraan een ligplaats moet 
voldoen om aangewezen te worden. Dat gaat om voorschriften met 
betrekking tot de omgeving van de ligplaats, zoals de nabijheid van 
woonbebouwing en de uitgangspunten bij de aanwijzingen zoals het zoveel 
mogelijk aanhouden van een aparte zone in overnachtingshavens. Ten 
derde wordt in deze regeling een reeks activiteiten genoemd die verboden 
zijn in, op of rondom schepen die gemengd zijn afgemeerd. 
 
Aangenomen. De minister van I&W zal het besluit publiceren ter 
internetconsultatie. 
 
f. Internetconsultatie inzake wijziging van de Wet milieubeheer in 
verband met de invoering van een jaarverplichting circulaire 
polymeren, circulaire polymeereenheden en een register circulaire 
polymeereenheden (nationale circulaire plastic norm) 
(Staatssecretaris van I&W)  
Bij de Voorjaarsbesluitvorming in april 2023 heeft het kabinet besloten per 
2027 een nationale norm voor circulair plastic in te voeren om bij te dragen 
aan duurzaam grondstoffengebruik en het nationale klimaatdoel. Het 
wetsvoorstel regelt een handelssysteem en twee hoofdverplichtingen: een 
meldplicht voor alle verwerkers van polymeren in Nederland; en een 
jaarverplichting voor het verwerken van een minimumaandeel (percentage) 
recyclaat en biogebaseerde polymeren in producten. De jaarverplichting 
betekent dat in Nederland vanaf 2027 jaarlijks een minimumaandeel aan 
 

 - 5 - MR 19 april 2024  
5. Nadere rapporten 
a. Nader rapport inzake wijziging van het Wetboek van Strafrecht en 
het Wetboek van Strafrecht BES en andere wetten in verband met 
de modernisering van de strafbaarstelling van mensenhandel en de 
introductie van de zelfstandige strafbaarstelling van ernstige 
benadeling en van voordeeltrekking (Wet modernisering en 
uitbreiding strafbaarstelling mensenhandel) (Staatssecretaris van 
J&V) 
Het belangrijkste doel van dit wetsvoorstel is om de strafbaarstelling van 
mensenhandel in (Caribisch) Nederland uit te breiden en te 
vereenvoudigen. Hierdoor kunnen daders eerder worden vervolgd, berecht 
en bestraft en kunnen slachtoffers beter worden beschermd. De uitbreiding 
van de strafbaarheid vindt vooral plaats ten aanzien van ernstige 
misstanden in de arbeidssfeer. Ook wordt voorgesteld om in meer gevallen 
het profiteren van mensenhandel strafbaar te maken. Het wetsvoorstel 
geeft uitvoering aan een opdracht uit het coalitieakkoord, waarin staat dat 
de strafbaarstelling wordt gemoderniseerd. De Afdeling advisering van de 
Raad van State bracht op 7 februari 2024 een advies uit (dictum B). Naar 
aanleiding van dit advies is de memorie van toelichting verduidelijkt. 
 
Aangenomen. De staatssecretaris van J&V zal het voorstel met nader 
rapport aan de Tweede Kamer doen sturen. 
 
b. Nader rapport inzake wijziging van het Besluit houders van dieren 
in verband met de verbetering van regelgeving voor lijsten van 
toegestane diersoorten (Minister van LNV)  
Dit besluit voorziet in een nieuw toetsingskader voor de beoordeling van 
diersoorten op hun geschiktheid om door een mens te kunnen worden 
gehouden. Op basis van deze criteria wordt door de minister van LNV een 
lijst van diersoorten vastgesteld die mogen worden gehouden. Ook voorziet 
dit besluit in een wijziging van de regels over zoogdieren waarmee mag 
worden opgetreden (circusdierenlijst). Er is van de afdeling advisering van 
de Raad van State een dictum B advies ontvangen. Naar aanleiding van dit 
advies is de nota van toelichting op de volgende punten aangevuld: 
- Een nadere toelichting hoe de criteria uit de AMvB zich verhouden tot 
en aansluiten bij het toetsingskader dat de wetenschappelijke 
commissie huis- en hobbydierenlijst gebruikt voor haar beoordelingen;  
- Een nadere toelichting waarom de vaststelling van de circusdierenlijst 
niet meer bij AMvB gebeurt, maar via een ministerieel 
aanwijzingsbesluit.  
 
Aangenomen. De minister van LNV zal het besluit met nader rapport doen 
vaststellen. 
 
c. Nader rapport inzake Wetsvoorstel ter implementatie van EU-
richtlijn toereikende minimumlonen (Minister van SZW)  
Met dit wetsvoorstel wordt de Europese richtlijn toereikende minimumlonen 
in de Europese Unie (2022/2041) geïmplementeerd. De richtlijn moet 
uiterlijk 15 november 2024 geïmplementeerd zijn in de Nederlandse 
wetgeving. Het advies van de afdeling Advisering van de Raad van State is 
positief (dictum B). Conform het advies van de Raad van State is de 
memorie van toelichting op onderdelen aangevuld. 
 
Aangenomen. De minister van SZW zal het voorstel met nader rapport aan 
de Tweede Kamer doen sturen. 
 
 

 - 7 - MR 19 april 2024  
Aangenomen. De staatssecretaris van VWS zal het voorstel met nader rapport 
aan de Tweede Kamer doen sturen. 
 
6. Kabinetsstandpunt inzake het initiatiefwetsvoorstel van het lid Dijk tot 
verandering in de Grondwet, strekkende tot opneming van bepalingen 
inzake het correctief referendum (Kamerstuk 36 468) (tweede lezing) 
(Minister van BZK)  
Het initiatiefwetsvoorstel van het lid Dijk strekt ertoe bepalingen op te nemen in 
de Grondwet die een referendum mogelijk maken over besluiten die door de 
Tweede en Eerste Kamer zijn aangenomen. 
 
Aangenomen. De minister van BZK zal de Tweede Kamer tijdens de behandeling 
van het wetsvoorstel informeren over het kabinetsstandpunt. 
 
7. Brief aan de Tweede Kamer inzake verzamelbrief demonstratierecht 
(Minister van BZK)  
Vanuit de Tweede Kamer is de afgelopen maanden meermaals aandacht 
gevraagd voor uiteenlopende demonstraties die in het land hebben 
plaatsgevonden. De acties hebben bij de Kamer zorgen opgeroepen over het 
handelingsperspectief en wettelijke kader met betrekking tot het 
demonstratierecht. Naar aanleiding hiervan stellen de ministers van BZK en JenV 
voor om te onderzoeken of er mogelijkheden zijn om dit handelingsperspectief te 
verstevigen en het wettelijke kader te bestendigen. Een vitaal demonstratierecht 
is essentieel bij het kanaliseren van maatschappelijke spanningen in een 
democratische rechtsstaat. Tegelijkertijd vormt het demonstratierecht geen 
vrijbrief voor het doelbewust, stelselmatig overtreden van regels en voor de 
aantasting van andere wezenlijke belangen. Het voorgestelde onderzoek richt 
zich op twee typen situaties: 
1.  ontwrichtende demonstraties: acties waarbij demonstranten de grenzen van 
het recht opzoeken of zelfs overschrijden, met als doel maximale publieke 
aandacht te generen en/of besluitvorming af te dwingen; 
2.  demonstraties waarbij andere grondrechten of de nationale veiligheid in het 
gedrang kunnen komen. 
Om het onafhankelijke karakter hiervan te verzekeren, wordt voorgesteld het 
onderzoek uit te zetten via het Wetenschappelijk Onderzoek- en Datacentrum 
(WODC). 
 
Aangenomen. De minister van BZK zal de brief aan de Tweede Kamer sturen. 
 
8. Brief aan de Tweede Kamer inzake opvolging advies Autoriteit 
Persoonsgegevens DPIA Facebook Pages (Staatssecretaris van BZK) 
Met de brief wordt de Tweede Kamer geïnformeerd over het antwoord van de 
Autoriteit Persoonsgegevens op de adviesaanvraag over het gebruik van 
Facebook Pages door het ministerie van BZK en over de vervolgstappen. 
 
Aangenomen. De staatssecretaris van BZK zal de brief aan de Tweede Kamer 
sturen. 
 
9. Wijzigingsbesluit maximum aandeel televisiereclame en verhoging 
maximum verenigingsreserve voor de landelijke publieke mediadienst 
(Staatssecretaris van OCW)  
Het aandeel reclame- en telewinkelboodschappen in het programma-aanbod van 
de landelijke publieke mediadienst zou stapsgewijs worden afgebouwd van 10% 
in 2021 naar 5% in 2026. Vanwege de afname van de Rijksmediabijdrage is de 
verlaging van het percentage stopgezet op 8%. De ruimte voor commerciële 
zendtijd van de Ster op de lineaire kanalen wordt vanaf 2024 niet verder 
verlaagd en blijft structureel op maximaal 8% staan. Op deze wijze wordt aan de 
 

 - 9 - MR 19 april 2024  
36 strafzaken van jeugdige zelfmelders die ruim 3 tot 5 jaar geleden zijn 
veroordeeld, maar nog niet zijn opgeroepen om hun straf uit te zitten vanwege 
eerdere capaciteitsproblemen bij de justitiële jeugdinrichtingen. In deze brief 
wordt uiteengezet op welke wijze deze wachtlijst wordt opgelost. 
 
Aangenomen. De minister voor Rechtsbescherming zal een brief aan de Tweede 
Kamer sturen.  
 
13. Conclusies onderraden en ministeriële commissies 
a. NVR d.d. 14 april 2024 
Vastgesteld. 
 
b. NVR-MO d.d. 16 april 2024 
Vastgesteld. 
 
c. REA d.d. 16 april 2024 
Vastgesteld. 
 
d. MCG d.d. 16 april 2024 
Vastgesteld. 
 
1.  Hoofdlijnennotitie uitwerking generatielange inzet en Staat 
van Groningen (Staatssecretaris van EZK) 
Voor het uitvoeren van een aantal van de kabinetsmaatregelen 
genomen in Nij Begun is een wetswijziging nodig van de Tijdelijke wet 
Groningen en de Mijnbouwwet. De Ministeriële Commissie Groningen 
bespreekt een notitie waarin de generatielange inzet en de Staat van 
Groningen op hoofdlijnen is uitgewerkt, met het voorstel om deze 
notitie af te stemmen met de betrokken stakeholders in Groningen en 
Noord-Drenthe, in aanloop naar de internetconsultatie over het 
wetsvoorstel.  
 
Aangenomen. 
 
2.  Kennismaking kwartiermakers van de Sociale Agenda en de 
Economische Agenda Groningen en Noord-Drenthe 
(Staatssecretaris van EZK) 
De Commissie maakt kennis met de kwartiermaker voor de Sociale 
Agenda en de kwartiermaker voor de Economische Agenda voor de 
regio Groningen en Noord-Drenthe. Henk Nijboer is op 6 december 
2023 aangesteld als kwartiermaker van de Sociale Agenda, Jakob 
Klompien is op 1 april 2024 aangesteld als kwartiermaker van de 
Economische Agenda. Zij werken dit kalenderjaar respectievelijk de 
Sociale Agenda en de Economische Agenda uit. De kwartiermakers 
zijn aangesteld om samen met een brede maatschappelijke coalitie, 
bestaande uit inwoners, maatschappelijke organisaties, en bedrijven 
die met en voor hen werken, en overheden, de sociale en 
economische agenda te ontwikkelen. De grote kans zit in de 
mogelijkheid om een lange termijn investering te doen, en het welzijn 
en de toekomst voor mensen in Groningen en Noord-Drenthe 
structureel te verbeteren. Komend kalenderjaar staat in het teken van 
het vormgeven van de agenda's, met duidelijke focus en indicatoren 
 

 - 11 - MR 19 april 2024  
 
 
 

