 
   
 
  
 
MINISTERRAAD VAN HET KONINKRIJK 
 
 Kenmerk         :  4396857 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 26 april 2024  
in de Trêveszaal van het ministerie van Algemene Zaken, 
aangevangen 's morgens om 10.30 uur 
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 28 maart 2024 (nr.3810069) 
Aangehouden tot een volgende vergadering.  
 
2. Nadere rapporten 
a. Nader rapport inzake het Verdrag inzake luchtvervoer tussen het 
Koninkrijk der Nederlanden, ten behoeve van Curaçao, en de 
Republiek Trinidad en Tobago; Port of Spain, 24 november 2023 
(Trb. 2023, 140) (Minister van BZ)  
Doel van het verdrag is de luchtvaartverbindingen tussen Curaçao en 
Trinidad en Tobago te regelen. Het sluiten van een nieuw verdrag wordt 
door beide partijen noodzakelijk geacht om handel, toerisme en 
investeringen te bevorderen en tegemoet te komen aan de ontwikkelingen 
in de luchtvaart. Het verdrag legt de voorwaarden vast waaronder 
luchtvaartmaatschappijen van beide landen luchtvervoersdiensten kunnen 
instellen en exploiteren van, naar en via hun onderscheiden grondgebieden. 
Tevens zijn in het verdrag de standaardbepalingen ten aanzien van 
veiligheid en beveiliging van de luchtvaart opgenomen teneinde te voldoen 
aan de internationale verplichtingen ter zake. Het verdrag vervangt bij 
inwerkingtreding, in de relatie tussen Curaçao en Trinidad en Tobago, het 
op 24 september 1997 te Port of Spain tot stand gekomen Verdrag tussen 
de Regering van het Koninkrijk der Nederlanden en de Regering van de 
Republiek Trinidad en Tobago inzake luchtdiensten tussen en via de 
Nederlandse Antillen en Trinidad en Tobago (Trb. 1997, 289). 
 
Aangenomen. De minister van BZ zal het nader rapport en het verdrag met 
toelichtende nota met het oog op de stilzwijgende goedkeuring aan de 
Staten-Generaal en aan de Staten van Curaçao sturen. 
 
3. Benoemingen 
a. Voordracht diplomatieke benoeming (Minister van BZ) 
De raad stemt in met de onderstaande voorgenomen 
ambassadeursbenoeming:  
 

 - 3 - RMR 26 april 2024  
De raad heeft kennisgenomen van de brief. De staatssecretaris van BZK zal de 
brief aan de Staten-Generaal van Nederland en aan de Staten en ministers van 
Financiën van Curaçao en Sint Maarten sturen. 
 
7. Brief aan de Tweede Kamer inzake Jaarverslag 2023 Kustwacht Caribisch 
gebied (Minister van Defensie) 
Jaarlijks stelt de Kustwacht voor het Koninkrijk der Nederlanden in het Caribisch 
Gebied een Jaarplan op waarin de doelstellingen en plannen voor het komende 
jaar beschreven staan. Op basis van dit plan zet de directeur Kustwacht zijn 
eenheden en personeel in. Conform de Rijkswet Kustwacht legt de minister van 
Defensie door middel van een Jaarverslag verantwoording af over het 
functioneren van de Kustwacht. Ook rapporteert de minister hiermee over de 
behaalde resultaten in het voorgaande jaar. 
 
Aangenomen. De minister van Defensie zal de brief aan de Tweede Kamer 
sturen. 
 
8. Wijziging van de Schepenwet in verband met de noodzaak tot 
modernisering van regels, het opleggen van verplichtingen aan de 
scheepseigenaar en het invoegen van een mogelijkheid tot 
ongevallenonderzoek (Minister van I&W) 
Met de voorgestelde wijziging wordt de Schepenwet op diverse plaatsen 
aangepast zodat deze weer aansluit bij de hedendaagse praktijk. Verouderde 
bepalingen worden gemoderniseerd. Bovendien wordt een aantal bepalingen 
toegevoegd of verduidelijkt. De belangrijkste hiervan zijn: 
- het versterken van de positie van kapiteins t.o.v. de eigenaar van het schip; 
- het creëren van een grondslag voor de Scheepvaartinspectie (inspecties van 
de landen binnen het Koninkrijk) om zelfstandig onderzoek te kunnen doen 
naar ongevallen met zeeschepen die onder de vlag van het Koninkrijk varen; 
- het creëren van een grondslag voor de Scheepvaartinspectie om een 
bestuursrechtelijke boete op te leggen aan de eigenaar van een schip;  
- vereenvoudigen van de procedure voor het aanwijzen van erkende 
organisaties;  
- voorzien in grondslagen om verplichtingen die voortvloeien uit internationale 
of (voor Europees Nederland) Europese regelgeving volledig en tijdig om te 
zetten;  
- het vervangen van boetebedragen door boetecategorieën, zoals gebruikelijk 
is in verschillende regelgeving;  
- het strafbaar stellen van Engelstalige normen, zoals sinds 2013 al in andere 
maritieme regelgeving is geregeld. 
 
Aangenomen. De minister van I&W zal het besluit om advies aanhangig doen 
maken bij de Afdeling advisering van de Raad van State. 
 
XX. Besluitenlijst 
 
 
 
 

