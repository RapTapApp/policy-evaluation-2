 
   
 
  
 
MI NI STERRAA D 
 
 Kenmerk         :  4394470 
 
 
 
 
   
 
 
 
BESLU ITEN LIJST 
 
 
Besluitenlijst van de vergadering gehouden op 12 april 2024  
in de Trêveszaal van het ministerie van Algemene Zaken, 
aangevangen 's morgens om 10.40 uur  
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 28 maart 2024 (nr.3810074)  
Vastgesteld. 
 
2. Buitenlands beleid 
a. Versterkte Partnerschaps- en Samenwerkingsovereenkomst tussen 
de Europese Unie en haar lidstaten, enerzijds, en de Republiek 
Kirgizië, anderzijds (Minister van BZ) 
In de Versterkte Partnerschaps- en Samenwerkingsovereenkomst tussen de 
Europese Unie en haar lidstaten, enerzijds, en de Kirgizische Republiek, 
anderzijds, verklaren partijen op een dieper niveau samen te werken, te 
weten op het gebied van politieke dialoog, justitie, vrijheid en veiligheid en 
de vergemakkelijking van handel en daarmee verband houdende 
aangelegenheden. Dit sluit aan op het toegenomen belang van de relatie 
tussen de Europese Unie en Centraal-Azië. Het verdrag vervangt de op 9 
februari 1995 te Brussel tot stand gekomen Partnerschaps- en 
Samenwerkingsovereenkomst tussen de Europese Gemeenschappen en hun 
Lidstaten, enerzijds, en de Republiek Kirgizstan, anderzijds (Trb. 1995, 
145). Dit nieuwe verdrag geeft de Europese Unie extra handvatten om nog 
concreter samen te werken en het gesprek te voeren met Kirgizië, 
waaronder ook op voor Nederland belangrijke onderwerpen als het 
versterken van het maatschappelijk middenveld, het voorkomen van 
sanctieomzeiling en het verkleinen van strategische afhankelijkheden. Het 
verdrag omvat tevens een verwijzing naar de Europese verordening 
rondom terugkeerbeleid van illegaal verblijvende onderdanen. 
 
Aangenomen. De minister van BZ zal het verdrag sluiten. 
 
b. Toetsingkader General Callable Capital Increase African 
Development Bank (AfDB) (Minister voor BHOS) 
Om afwaardering van de AAA-kredietstatus van de Afrikaanse 
Ontwikkelingsbank (AfDB) te voorkomen is aan alle aandeelhouders 
gevraagd om conform hun aandeel het garantiekapitaal te verhogen. De 
AAA-kredietstatus stelt de AfDB in staat om goedkoop financiering aan te 
trekken op de kapitaalmarkt en zodoende aantrekkelijk geprijsde leningen 
aan de Afrikaanse lidstaten te verstrekken voor hun economische 
ontwikkeling. Een afwaardering zou leiden tot verminderde leencapaciteit 
 

 - 3 - MR 12 april 2024  
Dit wetsvoorstel is onderdeel van de aangekondigde modernisering van het 
staatsnoodrecht. Deze wijziging van de Coördinatiewet 
uitzonderingstoestanden is aangekondigd in Kamerbrieven van 6 december 
2022 en 10 oktober 2023. De drie wijzigingen zijn beperkt en procedureel. 
Dit wetsvoorstel regelt allereerst dat de beperkte noodtoestand vervalt. Dit 
heeft geen grote gevolgen, omdat vrijwel alle noodwetgeving die in een 
beperkte noodtoestand in werking kan worden gesteld, ook al separaat en 
dus buiten een beperkte noodtoestand kan worden toegepast. Voorts 
voorziet dit wetsvoorstel erin dat voor het afkondigen van de noodtoestand 
en het in werking stellen van noodwetgeving voortaan kan worden volstaan 
met één koninklijk besluit. Tot slot wordt het mogelijk om de noodtoestand 
te beperken tot het Europese deel van Nederland of tot één van de 
openbare lichamen Bonaire, Sint Eustatius en Saba. Dit wetsvoorstel brengt 
geen inhoudelijke wijzigingen aan in (sectorale) noodbevoegdheden. Ook 
deze sectorale noodwetgeving zal worden gemoderniseerd, maar dat 
gebeurt bij afzonderlijke voorstellen van wet door de verantwoordelijke 
departementen. 
 
Aangenomen. De minister van J&V zal het voorstel publiceren ter 
internetconsultatie. 
 
b. Internetconsultatie inzake wijziging Besluit langdurige zorg 
(Minister van VWS) 
Deze wijziging van het Besluit langdurige zorg (Blz) ziet op drie zaken die 
met elkaar samenhangen: 
- het creëren van een grondslag om ook logeren met het eigen pgb-team 
mogelijk te maken; 
- het creëren van een delegatiegrondslag in het Blz om nadere uitwerking 
in de Regeling langdurige zorg (Rlz) mogelijk te maken; 
- het verwijderen van vervallen bepalingen die door de inwerkingtreding 
van de Verzamelwet Wlz sinds januari 2024 niet meer van toepassing 
zijn. 
 
Aangenomen. De minister van VWS zal het besluit publiceren ter 
internetconsultatie. 
 
5. Nadere rapporten naar aanleiding met blanco advies 
a. Nader rapport inzake het Verdrag inzake het promotioneel kader 
voor de veiligheid en gezondheid op het werk; Genève, 15 juni 2006 
(Trb. 2011, 229 en Trb. 2022, 84) (Minister van BZ) 
Het Verdrag inzake het promotioneel kader voor de veiligheid en 
gezondheid op het werk ziet op het consulteren van de sociale partners bij 
de formulering van een nationaal arbobeleid en bij het inrichten van het 
nationale arbosysteem, het arboprogramma en het vormgeven van de 
arbocultuur. Het Verdrag betreft een fundamenteel verdrag van de 
Internationale Arbeidsorganisatie (IAO) en is een uitwerking van het 
fundamentele beginsel van het recht op gezonde en veilige 
werkomstandigheden. Het Verdrag zal gelden voor Europees en Caribisch 
Nederland. De bestaande wetgeving van Europees en Caribisch Nederland 
voldoet reeds aan de verplichtingen van het Verdrag. Verdere wetgeving ter 
implementatie van het Verdrag is niet noodzakelijk. De regeringen van 
Aruba, Curaçao en Sint Maarten hebben te kennen gegeven vooralsnog 
geen medegelding te wensen.  
 
Aangenomen. De minister van BZ zal het nader rapport en het Verdrag met 
de geactualiseerde toelichtende nota aan de Staten-Generaal doen sturen 
met het oog op stilzwijgende goedkeuring. 
 
 

 - 5 - MR 12 april 2024  
(Commissie-Fokkens). De Commissie constateert dat de huidige 
(grond)wettelijke regeling ernstig tekortschiet. Hoofdbezwaar is dat het uit 1848 
stammende artikel 119 Grondwet de beslissing over vervolging van een Kamerlid 
of bewindspersoon wegens een ambtsdelict belegt bij politieke organen (regering 
of Tweede Kamer). Een ander bezwaar is dat het fundamentele recht op hoger 
beroep ontbreekt. Voorgesteld wordt om de vervolgingsbeslissing te beleggen bij 
de (onafhankelijke) procureur-generaal bij de Hoge Raad (PGHR) en voor de 
berechting de gewone regels van het strafprocesrecht te laten gelden, dus 
berechting door de rechtbank, met mogelijkheid van hoger beroep en cassatie. 
Het kabinet onderschrijft de voorstellen van de commissie. De rol van de PGHR 
wordt in het nieuwe artikel 119 Grondwet vastgelegd. Vooruitlopend hierop komt 
er in het Wetboek van Strafvordering een gemoderniseerde regeling over de 
opsporing en vervolging van ambtsdelicten van Kamerleden en bewindspersonen. 
Daarin krijg de PGHR de leiding over de opsporing en vervalt de uit 1855 
stammende regeling waarin een commissie van de Tweede Kamer 
opsporingsonderzoek moet doen. Verder worden enkele verouderde artikelen uit 
het Wetboek van Strafrecht geschrapt die in zeer algemene bewoordingen 
opzettelijk handelen van bewindspersonen in strijd met de (Grond)wet strafbaar 
stellen. Deze artikelen zijn onvoldoende concreet en voorts overbodig vanwege 
de politieke verantwoordelijkheid van bewindspersonen. 
 
Aangenomen. De minister van J&V zal de brief aan de Staten-Generaal sturen. 
 
9. Goedkeuring onderhandelingsresultaat cao Rijk 2024 – 2025 
(Staatssecretaris van BZK) 
De werkgever Rijk en de vakbonden hebben op 29 maart 2024 een 
onderhandelingsresultaat bereikt voor een nieuwe CAO Rijk.  
 
Aangenomen. De staatssecretaris van BZK zal het akkoord ondertekenen.  
 
10. Brief aan de Eerste Kamer en Tweede Kamer inzake aangepast 
toetsingskader risicoregelingen Staatsgarantie aan De Nederlandsche 
Bank inzake IMF (Minister van Financiën) 
De Staat verleent aan De Nederlandsche Bank een Staatsgarantie voor de 
Nederlandse deelname in het IMF. Op 15 december 2023 is in IMF-verband een 
akkoord gesloten over de 16e quotaherziening. Door dit akkoord zal de 
Nederlandse deelname in drie financiële voorzieningen van het IMF per saldo 
afnemen met ruim €2 mld. Dit betekent dat de omvang van de Staatsgarantie 
evenredig afneemt. In voorliggend aangepast toetsingskader wordt deze 
wijziging aan de Staten-Generaal voorgelegd. De budgettaire verwerking van 
deze aanpassing zal plaatsvinden in de 1e suppletoire begroting 2024 van 
Financiën. 
 
Aangenomen. De minister van Financiën zal de brief aan de Staten-Generaal 
sturen. 
 
11. Uitvoeringsbesluit wijziging verordening centrale 
effectenbewaarinstellingen (Minister van Financiën) 
Centrale effectenbewaarinstellingen (CSD's) zijn ondernemingen in de financiële 
markten die verantwoordelijk zijn voor de afwikkeling van transacties met 
effecten. Hiermee vormen CSD's het sluitstuk van de effectenhandel en zijn zij 
van groot belang voor de (infrastructuur van de) financiële markten. De EU-
verordening met regels voor CSD's is recent gewijzigd. De wijzigingen gaan 
onder meer over meer gezamenlijk toezicht op CSD's die van belang zijn voor 
meer dan twee lidstaten, het verminderen van administratieve kosten voor CSD's 
en de toezichthouders, en maatregelen om mislukte afwikkelingsprocedures te 
voorkomen. Dit uitvoeringsbesluit regelt dat de nieuwe artikelen worden 
 

 - 7 - MR 12 april 2024  
worden omgezet in een reguliere kapitaalbijdrage. De aankoop geldt als 
financiële transactie en belast derhalve het Nederlandse EMU-saldo niet. 
 
Aangenomen. De minister van Financiën zal het toetsingskader aan de Staten-
Generaal sturen. 
 
13. Herstel van wetstechnische gebreken en leemten alsmede aanbrenging 
van andere wijzigingen van ondergeschikte aard in wetsbepalingen op 
het terrein van het Ministerie van Economische Zaken en Klimaat 
(Verzamelwet EZK 20..) (Minister van EZK) 
In deze Verzamelwet EZK worden technische verbeteringen en andere 
wijzigingen van ondergeschikte aard doorgevoerd in diverse wetten op het 
terrein van de minister van EZK. Het grootste deel van de wijzigingen bestaat uit 
het verbeteren van verschrijvingen, onjuiste verwijzingen en andere technische 
gebreken en leemten, zoals verduidelijkingen en een betere aansluiting van de 
Nederlandse wetgeving op Europese regelgeving dan wel op de reeds bestaande 
of wenselijke praktijk. Ook biedt het wetsvoorstel, in lijn met de Algemene 
verordening gegevensbescherming, een grondslag en begrenzing voor het 
bijhouden en gebruiken van een register betreffende misbruik van subsidies, dat 
tot dusverre plaatsvond op grond van de Aanwijzingen voor subsidieverstrekking. 
 
Aangenomen. De minister van EZK zal het voorstel om advies aanhangig doen 
maken bij de Afdeling advisering van de Raad van State.  
 
14. Brief aan de Tweede Kamer inzake kabinetsreactie op WRR-rapport 
‘Goede Zaken. Naar een grotere maatschappelijke bijdrage van 
ondernemingen’ (Minister van EZK) 
In deze brief reageert het kabinet op het rapport 'Goede Zaken. Naar een grotere 
maatschappelijke bijdrage van ondernemingen' van de Wetenschappelijke Raad 
voor het Regeringsbeleid (WRR) dat op 14 september 2023 verscheen. De WRR 
stelt dat bedrijven hard nodig zijn om diverse maatschappelijke opgaven te 
behalen, maar dat er op dit moment kansen worden gemist om bedrijven meer 
te laten bijdragen aan deze opgaven. Het rapport bevat drie hoofdaanbevelingen 
voor het beleid ten aanzien van bedrijven: 
- laat goede zaken lonen: zet in op ambitieuze combinaties van beprijzing en 
 normeren en versterk regie over regulering en toezicht; 
- wees terughoudend met financiële steun: heroverweeg subsidies en fiscale 
regelingen en bied steun alleen als een tijdelijk zetje nodig is voor het 
ontwikkelen van maatschappelijke oplossingen; 
- ontketen investeringen voor transities: maak inkoop- en aanbestedingsbeleid 
 meer opgavegericht en creëer een publiek-private investeringsbank. 
De kabinetsreactie bevat op alle onderdelen een aantal algemene overwegingen 
bij deze adviezen, geeft een appreciatie hierop en benoemt rapporten waar een 
nieuw kabinet desgewenst uit kan putten voor nieuw of aanvullend beleid. 
 
Aangenomen. De minister van EZK zal de brief aan de Tweede Kamer sturen.  
 
15. Conclusies onderraden en ministeriële commissies 
a. Vierhoek d.d. 5 april 2024 
Vastgesteld. 
 
b. RFL d.d. 9 april 2024 
Vastgesteld. 
 
 

 - 9 - MR 12 april 2024  
  Aangenomen. 
 
16. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
 
a. Motie Vedder c.s. over het hanteren van bufferstroken van maximaal 
100 meter (36410 XIV, 57)  
b. Motie van het lid Keijzer c.s. over uitstel vragen voor de stemming 
over de IHR en het pandemieakkoord tijdens de 
Wereldgezondheidsvergadering (25295, 2175)  
c. Amendement van het lid Vondeling bij het wetsvoorstel tot wijziging 
van de Wet op de rechterlijke organisatie, de Wet rechtspositie 
rechterlijke ambtenaren, de Wet op de Raad van State en enige 
andere wetten in verband met enkele wijzigingen in het belang van 
integere, onafhankelijke en onpartijdige rechtspraak, alsmede de 
regeling van enige andere onderwerpen (36 243, nr. 9)  
d. Procedureel verzoek griffie Tweede Kamer commissie LNV 
17. Behandeling van de bij de voorzitter aangemelde onderwerpen die niet 
in de agenda zijn opgenomen 
a.  Communicatiekalender 
e
b. Stand van zaken Binnenhof renovatie i.r.t. 11 
voortgangsrapportage (Minister van BZK) 
c. Kabinetsreactie op het eindadvies van de Staatscommissie 
Demografische Ontwikkelingen 2050 (Minister van SZW) 
Aangehouden tot een volgende vergadering. 
 
e.   Terugblik overleg Centraal Joods Overleg d.d. 10 april 2024 
f.      Het niet verder in procedure brengen van het concept-besluit 
toezicht gelijke kansen bij werving en selectie (35 673, nr. 27) 
g.   Staat van het Onderwijs 
h.   Afscheid minister Van Leeuwen 
i.  Niet openbaar 
j.  Benoeming DG Toeslagen 
drs. C.H.L.M. van de Louw 
 
XX. Besluitenlijst 
 
 
 
 

