 
   
 
  
 
MINISTERRAAD VAN HET KONINKRIJK 
 
 Kenmerk         :  4392468 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 28 maart 2024  
in de Trêveszaal van het ministerie van Algemene Zaken, 
aangevangen 's morgens om 12.00 uur 
_______________________ 
 
 
0. Vaststelling agenda 
Vastgesteld. 
 
1. Notulen van de vergadering van 16 februari 2024 (nr.3798979) 
Vastgesteld. 
  
2. Nadere rapporten naar aanleiding van blanco advies 
a. Nader rapport inzake het op 20 november 2023 te San Marino tot 
stand gekomen Verdrag tussen het Koninkrijk der Nederlanden 
(t.b.v. Curaçao) en de Republiek San Marino tot het vermijden van 
dubbele belasting met betrekking tot belastingen naar het inkomen 
en naar het vermogen en het voorkomen van het ontduiken en 
ontwijken van belasting (Trb. 2023, 133) (Minister van BZ) 
Het Verdrag geeft regels om dubbele belasting te voorkomen zonder daarbij 
mogelijkheden te scheppen tot niet-heffing of verminderde heffing van 
belasting door middel van het ontgaan of ontwijken van belasting. Het 
Verdrag regelt ook de onderlinge uitwisseling van fiscale gegevens. Bij de 
onderhandelingen is in hoofdlijnen het OESO-modelverdrag als 
uitgangspunt genomen. De structuur, inhoud en bewoordingen van het 
Verdrag stemmen in het algemeen overeen met andere belastingverdragen 
die Curaçao in onderhandeling heeft, waarbij Curaçao rekening heeft 
gehouden met de specifieke wensen van San Marino. De budgettaire 
gevolgen van het Verdrag zullen naar verwachting per saldo neutraal of ten 
hoogste gering zijn. Het Verdrag zal gelden voor Curaçao. In het Verdrag is 
expliciet de mogelijkheid opgenomen om het uit te breiden tot Nederland, 
Caribisch Nederland, Aruba en/of Sint Maarten. In dat geval zal een 
uitbreidingsverdrag separaat aan de (Rijks)ministerraad worden 
voorgelegd. Zoals aangegeven in het nader rapport, is van de gelegenheid 
gebruikgemaakt om in de memorie van toelichting enkele verduidelijkingen 
aan te brengen. 
 
Aangenomen. De minister van BZ zal het nader rapport en het Verdrag met 
de toelichtende nota aan de Staten-Generaal en de Staten van Curaçao 
doen sturen het oog op stilzwijgende goedkeuring. 
 
b. Nader rapport inzake het voorstel van rijkswet tot goedkeuring van 
de wijzigingen van de op 23 mei 2005 te Genève tot stand gekomen 
Internationale Gezondheidsregeling (2005); Genève, 28 mei 2022 
(Trb. 2022, 135) (Minister van BZ) 
 

 - 3 - RMR 28 maart 2024  
niveau nog niet besloten is hierover te onderhandelen met dat derde land. Dit 
type verdragen wordt gesloten door de Benelux-staten gezamenlijk en wordt 
door deze staten gekoppeld aan een verdrag inzake de terug- en overname van 
personen die onrechtmatig op het grondgebied van de verdragspartijen 
verblijven.  
 
Aangenomen. De minister van BZ zal het verdrag sluiten en met het oog op 
stilzwijgende goedkeuring om advies aanhangig doen maken bij de Afdeling 
advisering van de Raad van State van het Koninkrijk. 
 
5. Brief aan de Eerste Kamer en Tweede Kamer inzake rapportage over 
stand van zaken parlementaire goedkeuring van verdragen (Minister van 
BZ) 
De rapportage beoogt aan het parlement jaarlijks een overzicht te verstrekken 
van de stand van zaken met betrekking tot de voorbereiding van de 
parlementaire goedkeuring van - reeds tot stand gekomen - verdragen. De 
rapportage geeft een prognose ten aanzien van het te verwachten tijdstip van 
indiening ter goedkeuring. Het doel van de rapportage is om aan 
bewindspersonen een parlementair inzicht te geven in de stand van zaken en hen 
te laten beoordelen of bijsturing wenselijk is. Lijst I dient ertoe dat ministeries 
zich rekenschap geven van de verdagen op hun terrein waarvoor op korte 
termijn een toelichting dient te worden opgesteld. Peildatum van de rapportage 
is 1 januari 2024. 
 
Aangenomen. De minister van BZ zal de brief aan de Staten-Generaal sturen en 
de brief ter kennisgeving aan de Staten van Aruba, Curaçao en Sint Maarten 
aanbieden.  
 
6. Vierde Aanvullend Protocol bij het Algemeen Reglement van de 
Wereldpostunie, Eerste Aanvullend Protocol bij het Algemeen 
Postverdrag en Eerste Aanvullend Protocol bij het Verdrag inzake 
postale financiële diensten; Riyad, 5 oktober 2023 (Trb. 2024, 12) 
(Minister van BZ) 
Tijdens het 4e Buitengewone Congres van de Wereldpostunie (UPU) te Riyad zijn 
drie Protocollen aangenomen tot wijziging van:  
a)  het Algemeen Reglement van de Wereldpostunie (Algemeen Postreglement); 
b)  het Algemeen Postverdrag en;  
c)  het Verdrag inzake postale financiële diensten. 
De wijzigingen hebben een overwegend technisch karakter en zijn als volgt:  
a)  via de wijziging van het Algemeen Postreglement wordt de positie van het 
zogeheten Consultatieve Comité versterkt; 
b)  de wijziging van het Algemeen Postverdrag betreft operationele postale 
aangelegenheden en bevat enkele verplichtingen voor het aanbieden van 
traceringsmogelijkheden van bepaalde poststukken;  
c)  de wijziging van het Verdrag inzake postale financiële diensten scherpt 
verplichtingen voor aangewezen postdiensten aan in het tegengaan van 
witwassen, terrorismefinanciering, financiële misdrijven, en het systeem dat 
wordt gebruikt voor de afwikkeling van elektronische betalingen tussen de 
aangewezen postbedrijven.  
 
Aangenomen. De minister van BZ zal de Protocollen met het oog op stilzwijgende 
goedkeuring om advies aanhangig doen maken bij de Afdeling advisering van de 
Raad van State van het Koninkrijk. De raad stelt vast dat het Eerste Aanvullend 
Protocol bij het Verdrag inzake postale financiële diensten niet zal gelden voor 
Aruba en Sint Maarten en deze landen evenmin anderszins raakt in de zin van 
artikel 2, derde lid, van de Rijkswet goedkeuring en bekendmaking verdragen.  
 
 

