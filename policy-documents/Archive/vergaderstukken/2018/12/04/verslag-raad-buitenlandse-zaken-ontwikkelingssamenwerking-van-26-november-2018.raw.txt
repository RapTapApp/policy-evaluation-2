VERSLAG RAAD BUITENLANDSE ZAKEN ONTWIKKELINGSSAMENWERKING VAN 26 
NOVEMBER 2018 
 
Afrikaans-Europees partnerschap voor duurzame investeringen en banen 
De Raad sprak over het door de Commissie voorgestelde Afrikaans-Europese partnerschap voor 
duurzame investeringen en banen. Hoge Vertegenwoordiger Mogherini stelde dat er sprake is van 
een paradigmawijziging van een inzet op vrede en veiligheid en ontwikkelingssamenwerking naar 
een breed partnerschap met Afrikaanse landen en instituties, waarbij meer aandacht is voor 
economische ontwikkeling. Met de Commissiemededeling van 12 september 2018 (COM(2018) 
1
643) heeft de Europese Commissie uitwerking willen geven aan de economische pilaar van de EU 
Afrika samenwerking. Een appreciatie van de Mededeling ging uw Kamer door middel van een 
BNC-fiche toe op 25 oktober jl. (Kamerstuk 22 112 nr. 2712). 
Eurocommissaris Mimica benadrukte het belang van een krachtige en zichtbare economische inzet 
van de EU in Afrika, mede met het oog op een geopolitiek krachtenveld, waarin China, Turkije en 
Golfstaten hun invloed in Afrika proberen te vergroten. Om dit waar te kunnen maken is een 
gecoördineerde inzet tussen de Europese instituties en lidstaten nodig. In dit kader vroeg de 
Commissie onder meer om betrokkenheid van lidstaten bij de totstandkoming van Jobs and 
Growth Compacts in Afrikaanse landen. Deze compacts zijn bedoeld om in kaart te brengen waar 
de grootste kansen liggen voor economische groei en het creëren van banen, bijvoorbeeld door de 
meest veelbelovende waardenketens in kaart te brengen en de mogelijkheden voor verbetering 
van het investeringsklimaat. Onder het eerdere Duitse voorzitterschap van de G20 is een 
soortgelijk proces reeds in gang gezet in een aantal Afrikaanse landen. Het ligt in de rede dat de 
EU hierop voortbouwt. De Commissie stelde tevens voor om regelmatig ministeriele vergaderingen 
te organiseren tussen EU en Afrikaanse vakministers om de inzet in specifieke sectoren te 
bespreken, zoals in de landbouwsector. Ook is de Commissie van plan om een aantal Task Forces 
op te richten met deelname van Afrikaanse en Europese experts. Deze taakgroepen zouden met 
beleidsideeën moeten komen op het gebied van respectievelijk digitalisering, transport, landbouw 
en energie, vergelijkbaar met de Task Force Rural Africa die al enige tijd actief is. Het is tevens 
van belang, zo onderstreepte commissaris Mimica, om voldoende te investeren in (vak- en 
technisch) onderwijs om te zorgen voor voldoende geschoolde arbeidskrachten in Afrika en om te 
zorgen dat vraag en aanbod op de arbeidsmarkt zo goed mogelijk op elkaar aansluiten. Tenslotte 
wil de Commissie zich ervoor inzetten om de handelsbetrekkingen met Afrika te versterken en 
meer investeringen te genereren door risico’s voor investeerders te verkleinen via de inzet van het 
Europese Fonds voor Duurzame Ontwikkeling (EFSD) en vergelijkbare instrumenten.  
Het voorstel van de Commissie om een sterker economisch en gelijkwaardig partnerschap met 
Afrikaanse landen en instituties aan te gaan werd unaniem verwelkomd. Nederland gaf aan dat 
betrokkenheid van de private sector en innovatieve financiering onontbeerlijk is om de SDG’s te 
bereiken. Net als veel andere lidstaten gaf Nederland aan dat het graag bereid is om ervaringen en 
expertise in te brengen. Een aantal lidstaten wees op het belang van een goede afstemming met 
andere initiatieven, zoals de lopende Post-Cotonou onderhandelingen met de landen in Afrika, het 
Caraïbisch gebied en de Stille Oceaan en de opvolging van de AU-EU top in Abidjan in november 
2017. Ook werd het belang van ownership aan Afrikaanse zijde benadrukt; Afrikaanse landen 
moeten aan boord gebracht worden bij de uitwerking van dit initiatief.  
Nederland riep op om maatwerk toe te passen in de uitwerking van het partnerschap: in lage 
inkomenslanden of landen die te maken hebben met conflict en fragiliteit is immers een andere 
inzet nodig dan in middeninkomenslanden die stabiel zijn. De economische samenwerking kan 
volgens Nederland niet los gezien worden van de politieke dialoog van de EU met partnerlanden. 
Nederland sprak daarbij zorg uit over de afnemende ruimte voor het maatschappelijk middenveld 
in veel Afrikaanse landen, en noemde met steun van andere Lidstaten specifiek het voorbeeld van 
Tanzania, waar ook de rechten van LGBTI-personen in het geding zijn. De EU dient hier blijvende 
aandacht aan te geven, via een politieke dialoog en steun aan het maatschappelijk middenveld. 
Ook andere lidstaten vroegen aandacht voor de bredere inzet in Afrikaanse landen, zoals op het 
gebied van mensenrechten en vrede en veiligheid.  
                                                
1
 https://eur-lex.europa.eu/legal-content/EN/TXT/?qid=1537433689163&uri=CELEX%3A52018DC0643 

van een conflict. Een aantal lidstaten gaf aan dat seksueel en gendergerelateerd geweld op het 
hoogste politieke niveau in de desbetreffende landen en in de VN-Veiligheidsraad geadresseerd 
moet worden. Eurocommissaris Mimica noemde de brede inzet op het gebied van gendergelijkheid 
en empowerment van vrouwen en meisjes en noemde specifiek de EU-bijdrage van EUR 500 
miljoen aan het Spotlight Initiatief, een wereldwijd VN-EU trust fonds gericht op het tegengaan 
van geweld tegen vrouwen. Tijdens de Raad werden onder meer conclusies over de implementatie 
2
van het EU Gender Action Plan (GAP) in 2017 aangenomen .  
 
                                                
2
 https://www.consilium.europa.eu/media/37156/st14551-en18.pdf 
 

