VERSLAG VAN EEN SCHRIFTELIJK OVERLEG 
 
Binnen de algemene commissie voor Buitenlandse Handel en Ontwikkelingssamenwerking 
bestond bij enkele fracties de behoefte de minister voor Buitenlandse Handel en 
Ontwikkelingssamenwerking enkele vragen en opmerkingen voor te leggen inzake haar brief 
d.d. 9 februari 2018 houdende de geannoteerde agenda van de Raad Buitenlandse Zaken 
Ontwikkelingssamenwerking van 20 februari 2018 (2018Z02342). Tevens zijn voor dit 
Schriftelijk Overleg geagendeerd het verslag van de Raad Buitenlandse Zaken 
Ontwikkelingssamenwerking van 11 december 2017 (21501-04, nr. 203), het BNC-fiche 
Mededeling actualisering EU-strategie hulp voor handel (22112, nr. 2454), de brief van de 
minister voor Buitenlandse Handel en Ontwikkelingssamenwerking d.d. 19 januari 2018 
inzake oprichting mogelijke EU ontwikkelingsinstelling (21501-04, nr. 205) en het BNC-
fiche Aanbeveling onderhandelingsmandaat voor een toekomstig partnerschap tussen de EU 
en ACS-landen (post-Cotonou) (22112, nr. 2469). 
 
De minister heeft op de vragen en opmerkingen geantwoord bij brief van ... De vragen en 
opmerkingen van de fracties en de antwoorden van de ministers zijn hieronder afgedrukt. 
 
De voorzitter van de commissie, 
De Roon 
 
De adjunct-griffier van de commissie, 
Meijers  
 
 
Algemeen  
De leden van de VVD-fractie hebben met belangstelling kennisgenomen van de stukken die 
op de agenda voor het, in dit schriftelijk overleg omgezette, Algemeen Overleg stonden. Zij 
hebben aanleiding gezien tot het stellen van enkele vragen. 
 
De leden van de PVV-fractie hebben kennisgenomen van de stukken en heeft daarover enkele 
vragen en opmerkingen. 
 
De leden van de D66-fractie hebben kennisgenomen van de geannoteerde agenda van de Raad 
Buitenlandse Zaken Ontwikkelingssamenwerking van 20 februari 2018. Graag willen de 
genoemde leden hierover nog enkele vragen stellen aan de minister. 
 
 
EIB Ontwikkelingsinstelling  
De leden van de VVD-fractie hebben kennisgenomen van het voornemen van de Europese 
Investeringsbank (EIB) voor een nieuw op te richten Europese instelling voor 
ontwikkelingsfinanciering. Zou de minister helder kunnen maken wat de meerwaarde is van 
de nieuwe instelling? Wat is de meerwaarde van een nieuwe ontwikkelingsbank in dit toch al 
complexe landschap? Wat zou het totaal van financieringsactiviteiten zijn van een dergelijke 
bank?  
 
1. Antwoord van het kabinet:  
 
Op dit moment ligt er nog geen concreet voorstel van de Europese Investeringsbank 
(EIB) voor, waarvan de meerwaarde getoetst kan worden. Het huidige idee behelst op 

De minister somt in de geannoteerde agenda een aantal punten op waaraan ze wilt dat het EIB 
ontwikkelingsinstrument moet voldoen. De leden van de CDA-fractie vragen de minister deze 
punten toe te lichten. 
 
5. Antwoord van het kabinet:  
 
Het kabinet is van mening dat een ontwikkelingsinstelling, die bijdraagt aan het 
bereiken van de doelstellingen van het externe beleid van de EU; die op grotere schaal 
private financiering kan genereren; die kostenefficiënt is; en die op een effectieve manier 
door lidstaten en de Europese Commissie wordt aangestuurd, in principe van 
toegevoegde waarde kan zijn op het bestaande instrumentarium. Daarnaast zal het 
kabinet in de beoordeling van een voorstel tot oprichting van een ontwikkelingsinstelling 
ook rekening houden met de vraag hoe deze instelling zich verhoudt tot de activiteiten 
van de andere Internationale Financiële Instellingen. De concrete uitwerking van deze 
criteria is afhankelijk van het concrete voorstel dat op tafel zal komen.  
 
De leden van de D66-fractie zijn het met de minister eens dat de mogelijke oprichting van een 
aparte ontwikkelingsinstelling van toegevoegde waarde kan zijn. De genoemde leden 
ontvangen graag een nadere uiteenzetting wanneer, volgens de minister, een aparte 
ontwikkelingsinstelling precies meerwaarde heeft, en wat daartoe de noodzakelijke 
voorwaarden zijn. Ook zijn zij benieuwd wat de toegevoegde waarde is in relatie tot andere 
internationale financiële instellingen. Tevens willen zij graag weten hoe een dergelijk nieuw 
instrument zich verhoudt tot het Europees Ontwikkelingsfonds (EOF), tot de Europese 
Ontwikkelingsbank (de ERBD), het Europese Nabuurschapsinstrument (ENI) en het 
Ontwikkelingssamenwerkingsinstrument (DCI)? 
  
6. Antwoord van het kabinet:  
 
Op dit moment ligt er nog geen concreet voorstel van de EIB voor. De toegevoegde 
waarde van de ontwikkelingsinstelling in relatie tot andere internationale financiële 
instellingen is op dit moment daarom ook moeilijk te bepalen. Synergiën met- en 
additionaliteit aan activiteiten van die Internationale Financiële Instellingen zullen een 
belangrijk onderdeel van de overwegingen vormen op het moment dat er een concreet 
voorstel ligt.  Daarnaast is het kabinet van mening dat een ontwikkelingsinstelling, die 
bijdraagt aan het bereiken van de doelstellingen van het externe beleid van de EU; die 
op grotere schaal private financiering kan genereren; die kostenefficiënt is; en die op een 
effectieve manier door lidstaten en de Europese Commissie wordt aangestuurd, in 
principe van toegevoegde waarde kan zijn op het bestaande instrumentarium.  
 
De leden van de D66-fratcie zijn van mening dat we een zo groot mogelijke synergie moeten 
betrachten bij deze verscheidenheid aan instrumenten, en ontvangen graag een toelichting van 
de minister hoe zij dit zou willen bereiken.  
 
7. Antwoord van het kabinet:  
 
Zoals ook in de Kamerbrief gesteld is het kabinet is van mening dat synergie, 
complementariteit en samenwerking gewaarborgd en bevorderd dienen te worden met 
de mogelijke oprichting van een EU ontwikkelingsinstelling. Nederland is van mening 
dat een EU ontwikkelingsinstelling moet bijdragen aan de doelstellingen van het EU 
externe beleid. De doelstellingen voor het EU ontwikkelingssamenwerkingsbeleid zijn 

Op de agenda staat ook de Europese Investeringsbank. De leden van de SP-fractie lezen graag 
een analyse van de effectiviteit hiervan. Daarin zien zij graag verschillende vragen 
beantwoord. Wordt voldoende geëvalueerd of de leningen de gestelde doelen bereiken en wat 
is de meerwaarde boven mogelijkheden als de Wereldbank en het IMF?  
 
11. Antwoord van het kabinet:  
 
Op dit moment ligt er nog geen concreet voorstel van de Europese Investeringsbank 
(EIB) voor, waarvan de meerwaarde getoetst kan worden. Het is voor Nederland van 
belang dat de leningen van een eventuele EU ontwikkelingsinstelling uiteindelijk de 
mensen bereiken die de investeringen het meest nodig hebben. De evaluatiesystemen 
moeten daarvoor passend zijn. De huidige bestedingen van de EIB worden getoetst op 
hun effectiviteit via een eigen monitoring and evaluation framework dat onlangs is 
hernieuwd. Nederland zal erop toezien dat dit ook bij een mogelijke EU 
ontwikkelingsinstelling wordt meegenomen.  
 
De EIB wil een dochteronderneming oprichten om versnippering te voorkomen. De meeste 
ontwikkelingsbanken hebben vele loketten. Deelt de Minister de mening dat daar toch niet 
altijd aparte dochterondernemingen voor nodig zijn? Wat betekent het oprichten van een 
aparte dochteronderneming binnen de EIB voor het verstrekken van financiering voor 
ontwikkelingsprojecten buiten Europa voor de democratische legitimiteit van de EIB? 
 
12. Antwoord van het kabinet:  
 
Voordat de effectiviteit van de instelling beoordeeld kan worden, dient er eerst een 
concreet voorstel te liggen. Over de vorm daarvan en eventuele voorgestelde governance 
structuren is op dit moment nog geen informatie voorhanden.   
 
Uit een rapport van Transparency International bleek dat de bestuursorganen van de EIB niet 
voldeden aan de hoogste standaarden en dat er op het gebied van verantwoording, 
transparantie en integriteit nog flinke stappen moeten worden gezet, aldus TI. Zou de EIB niet 
eerst de democratische verantwoordingsstructuur en transparantie in haar werkwijze op orde 
moeten hebben voordat er wordt overgegaan tot het optuigen van een nieuwe dochter en dus 
een nieuw bestuursorgaan? De leden van de SP-fractie geven de minister graag het advies 
mee: first things, first. 
 
13. Antwoord van het kabinet:  
 
Nederland hecht waarde aan transparantie, integriteit en goede 
verantwoordingsstructuren binnen de Europese Investeringsbank en blijft zich continu 
inzetten voor verbetering hiervan. Nederland zal bij het oordeel over de eventuele 
oprichting van een Europese ontwikkelingsinstelling ook meewegen of deze instelling op 
een effectieve en efficiënte manier kan worden aangestuurd door de Europese lidstaten 
en de Commissie. 
 
In de geannoteerde agenda voor de bijeenkomst van 20 februari 2018 lezen de leden van de 
50Plus-fractie dat daar opnieuw het plan aan de orde is voor een nieuwe Europese instelling 
voor ontwikkelingssamenwerking als onderdeel van de Europese Investeringsbank. Nut en 
noodzaak zijn voor de leden van de 50 PLUS-fractie nog steeds niet duidelijk. Het hele 
Europese stelsel op dit terrein is al versnipperd en daarom heeft de minister gelukkig in haar 

grootste gedeelte van deze leningen wordt verstrekt aan pretoetredingslanden en 
nabuurschaps- en partnerschapslanden. Dit resulteert in een leenvolume van maximaal 
32,3 miljard euro over de periode 2014-2020, ofwel ca. 4 à 5 miljard euro per jaar.  
 
De EIB financiert daarnaast zowel onder het Verdrag van Cotonou, op basis van 
garanties verstrekt door lidstaten vanuit het Europees Ontwikkelingsfonds, als met 
eigen middelen, activiteiten in Afrika, het Caribisch gebied en de Stille Oceaan. Dit 
betreft ca. 8,9 miljard euro over de periode 2014-2020, ofwel een jaarlijks leenvolume 
van ca. 1,5 miljard euro per jaar.  
 
Verder heeft de EIB via haar initiatief voor economische veerkracht (Economic 
Resilience Initiative) haar steun aan Zuidelijke buurlanden en de Westelijke Balkan met 
EUR 6 miljard verhoogd. Het initiatief is gestart in oktober 2016 voor een periode van 5 
jaar. Het doel is om de stabiliteit en economische veerkracht van deze regio’s te 
versterken, alsook de grondoorzaken van migratie aan te pakken door middel van 
ondersteuning van essentiële infrastructuur, duurzame groei en sociale cohesie. 
 
 
Post Cotonou  
De leden van de VVD-fractie hebben gelezen dat er in 2020 heronderhandeld gaat worden 
over het Verdrag van Cotonou en het hulpgeld dat gegeven zal worden aan 79 in Afrika, de 
Caribische regio en de Stille Oceaan (ACS). Kan de minister aangeven om hoeveel EU-geld 
het in de nieuwe periode zal gaan en hoeveel Nederland daar jaarlijks aan zal bijdragen?  
 
18. Antwoord van het kabinet:  
 
De aanbeveling van de Europese Commissie voor een onderhandelingsmandaat post-
Cotonou neemt geen voorschot op de financiering van het partnerschap. De financiering 
van het vervolgpartnerschap zal in de besprekingen over het Meerjarig Financieel 
Kader (MFK) 2021-2027 in EU-verband besproken worden. Het voorgestelde 
onderhandelingsmandaat spreekt wel van een algemeen financieel commitment van de 
EU aan de ACS-landen.  
 
De Europese Commissie heeft een conceptonderhandelingsmandaat gepresenteerd en het is 
als het aan de leden van de VVD-fractie ligt zaak dat het kabinet dat scherper en concreter ziet 
te krijgen. De minister is voorzichtig positief over het conceptmandaat, maar vindt het zelf 
ook nog niet concreet. Kan de minister dit toelichten? Immers, er staat maar één onderdeel 
heel helder in het mandaat: het percentage hulpgeld waar lidstaten zich opnieuw aan zouden 
moeten committeren.  
 
19. Antwoord van het kabinet:  
 
Het concept-onderhandelingsmandaat bevat een aantal duidelijke verbeteringen. Zo 
wordt het partnerschap beter in lijn gebracht met het veranderende beleidskader 
wereldwijd en binnen de EU: de SDGs, EU Consensus on Development, EU Global 
Strategy staan centraal. Ook is het kabinet positief over het voorstel van de Commissie 
om in te zetten op drie regionale compacts. Hierbij zal beter ingespeeld kunnen worden 
op regionale behoeften en uitdagingen. Het mandaat behoeft op een aantal punten 
aanscherping, zoals het kabinet in het BNC-fiche uiteen heeft gezet.  
 

en onderstrepen dat Nederland vindt dat er consequenties kunnen volgen als afspraken 
consequent niet worden nagekomen. 
 
Wat vindt de minister ervan dat de Europese Commissie geen standpunt inneemt over de te 
verwachten eis van de ACS-landen om meer lage-lonenmigratie vanuit Afrika te gaan 
toestaan? Wat vindt de minister zelf van de te verwachten eis en kan zij toezeggen dat 
Nederland daar in de EU niet mee akkoord zal gaan?  
 
22. Antwoord van het kabinet:  
 
Het is juist dat vanuit de Afrikaanse landen de wens bestaat legale vormen van migratie 
(zoals voor studie, tijdelijke arbeid, handel, onderzoek) uit te breiden. Het verkennen 
van legale migratiemogelijkheden ziet het kabinet als onderdeel van een breed en 
geïntegreerd partnerschap tussen de EU en Afrikaanse landen. In een dergelijke 
benadering zitten elementen die voor beide partijen interessant kunnen zijn. Het kabinet 
is van mening dat afspraken over legale migratie hand in hand gaan met de aanpak van 
irreguliere migratie. Afspraken over verbeterde terugkeersamenwerking horen hier 
bijvoorbeeld ook bij.  
 
Daarnaast hebben de leden van de VVD-fractie nog een vraag over het proces: wordt de 
Kamer regelmatig tussentijds geïnformeerd over volgende versies van conceptmandaten en 
volgende fases in de onderhandeling, in elk geval voor een definitief mandaat wordt 
vastgesteld? Welke rol hebben nationale parlementen in haar ogen bij de totstandkoming van 
de nieuwe EU ACS overeenkomst?  
 
23. Antwoord van het kabinet:  
 
In het verslag van de informele Raad zal het kabinet uitgebreid verslag doen van deze 
eerste bespreking van het ontwerp-onderhandelingsmandaat. Het Bulgaarse 
voorzitterschap van de Raad en de Hoge Vertegenwoordiger streven ernaar dat de Raad 
het onderhandelingsmandaat in mei vaststelt. De Kamer zal in de Geannoteerde agenda 
worden geïnformeerd worden over de inzet van het kabinet. Het kabinet zal er bij de 
Europese Commissie op aandringen om goede tussentijdse rapportages over de 
voortgang van de onderhandelingen tussen de EU en de ACS met de EU-lidstaten te 
delen. De Kamer zal over de voortgang van de onderhandelingen geïnformeerd worden.  
 
Tijdens de RBZ/Ontwikkelingssamenwerking wordt gesproken over een vervolg op het 
Cotonou-verdrag uit 2000. De leden van de CDA-fractie lijkt het logisch om bij het opstellen 
van een nieuw verdrag scherp te kijken naar successen maar ook naar de knelpunten van het 
vorige verdrag om tot een effectiever nieuw verdrag te komen. Deelt de minister dit met deze 
leden en hoe gaat ze dat realiseren? 
 
24. Antwoord van het kabinet:  
 
Zie antwoord op vraag 19. 
 
Voor de leden van de CDA-fractie is het van belang dat de ACS-partners als volwaardige 
partners worden aangezien. Onderdeel van het onderhandelingsmandaat is inzetten op 
politieke dialoog. De leden van de CDA-fractie vragen de minister om aan te geven hoe deze 
dialoog verstevigd kan worden.  

Commissie bevat het sterke voornemen om een multi-stakeholder benadering te 
hanteren waarbij de rol van maatschappelijk middenveld en de private sector wordt 
versterkt met het doel om inclusieve politieke processen, besluitvorming, toegang tot 
informatie en handelssamenwerking te bevorderen. Nederland zal daarnaast met 
gelijkgezinde EU lidstaten pleiten voor het betrekken van maatschappelijk middenveld 
bij het geïnstitutionaliseerde politieke dialoog tussen de EU en desbetreffende land.  
 
Om deze landen eigenaar te maken van problemen is een sterk en goed functionerend 
middenveld van groot belang. Alleen zo komen we via abstracte mondiale verdragen, wat 
Post-Cotonou is, in de haarvaten van de samenlevingen, waar we willen dat mensen 
perspectief wordt geboden, mensen medische zorg krijgen en gelijke rechten genieten en 
meisjes worden beschermd tegen seksuele uitbuiting. Zonder middenveld kan ontwikkeling 
niet duurzaam zijn. Daarom vinden de leden van de CDA-fractie dat dit nadrukkelijk in het 
nieuwe verdrag moet worden opgenomen. De leden van de CDA-fractie vragen de minister in 
hoeverre dat het geval is en hoe dat verbeterd kan worden.  
 
28. Antwoord van het kabinet:  
 
Het kabinet erkent het belang van een sterk maatschappelijk middenveld voor de 
duurzame ontwikkeling van ACS-landen. Het concept-onderhandelingsmandaat zet in 
op het versterken van de rol van zowel het maatschappelijk middenveld als de private 
sector, niet alleen in het politieke domein (besluitvorming, vrijheid van meningsuiting, 
dialoog over vrede, veiligheid en milieubescherming) maar ook door het betrekken van 
het maatschappelijk middenveld bij dialoog over handel en handelsgerelateerde 
onderwerpen (zoals de implementatie van de Economic Partnership Agreements).  
 
De leden van de D66-fractie constateren dat in de geannoteerde agenda over een 
vervolgpartnerschap tussen de EU en landen in Afrika, Caribische Regio en Stille Oceaan na 
2020 veel nadruk ligt op het migratie-vraagstuk. Dat is enerzijds begrijpelijk, zo menen deze 
leden. Tegelijkertijd zijn de genoemde leden van mening dat Nederland er zorg voor moet 
dragen dat respect voor mensenrechten en gendergelijkheid worden gewaarborgd in het 
vervolgpartnerschap. Kan de minister dit bevestigen, zo vragen deze leden. Tevens ontvangen 
de genoemde leden graag een uiteenzetting op welke wijze de doelstellingen economische 
groei en kansengelijkheid aan bod komen.  
 
29. Antwoord van het kabinet:  
 
Het EU-ACS partnerschap richt zich, naast de inzet op politieke samenwerking en 
samenwerking op gebied van veiligheid, ook op samenwerking op economisch gebied. 
Daarbij blijft de inzet op mensenrechten één van de kernwaarden van het EU-ACS 
partnerschap. Het kabinet zal dit tijdens de informele Raad benadrukken en daarnaast 
onderstrepen dat deze kernwaarde ook seksuele en reproductieve gezondheid en 
rechten, lidmaatschap van het ICC en een sterke politieke dialoog behelst. 
Gendergelijkheid tussen vrouwen, mannen, jongens en meisjes wordt in het concept 
onderhandelingsmandaat erkend als cruciaal voor duurzame ontwikkeling en 
armoedebestrijding. Nederland wil dat schorsing van landen die zich schuldig maken 
aan ernstige mensenrechtenschendingen c.q. staatsgrepen gehandhaafd blijf en zal zich 
hardmaken om dit in het concept-mandaat stevig te vermelden.  
 

samenwerking vorm te geven, en aan te laten sluiten bij de behoeften en context in de 
verschillende regio’s.  
 
Deze leden vragen of de regering bereid is om bij de onderhandelingen over een nieuw 
Cotonou-verdrag te pleiten voor een houding van openheid en gelijkwaardigheid ten aanzien 
van de ACS-landen. 
 
32. Antwoord van het kabinet: 
 
 Ja. Zie ook antwoord op vraag 31.  
 
Zoals zij veronderstellen breed bekend te zijn, richten de leden van de GroenLinks-fractie 
zich op allerlei manieren op de borging van mensenrechten en seksuele en reproductieve 
rechten. Bij de totstandkoming van een nieuw verdrag wordt, naar deze leden aannemen, ook 
geëvalueerd hoe een proactief mensenrechtenbeleid vanuit de EU daarin een rol kan krijgen. 
Zij vragen de regering te bevestigen dat dit een juiste aanname is.  
 
33. Antwoord van het kabinet:  
 
Ja, het versterken van mensenrechten in ACS-landen is in het concept 
onderhandelingsmandaat door de Commissie opgenomen als een van de strategische 
prioriteiten van het EU-ACS partnerschap; zowel in de overkoepelende afspraken als in 
de afzonderlijke regionale pilaren. Daarbij wordt de rol van mensenrechten voor 
duurzame ontwikkeling, economische ontwikkeling en stabiliteit onderstreept.  In de 
politieke dialoog die is voorzien zal de mensenrechtensituatie in de betrokken landen 
worden besproken (artikel 8 van het huidige Verdrag van Cotonou). In het geval van 
mensenrechtenschendingen voorziet de Commissie de mogelijkheid van een versterkte 
politieke dialoog met het partnerland waarbij diepgaandere afspraken worden gemaakt 
om de mensenrechtensituatie te verbeteren. In het uiterste geval, bij het niet nakomen 
van deze afspraken, volgt stopzetting van OS-middelen aan het desbetreffende ACS-
land (artikel 96 van het huidige Verdrag van Cotonou). Ook seksuele en reproductieve 
rechten worden diverse malen genoemd in het onderhandelingsmandaat. Het kabinet zal 
zich met gelijkgestemde lidstaten blijven inzetten om deze rechten in het 
vervolgpartnerschap te borgen.  
 
De Adviesraad voor Internationale Vraagstukken constateert dat inzet op mensenrechten de 
EU politiek kapitaal zal kosten, omdat andere partners van de ACS-landen hier naar alle 
waarschijnlijkheid een minder groot punt van maken. 
De leden van de GroenLinks-fractie begrijpen dat maar weinig landen het zullen kunnen 
waarderen om de les gelezen te krijgen, en dat dit des te onwaarschijnlijker is in een relatie 
tussen oud-kolonisator en voormalige kolonie, en dat het aankaarten van fundamentele zaken 
als vrouwenrechten, kinderrechten, de positie van LHBTI’s, milieubescherming, corruptie en 
straffeloosheid politiek kapitaal kost. Wat de leden van de GroenLinks-fractie betreft moeten 
en kúnnen we dat politiek kapitaal hier echter onverminderd voor blijven inzetten. Deze leden 
vragen de regering of zij deze opvatting deelt, en zo ja, of de regering hen kan toezeggen dat 
zij hier voor zal strijden in het onderhandelingsproces rond de vorming van een nieuw 
Cotonou-verdrag. 
 
 
34. Antwoord van het kabinet: 

door meer werk te maken van het herstel van woestijngebied en restaureren van 
gedegradeerde landbouwgronden in de Sahel-regio. De leden van de GroenLinks-fractie 
1
wijzen daarbij op een aangenomen motie van het lid Diks die oproept hier op in te zetten. 
Deze leden vragen de regering toe te zeggen zich er voor in te zetten dat een nieuw Cotonou-
verdrag boven alles een concrete bijdrage moet leveren aan het behalen van de SDGs.  
 
36. Antwoord van het kabinet:  
 
Het kabinet is verheugd dat de Sustainable Development Goals centraal staan in het 
concept-onderhandelingsmandaat en dat het concept-mandaat voortbouwt op de EU 
Consensus on Development en de EU Global Strategy. Het kabinet zal erop toezien dat dit 
in de onderhandelingen over en bij de uitvoering van het partnerschap gewaarborgd 
blijft. 
 
De leden van de SP-fractie zijn verontrust over de stelling dat de EU duidelijk moet maken 
dat de EU consequenties zal verbinden aan het systematisch niet nakomen van 
terugkeerafspraken of mensenrechtenschendingen. De leden van de SP-fractie vernemen 
graag in welke gevallen de minister aan welke consequenties denkt.  
 
37. Antwoord van het kabinet:  
 
Het huidige verdrag van Cotonou voorziet in de mogelijkheid om OS-samenwerking met 
ACS-landen op te schorten bij grove schendingen van mensenrechten en staatsgrepen 
(artikel 96). Nederland zal zich ervoor hard maken dat deze optie behouden blijft in het 
vervolgpartnerschap. Het concept-onderhandelingsmandaat voorziet daarnaast een 
implementatiemechanisme voor migratie. De invulling van dit mechanisme is echter nog 
onduidelijk. Het kabinet zal in Brussel om verduidelijking en specificering vragen. Het 
concept-onderhandelingsmandaat voorziet ook in een versterkte politiek dialoog in het 
geval van niet nakomen van afspraken. Nederland zal in Brussel pleiten voor een 
partnerschap op basis van reciprociteit waarbij naleving van afspraken voorop dient te 
staan.  
 
De leden van de SP-fractie vernemen graag of deze consequenties ook spelen bij landen die 
niet onder het post-Cotonou verdrag vallen? Stel, de Afghaanse overheid ziet ook dat de 
verslechterde situatie waarin de Taliban in 70% van het land actief is en er onvoldoende 
opvangcapaciteit is en stopt met het mogelijk maken van gedwongen terugkeer. Wat wil de 
minister dan dat er gebeurt? En wat is de inzet van andere Europese landen in zulke situaties? 
Kan de Minister bij haar antwoord het recente rapport van Oxfam meenemen waaruit blijkt 
dat er niet voldoende capaciteit is in Afghanistan om teruggestuurde vluchtelingen op te 
vangen en zij vaak weer opnieuw vluchten?  
 
38. Antwoord van het kabinet:  
 
Tussen de EU en Afghanistan is een Joint Way Forward overeengekomen. Er zijn 
afspraken gemaakt over terugkeer van Afghanen en ondersteuning die de EU biedt bij 
opvang en re-integratie van personen die terugkeren. Indien de situatie zou veranderen 
en Afghanistan aan zou geven de medewerking te willen staken, zal eerst een 
beoordeling worden gemaakt van de omstandigheden en redenen achter deze gewijzigde 
                                                 
1
 34775-XVII-22  

 
De indruk bestaat dat er nog het nodige verbeterd kan en moet worden in de dialoog tussen de 
Europese Unie en de ACS-landen. Daarbij is er duidelijk behoefte aan een meer eenduidige 
koers bij de contacten tussen de lidstaten van de EU en ASC-landen. Deelt de minister deze 
conclusie van de leden van de 50PLUS-fractie en zo ja, hoe denkt zij dat deze dialoog en de 
coördinatie verbeterd kunnen worden?  
 
41. Antwoord van het kabinet:  
 
Voor de slagkracht van het optreden van de EU in het kader van het externe beleid van 
de EU is het belangrijk dat EU lidstaten individueel en in EU kader zo eensgezind 
mogelijk optreden richting partnerlanden. Dat geldt zeker ook voor de dialoog met de 
ACS-landen. Nederland zal blijven bijdragen aan en oproepen tot coherent optreden 
van de EU en haar lidstaten richting partnerlanden.  
 
De leden van de fractie van 50PLUS lezen met instemming dat in het ontwerp 
onderhandelingsmandaat voor het partnerschap tussen de EU en de ACS-landen veel aandacht 
wordt besteed aan migratie. Als het gaat om opvang in de regio willen de leden van de 
50PLUS-fractie graag weten of de minister van mening is dat de inzet op dat gebied 
voldoende is en welke concrete afspraken zij op dat moment in de uiteindelijke afspraken 
opgenomen wil zien.  
 
42. Antwoord van het kabinet:  
 
Bescherming van vluchtelingen en opvang in de regio blijft belangrijk. Dit is terecht een 
prioriteit van de EU inzet, ook in de samenwerking met ACS landen. Nederland is via 
het RDPP (Regional Development Protection Programme) een van de leidende donoren 
die zich in EU verband inzet om vluchtelingen en ontheemden dichtbij huis adequate 
bescherming te geven en kansen te bieden om een nieuw bestaan op te bouwen. Hierbij 
blijft een duurzame opvang van vluchtelingen van belang. In ACS-landen Oeganda, 
Soedan en Kenia maakt Nederland zich hard voor het versterken van de bescherming en 
rechtspositie van vluchtelingen en migranten (speciale aandacht voor kinderen, 
vrouwen, minderheden), uitbreiden onderwijs en andere lokale dienstverlening en 
infrastructuur en het bevorderen economische ontwikkeling en werkgelegenheid, voor 
zowel vluchtelingen als gastgemeenschappen.  
 
Midterm Review Externe Financieringsinstrumenten  
De leden van de VVD-fractie willen daarnaast graag de aandacht vestigen op het 
ontwikkelingssamenwerkingsbeleid van de Europese Unie. Voor de periode 2014-2020 
spendeert de EU € 51,4 miljard aan ontwikkelingshulp. Tegelijkertijd hebben lidstaten hun 
eigen ontwikkelingsgelden. De leden van de VVD-fractie zijn bezorgd over een gebrek aan 
complementariteit en versnippering van OS-inzet. Hoe wordt versnippering voorkomen en 
complementariteit gewaarborgd? 
 
43. Antwoord van het kabinet:  
 
Ontwikkelingssamenwerking is een gedeelde competentie van de EU en haar lidstaten. 
De doelstellingen van het ontwikkelingssamenwerkingsbeleid van de EU en haar 
lidstaten zijn vastgelegd in de EU Consensus on Development, waarmee het EU OS 
beleid in lijn is gebracht met de Duurzame Ontwikkelingsdoelen (SDGs). Voor het 

De doelstellingen van het EU ontwikkelingssamenwerkingsbeleid zijn vastgelegd in de 
EU Consensus for Development. Hieruit volgt waar de EU haar inspanningen op OS 
gebied op richt. Daarnaast is in de verordeningen van het 
Ontwikkelingssamenwerkings-instrument (DCI) en het Europees Ontwikkelingsfonds 
(EOF) vastgelegd welke landen en voor welke specifieke doelstellingen financiering van 
de EU kunnen ontvangen.  
Ontwikkelingssamenwerking is een gedeelde competentie van de EU en haar lidstaten. 
De doelstellingen van het ontwikkelingssamenwerkingsbeleid van de EU en haar 
lidstaten zijn vastgelegd in de EU Consensus on Development, waarmee het EU OS 
beleid in lijn is gebracht met de Duurzame Ontwikkelingsdoelen (SDGs). Voor het 
kabinet is het belangrijk dat EU-OS uitgaven toegevoegde waarde hebben. Nederland 
streeft zoveel mogelijk naar complementariteit van de inspanningen. 
 Het kabinet is positief over subsidiariteit als het gaat om EU 
ontwikkelingssamenwerking. De programma’s van de EU hebben in de regel een grote 
omvang. Daarnaast stelt haar politieke gewicht de EU in staat voorwaarden te stellen  
om de doelstellingen te bereiken. Het kabinet is positief over de schaalvergroting en 
leverage die met EU middelen mogelijk is. 
 
De leden van de VVD-fractie zijn ook bezorgd over de transparantie van EU-bestedingen in 
het kader van ontwikkelingssamenwerking. Kan de minister in de EU aandringen op meer 
transparantie en controle van bestedingen van OS-geld, zowel vooraf als achteraf? 
 
46. Antwoord van het kabinet:  
 
Nederland pleit altijd voor transparantie en resultaatgerichtheid en zal dit blijven doen. 
 
De leden van de D66-fractie constateren dat met betrekking tot de Europese externe 
financieringsinstrumenten meer flexibiliteit een van de belangrijkste aanbevelingen is. De 
genoemde leden vinden dat begrijpelijk, maar vinden het ook van belang dat de lange termijn 
doelstellingen zoals de bevordering van mensenrechten en democratisering voldoende zijn 
gewaarborgd. Is de minister dat met de genoemde leden eens? 
 
47. Antwoord van het kabinet:  
 
Het kabinet is van mening dat het externe financieringsinstrumentarium van de EU 
meer flexibel moet kunnen worden ingezet om tegemoet te komen aan crises. Meer 
flexibiliteit houdt niet in dat er geen ruimte is voor geografische en thematische 
prioriteiten. Nederland hecht waarde aan thema’s als de bevordering van 
mensenrechten en democratisering en zal hier ook aandacht voor vragen in de 
onderhandelingen van de externe financieringsinstrumenten onder het nieuwe 
Meerjarig Financieel Kader.  
 
De leden van de D66-fractie zijn van mening dat de transparantie, verantwoording en 
parlementaire controle van en op de externe financieringsinstrumenten beter kan en moet. 
Deelt de minister deze mening? Ziet de minister ook mogelijkheden om de Kamer duidelijker 
te informeren over wat met de Nederlandse bijdragen gebeurt? 
 
48. Antwoord van het kabinet:  
 

zogenaamde VN-ontwikkelingssysteem, te verbeteren. In het Funding Compact moeten 
afspraken worden gemaakt over voorspelbare en meerjarige financiering door 
donorlanden enerzijds en over concrete verbeteringen op het gebied van transparantie 
en verantwoording van uitgaven, kostenefficiëntie en resultaten door VN-organisaties 
anderzijds. Nederland zal ook pleiten voor verbreding van de donorbasis voor de 
financiering van VN-organisaties. 
 
Naar aanleiding van het verzoek van de algemene commissie Buitenlandse Handel en 
Ontwikkelingssamenwerking d.d. 25 januari j.l. ontvangt u op korte termijn een brief over de 
VN-hervormingen, waarin het Kabinet nader in zal gaan op de voorstellen van de Secretaris-
Generaal van de Verenigde Naties (SGVN). Het kabinet onderschrijft de analyse van de 
SGVN dat de gefragmenteerde wijze van financiering van VN-organisaties door donorlanden 
voor een belangrijk deel bijdraagt aan de fragmentatie van de activiteiten van VN-
ontwikkelingsorganisaties. Het voorstel voor het uitwerken van een Funding Compact tussen 
VN-organisaties en VN-lidstaten heeft als doel om de coherentie en efficiëntie van de 
gezamenlijke VN-ontwikkelingsorganisaties, het zogenaamde VN-ontwikkelingssysteem, te 
verbeteren. In het Funding Compact moeten afspraken worden gemaakt over voorspelbare en 
meerjarige financiering door donorlanden enerzijds en over concrete verbeteringen op het 
gebied van transparantie en verantwoording van uitgaven, kostenefficiëntie en resultaten door 
VN-organisaties anderzijds. Nederland zal ook pleiten voor verbreding van de donorbasis 
voor de financiering van VN-organisaties. 
 
Zal er tijdens de Raad, en marge van of anderszins, door Nederland of andere deelnemers 
tevens gesproken worden over extra, of versnelde financiële bijdragen aan VN-organisatie 
UNRWA, zo vragen de leden van de PVV-fractie.  
 
51. Antwoord van het kabinet:  
Nederland heeft reeds contact gezocht met andere EU-lidstaten over de financiële 
situatie van UNRWA en mogelijke (gezamenlijke) stappen om de financiële crisis het 
hoofd te bieden. Daarbij roept Nederland andere EU-lidstaten op om financiële steun 
aan UNRWA te verlenen. De Europese Commissie zelf maar ook Duitsland, Zweden, 
Finland, Ierland, Italië, Denemarken en België zullen UNRWA dit jaar financieel 
steunen. Waar mogelijk zal Nederland de contacten rondom de Informele Raad 
gebruiken om hier nader over te spreken.  
 
De minister heeft de Kamer in haar beantwoording van schriftelijke vragen (d.d. 5 februari 
2018; 2018D03470) gemeld dat Nederland in contact is met andere donoren naar aanleiding 
van de financiële situatie van UNRWA. Onder andere de Europese Commissie en een aantal 
EU-lidstaten, waaronder Duitsland, Zweden, Ierland, Denemarken, Finland, Italië en België 
hadden eveneens toegezegd om hun bijdrage voor 2018 versneld over te maken aan UNRWA. 
Weet de minister of zij dat inmiddels gedaan hebben? Zo niet, is zij bereid om, desnoods en 
marge van de Raad, hiernaar te informeren bij de bovengenoemde donors? 
 
52. Antwoord van het kabinet:  
 
Ja, UNRWA heeft laten weten dat inmiddels 11 landen hun financiële bijdrage voor 
2018 hebben overgemaakt.  
 

 
Naar aanleiding van het verzoek van de algemene commissie Buitenlandse Handel en 
Ontwikkelingssamenwerking d.d. 25 januari j.l. ontvangt u op korte termijn een brief 
over de VN-hervormingen, waarin het Kabinet nader in zal gaan op de voorstellen van 
de Secretaris-Generaal van de Verenigde Naties (SGVN). Zoals aangegeven steunt het 
Kabinet de hervormingen die door de SGVN zijn gepresenteerd op hoofdlijnen. Het is 
van belang dat deze voorstellen verder worden uitgewerkt en in de onderhandelingen 
tussen lidstaten worden bekrachtigd. Nederland zet daarbij met name in op 
verbeteringen op het gebied van de financiering van VN-organisaties (Funding 
Compact), de VN-landenvertegenwoordiger en zijn kantoor, het bevorderen van multi-
stakeholder partnerschappen en een geïntegreerde aanpak van vredesopbouw, 
ontwikkelingssamenwerking en humanitaire hulpverlening door de VN.  
 
 
Fiche: Mededeling actualisering EU-strategie hulp voor handel  
 
De leden van de SP-fractie hebben een aantal vragen over de verschillende onderwerpen op 
de agenda en het daaraan gerelateerde handelen van Nederlandse bedrijven. In de vernieuwde 
Hulp voor Handel-mededeling ligt meer nadruk op sociale en milieuaspecten van 
duurzaamheid. Vrouwen en klimaat worden daarbij specifiek genoemd. Dat kan op 
instemming van de leden van de SP-fractie rekenen. Tegelijkertijd willen zij benadrukken dat 
er goed toezicht zou moeten zijn op naleving van álle mensenrechten in overeenstemming met 
de VN-richtsnoeren en zij rekenen erop dat de focus op vrouwen en klimaat niet betekent dat 
andere mensenrechten minder belangrijk geacht worden. In de Hulp voor Handel-agenda 
wordt ook genoemd dat het wordt bevorderd dat ondernemingen dit centraal stellen. Volgens 
de leden van de SP-fractie zou dit niet slechts bevorderd moeten worden maar verplicht 
gesteld moeten worden. De leden van de SP-fractie vernemen graag op welke wijze dit 
bevorderd zal worden en of de minister de mening deelt dat het naleven van mensenrechten 
een verplichting is en moet zijn. Zo ja, dan vernemen de leden van de SP-fractie graag of en 
op welke wijze de minister hier andere lidstaten van zal trachten te overtuigen. Zo nee, dan 
vernemen de leden van de SP-fractie graag waarom de minister van mening is dat het naleven 
van mensenrechten voor iedereen verplicht is, behalve voor ondernemingen die in Afrika 
opereren bij wie dit slechts bevorderd hoeft te worden. 
 
57. Antwoord van het kabinet:  
 
Het kabinet verwelkomt de centrale rol van de UN Guiding Principles on Business and 
Human Rights in de nieuwe Handel voor Hulp-mededeling, en dat de EU dit ook bij 
bedrijven wilt stimuleren. Dit doet het kabinet ook in zijn beleid. Het kabinet verwacht 
van bedrijven dat zij de UN Guiding Principles on Business and Human Rights en 
OESO-richtlijnen voor multinationale ondernemingen implementeren. Alle EU-lidstaten 
hebben zich aan deze richtlijnen gecommitteerd. De eerste pijler van de UNGP’s 
herbevestigt de plicht van staten om mensenrechten te beschermen, de tweede pijler is 
gericht op de verantwoordelijkheid van bedrijven om mensenrechten te respecteren, ook 
wanneer de staat zijn beschermingsplicht niet nakomt. De overheid geeft invulling aan 
haar verantwoordelijkheid om mensenrechten te beschermen door convenanten over 
maatschappelijk verantwoord ondernemen uit te onderhandelen met het bedrijfsleven 
en maatschappelijk middenveld. Zoals blijkt uit het regeerakkoord wordt dit beleid 
voortgezet. Na twee jaar wordt bezien of en zo ja, welke dwingende maatregelen 
genomen kunnen worden. 

 
De Hulp voor Handel mededeling heeft betrekking op een deelcomponent van de 
bredere hulp, handel en investeringsrelatie van de EU met derde landen. De minst 
ontwikkelde landen zijn nog onvoldoende aangesloten op internationale waardeketens 
en behoeven extra ondersteuning om te profiteren van bijvoorbeeld toegang tot de 
Europese markt. De Europese Hulp voor Handel  mededeling onderkent dit en stelt als 
zich ten doel de inzet van Hulp voor Handel op de minst ontwikkelde landen te 
intensiveren. Dit sluit assistentie van de EU aan andere categorieën landen niet uit. 
Jordanië als focusland van de Nederlandse bilaterale relaties heeft betrekking op de 
brede politieke, economische en ontwikkelingsrelatie met dat land. Doel is daarbij tevens 
om Jordanië te helpen het hoofd te bieden om te gaan met de sociaaleconomische 
gevolgen van de opvang van honderdduizenden Syrische vluchtelingen. 
 
 
Overig  
De leden van de VVD-fractie hebben met verbijstering kennisgenomen van de berichtgeving 
over hulpverleners van Oxfam Novib. Een organisatie als Oxfam Novib zou moeten opkomen 
voor mensenrechten, maar heeft op schandalige wijze misbruik gemaakt van kwetsbare 
mensen en van het vertrouwen dat donateurs in de organisatie hadden. De genoemde leden 
vragen of de minister kan aangeven of er meer berichten zijn over dergelijke uitwassen bij 
andere organisaties die geld van de belastingbetaler ontvangen. Zij zien de toegezegde 
protocollen en contracten op basis waarvan ontwikkelingsorganisaties korting of 
terugvordering van middelen boven het hoofd hangt indien zij niet integer handelen graag 
spoedig tegemoet. Zij vragen ook of de minister bereid is om er bij EU-lidstaten en bij de 
Europese Commissie op aan te dringen dat hulporganisaties verplicht moeten rapporteren over 
integriteitskwesties, en dat middelen moeten worden gekort of teruggevorderd wanneer men 
zich niet aan deze regels houdt. 
Wanneer kan de Kamer de concrete onderzoeken en voorstellen van de minister tegemoet 
zien? 
 
61. Antwoord van het kabinet:  
 
De seksuele misstanden in Haïti zijn onacceptabel, daar moet een structureel antwoord 
op komen, van preventie, gedragsverandering en controlemaatregelen. Binnen de OS-
sector is het nodig dat seksueel misbruik expliciet benoemd wordt in integriteitsbeleid, 
in protocollen en contracten. Het Kabinet zal de genomen maatregelen met de Kamer 
delen. Voor misstanden in VN-missies en instellingen zal het Kabinet samen met andere 
donoren optrekken. Dan kunnen maatregelen zoals meldpunten, protocollen en controle 
mechanisme worden doorgevoerd en nageleefd.    
 
De leden van de CDA-fractie zouden graag het bericht dat medewerkers van Oxfam op Haïti 
seksfeesten organiseerden en jonge meisjes tot prostitutie dwongen willen bespreken. 
Daarover is reeds kort tijdens het vragenuurtje gesproken. De leden van de CDA-fractie 
willen de door de minister voorgenomen acties van harte ondersteunen. De leden van de 
CDA-fractie vragen de minister deze voorgenomen acties ook mee te nemen in haar 
beleidsnota die we in april verwachten. De leden van de CDA-fractie zouden deze misstanden 
breder willen trekken. Zo verscheen vorige week een artikel in de Independent waarin werd 
aangegeven dat ook tijdens meerdere VN-missies misstanden plaatsvinden. In een rapport van 
Plan Internationaal werd de positie van meisjes in de wereld als slecht betiteld. Volgens dit 
rapport lijkt de positie van jonge meisjes, in tegenstelling tot anderen groepen in de 

64. Antwoord van het kabinet:  
 
Kortheidshalve wijs ik u op de kabinetsreactie van 24 oktober 2016 op het rapport van 
de Europese Rekenkamer over pretoetredingssteun van de EU (Kamerstuk 23987, nr. 
166). Dit rapport ziet echter alleen toe op de Westelijke Balkan. Het laatste rapport over 
pretoetredingssteun aan Turkije dateert uit 2009. De Europese Rekenkamer heeft wel 
aangekondigd in 2018 rapporten te publiceren over zowel de FRIT als 
pretoetredingssteun aan Turkije. Uw Kamer zal hierover op gebruikelijke wijze worden 
geïnformeerd.  
 
In het verslag van de RBZ/Ontwikkelingssamenwerking van 11 december staan op diverse 
plaatsen omschrijvingen als ‘enkele lidstaten’, ‘een enkele lidstaat’ en ‘lidstaten’, die laatste 
zonder verdere aanduiding. De leden van de fractie van 50PLUS wil graag weten welke 
standpunten Nederland heeft ingenomen. 
 
65. Antwoord van het kabinet:  
 
De inzet van het Kabinet tijdens de RBZ/Ontwikkelingssamenwerking van 11 december 
3
2017 staat in de geannoteerde agenda voor deze Raad van 1 december jl. 
 
Kan de minister de Kamer recente informatie geven over de situatie van de vluchtelingen in 
Libië? We horen daar de laatste tijd weinig meer over, maar de leden van de fractie van 
50PLUS weet niet of dat een goed teken is.  
 
66. Antwoord van het kabinet:  
 
Tijdens de AU-EU Top in Ivoorkust is afgesproken om gezamenlijk te zorgen voor 
betere omstandigheden van migranten in Libië en een uitweg uit de detentiecentra. Deze 
gezamenlijke aanpak werpt nog steeds zijn vruchten af. Sindsdien is een groot aantal 
migranten vrijwillig teruggekeerd naar hun herkomstlanden (in de periode 28 november 
tot 8 februari al 8.402 door IOM en 5.500 door Afrikaanse herkomstlanden, met steun 
van IOM). Parallel werkt UNHCR aan de evacuatie van kwetsbare vluchtelingen naar 
Italië of naar Niger vanwaar ze worden hervestigd. Daarnaast is de situatie in de 
detentiecentra de afgelopen drie maanden verbeterd, onder andere vanwege de afname 
van het aantal migranten in deze centra. Ook is een aantal detentiecentra gesloten. 
Tegelijkertijd blijft de situatie kwetsbaar en is waakzaamheid geboden. Het kabinet 
blijft zich inspannen om samen met partners als de EU, AU en VN de omstandigheden 
van migranten te verbeteren en uiteindelijk de detentiecentra te sluiten.  
 
Kan de minister in dat verband de Kamer ook een antwoord geven op de vraag of inmiddels 
actie is ondernomen tegen diegenen die zich schuldig maakten aan mensenhandel en wat 
daarvan de resultaten zijn?  
 
67. Antwoord van het kabinet:  
 
Nederland maakt zich hard voor de aanpak van criminele netwerken betrokken bij 
ernstige mensenrechtenschendingen tegen migranten en vluchtelingen in Libië. Zoals 
eerder aan de Kamer gemeld kijkt Nederland samen met internationale partners naar 
                                                 
3
 https://www.rijksoverheid.nl/documenten/kamerstukken/2017/12/01/kamerbrief-met-geannoteerde-agenda-
raad-buitenlandse-zaken-ontwikkelingssamenwerking-11-december-2017  

