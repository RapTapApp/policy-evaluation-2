35570-IV  Vaststelling van de begrotingsstaten van Koninkrijksrelaties (IV) 
en het BES-fonds (H) voor het jaar 2021 
 
Nr.  VERSLAG VAN EEN SCHRIFTELIJK OVERLEG  
Vastgesteld……..  
 
Binnen de vaste commissie voor Koninkrijksrelaties hebben de onderstaande fracties de 
behoefte vragen en opmerkingen voor te leggen aan de staatssecretaris van Binnenlandse 
Zaken en Koninkrijksrelaties, de minister van Buitenlandse Zaken en de minister van 
Defensie over de Reactie Rijksministerraad op AIV-advies "Veiligheid en rechtsorde in het 
Caribisch gebied” (35570-IV, nr. 34).    
 
De op 28 mei 2021 toegezonden vragen en opmerkingen zijn met de door het kabinet bij brief 
van 25 juni 2021 toegezonden antwoorden hieronder afgedrukt.  
 
De voorzitter van de commissie, 
Paternotte  
 
Adjunct-griffier van de commissie, 
Meijers 
 
 
Inhoudsopgave 
            
I Vragen en opmerkingen vanuit de fracties      
Inbreng leden van de VVD-fractie 
Inbreng leden van de D66-fractie 
II Antwoord / Reactie van het kabinet   
III Volledige agenda 
 
 
I. Vragen en opmerkingen vanuit de fracties 
 
 
Inbreng leden van de VVD-fractie  
 
De leden van de VVD-fractie hebben kennisgenomen van de Reactie Rijksministerraad op 
het AIV-advies “Veiligheid en rechtsorde in het Caribisch gebied” en de “Latin America 
Organized Crime Study for the Kingdom of the Netherlands” van InSight Crime. De leden 
hebben daarover nog een aantal vragen en opmerkingen.  
De leden van de VVD-fractie halen uit de reactie van de Ministerraad dat de meeste zaken die 
worden geadviseerd al in gang gezet zijn. Kunnen de ministers aangeven wat er nu 
daadwerkelijk nieuw c.q. extra wordt opgepakt door het Koninkrijk naar aanleiding van de 
rapporten? 
 
1. Antwoord van het kabinet  
Het kabinet bevestigt dat aan diverse adviezen reeds opvolging wordt gegeven, onder 
andere middels de liquiditeitssteun in combinatie met de landspakketten in respons op 
de COVID-19-pandemie. De landspakketten zijn gericht op het realiseren van 
structurele hervormingen. Naast de voornamelijk economisch geënte 

 
4. Antwoord van het kabinet  
Het kabinet heeft de AIV gevraagd naar de ontwikkelingen in de veiligheidspolitieke 
situatie in het Caribisch gebied te kijken, en aan te geven wat de mogelijke 
consequenties hiervan zijn voor de buitenlandse betrekkingen en de veiligheid van het 
Koninkrijk in het algemeen en de autonome landen in het bijzonder. De geconstateerde 
regionale dreigingen voortkomend uit bijvoorbeeld de crisis in Venezuela zijn net zo 
relevant voor Bonaire als Aruba en Curaçao. Hetzelfde geldt voor de kwetsbaarheid 
voor orkanen van de Bovenwindse eilanden Saba, Sint Eustatius en Sint Maarten. Wel 
is het zo dat crisisbeheersing een landsaangelegenheid is. Hierdoor bestaat er met 
betrekking tot crisisorganisatie en –beheersing een juridisch en institutioneel 
onderscheid tussen de autonome landen van het Koninkrijk (Aruba, Curaçao en Sint 
Maarten) en Caribisch Nederland (Bonaire, Sint Eustatius en Saba). De risico’s en 
dreigingen die zich kunnen manifesteren in Caribisch Nederland worden wel specifiek 
behandeld in de ‘Geïntegreerde Risicoanalyse Caribisch Nederland’ opgesteld door het 
Analistennetwerk Nationale Veiligheid, tevens gepubliceerd in 2020. 
 
De leden van de VVD-fractie lezen dat de AIV meer intensieve samenwerking wil. Volgens 
de leden kan dit op punten schuren met de autonome status van de landen in het Koninkrijk. 
Veiligheid, rechtshandhaving en rechtsstatelijkheid zijn terreinen die primair tot de autonome 
verantwoordelijkheden van de landen behoren, maar de praktijk leert dat de landen daar nog 
veel ondersteuning van Nederland bij krijgen. Bij eigen autonomie van de landen hoort ook 
meer eigen verantwoordelijkheid. Kan daarop uitgebreid gereflecteerd worden?  
 
5. Antwoord van het kabinet  
Een functionerende rechtsstaat is randvoorwaardelijk voor economische ontwikkeling, 
houdbare overheidsfinanciën en ziet toe op rechtmatigheid van bestedingen. Nederland 
ondersteunt de landen bij het versterken van de rechtshandhaving door invulling en 
uitvoering te geven aan samenwerkingsregelingen en rijkswetten. Deze operationele 
capaciteit ter ondersteuning en versterking van de rechtshandhaving in de landen zal de 
komende jaren toenemen, omdat Nederland via de landspakketten structureel een 
bedrag beschikbaar stelt oplopend tot 45 miljoen euro in 2025. Hiermee wordt onder 
andere een flinke impuls gegeven aan de gezamenlijke aanpak van ondermijning en de 
gezamenlijke bestrijding van grensoverschrijdende criminaliteit binnen het Koninkrijk. 
Bovendien zetten de Caribische Landen via de maatregelen uit de landspakketten in op 
het structureel verbeteren van diverse onderdelen in de keten. Tijdens het notaoverleg 
op 7 juli 2020 reflecteerde de staatssecretaris van Binnenlandse Zaken en 
Koninkrijksrelaties uitgebreid op de vraag in hoeverre rechtshandhaving een taak is die 
de landen zelfstandig helemaal kunnen dragen. Hierbij benadrukte de staatssecretaris 
dat indien Nederland de ondersteuning terugtrekt er een probleem ontstaat. Om de 
criminaliteitsvormen zoals benoemd in het InSight Crime rapport gezamenlijk het 
hoofd te bieden is een lange adem nodig. Hiervoor is Nederlandse ondersteuning, 
bijvoorbeeld via het uitzenden van officieren en rechters, de uitbreiding van de 
duurzame ondermijningsaanpak of de versterking van het grenstoezicht de komende 
jaren onontbeerlijk. Tegelijkertijd is het de verantwoordelijkheid van de landen binnen 
het Koninkrijk om de komende jaren in te zetten op de overdracht van kennis en 
kunde. Een vereiste hiervoor is dat de Caribische Landen in de rechtshandhavingsketen 
voldoende (gekwalificeerd) personeel en middelen beschikbaar stellen ter uitvoering van 
hun landstaken, bijvoorbeeld daar waar het gaat om het detentiewezen en de 
landsrecherches. 

van Buitenlandse Zaken een veiligheidsbeleid voor de Caribische regio wordt opgesteld. De 
leden vragen of dit beleid gedeeld kan worden met de Kamer als het gereed is? Worden in dit 
beleid zowel de drugsproblematiek als klimaatverandering opgenomen? Daarnaast vragen 
deze leden of duidelijk in kaart gebracht kan worden wat de ecologische voetafdruk is van 
Defensie operaties en trainingen in de Caribische regio? 
 
7. Antwoord van het kabinet  
De ontwikkelingen in de Caribische regio vragen om reflectie op de reikwijdte van de 
rol en inzet van Defensie. Hiertoe zal Defensie, in nauwe samenwerking met het 
ministerie van Buitenlandse Zaken, een Defensie veiligheidsbeleid voor de Caribische 
regio opstellen. In dit veiligheidsbeleid wordt gereflecteerd op huidige en toekomstige 
dreigingen en de wijze waarop Defensie op dit moment en in de toekomst invulling geeft 
aan de drie hoofdtaken. De formulering van het veiligheidsbeleid zal in het derde 
kwartaal van 2021 worden afgerond. Uw Kamer zal hierover worden geïnformeerd. 
Voortbouwend op dit defensiebeleid is het ministerie van Buitenlandse Zaken 
voornemens om een geïntegreerde regionale veiligheidsstrategie te ontwikkelen die 
dreigingen vanuit de regio in hun samenhang beschouwt en op deze manier een 
integrale afweging te kunnen maken over hoe en wanneer de juiste kanalen 
(diplomatiek, defensie en justitie-, politie- en inzet op gebied van ontwikkeling en 
humanitaire hulp) het beste in te zetten. 
 
De RMR onderschrijft het belang van nauwe (militaire) veiligheidssamenwerking met 
de Verenigde Staten, Frankrijk, het Verenigd Koninkrijk en andere landen in de regio, 
zoals Colombia. Uw Kamer is reeds geïnformeerd (Kamerstuk 35570-IV, nr. 34) over de 
wijze waarop het Nederlandse kabinet zich sterk maakt voor bestendiging en 
versterking van de nauwe samenwerking met voornoemde landen. Het veiligheidsbeleid 
voor de Caribische regio zal nadrukkelijk aandacht besteden aan de huidige 
samenwerking met deze veiligheidspartners en mogelijkheden tot versterking hiervan. 
 
Een voorbeeld hiervan betreft de regionale samenwerking inzake bestrijding van 
grensoverschrijdende drugssmokkel. De toenemende drugstransporten uit Zuid-
Amerika verhogen de noodzaak tot versterking van de regionale samenwerking om dit 
tegen te gaan (zie tevens het antwoord op de vraag inzake het Verdrag van San José).  
 
Eveneens zal het veiligheidsbeleid ingaan op de reeds optredende effecten van extreem 
weer en de toekomstige gevolgen van klimaatverandering. Het is de taak van Defensie 
om bijstand te leveren bij rampen en crises. Zoals beschreven in de Kabinetsreactie, 
versterkt Defensie zijn planmatige voorbereiding ter verbetering van de grootschalige 
ondersteuning bij noodhulpoperaties in het Caribisch gebied. 
 
De leden van de VVD-fractie vinden de ontwikkelingen in en rond Venezuela zorgelijk en ze 
zijn van grote invloed op de regio en daarmee op Aruba, Bonaire en Curaçao. De leden van 
de VVD-fractie willen graag weten wat met het oog daarop nu echt anders gedaan gaat 
worden dan wel welke activiteiten er extra worden opgepakt? Hoe wordt dit meegenomen in 
het veiligheidsbeleid voor de Caribische regio? 
 
8. Antwoord van het kabinet  
Het oplossen van de politieke en humanitaire crisis in Venezuela is van groot belang, 
omdat het Koninkrijk als buurland direct de gevolgen van de voortdurende 
destabiliserende werking ervan ondervindt. Nederland draagt samen met de EU en 

Het Openbaar Ministerie (OM) is de leidende organisatie in de strijd tegen 
grensoverschrijdende georganiseerde criminaliteit waar InSight Crime aan refereert. 
Het OM heeft immers het mandaat om onderzoeken te starten en om hierin met 
betrekking tot de aanpak richtinggevende, beleidsmatige keuzes te maken.  
Het betreft in dit verband echter niet het Nederlands OM, maar de OM’s in het 
Caribisch gebied. De Procureurs-Generaal voor het OM Curaçao, Sint Maarten, BES 
en van het Parket Aruba zijn verantwoordelijk voor de aanpak van 
grensoverschrijdende criminaliteit in het Caribisch deel van het Koninkrijk. Het 
Nederlands OM heeft geen zeggenschap over hoe hier invulling aan wordt gegeven. Wel 
levert het OM Nederland op verzoek structureel expertise om de grensoverschrijdende 
georganiseerde criminaliteit aldaar aan te pakken. Ook is het OM Nederland betrokken 
door middel van allerlei bestaande samenwerkingsverbanden en overlegstructuren met 
de OM’s in het Caribisch gebied. Daarbij kan gedacht worden aan de reguliere 
rechtshulp, korte samenwerkingsprojecten op allerlei criminaliteitsonderwerpen en het 
MIT in de nabije toekomst. Tevens bestaan er verschillende overlegstructuren zoals het 
Koninkrijks Procureurs-Generaal overleg, Justitieel Vierpartijenoverleg, RST 
beleidsgroep etc., waarin onderwerpen aan de orde komen m.b.t. de aanpak van 
grensoverschrijdende criminaliteit. 
 
De AIV adviseert om de gehele veiligheidsketen in de Landen structureel te versterken, met 
betrekking tot zowel de rechtshandhaving als de inzet van de Kustwacht en Marine. InSight 
Crime adviseert daarnaast ook een structurele versterking en meer geïntegreerde aanpak van 
de bestrijding van georganiseerde criminaliteit. De leden van de VVD-fractie begrijpen deze 
adviezen heel goed en ondersteunen deze ook. Wat wordt concreet (extra) met deze adviezen 
gedaan? Het nieuwe protocol recherchesamenwerking 2019 geeft hier al deels invulling aan, 
maar er wordt expliciet “deels” gezegd. Wat moet er dan nog meer gebeuren? 
 
11. Antwoord van het kabinet  
In aanvulling op hetgeen reeds is gesteld over de aanbevelingen van InSight crime ten 
aanzien van het terugdringen van grensoverschrijdende (georganiseerde) criminaliteit, 
dient te worden opgemerkt dat op 4 februari 2021 het protocol versterking 
grenstoezicht is afgesloten conform de landspakketten (maatregelen H.11). Met dit 
protocol wordt voorzien in een multidisciplinaire aanpak tussen diverse lokale en 
Nederlandse grensdiensten. Nederland investeert door additionele personele bijstand 
van de Koninklijke Marechaussee en Douane Nederland aan de landen te leveren, 
financiële middelen ter beschikking te stellen zodat de Kustwacht Caribisch Gebied op 
termijn 24/7 inzetbaar kan zijn. Daarnaast worden incidentele financiële middelen voor 
de lokale diensten ter beschikking gesteld. Afspraken omtrent de uitvoering worden 
momenteel uitgewerkt in een plan van aanpak per land. Hierin zal de nadruk liggen op 
de samenwerking tussen de diverse diensten in de keten. Voor een effectieve 
geïntegreerde aanpak van de bestrijding van georganiseerde criminaliteit is een goede 
informatie-uitwisseling essentieel. De afgelopen jaren zijn er dan ook door de Landen 
gezamenlijk stappen gezet. Een voorbeeld hiervan betreft het instellen van een platform 
bestaande uit deelnemers van de lokale korpsen, het Recherchesamenwerkingsteam, de 
Kustwacht en de Koninklijke Marechaussee.  
Daarnaast zijn er voor de versterking van de rechtshandhavingsketen in brede zin in de 
landspakketten (onderdeel H) middelen vrijgemaakt om een bijdrage leveren aan de 
versterking van de rechtsstaat, door in ieder geval in te zetten op het versterken van het 
grenstoezicht, de aanpak van financieel-economische criminaliteit en het verbeteren van 

Het Korps Politie Aruba noch het Korps Politie Curaçao zijn volledig op sterkte. 
Dankzij afspraken in het College van Korpschefs vindt veel samenwerking plaats en 
worden specialismes en schaarse middelen over de korpsen verdeeld.  
 
De personeelssterkte van het OM, het Gemeenschappelijk Hof van Justitie en het KPCN 
op de BES-eilanden is op orde. Zo is in 2020 binnen het Korps Politie Caribisch 
Nederland (KPCN) een nieuwe klas aspiranten gestart. De Nederlands politie 
ondersteunt tijdelijk de afdeling opsporing. Over het structureel op sterkte komen van 
de afdeling opsporing heeft de Minister van Justitie en Veiligheid als korpsbeheerder 
van KPCN, afspraken met de korpschef KPCN gemaakt. 
 
De leden van de VVD-fractie lezen dat de Rijksministerraad de aanbeveling van de AIV om 
een proeve op te stellen voor een consensus-Rijkswet als suggestie in het gesprek hierover 
meeneemt. Wat wordt hier precies mee bedoelt? Over welk gesprek gaat het dan? De leden 
nemen aan dat gedoeld wordt op het in gezamenlijk overleg tot een nadere invulling van de 
verantwoordelijkheden komen van de landen afzonderlijk en van het Koninkrijk als geheel? 
Waarom zou het dan logisch zijn te beginnen bij een consensus-Rijkswet en wat zou die dan 
eventueel (extra) moeten regelen? De leden van de VVD-fractie zijn niet voor het oprichten 
van een mensenrechteninstituut voor het gehele Koninkrijk. Waarom wil de 
Rijksministerraad daar wel naar kijken? Wat zou de meerwaarde zijn ten opzichte van al 
bestaande instanties voor mensenrechten? 
 
14. Antwoord van het kabinet  
Met het gesprek wordt inderdaad het gezamenlijk overleg bedoeld over een nadere 
invulling van de verantwoordelijkheden van de landen afzonderlijk en van het 
Koninkrijk als geheel in het kader van de motie-Van Raak c.s. In dit overleg, dat 
hopelijk in de nabije toekomst van start zal gaan, mag de thematiek van mensenrechten 
niet ontbreken. Dit is namelijk een beleidsterrein waarop de verantwoordelijkheden van 
het Koninkrijk aan de ene kant en de Caribische landen aan de andere kant elkaar 
regelmatig raken en soms met elkaar schuren. De verwezenlijking van mensenrechten is 
op grond van artikel 43, eerste lid, een landsaangelegenheid. De waarborging hiervan is 
op grond van het tweede lid bij dit artikel echter een verantwoordelijkheid van het 
Koninkrijk. Bovendien kan het Koninkrijk volkenrechtelijk worden aangesproken op 
schendingen in de Caribische landen van mensenrechtenverdragen, zoals het Europees 
Verdrag voor de Rechten van de Mens (EVRM), waaraan deze landen gebonden zijn.  
 
Om meer vat te krijgen op bovenstaande problematiek, beveelt het AIV aan een proeve 
op te stellen voor een rijkswet die voorziet in waarborgende regels op het gebied van 
(onder meer) mensenrechten en in de oprichting van een mensenrechteninstituut voor 
het gehele Koninkrijk. De Rijksministerraad neemt het idee van een proeve mee in de 
gesprekken. Zo’n proeve kan een nuttige bijdrage leveren aan het inventariseren van 
vraagstukken en oplossingen op het terrein van mensenrechten. Of een proeve er ook 
daadwerkelijk komt is echter nu niet aan de orde. Zoals uit de reactie van de 
Rijksministerraad kan worden opgemaakt, ligt de wenselijkheid hiervan in eerste 
instantie ter beoordeling voor aan de nog te vormen ambtelijke werkgroep die zich gaat 
bezighouden met de uitvoering van de motie-Van Raak c.s. De focus van deze 
werkgroep is overigens breder dan mensenrechten alleen. 
 
Inbreng leden van de D66-fractie 
 

gemeenschappelijke organen worden ingesteld. Een Koninkrijksoverleg zou hier een 
manifestatie van kunnen zijn. Zo’n overleg wordt doorgaans door de regeringen van de 
Landen georganiseerd om over een bepaald thema – bijvoorbeeld staatkundige 
hervormingen – gedurende langere tijd op politiek en ambtelijk niveau met elkaar van 
gedachten te wisselen. Een Koninkrijksoverleg is aldus duidelijk te onderscheiden van 
de Rijkministerraad, een Koninkrijksorgaan geconstitueerd door het Statuut dat op 
permanente basis bijeenkomt.        
 
De leden van de fractie van D66 lezen dat de Rijksministerraad op zoek wil gaan naar 
“manieren om samenwerking op het terrein van mensenrechten, rechtszekerheid en 
deugdelijkheid van bestuur beter in te vullen en te structureren.” Deze leden vragen zich af op 
welke wijze de Rijksministerraad hier invulling aan wilt geven, waarbij zij bijvoorbeeld in 
herinnering roepen dat de motie-Van Raak c.s. (Kamerstuk 35 099 (R2114), nr. 23) alweer 
anderhalf jaar geleden door de Tweede Kamer is aangenomen. Ook willen wij hierbij 
benadrukken dat, naast het belang van een afstemming van de samenwerking, ook een 
gezamenlijke visie op deze en andere mogelijke thema’s van belang is. Zo lezen zij in het 
rapport van de AIV: “Allereerst dient de Rijksministerraad een Koninkrijksvisie op te stellen 
inzake de rechtshandhaving die tegemoetkomt aan de behoeften van alle landen.” Deze leden 
steunen het idee voor een Koninkrijksvisie en meerjarenperspectief op samenwerking.  De 
landspakketten vormen hiertoe een aanzet, maar is er ook behoefte aan een bredere reflectie 
op deze thema’s, waarin verder wordt gekeken dan de horizon van de landspakketten. 
 
17. Antwoord van het kabinet  
De Rijksministerraad wil deze zoektocht naar een betere invulling en structurering van 
samenwerking inderdaad gestalte geven in het kader van de uitvoering van de motie-
Van Raak c.s.. Omdat niet elk Land snel reageerde op het voorstel, en toen dat eenmaal 
wel was gebeurd de Covid-19-crisis uitbrak, is het helaas vooralsnog niet gelukt om te 
starten met de in dat kader aangekondigde interlandelijke ambtelijke werkgroep. Het 
kabinet heeft echter goede hoop dat deze werkgroep na de zomer wordt ingesteld. 
 
Defensie, kustwacht, rechtshandhaving en ecologische veiligheid 
De leden van de fractie van D66 lezen in het rapport van de AIV dat zij meer samenwerking 
op het thema van ecologische veiligheid en klimaatverandering adviseert. De AIV schrijft dat 
de autonome landen hier nog weinig beleid op hebben gevormd. Ook kunnen de Caribische 
landen geen aanspraak maken op specifieke (internationale) klimaatfondsen waarvoor de 
status van ontwikkelingsland of een nauwere relatie met de EU een voorwaarde vormt. Deze 
leden zien een kans voor investeringen in bijvoorbeeld schone energie vanuit een 
Koninkrijksbreed klimaatfonds. Dergelijke investeringen kunnen de autonome landen zelf 
niet altijd opbrengen, maar zijn wel noodzakelijk om de transitie naar een duurzame 
economie vorm te geven. Deze leden vragen het kabinet welke mogelijkheden zij ziet om de 
rol van het Koninkrijk inzake klimaatbescherming te verstevigen en een Koninkrijksbreed 
klimaatfonds op te richten. 
 
18. Antwoord van het kabinet  
De landen van het Koninkrijk zijn zelf bevoegd en daarmee verantwoordelijk om hun 
beleidsprioriteiten vast te stellen en bijvoorbeeld te kiezen voor investering in duurzame 
energie. Aan deze afspraak wil het kabinet vasthouden. Om deze redenen wordt 
afgezien van de gedane suggestie om een Koninkrijksbreed klimaatfonds op te richten. 
 

