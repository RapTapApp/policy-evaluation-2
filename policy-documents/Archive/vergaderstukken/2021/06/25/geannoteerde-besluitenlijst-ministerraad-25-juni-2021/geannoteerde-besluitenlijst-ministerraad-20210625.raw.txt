 
    
   
   
   
   
 
  
MINISTERRAAD 
 
 
 
Kenmerk         :  4212243 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 25 juni 2021  
in de Rolzaal op het Binnenhof in Den Haag, 
aangevangen 's morgens om 10.30 uur  
  
_______________________ 
 
 
0. Vaststelling agenda 
Vastgesteld 
 
1a. Notulen van de vergadering van 11 juni 2021 
(nr.3753434)  
Vastgesteld 
 
1b. P-Notulen van de vergadering van 11 juni 2021 
(nr.3753459)  
Vastgesteld 
 
2. Hamerstukken 
a. Besluit tot wijziging van het besluit referentieniveaus Nederlandse 
taal en rekenen en het Examen- en kwalificatiebesluit 
beroepsopleidingen WEB in verband met herijking van de 
rekeneisen voor het mbo, de omvang van keuzedelen voor de 
middenkaderopleiding en enige andere wijzigingen (Minister van 
OCW)  
Het hoofdonderwerp van het besluit betreft de nadere examenvoorschriften 
voor de taalschakeltrajecten. De taalschakeltrajecten zijn de invulling van 
de onderwijsroute in de Wet inburgering 2021, die in december 2020 door 
de Eerste Kamer is aangenomen. De onderwijsroute is een van de drie 
leerroutes waarmee aan de inburgeringsplicht kan worden voldaan. Doel 
van de onderwijsroute is inburgeringsplichtigen voor te bereiden op 
instroom in een opleiding in het mbo, hbo of wo. Vastgelegd wordt wanneer 
een deelnemer geslaagd is voor het taalschakeltraject en wanneer de 
deelnemer een vrijstelling kan krijgen voor examenonderdelen. Daarnaast 
wordt bepaald dat het examen voor het onderdeel kennis van de 
Nederlandse maatschappij (KNM) wordt afgenomen door SZW en het 
onderdeel Nederlands als tweede taal (Nt2) op B1- of B2-niveau als 
staatsexamen door het College voor Toetsen en Examens (CvTE).  
In het Staatsexamenbesluit Nederlands als tweede taal wordt verder het 
examengeld voor het staatsexamen Nederlands als tweede taal verhoogd. 
Daarnaast wordt vastgelegd dat bepaalde deelnemers in de onderwijsroute 
twee kosteloze examenpogingen krijgen (onder gelijke voorwaarden als de 

  - 3 - MR 25 juni 2021  
d. Ontwerpbesluit houdende wijziging van het besluit verplichte 
geestelijke gezondheidszorg in verband met de aanwijzing van de 
gegevens die op grond van artikel 13:3a, eerste lid, onderdeel c, 
van de Wet verplichte geestelijke gezondheidszorg kunnen worden 
gevorderd (Minister voor Rechtsbescherming) 
Het ontwerpbesluit wijst de gegevens aan die de officier van justitie, na 
machtiging daartoe door de rechter-commissaris, kan vorderen op grond 
van artikel 13:3a, eerste lid, onderdeel c, van de Wet verplichte geestelijke 
gezondheidszorg over een gebruiker van een communicatiedienst en het 
communicatieverkeer met betrekking tot die gebruiker. De bij het 
ontwerpbesluit voorgestelde bepaling verwijst naar de gegevens, genoemd 
in artikel 2, onderdelen a tot en met h, van het Besluit vorderen gegevens 
telecommunicatie (Stb. 2004,394). Beoogd wordt dat de officier van justitie 
op grond van artikel 13:3a, eerste lid, onderdeel c, van de Wet verplichte 
geestelijke gezondheidszorg dezelfde gegevens kan vorderen als op grond 
van artikel 126n van het Wetboek van Strafvordering. 
 
Aangenomen. De minister voor Rechtsbescherming zal het voorstel om 
advies bij de Afdeling advisering van de Raad van State aanhangig doen 
maken.  
 
e. Besluit houdende voorschriften inzake berekening, toekenning en 
het beheer van de bekostiging van scholen voor speciaal onderwijs 
scholen voor voortgezet speciaal onderwijs en scholen voor 
speciaal en voortgezet speciaal onderwijs (Besluit bekostiging WEC 
20xx) (Minister voor BVOM)  
Met de Wet vereenvoudiging bekostiging po (Stb. 2021, 171) is de 
bekostigingssystematiek in het primair onderwijs vereenvoudigd. De 
bekostiging wordt vereenvoudigd onder andere door het terugbrengen van 
de 130 rekenregels naar 30 en de overgang van bekostiging deels op 
schooljaar- en deels op kalenderjaarbasis naar volledige bekostiging op 
kalenderjaarbasis. Daarmee samenhangend verschuift de teldatum van 1 
oktober naar 1 februari van het voorgaande kalenderjaar (de bekostiging 
over 2023 wordt dus gebaseerd op het leerlingenaantal op 1 februari 
2022). De wet is begin 2021 met algemene stemmen aangenomen door de 
Tweede Kamer en vervolgens door de Eerste Kamer als hamerstuk 
afgedaan. De wet wordt nu nader uitgewerkt in het Besluit bekostiging WPO 
20xx, het Besluit bekostiging WEC 20xx en het Besluit bekostiging WPO 
BES 20xx, die de huidige bekostigingsbesluiten voor het primair onderwijs 
vervangen. In dit besluit is de vereenvoudigde bekostigingssystematiek 
nader uitgewerkt voor het speciaal en voortgezet speciaal onderwijst. 
 
Aangenomen. De minister voor BVOM zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om advies 
aanhangig doen maken bij de Afdeling advisering van de Raad van State. 
 
f. Besluit houdende voorschriften inzake de bekostiging van 
basisscholen in Caribisch Nederland (Besluit bekostiging WPO BES 
20xx) (Minister voor BVOM) 
Met de Wet vereenvoudiging bekostiging po (Stb. 2021, 171) is de 
bekostigingssystematiek in het primair onderwijs vereenvoudigd. De 
bekostiging wordt vereenvoudigd onder andere door het terugbrengen van 
de 130 rekenregels naar 30 en de overgang van bekostiging deels op 
schooljaar- en deels op kalenderjaarbasis naar volledige bekostiging op 
kalenderjaarbasis. Daarmee samenhangend verschuift de teldatum van 1 
oktober naar 1 februari van het voorgaande kalenderjaar (de bekostiging 
over 2023 wordt dus gebaseerd op het leerlingenaantal op 1 februari 
 

  - 5 - MR 25 juni 2021  
Aangenomen. De staatssecretaris van I&W zal de brief aan de Tweede 
Kamer sturen. 
 
d. Besluit tot wijziging van het schattingsbesluit 
arbeidsongeschiktheidswetten in verband met de bijzondere 
omstandigheden door COVID-19 om tijdelijk de geldigheidsduur 
van functies in het CBBS te verlengen tot 48 maanden (Minister van 
SZW) 
Het UWV gebruikt het functiebestand in het Claimbeoordelings- en 
Borgingssysteem (CBBS) voor de vaststelling van de mate van 
arbeidsongeschiktheid in de diverse arbeidsongeschiktheidswetten (onder 
andere WIA, ZW en WAO). Functies in het bestand hebben een maximale 
geldigheidsduur, om de actualiteit van het bestand te borgen. Om functies 
te actualiseren doet UWV periodiek functieonderzoek op de betreffende 
werkplekken, maar vanwege de COVID 19-maatregelen was dit onderzoek 
de afgelopen tijd vrijwel niet mogelijk. Hierdoor zijn achterstanden ontstaan 
in de actualisering, die niet op korte termijn ingelopen kunnen worden. 
Indien de geldigheidsduur niet op korte termijn wordt verlengd, zal een 
aanzienlijk aantal functies de nu geldende maximale geldigheidsduur van 
36 maanden bereiken en komen te vervallen. Hierdoor neemt het aantal 
functies in het functiebestand in de maanden vanaf juli 2021 met 
toenemende snelheid af. Door de geldigheidsduur van functies te verlengen 
tot 48 maanden tot 1 juli 2022 wordt de omvang van het functiebestand in 
het CBBS behouden, waardoor de vaststelling van de mate van 
arbeidsongeschiktheid gebaseerd kan worden op voldoende functies die op 
de Nederlandse arbeidsmarkt voorkomen. Het ontwerpbesluit moet voor 1 
september a.s. in werking treden. Daarom wordt met toepassing van artikel 
1 van de Tijdelijke wet COVID-19 een verkorte voorhangprocedure 
voorgesteld, en wordt voorgesteld het nader rapport niet te behandelen in 
de ministerraad. 
 
Aangenomen. De minister van SZW zal het besluit aan de Staten-Generaal 
sturen in het kader van de voorhang en na afloop van de voorhang, als de 
voorhang niet tot ingrijpende wijzigingen leidt, om advies aanhangig doen 
maken bij de Afdeling advisering van de Raad van State en na ommekomst 
van een positief advies doen vaststellen. 
   
e. Nader rapport wijziging van de tijdelijke wet maatregelen  
COVID-19 in verband met regeling van het vereiste van 
goedkeuring bij wet van een Koninklijk besluit tot verlenging als 
bedoeld in artikel VIII, derde lid, van de Tijdelijke wet COVID-19 
(Minister van VWS) 
De aanleiding voor dit wetsvoorstel is de wens van de Eerste Kamer (motie-
De Boer) om bepalende zeggenschap te hebben over het besluit tot 
verlenging van de maatregelen in verband met covid-19. Om hieraan 
tegemoet te komen, is in voorliggend wetsvoorstel bepaald dat het 
koninklijk besluit tot verlenging van de Tijdelijke wet maatregelen covid-19 
aan wettelijke goedkeuring wordt onderworpen. De Afdeling advisering van 
de Raad van State heeft advies over dit wetsvoorstel uitgebracht (dictum 
C). Naar aanleiding van dit advies is de voorhangprocedure voor het 
verlengingskb geschrapt. Anders dan de Raad van State adviseert is de rol 
van de Raad van State voorafgaand aan het verlengingskb gehandhaafd. 
Wel is de mogelijkheid om af te zien van het horen van de Afdeling 
advisering van de Raad van State over het goedkeuringswetsvoorstel niet 
langer imperatief, maar facultatief geformuleerd. 
 
Aangenomen. De minister van VWS zal het wetsvoorstel doen indienen bij 
de Tweede Kamer. 
 
 

  - 7 - MR 25 juni 2021  
nieuwe regelgeving voorzien per 1 januari 2022, om zodoende in te kunnen 
passen in de bestaande wettelijke jaarsystematiek hernieuwbare energie 
onder de Wet milieubeheer. 
 
Aangenomen. De staatssecretaris van I&W zal het voorstel om advies bij de 
Afdeling advisering van de Raad van State aanhangig doen maken en na 
ommekomst van het advies het onderwerp opnieuw in de ministerraad aan 
de orde stellen. 
 
6. Internetconsultaties 
a. Tijdelijke regels voor experimenten met assistentie bij het stemmen 
in een stemhokje (Tijdelijke experimentenwet assistentie bij het 
stemmen) (Minister van BZK)  
Volgens de huidige Kieswet mogen alleen kiezers die vanwege hun 
lichamelijke gesteldheid niet zelfstandig hun stem kunnen uitbrengen 
assistentie ontvangen in het stemhokje. De tijdelijke experimentenwet 
moet het mogelijk maken om gedurende 5 jaar te experimenteren met het 
geven van hulp in het stemhokje aan kiezers met een andere dan een 
lichamelijke beperking. De experimenten moeten zicht bieden op wat de 
gevolgen voor de uitvoeringspraktijk zijn, wie er in de praktijk gebruik 
maken van hulp en op welke wijze stembureauleden het beste geëquipeerd 
kunnen worden voor het verlenen van assistentie aan kiezers. De hulp 
wordt verleend door een neutraal en daarvoor speciaal getraind 
stembureaulid om de stemvrijheid en het stemgeheim van de kiezer zoveel 
mogelijk te waarborgen. 
 
Aangenomen. De minister van BZK zal het voorstel publiceren ter 
internetconsultatie.  
 
b. Implementatiebesluit registratie uiteindelijk belanghebbenden van 
trusts en soortgelijke juridische constructies (Minister van Financiën)  
De gewijzigde vierde anti-witwasrichtlijn verplicht lidstaten tot het opzetten 
van een centraal register waarin bepaalde informatie is opgenomen over de 
uiteindelijk belanghebbenden (UBOs) van trusts en soortgelijke juridische 
constructies, waaronder de naam en het door die UBO gehouden 
economisch belang in een trust of soortgelijke juridische constructies. Dit 
doet Nederland via de Implementatiewet registratie uiteindelijk 
belanghebbenden van trusts en soortgelijke juridische constructies die 
momenteel in de Tweede Kamer ligt. Genoemde implementatiewet biedt op 
een aantal punten de mogelijkheid om zaken nader uit te werken in een 
algemene maatregel van bestuur, hetgeen met het te consulteren 
implementatiebesluit wordt gedaan. Het doel van deze openbare consultatie 
is de sector de mogelijkheid te bieden te reageren op het 
implementatiebesluit. Dat is des te belangrijk nu er in het besluit een aantal 
zaken wordt geregeld waarmee beoogd wordt de lastendruk te 
verminderen. Bovendien geldt dat de implementatietermijn reeds op 10 
maart 2020 is verstreken en de Europese Commissie een inbreukprocedure 
is gestart. Met dit besluit zijn geen andere regeldrukkosten gemoeid dan 
reeds uiteengezet in de memorie van toelichting bij de implementatiewet. 
Relevant is wel dat de in dit besluit opgenomen nadere uitwerking onder 
andere leidt tot vermindering van de regeldrukkosten. 
 
Aangenomen. De minister van Financiën zal het voorstel publiceren ter 
internetconsultatie. 
 
 
 
 
 

  - 9 - MR 25 juni 2021  
gegevens te verstrekken gaat gelden voor inhoudingsplichtigen voor de 
loonbelasting en zogenaamde collectieve beheersorganisaties (cbo's) zoals 
auteursrechtenorganisaties. Het gaat om de volgende gegevens: naam, 
adres, geboortedatum en het bedrag van de betaling die onder vermelding 
van het bsn aan de Belastingdienst moeten worden verstrekt. De gegevens 
worden gebruikt voor de vooringevulde aangifte en toezicht. Hiermee kan 
het grootste deel van de bestaande uitvraag via het formulier IB-47 met 
bsn worden verstrekt. Het bestaande proces van het formulier IB-47 -dus 
zonder uitvraag van het bsn- blijft vooralsnog bestaan voor overige 
betalingen. Het besluit treedt in werking met ingang van 1 januari 2022. 
 
Aangenomen. De staatssecretaris van Financiën (Fiscaliteit en 
Belastingdienst) zal het besluit doen vaststellen. 
 
c. Ontwerp van het besluit houdende een wijziging van het besluit 
melden bedrijfsafvalstoffen en gevaarlijke afvalstoffen in verband 
met het niet van toepassing zijn van bepaalde 
informatieverplichtingen vanwege de bescherming van de 
wezenlijke belangen van de landsverdediging en nationale 
veiligheid (Staatssecretaris van I&W) 
Dit besluit betreft een wijziging van het Besluit melden die leveringen aan 
Defensie voor defensiedoeleinden uitsluit van de meldplicht aan het ECHA. 
Op deze manier wordt het vertrouwelijke karakter van de samenstelling van 
geleverde voorwerpen aan Defensie gewaarborgd. De onlangs gewijzigde 
Kaderrichtlijn afvalstoffen bevat een nieuwe verplichting voor 
leveranciers van voorwerpen zoals gedefinieerd in de REACH-verordening. 
Deze is in Nederland neergelegd in het Besluit melden bedrijfsafvalstoffen 
en gevaarlijke stoffen. Informatie over aanwezige zeer zorgwekkende 
stoffen die de leverancier op grond van artikel 33 REACH-verordening 
moet verstrekken, moet vanaf 5 januari 2021 ook doorgegeven worden aan 
het European Chemicals Agency (ECHA). De kaderrichtlijn afvalstoffen 
verplicht tevens het ECHA om voor deze gegevens een openbare database 
op te zetten, de SCIP-database. Bepaalde essentiële leveranciers van het 
Ministerie van Defensie mogen geen onderdelen van wapensystemen 
leveren als de samenstelling daarvan openbaar wordt. Defensie garandeert 
het doorgeven van informatie over aanwezigheid van zeer zorgwekkende 
stoffen aan afvalverwerkers, in het belang van veilige verwerking wanneer 
het materiaal in de afvalfase belandt. 
 
Aangenomen. De staatssecretaris van I&W zal het besluit doen vaststellen.  
 
d. Wijziging van de Kernenergiewet (verruiming inspraak) 
(Staatssecretaris van I&W) 
Het voorstel strekt tot wijziging van art. 17 lid 4 van de Kernenergiewet om 
te borgen dat in de toekomst steeds afdeling 3.4 van de Algemene wet 
bestuursrecht (Awb) gevolgd wordt bij een vergunning tot wijziging van de 
ontwerpbedrijfsduur van een kerncentrale. Afd. 3.4 Awb verplicht tot een 
zienswijzeprocedure (inspraak) voorafgaand aan de beslissing m.b.t. 
wijziging van de vergunning. Met het wetsvoorstel wordt uitvoering 
gegeven aan de inspraakverplichtingen onder het Verdrag van Aarhus. 
Aanleiding is de aanbeveling van het Nalevingscomité bij het Verdrag van 
Aarhus van 4 oktober 2018 n.a.v. een klachtenprocedure door Greenpeace 
bij het Nalevingscomité over de Kernenergiewet-vergunning voor de 
verlenging van de ontwerpbedrijfsduur van de Kerncentrale van Borssele in 
2013. Een redactionele opmerking van de Raad van State om in de 
toelichting in te gaan op de gevolgen van het "Varkens in Nood" arrest is 
niet overgenomen, omdat hier al in de beantwoording door de minister van 
BZK mede namens de minister voor Rechtsbescherming d.d. 8 juni van 
Kamervragen van de leden Koerhuis en Minhas is ingegaan (2021Z06758) 
 

  - 11 - MR 25 juni 2021  
voorschriften verbonden worden aan de verwervingsactiviteit. In het 
uiterste geval kan er een verbod opgelegd worden.  
 
De Raad van State heeft advies uitgebracht over dit wetsvoorstel. Het 
advies van de Raad van State concentreerde zich op de doelmatigheid en 
proportionaliteit; delegatie en rechtszekerheid; en het effect op het 
investerings- en vestigingsklimaat. N.a.v het advies zijn de doelen, 
uitwerking en motivering van het wetsvoorstel opnieuw geanalyseerd en 
zijn het wetsvoorstel en de memorie van toelichting aangepast 
 
Aangenomen. De minister van EZK zal het wetsvoorstel doen indienen bij 
de Tweede Kamer.  
 
9. Benoemingen 
a. Voordracht benoeming permanent vertegenwoordiger (Minister van 
BZ)  
De raad stemt in met de benoeming van drs. M.J.M. Beukeboom tot 
permanent vertegenwoordiger van het Koninkrijk der Nederlanden bij de 
VN Organisaties voor Voedsel en Landbouw in Rome. 
 
b. Voordracht tot benoeming van leden Raad voor het openbaar 
bestuur (ROB) (Minister van BZK) 
De raad stemt in met de (her)benoemingen van de volgende leden van de 
Raad voor openbaar bestuur: 
e
- drs. M.G. Roovers voor een 1 termijn van vier jaar;  
e
- prof. dr. mr. F.J  van Ommeren voor een 2 termijn van vier jaar; 
e
- H. Sahin voor een 2 termijn van vier jaar;  
e
- prof. dr. ir. C.J.A.M . Termeer voor een 2 termijn van twee jaar;  
e
- drs. C.J.G.M. de Vet voor een 2 termijn van twee jaar. 
 
c. Voordracht benoeming voorzitters gerechtsbesturen (presidenten) 
binnen de Rechtspraak (Minister voor Rechtsbescherming) 
De raad stemt in met de benoeming tot gerechtspresidenten van: 
- mr. E. de Greeve, voor het hof Amsterdam; 
- mr. Z.J. Oosting, voor het hof Arnhem-Leeuwarden; 
- mr. G. Tangenberg, voor het hof ’s-Hertogenbosch; 
- mr. R.G. de Lange-Tegelaar, voor de rechtbank Den Haag; 
- mr. J. Mendlik, voor de rechtbank Rotterdam. 
 
d. Herbenoeming voorzitter Autoriteit Persoonsgegevens (Minister voor 
Rechtsbescherming) 
De raad stemt in met de herbenoeming van A. Wolfsen tot voorzitter van 
de Autoriteit Persoonsgegevens.  
 
10. Instellingsbesluit adviescommissie voor de Landelijke Eenheid (Minister 
van J&V) 
Het betreft een instellingsbesluit voor de adviescommissie voor de Landelijke 
Eenheid. De adviescommissie heeft een tweeledige taak, te weten: (1) adviseren 
over de vormgeving alsook de (wijze van) uitrol van het verbeterprogramma bij 
de Landelijke Eenheid, dat is gericht op het (organisatorisch) op orde brengen 
van de basis, het verbeteren van leiderschap en cultuur en het versterken van de 
interne en externe sturing en monitoring; en (2) adviseren over de noodzaak van 
herpositionering van de Landelijke Eenheid in het huidige politiebestel en de 
mogelijke modaliteiten daarvoor. De instelling van de commissie is door de 
 

  - 13 - MR 25 juni 2021  
14. Wijziging van de Tijdelijke experimentenwet stembiljetten en centrale 
stemopneming in verband met de verlenging van de werkingsduur van 
die wet (Minister van BZK)  
De Tijdelijke experimentenwet stembiljetten en centrale stemopneming 
(Experimentenwet) vervalt per 1 januari 2022. Dit wetsvoorstel verlengt de 
werking van deze wet met 2 jaren. De Experimentenwet maakt bij verkiezingen 
experimenten mogelijk met 1) een model stembiljet dat per e-mail aan de 
Nederlandse kiezers in het buitenland kan worden gestuurd, en 2) een centrale 
opzet van de stemopneming (het tellen van de stemmen) op gemeentelijk 
niveau. Er zijn twee wetsvoorstellen bij de Tweede Kamer ingediend die zien op 
verankering van deze experimenten in de Kieswet, maar die hebben vertraging 
opgelopen. Het is daardoor niet zeker of die beide wetsvoorstellen tijdig vóór 1 
januari 2022 in werking treden (de datum waarop de Experimentenwet vervalt). 
Om het risico te voorkomen dat bij verkiezingen ná 1 januari 2022 kiezers in het 
buitenland weer zouden moeten terugkeren naar de situatie dat zij het stembiljet 
uitsluitend nog per post kunnen krijgen (waardoor zij minder tijd zouden hebben 
om te stemmen), en gemeenten niet meer op een centrale locatie de stemmen 
zouden kunnen tellen, is verlenging nodig van de Experimentenwet. Het 
voorliggende wetsvoorstel voorziet daarin. Intussen wordt gewerkt aan 
voortzetting van de beide wetsvoorstellen die strekken tot verankering van de 
experimenten in de Kieswet. 
 
Aangenomen. De minister van BZK zal het voorstel om advies bij de Afdeling 
advisering van de Raad van State aanhangig doen maken. 
 
15. Nota van wijziging bij wetsvoorstel bevorderen integriteit en 
functioneren decentraal bestuur met betrekking tot een verplichte 
risicoanalyse integriteit decentrale bestuurders (Minister van BZK)  
Op 5 juni 2020 is bij de Tweede Kamer het Wetsvoorstel bevorderen integriteit 
en functioneren decentraal bestuur (kst. 35546) ingediend. De Tweede Kamer 
heeft bij motie opgeroepen in de wet een risicoanalyse voor wethouders en 
andere decentrale bestuurders vast te leggen (motie- Van der Graaf cs TK 
35300, VII-29) en daarbij ook verzocht om dit te regelen vóór de 
gemeenteraadsverkiezingen in 2022. Door middel van deze nota van wijziging 
wordt uitvoering gegeven aan de genoemde motie. De nota van wijziging betreft 
primair een verplichte risicoanalyse integriteit voor decentrale bestuurders, 
voorafgaand aan hun benoeming. De wet bevat een grondslag om op een later 
moment bij algemene maatregel van bestuur nadere regels te stellen omtrent de 
inhoud en reikwijdte van deze risicoanalyse. Eind februari is de nota van 
wijziging in consultatie gegeven. De reacties zijn verwerkt, zowel de wettekst als 
de toelichting zijn aangepast.  
 
Aangenomen. De minister van BZK zal het voorstel om advies bij de Afdeling 
advisering van de Raad van State aanhangig doen maken. 
 
16. Brief aan de Tweede Kamer inzake zesde rapportage project renovatie 
Binnenhof (Staatssecretaris van BZK) 
Twee keer per jaar wordt een rapportage Project Renovatie Binnenhof aan de 
Tweede Kamer gezonden. Voorliggende rapportage gaat in op de algemene stand 
van zaken van het project, de governance van het project naar aanleiding van de 
relflectie van dhr. Remkes, de financiële stand van zaken ten gevolge van de 
voorjaarsbesluitvorming en de voornaamste risico's bij het project. 
 
Aangenomen. De staatssecretaris van BZK is gemachtigd om de brief in overleg 
met de minister-president, minister van Algemene Zaken, aan te passen en 
vervolgens aan de Tweede Kamer te sturen.  
 
 

  - 15 - MR 25 juni 2021  
niveaus van de leeruitkomsten van opleidingen vastgesteld en onderling 
vergeleken worden.  
Het wetsvoorstel voorziet in een grondslag voor het NLQF en de vaststelling van 
de NLQF-niveaus van formele opleidingen, en voor de verplichte vermelding van 
het NLQF/EQF-niveau op diploma's VO, MBO, HBO, WO. Het bevat tevens de 
grondslag voor de minister van OCW om een rechtspersoon aan te wijzen als 
Nationaal coördinatiepunt NLQF, dat een zelfstandig bestuursorgaan wordt. 
Voorts regelt dit wetsvoorstel dat van non-formele opleidingen het NLQF/EQF-
niveau kan warden vastgesteld en vermeld op waardedocumenten. Tevens kan 
een bestuurlijke boete worden opgelegd bij onterechte vermelding van 
NLQF/EQF-niveaus. 
 
Aangenomen. De minister van OCW zal het voorstel om advies bij de Afdeling 
advisering van de Raad van State aanhangig doen maken.  
 
20. Intensivering restitutiebeleid cultuurgoederen Tweede Wereldoorlog 
(Minister van OCW) 
Deze Kamerbrief is opgesteld als reactie op het advies van de Raad voor Cultuur 
en de commissie-Kohnstamm over het restitutiebeleid voor cultuurgoederen die 
als gevolg van het naziregime zijn geroofd, geconfisqueerd of onder dwang 
verkocht. De commissie-Kohnstamm is van mening dat er meer gedaan moet 
worden om restitutie mogelijk te maken, zoals het hervatten van structureel 
herkomstonderzoek. In de Kamerbrief worden alle aanbevelingen van de 
commissie-Kohnstamm overgenomen. Het is van belang om hier voortvarend 
mee aan de slag te gaan. Deze cultuurgoederen zijn een van de laatste tastbare 
kansen op rechtsherstel voor de oorspronkelijke eigenaren of hun erfgenamen. 
Ook wordt -in lijn met het advies- een beeld geschetst over de toekomst van 
verweesde Joodse roofkunst in de Rijkscollectie. Deze objecten worden 
overgedragen aan de Joodse gemeenschap indien zij die wens heeft. Als gevolg 
van het herkomstonderzoek dat de Rijksdienst voor het Cultureel Erfgoed zal 
uitvoeren, zal MBVOM de openbaarheidsbeperkingen die rusten op archieven bij 
de rijksarchiefbewaarplaats voor desbetreffende onderzoekers opheffen (op 
grond van artikel 15, derde lid, van de Archiefwet 1995), in lijn met eerder 
gemaakte afspraken voor onderzoekers van de Restitutiecommissie en het 
Expertisecentrum bij het NIOD. In hoofdzaak gaat het om de SNK- (FIN), NBI- 
en CABR-archieven (J&V). 
 
Aangenomen. De minister van OCW zal de brief aan de Tweede Kamer sturen. 
  
21. Besluit tot wijziging van onder andere het examen- en kwalificatiebesluit 
beroepsopleidingen WEB in verband met de uitwerking van het 
taalschakeltraject als opleiding educatie en de onderwijsroute in het 
inburgeringsstelsel (Minister van OCW)  
Het hoofdonderwerp van het besluit betreft de nadere examenvoorschriften voor 
de taalschakeltrajecten. De taalschakeltrajecten zijn de invulling van de 
onderwijsroute in de Wet inburgering 2021, die in december 2020 door de Eerste 
Kamer is aangenomen. De onderwijsroute is een van de drie leerroutes waarmee 
aan de inburgeringsplicht kan worden voldaan. Doe! van de onderwijsroute is 
inburgeringsplichtigen voor te bereiden op instroom in een opleiding in het mbo, 
hbo of wo. 
Vastgelegd wordt wanneer een deelnemer geslaagd is voor het taalschakeltraject 
en wanneer de deelnemer een vrijstelling kan krijgen voor examenonderdelen. 
Daarnaast wordt bepaald dat het examen voor het onderdeel kennis van de 
Nederlandse maatschappij (KNM) wordt afgenomen door SZW en het onderdeel 
Nederlands als tweede taal (Nt2) op B1- of B2-niveau als staatsexamen door het 
College voor Toetsen en Examens (CvTE). 
In het Staatsexamenbesluit Nederlands als tweede taal wordt verder het 
examengeld voor het staatsexamen Nederlands als tweede taal verhoogd. 
Daarnaast wordt vastgelegd dat bepaalde deelnemers in de onderwijsroute twee 
 

  - 17 - MR 25 juni 2021  
26. Toetsingskader ten behoeve van Borgstelling MKB-Landbouwkredieten 
voor module Werkkapitaal voor omschakeling naar duurzame landbouw 
(BL-O) (Minister van LNV)  
Als onderdeel van de uitwerking van het Omschakelprogramma Duurzame 
Landbouw (totaal € 175 mln. - zie Kamerbrieven 'Voortgang 
stikstofproblematiek: structurele aanpak' (35334 nr.84 d.d. 24-4-2020) en 
'Contouren van het Omschakelprogramma Duurzame Landbouw' (35334 nr. 126 
d.d. 18-11-2020) zal de minister van LNV een werkkapitaalregeling onder de 
borgstellingsregeling voor de landbouw (BL-0) publiceren. Vooralsnog voor de 
periode van één jaar, naast de pilot Investeringsfonds Duurzame Landbouw van 
ditzelfde programma. Het Investeringsfonds Duurzame Landbouw en de BL-0 
moeten samen de financiering mogelijk maken van integraal duurzame landbouw 
bedrijfsplannen, die nu nog door onvoldoende 'proof of concept' voor reguliere 
bankfinanciering als (te) risicovol wordt aangemerkt. Voor de BL-0 wordt € 1,4 
mln. in een begrotingsreserve afgestort.  
In samenwerking met het ministerie van Financiën is het Toetsingskader 
Risicoregelingen voor de BL-0 opgesteld, dat erop toeziet dat deze regeling 
conform het Garantiekader (33 750, nr. 13 d.d. 17-9-2021) wordt uitgewerkt.  
 
Aangenomen. De minister van LNV zal het toetsingskader aan de Staten-
Generaal sturen.  
 
27. Brief aan de Tweede Kamer inzake aanbieding overheidsbrede 
werkagenda voor de publieke dienstverlening (Minister van SZW)  
In de kabinetsreactie op de rapporten Werk aan Uitvoering wordt een 
overheidsbrede Werkagenda voor de publieke dienstverlening (verder: 
Werkagenda) met concrete acties aangekondigd. De kabinetsreactie beschrijft op 
hoofdlijnen de benodigde aanpak en beweging om de dienstverlening van de 
overheid te verbeteren. Doel is ervoor te zorgen dat overheidsdienstverlening 
optimaal aansluit bij behoeften en verwachtingen van burgers en bedrijven, nu 
en in de toekomst. Met deze brief wordt de Werkagenda naar de Kamer 
gestuurd. De Werkagenda is geformuleerd en wordt uitgevoerd door 
departementen, uitvoeringsorganisaties, provincies en gemeenten samen. 
 
Aangenomen. De minister van SZW zal de brief aan de Tweede Kamer sturen.  
 
28. Brief aan de Tweede Kamer inzake scheefgroei in de polder (Minister van 
SZW) 
De Kamer heeft gevraagd om een brief naar aanleiding van het BNNVARA-
programma 'scheefgroei in de polder'. Deze brief geeft gevolg aan dat verzoek, 
en gaat in op ontwikkelingen op de arbeidsmarkt, inkomensbeleid en 
woningmarkt.  
 
Aangenomen. De minister van SZW zal de brief aan de Tweede Kamer sturen.  
 
29. Kabinetsreactie op het initiatiefwetsvoorstel werken waar je wil (Van 
Weyenberg/Maatoug) (Minister van SZW) 
Het betreft de kabinetsreactie op initiatiefwetsvoorstel werken waar je wilt. Het 
voorstel beoogt de positie van de werknemer te versterken bij het indienen van 
een verzoek tot wijziging van de arbeidsplaats. Nu nog kan de werkgever een 
verzoek daartoe altijd weigeren, op grond van het wetsvoorstel kan hij dat alleen 
bij aantoonbaar zwaarwegend bedrijfs- of dienstbelang. De SER brengt in de 
zomer advies uit over de toekomst van hybride werken.  
 
Besproken 
 
 

  - 19 - MR 25 juni 2021  
bepaling, zodat de rechter in schrijnende gevallen toch de mogelijkheid 
krijgt om een schuldenaar toe te laten. 
 
Aangenomen. De minister voor Rechtsbescherming zal het voorstel om advies bij 
de Afdeling advisering van de Raad van Staten aanhangig doen maken. 
 
33. Brief aan de Tweede Kamer inzake versterking kwaliteit van beleid en 
wetgeving (Minister voor Rechtsbescherming) 
De brief geeft invulling aan een toezegging in de kabinetsreactie op het rapport 
van de parlementaire ondervragingscommissie Kinderopvangtoeslagen (POK): 
"Het kabinet zal beter gebruik maken van het Integraal Afwegingskader voor 
beleid en regelgeving (IAK) waarin alle kwaliteitseisen voor beleid en wetgeving 
zijn opgenomen. Bovendien zal de rijksbrede wetgevingstoetsing door het 
ministerie van Justitie en Veiligheid, naar voorbeeld van de financiële toetsing 
door de Inspectie Rijksfinanciën, worden versterkt om beter toezicht te houden 
op de vraag of het beleid en de wettelijke regels uitvoerbaar en doenbaar zijn 
voor burgers en voor uitvoeringsorganisaties”. (Kamerstukken II, 2020/21, 35 
510, nr. 4). In de brief geeft het kabinet aan langs vijf lijnen nieuwe initiatieven 
vorm te willen geven, beter gebruik te gaan maken van de al bestaande 
instrumenten en daarop voort te bouwen: 
1. Intensivering samenwerking tussen beleid, wetgeving en uitvoering 
2. Vernieuwing van het Integraal Afwegingskader voor beleid en wetgeving 
3. Versterking wetgevingskwaliteit 
4. Versterking interdepartementale wetgevingstoets 
5. Sneller inspelen op ervaringen in de praktijk 
 
Aangenomen. De minister voor Rechtsbescherming zal de brief aan de Staten-
Generaal sturen.  
 
34. Conclusies onderraden en ministeriële commissies d.d. 22 juni 2021 
a. Afgevoerd 
b. REA 
    Vastgesteld 
 
1. Voorbereiding Europese Raad 24 en 25 juni 2021 
De raad stemt in met de inzet voor de Europese Raad op 24 en 25 
juni. 
 
2. Informatiepunt: het EU Schaakbord 
 Voor kennisgeving aangenomen. 
 
35. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Motie Van Dijk/Ceder over heroverwegen van intrekkingen van 
asielvergunningen op grond van de Armeense nationaliteit (32 317, 
nr. 695) 
b. Debat over buitenlandse spionage via mobiele netwerken 29 juni 
2021 
 
 
 

  - 21 - MR 25 juni 2021  
XX. Besluitenlijst 
 
II. Stukken, rondgezonden ter kennisneming van de raad 
a. Aanstelling politiek assistent minister van Buitenlandse Zaken 
(Minister van BZ) 
Voor kennisgeving aangenomen. 
 
 
 
 
 

