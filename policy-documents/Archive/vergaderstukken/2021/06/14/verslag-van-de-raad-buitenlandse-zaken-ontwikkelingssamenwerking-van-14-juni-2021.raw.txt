VERSLAG RAAD BUITENLANDSE ZAKEN ONTWIKKELINGSSAMENWERKING VAN 14 juni 2020   
Introductie  
Op 14 juni vond de Raad Buitenlandse Zaken Ontwikkelingssamenwerking via VTC plaats. Tijdens deze 
Raad is gesproken over het thema menselijke ontwikkeling (human development), in het bijzonder 
over de wereldwijde gezondheid en over onderwijs. Daarnaast is gesproken over de samenwerking 
met middeninkomenslanden (MICs).  
Menselijke ontwikkeling 
Hoge Vertegenwoordiger Borrell en Eurocommissaris voor Internationale Partnerschappen Urpilainen 
lichtten in hun inleidingen de inzet van de Commissie op het bevorderen van menselijke ontwikkeling 
toe. Ten minste 20% van het Instrument voor Nabuurschapsbeleid, Ontwikkeling en Internationale 
Samenwerking (NDICI) zal ten goede moeten komen aan activiteiten ter bevordering van sociale 
inclusie en menselijke ontwikkeling, zo onderstreepten zij. Het gaat dan om sociale 
basisvoorzieningen, zoals gezondheidszorg, onderwijs, voeding, water, sanitaire voorzieningen en 
hygiëne, en om sociale bescherming, met name ten behoeve van de meest gemarginaliseerde 
personen. De Raad sprak vervolgens in het bijzonder over de Europese bijdrage aan een solidaire 
verdeling van COVID-19 vaccins en de bevordering van onderwijs in partnerlanden. 
Solidaire verdeling vaccins 
Wat betreft de inzet op een solidaire verdeling van vaccins, benadrukte Commissaris Urpilainen dat de 
EU met een bijdrage van bijna EUR 3 miljard een van de grootste donoren is van COVAX. Daarnaast 
1
haalde zij de toezegging van de Europese Raad van 24 -25 mei aan om in 2021 100 miljoen doses 
vaccins te doneren aan partnerlanden buiten de EU. In diezelfde conclusies benadrukte de Europese 
Raad de leidende rol van COVAX bij het realiseren van een gelijkwaardige toegang tot vaccins. De 
Commissie ondersteunt lidstaten bij het doneren of doorverkopen van surplus-vaccins via het EU 
Vaccine Sharing Mechanisme. Middels dit mechanisme wordt coördinatie bevorderd en wordt steun 
geboden bij juridische afhandeling en transport van vaccins. Verder bracht Eurocommissaris Urpilainen 
het aangekondigde Team Europe Initiatief voor de productie en ontwikkeling van vaccins en 
2
medicijnen in Afrika onder de aandacht . In samenwerking met de Europese Investeringsbank en de 
EU lidstaten wordt ingezet op programma’s met een totale waarde van minimaal EUR 1 miljard 
waarmee op de langere termijn de productiecapaciteit in Afrika zal toenemen. Tevens zet de 
Commissie blijvend in op het versterken van gezondheidssystemen en van de inclusieve toegang 
daartoe in partnerlanden.  
Onder de lidstaten was er brede steun voor de Europese inzet op multilaterale initiatieven, met name 
COVAX. Net als Nederland, steunen veel lidstaten COVAX financieel en onderzoeken zij mogelijkheden 
voor donatie van vaccins via COVAX, maar houden zij ook de mogelijkheid open voor bilaterale 
donaties. Verscheidene lidstaten spraken hun waardering uit voor het EU Vaccine Sharing 
Mechanisme. Door enkele lidstaten werd het belang van voldoende aandacht voor de zichtbaarheid 
van de Europese steun, zowel financieel als via de donatie van vaccins, aan COVAX benadrukt. 
Nederland vroeg daarnaast aandacht voor het “leave no one behind” principe: het is van belang dat 
juist de meest kwetsbare groepen worden bereikt bij de uitrol van vaccins.  
EU lidstaten verwelkomden het door de CIE aangekondigde initiatief voor de bevordering van 
productie van medicijnen en vaccins in Afrika waarbij een enkele lidstaat al mogelijkheden zag voor 
bilaterale bijdragen. Daarnaast werd aandacht besteed aan het belang van een bredere inzet op 
gezondheidszorg; hierbij wezen verscheidene lidstaten op het belang van financiële steun aan de 
verschillende pijlers van de Access to COVID-19 Tools – Accelerator maar ook van de inzet op toegang 
tot basiszorg voor vrouwen en meisjes en Seksuele en Reproductieve Gezondheid en Rechten (SRGR). 
Nederland verwees in dit kader naar het belang van Europese financiering aan de Global Financing 
Facility van de Wereldbank Groep. Met dit partnerschap wordt steun geboden aan lage- en 
                                                
1
 https://www.consilium.europa.eu/media/49805/2425-05-21-euco-conclusions-nl.pdf 
2
 https://ec.europa.eu/commission/presscorner/detail/en/ip_21_2594 

het Europese nabuurschap, Afrika bezuiden de Sahara, Azië en Stille Oceaan, en Amerika en het 
7
Caribisch gebied. Uw Kamer ontving op 26 april een Kamerbrief over de NDICI Verordening.  
                                                
7
 https://www.rijksoverheid.nl/documenten/kamerstukken/2021/04/26/kamerbrief-inzake-
kabinetsappreciatie-verordening-van-het-eu-instrument-voor-nabuurschapsbeleid-ontwikkeling-en-
internationale-samenwerking  

