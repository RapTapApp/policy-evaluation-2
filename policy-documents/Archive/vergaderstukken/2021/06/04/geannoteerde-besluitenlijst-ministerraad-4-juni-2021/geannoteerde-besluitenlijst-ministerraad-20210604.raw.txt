 
 
    
   
   
   
 
 
  
 
 Kenmerk         :  4208548 
MINISTERRAAD 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 4 juni 2021  
in de Rolzaal op het Binnenhof in Den Haag, 
aangevangen 's morgens om 11.00 uur.   
_______________________ 
 
 
 
0. Vaststelling agenda 
Vastgesteld 
 
1. Notulen van de vergadering van 21 mei 2021  
(nr.3752834)  
Vastgesteld 
 
2. Hamerstukken 
a. Besluit houdende wijziging van lijst I en II, behorende bij 
de Opiumwet, in verband met plaatsing van 3-MMC op lijst 
II, alsmede enkele andere stoffen (Staatssecretaris van VWS)  
Door de stof 3-MMC op lijst II bij de Opiumwet te plaatsen wordt 
uitvoering gegeven aan de aanbeveling zoals die is gedaan in de 
risicobeoordeling naar de schadelijkheid van 3-MMC, uitgevoerd 
door het Coördinatiepunt Assessment Monitoring nieuwe drugs 
(verder: CAM) in mei 2021. Op basis van de thans beschikbare 
informatie acht het CAM plaatsing op lijst II gerechtvaardigd gelet 
op de toenemende populariteit van dit middel onder met name 
(jonge) jongeren, signalen die wijzen op verslavingspotentieel van 
dit middel en een stijging in het aantal gezondheidsincidenten 
gerelateerd aan 3-MMC-gebruik. Door de plaatsing van dit middel 
op lijst II bij de Opiumwet wordt de eenvoudige verkrijgbaarheid 
als gevolg van de legale status tegengegaan en wordt de 
gebruikersgroep gewaarschuwd voor de negatieve effecten van 
gebruik van dit middel. 
In internationaal verband is besloten een aantal nieuwe 
psychoactieve stoffen te onderwerpen aan controlemaatregelen 
vanwege ernstige gezondheidsrisico's en ernstige sociale risico's. 
Via dit besluit worden deze stoffen op de lijsten I en II behorende 
bij de Opiumwet geplaatst. 
  
Aangenomen. De staatssecretaris van VWS zal het besluit aan de 
Staten-Generaal sturen in het kader van de voorhang en na afloop 
van de voorhang, als de voorhang niet tot ingrijpende wijzigingen 
leidt, om advies aanhangig doen maken bij de Afdeling advisering 
van de Raad van State. 
 

  - 3 - MR 4 juni 2021  
b. Conclusies MCC-19 d.d. 28 mei 2021 
De tekst van de conclusies is vastgesteld. 
 
c. Conclusies MCC-19 d.d. 1 juni 2021 
De tekst van de conclusies is vastgesteld. 
 
1. Algemeen beeld 
In de MCC-19 is een discussie gewijd aan het algemeen 
beeld. 
 
2. Verdelingssystematiek toegangstesten (Minister van 
EZK) 
Betreft de volgende voorstellen: 
1)     Een verdelingssystematiek van toegangstesten die 
aansluit op het openingsplan 
2)     Een prioritering in geval van schaarste 
3)     Werkprocessen waarbij de verbinding wordt gelegd 
tussen de uitvoering en de departementen 
 
Aangenomen. De ministers van EZK, VWS en OCW zullen de 
verdelingssystematiek toepassen. 
 
3. Testen voor uitreizigers (Ministers van I&W en VWS) 
a. Testen voor uitreizigers (memo A) 
 
Betreft uitvoering van de aangenomen motie van het lid 
Sjoerdsma c.s. (21 501-20, nr.1668). Deze motie verzoekt 
het kabinet “aan te geven hoe iedere Nederlander gratis de 
mogelijkheid kan krijgen om, ten behoeve van het Europese 
digitaal groen certificaat, zich deze zomer te laten testen 
met een test naar keuze, waaronder een NAAT (PCR)-test, 
en de Kamer hierover binnen twee weken te informeren.” 
Ook zijn de Europese onderhandelingen over het digitaal 
groen certificaat afgerond op 20 mei 2021, waarin de 
mogelijkheid aan de lidstaten wordt gegeven om te bepalen 
of zij de testen gratis aanbieden. 
 
De commissie machtigt de ministers van I&W, VWS en 
Financiën om te besluiten over het al dan niet vergoeden 
van testen voor reizigers en hierover een brief aan de 
Tweede Kamer te sturen. 
 
 b. Testen voor uitreizigers (memo B) 
 
Aangehouden tot een volgende vergadering. 
 
4. Euro2020 als Fieldlab (Minister voor MZ) 
Voorstel betreft het volgende: 
- De vier wedstrijden met publiek die als onderdeel van 
het EK voetbal in de Johan Cruijff Arena worden 
gespeeld, worden een Fieldlab. 
- Het toeschouwersaantal wordt uitgebreid van het eerder 
besloten aantal van 12.000 (zijnde 25% van de 
beschikbare capaciteit) naar 16.000 (zijnde 33% van de 
beschikbare capaciteit). 

  - 5 - MR 4 juni 2021  
Op 10 augustus 2020 is de maximale kredietvergoeding, die in 
rekening mag worden gebracht door aanbieders van consumptief 
krediet, tijdelijk verlaagd van 14% naar 10%. Door de gevolgen 
van de covid-19-crisis kunnen mensen verlies van inkomen 
hebben en behoefte hebben aan bijvoorbeeld een persoonlijke 
lening of genoodzaakt zijn een product met krediet te betalen. De 
maximale kredietvergoeding geldt voor alle soorten consumptief 
krediet dat wordt verstrekt aan consumenten, zoals rood staan, 
doorlopend (goederen)krediet of een persoonlijke lening voor de 
financiering van bijvoorbeeld een auto. Met het wijzigingsbesluit 
wordt de tijdelijke verlaging verder verlengd tot 1 juli 2022 in 
verband met de verwachtingen over het doorwerken van de 
gevolgen van de crisis.  
De tijdelijke verlaging van de maximale kredietvergoeding eindigt 
op 1 september 2021. Voor het ononderbroken voortzetten van de 
tijdelijke verlaging in verband met de gevolgen van de covid-19-
crisis, is spoedige inwerkingtreding van de maatregel gewenst. 
Met het oog daarop, is het wenselijk om de Raad van State te 
vragen om spoedbehandeling van de adviesaanvraag. 
 
Aangenomen. De minister van Financiën zal het voorstel om 
spoedadvies bij de afdeling advisering van de Raad van State 
aanhangig te doen maken, indien na de consultatie geen 
ingrijpende wijzigingen worden aangebracht. 
 
g. Achtste incidentele suppletoire begroting 2021 (Minister van 
VWS) 
ste
De ministerraad wordt gevraagd in te stemmen met de 8 
Incidentele Suppletoire Begroting (ISB) 2021 van het ministerie 
van VWS. Na akkoord wordt de 8ste ISB naar de Tweede Kamer 
ste
verstuurd en ter informatie naar de Eerste Kamer. In deze 8 
ISB wordt in totaal €779,5 mln generaal toegevoegd aan de 
begroting van VWS voor het beheersen van het coronavirus.  
Daarnaast wordt de ministerraad gevraagd in te stemmen met 
een aanbesteding voor het testbeleid voor het tweede halve jaar 
2021 (vanaf juli). Het maximale budgettaire beslag van deze 
aanbesteding is €845 mln, waarvoor VWS generale 
compensatie krijgt. Met instemming van de ministerraad zal zodra 
de exacte budgettaire consequenties in beeld zijn, in afstemming 
met de minister van Financiën, hiervoor een incidentele 
suppletoire begroting worden opgesteld. 
 
Aangenomen. De minister van VWS zal het voorstel aan de 
Tweede Kamer sturen. 
 
h.  Coronasteun aan Suriname.  
4. Buitenlands beleid 
a. Conclusies van de coördinatiecommissie d.d. 1 juni 2021, 
nr.22 (Minister van BZ) 
De conclusies t.a.v. de volgende onderwerpen zijn vastgesteld: 
1 BNC-fiches  
1.1 Fiche 1: Mededeling EU-strategie vrijwillige terugkeer en  
 herintegratie  
1.2 Fiche 2: Mededeling “Samen zorgen voor Betere 
regelgeving”  
 
 

  - 7 - MR 4 juni 2021  
5. EU-implementatie 
a. Wijziging van het besluit markttoegang financiële 
ondernemingen Wft, besluit gedragstoezicht financiële 
ondernemingen Wft en het besluit bestuurlijke boetes 
financiële sector in verband met de richtlijn 2019/1160 van 
het Europees Parlement en de Raad van 20 juni 2019 tot 
wijziging van richtlijnen 2009/65/EG en 2011/61/EU met 
betrekking tot de grensoverschrijdende distributie van 
instellingen voor collectieve belegging (PbEU 2019, L 188) 
(Minister van Financiën)  
Er bestaan nog steeds belemmeringen die de mogelijkheid voor 
beheerders van beleggingsfondsen om volledig van de interne 
markt te profiteren beperken. De richtlijn grensoverschrijdende 
distributie van beleggingsinstellingen en icbe's (PbEU 2019, L 188) 
heeft tot doel de grensoverschrijdende distributie van de 
beleggingsinstellingen en icbe's te bevorderen door het wegnemen 
van de belemmeringen. In het ontwerpbesluit is aanvullende 
informatie opgenomen die een beheerder van een instelling voor 
collectieve belegging in effecten (icbe) dient op te nemen in de 
brief aan de Autoriteit Financiële Markten (AFM) waarin de 
beheerder aangeeft voornemens te zijn deelnemingsrechten in 
een door hem beheerde icbe met zetel in Nederland in een andere 
lidstaat aan te bieden. Verder wordt in het ontwerpbesluit bepaald 
dat een beheerder van een beleggingsinstelling met zetel in een 
andere lidstaat die in Nederland rechten van deelneming aanbiedt 
aan niet-professionele beleggers voorzieningen/maatregelen dient 
te treffen om bepaalde taken richting beleggers te vervullen 
(bijvoorbeeld voor het verwerken van inschrijving-, inkoop- en 
terugbetalingsorders met betrekking tot rechten van deelneming 
in de beleggingsinstelling en het verstrekken van bepaalde 
beleggersinformatie). 
 
Aangenomen. De minister van Financiën zal het voorstel om 
advies bij de afdeling advisering van de Raad van State aanhangig 
doen maken.  
 
b. Wijziging van de wet op het financieel toezicht en de 
faillissementswet in verband met de implementatie van de 
richtlijn betreffende de uitgifte van gedekte obligaties en 
het overheidstoezicht op gedekte obligaties (Minister van 
Financiën) 
Vanaf uiterlijk 8 juli 2022 gelden uniforme regels in de Europese 
Unie voor de uitgifte van zogenoemde gedekte obligaties door 
banken (obligaties die worden gedekt door afgezonderd onderpand 
als extra zekerheid voor de investeerder) en het toezicht daarop. 
Voor de praktijk verandert er niet veel omdat in de Wet op het 
financieel toezicht (Wft) al regels zijn opgenomen over gedekte 
obligaties die sterk overeen komen met de nieuwe Europese 
regels. De belangrijkste wijziging is dat een bank die gedekte 
obligaties uitgeeft, hiervoor eerst toestemming moet krijgen van 
de Nederlandsche Bank (DNB). DNB houdt nu ook al toezicht op 
de uitgifte van gedekte obligaties. 
 
Aangenomen. De minister van Financiën zal het voorstel om 
advies bij de afdeling advisering van de Raad van State aanhangig 
doen maken.  
 

  - 9 - MR 4 juni 2021  
d. Algemene Leidraad Wwft (Minister van Financiën) 
Met de Algemene Leidraad Wwft wordt instellingen die onder de 
Wet ter voorkoming van witwassen en financieren van terrorisme 
(Wwft) vallen uitleg gegeven over de toepassing van regels uit die 
wet. De toezichthouders (DNB, AFM, Ksa, BTWwft, BFT en dekens 
van de NOvA) publiceren op hun beurt meer specifieke leidraden 
die meer zijn toegespitst op de specifieke instellingen waarop zij 
toezicht houden. 
In de zomer van 2020 is de leidraad voor het laatst 
geactualiseerd. Als gevolg van de implementatie van de gewijzigde 
vierde anti-witwasrichtlijn (AMLDS) dient deze leidraad 
opnieuw geactualiseerd te worden. 
 
Aangenomen. De minister van Financiën zal het voorstel 
publiceren ter internetconsultatie. 
 
e. Uitvoeringsbesluit verordening herstel en afwikkeling 
centrale tegenpartijen (Minister van Financiën)  
Een centrale tegenpartij (CCP) is een financiële onderneming die 
aandelentransacties verrekent tussen kopers en verkopers. Deze 
transacties worden daardoor overzichtelijker en minder risicovol. 
Omdat een CCP hierbij de risico's van de kopers en verkopers 
overneemt, loopt de CCP zelf wel meer risico. Een faillissement 
van een CCP kan grote gevolgen hebben voor de financiële 
stabiliteit. Daarom geeft de nieuwe verordening herstel en 
afwikkeling centrale tegenpartijen regels voor een falende CCP en 
de afwikkeling daarvan. 
Het ontwerpbesluit regelt dat DNB als afwikkelingsautoriteit de 
verordening kan uitvoeren en sancties op kan leggen bij 
overtreding van de verordening. 
 
Aangenomen. De minister van Financiën zal het voorstel 
publiceren ter internetconsultatie. 
f. Conceptbesluit houdende regels met betrekking tot de 
vaststelling door het College van Toezicht van de 
betrouwbaarheid en geschiktheid van een persoon die is of 
wordt belast met de taken van het orgaan dat de 
toezichtfunctie uitoefent of dagelijkse leiding in een 
collectieve beheersorganisatie (Minister voor 
Rechtsbescherming) 
Het conceptbesluit beoogt de toetsing door het College van 
Toezicht Auteursrechten (CvTA) van de betrouwbaarheid en 
geschiktheid van dagelijkse leidinggevenden en toezichthouders 
van grote collectieve beheersorganisaties (cbo's) mogelijk te 
maken. Grote cbo's zijn op dit moment Buma en Sena. Het CvTA 
kan voor de benoeming of herbenoeming van een kandidaat 
diens betrouwbaarheid en geschiktheid onderzoeken. Indien een 
redelijke aanleiding bestaat, kan het CvTA ook na de benoeming 
of herbenoeming van de kandidaat toetsen of hertoetsen. 
Voor de benoeming of herbenoeming legt de cbo informatie over 
(o.m. over de kandidaat en de selectieprocedure; alsmede een 
verklaring omtrent het gedrag); daarnaast voert het CvTA een 
gesprek met de kandidaat. Het CvTA stelt vervolgens vast of de 
betrouwbaarheid en geschiktheid van de kandidaat buiten twijfel 
staat. 
 
Aangenomen. De minister voor Rechtsbescherming zal  het 
voorstel publiceren ter internetconsultatie.  
 

  - 11 - MR 4 juni 2021  
De wijziging van het Bwft BES bevat een uitwerking van de 
volgende drie grondslagen opgenomen in de (wijziging van de) 
Wwft BES die geldt voor Caribisch Nederland:  
- de definitie van het begrip voor uiteindelijk belanghebbende 
(UBO),  
- categorieën van diensten, transacties en cliënten waarbij 
vereenvoudigd cliëntenonderzoek van toepassing kan zijn en  
- de gegevens die verstrekt moeten worden bij het transport 
van liquide middelen.  
Daarnaast wordt er een aparte boetehoogte vastgesteld voor 
overtredingen van bepalingen uit de wet van grensoverschrijdende 
geldtransporten en wordt de boetetabel aangepast.  
Dit besluit treedt in werking met de inwerkingtreding van de 
wijziging van de Wwft BES op 1 juli 2021. 
 
Aangenomen. De minister van Financiën zal het besluit doen 
vaststellen.  
 
c. Nader rapport inzake AMvB verbod dienstverrichting 
(Minister van Financiën) 
Het besluit laat enkele bepalingen vervallen die niet meer nodig 
zijn vanwege de introductie van een verbod op dienstverrichting 
door derdelandverzekeraars, ingevoerd met de Wet van 3 maart 
2021 tot wijziging van de Wet op het financieel toezicht in verband 
met de invoering van een verbod op dienstverrichting door 
derdelandverzekeraars. Het gaat bij dit verbod om een verbod op 
het verrichten van diensten in het directe levens- en 
schadeverzekeringsbedrijf naar Nederland door 
derdelandverzekeraars. Herverzekering door middel van het 
verrichten van diensten is wel nog toegestaan. Het verbod op 
dienstverrichting door derdelandverzekeraars is geïntroduceerd in 
lijn met een interpretatie van de EC, waardoor in de gehele EU 
deze vorm van dienstverrichting niet meer is toegestaan. 
 
Aangenomen. De minister van Financiën zal het besluit doen 
vaststellen.  
 
d. Nader rapport inzake wijziging van het besluit activiteiten 
leefomgeving in verband met de implementatie van 
uitvoeringsbesluit (EU) 2019/2010 van de Commissie van 
12 november 2019 tot vaststelling, op grond van richtlijn 
2010/75/EU van het Europees Parlement en de Raad, van 
conclusies over de beste beschikbare technieken (BBT-
conclusies) voor afvalverbranding (PbEU 2019, L 3) 
(Staatssecretaris van I&W) 
De wijziging van het Besluit activiteiten leefomgeving betreft de 
implementatie van nieuwe Europese milieuregels (BBT-conclusies) 
voor afvalverbranding. De wijziging van het Besluit geluid 
milieubeheer en het Besluit kwaliteit leefomgeving implementeert 
een wijziging van een bijlage van de richtlijn omgevingslawaai. De 
bijlage bevat nieuwe bepalingsmethoden voor gezondheidseffecten 
als gevolg van omgevingslawaai. 
 
Aangenomen. De staatssecretaris van I&W zal het besluit doen 
vaststellen. 
 
 
 

  - 13 - MR 4 juni 2021  
9. Benoemingen 
a. Voordracht benoeming advocaat-generaal bij de Hoge Raad 
der Nederlanden (Minister voor Rechtsbescherming)  
Prof.mr. S.D. Lindenbergh 
 
10. Wijziging van enkele wetten op het gebied van Justitie en 
Veiligheid in verband met aanpassingen van overwegend 
technische aard (Verzamelwet Justitie en Veiligheid 2021) 
(Minister van J&V) 
Dit wetsvoorstel bevat een verzameling van diverse wetstechnische 
correcties en aanpassingen van beperkt inhoudelijke aard in wetgeving 
op het terrein van Justitie en Veiligheid. 
Verschillende wijzigingen geven invulling aan toezeggingen die aan de 
Tweede Kamer zijn gedaan. De belangrijkste wijzigingen zijn: 
- Een aanpassing van de wettelijke terminologie inzake vermissing 
(toegezegd in Kamerstukken II 2018/19, 33552, nr. 55); 
- De introductie van een verplichting om digitaal te procederen bij de 
Hoge Raad in strafzaken; 
- Een wettelijke verduidelijking dat de zelfstandige 
gedragsbeïnvloedende en vrijheidsbeperkende maatregel (GBM) ook 
kan worden opgelegd in geval van veroordeling wegens een 
terroristisch misdrijf (toegezegd in Kamerstukken II 2019/20, 
29754, nr. 547); 
- Een verduidelijking dat herziening van een strafzaak ook mogelijk is 
als het EHRM een zaak van de rol schrapt naar aanleiding van een 
eenzijdige verklaring van de Nederlandse staat dat het EVRM is 
geschonden (toegezegd Kamerstukken II 2019/20, 29279, nr. 543); 
- De aanscherping van de wettelijke strafmaxima voor 
mensensmokkel (dit voornemen is aangekondigd in Kamerstukken II 
2019/2020, 19637, nr. 2652). 
 
Aangenomen. De minister van J&V zal het voorstel om advies bij de 
afdeling advisering van de Raad van State aanhangig doen maken.  
 
11. Verlenging met de drie maanden van de convenanten met 
gemeenten t.b.v. Programma Landelijke Vreemdelingen 
Voorziening (LVV); aanbieding kabinetsreactie op de 
tussenevaluatie van het Programma LVV (Minister van J&V) 
Doel van het Programma Landelijke Vreemdelingen Voorzieningen is 
bestendige oplossingen te vinden voor vreemdelingen zonder recht op 
verblijf en/of rijksopvang en op basis van ervaringen in vijf pilots 
bestuurlijke afspraken te maken over een landelijk dekkend 
LVVnetwerk. 
Hiervoor is naar verwachting nog tot juli 2022 tijd nodig. De huidige 
convenanten voor de pilots lopen tot 01-04-2022; de afspraken over de 
financiering t/m 31-12-2021. 
De staatssecretaris van J&V stelt daarom in overleg met de VNG voor 
de convenanten en bijbehorende financiering te verlengen tot 1 juli 
2022. De definitieve beslissing van rijkszijde over een landelijk dekkend 
netwerk en financiering is aan een nieuw kabinet. Gemeenten vragen 
nu om duidelijkheid over de financiering tot medio 2022 i.v.m. 
afspraken en subsidieregelingen met hun uitvoeringspartners; 
ontbreken van zekerheid leidt tot vroegtijdige afbouw van de pilots. 
Hiermee eindigt de facto het programma voordat een nieuw kabinet een 
besluit kan nemen. 
Deze korte verlenging is naar oordeel van de staatssecretaris van J&V 
de beste wijze om de continuïteit van het Programma op korte termijn 
te borgen zodat een nieuw kabinet zich later kan uitspreken over het 

  - 15 - MR 4 juni 2021  
bedrijven belangrijk vindt en koppelt aan enkele acties, zoals de 
richtlijnen data-analyse en een verkenning over de nut en noodzaak 
van een algoritmeregister. Tot slot zal het kabinet verder inzetten op 
het bevorderen van samenhang van het toezicht. 
 
Aangenomen. De minister van BZK zal de brief aan de Tweede Kamer 
sturen.  
 
14. Bestuurlijke reactie conceptrapport Algemene Rekenkamer 
inzake bijzondere uitkeringen aan Caribisch Nederland 
(Staatssecretaris van BZK)  
De Algemene Rekenkamer heeft, op verzoek van de Tweede Kamer, 
onderzoek gedaan naar bijzondere uitkeringen aan Caribisch Nederland 
in de periode 2010 – 2019. Daar de Algemene Rekenkamer ook een 
aantal rijksbrede conclusies trekt is onder coördinatie van BZK door de 
departementen gewerkt aan een gezamenlijke reactie op het rapport. 
In de kabinetsreactie wordt ingestemd met de aanbevelingen van de 
Algemene Rekenkamer en deels met de conclusies, en worden een 
aantal reeds ingezette maatregelen en mogelijke oplossingen genoemd 
voor de geconstateerde knelpunten. 
 
Aangenomen. De staatssecretaris van BZK zal de brief aan de Algemene 
Rekenkamer aanbieden.  
 
15. Brief aan de Tweede Kamer inzake het voornemen van het 
kabinet om de regeling voor tewerkstellingsvergunningen voor 
Aziatische koks aan te passen (Minister van SZW) 
Sinds 1 oktober 2019 is er een structurele regeling voor het verlenen 
van tewerkstellingsvergunningen voor Aziatische koks, die mede op 
verzoek van de Tweede Kamer tot stand is gekomen. Op grond van 
deze regeling kunnen Aziatische restaurants gespecialiseerde koks uit 
het buitenland tewerkstellen, indien dit nodig is. De regeling is bedoeld 
voor noodzakelijke gekwalificeerde koks in specialistische restaurants 
waar overwegend land-specifiek Aziatisch voedsel wordt bereid. Op 27 
maart 2021 zijn artikelen verschenen in Trouw en de Groene 
Amsterdammer waarin misstanden naar voren komen bij 
vreemdelingen die op basis van deze regeling in Nederland verblijven. 
Ook de Nederlandse vertegenwoordigingen en Immigration Liaison 
Officers van de IND in China hebben signalen ontvangen van oneigenlijk 
gebruik of misbruik van de regeling. De signalen zijn dermate ernstig 
dat het kabinet, in overleg met de Tweede Kamer, snel wil ingrijpen. De 
signalen zouden namelijk kunnen duiden op gevallen van mensenhandel 
en/of mensensmokkel.  
Het kabinet is voornemens om de regeling voor de Aziatische horeca 
tijdelijk te laten vervallen voor nieuwe aanvragen voor koks die naar 
Nederland willen komen vanuit het buitenland. Er zal worden 
onderzocht of de regeling in aangescherpte vorm kan herleven of 
definitief komt te vervallen. Omdat de regeling mede op verzoek van de 
Tweede Kamer tot stand is gekomen, krijgt de Kamer de gelegenheid 
zich over het voornemen van het kabinet uit te spreken. 
 
Aangenomen. De minister van SZW zal de brief aan de Tweede Kamer 
sturen.  
 

  - 17 - MR 4 juni 2021  
kaders van kwaliteit, tijd en geld past. Een heroverweging is dan 
ook op zijn plaats. Dit betekent dat SGBZK en SGDEF de opdracht 
hebben gekregen om opties te onderzoeken voor huisvesting van 
beide diensten, die ondersteunend zijn aan de verdere 
intensivering van de samenwerking. Het primaire proces van de 
diensten is hierbij leidend. De nieuwe huisvestingsoplossing dient 
flexibel, wendbaar en toekomstbestendig te zijn en binnen de 
kaders te passen. De Tweede Kamer wordt dit najaar 
geïnformeerd over de alternatieve opties voor de gezamenlijke 
huisvesting en de concrete vervolgstappen. De bijlage bij deze 
brief wordt vertrouwelijk aangeboden aan de vaste 
Kamercommissies BZK en Defensie, gelet op de hiermee gepaard 
gaande commerciële belangen. 
 
Aangenomen. De minister van BZK zal een brief aan de Tweede 
Kamer sturen. 
 
c. NAVO-Top van staatshoofden en regeringsleiders op  
14 juni 2021 in Brussel (Minister van Defensie) 
Het kabinet is geïnformeerd over de onderwerpen op de NAVO-
Top van Staatshoofden en Regeringsleiders op 14 juni 2021. De 
Top vindt plaats in het hoofdkwartier van de NAVO in Brussel, 
België. De bijeenkomst is op ministerieel niveau voorbereid door 
de NAVO ministers van Defensie en die van Buitenlandse Zaken 
tijdens hun bijeenkomsten op 1 juni 2021. De Top bestaat uit één 
werksessie. Tijdens deze sessie nemen de bondgenoten besluiten 
over het proces dat de Secretaris-Generaal van de NAVO heeft 
ingezet om de NAVO toekomstbestendig te houden, het 
zogenoemde ‘NAVO2O3O-proces’. Na afloop van de Top brengt de 
NAVO een communiqué uit. 
 
De raad gaat akkoord met de Nederlandse inbreng op de NAVO-
Top.  
 
d. Uitvoering van de motie-Van Esch c.s. t.a.v. houtige 
biogrondstoffen (Staatssecretaris van EZK (Klimaat en Energie)) 
De motie-Van Esch c.s. (30 175, nr.372) verzoekt de regering om 
geen subsidies voor lagetemperatuurwarmte uit houtige 
biogrondstoffen af te geven, zolang er geen afbouwpad is voor 
deze subsidies. De eerstvolgende subsidieronde waarvoor deze 
motie relevant is, is de SDE++ die in september 2021 wordt 
opengesteld. 
 
De raad machtigt de staatssecretaris van EZK (Klimaat en 
Energie) om i.o.m. de ministers van BZK en LNV en de 
staatssecretaris van I&W een brief over de wijze van uitvoering 
van de motie aan de Tweede Kamer te sturen.  
 
e.    Benoeming burgemeester Alkmaar 
 
A.M.C.G. Schouten 
 
f. Benoeming directeur bij de Dopingautoriteit 
g.     Onderhandelaarsakkoord sector Politie 
 
h. Bestuurlijk overleg VNG naar aanleiding van rapport 
Commissie van Wijzen 
 

