 
    
   
   
   
   
 
  
 
MINISTERRAAD 
 
 Kenmerk         :  4210991 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op vrijdag 18 juni 2021  
in de Rolzaal op het Binnenhof in Den Haag, 
aangevangen in aansluiting op de MCC-19   
en 's middags voortgezet 
  
_______________________ 
 
 
0. Vaststelling agenda  
Vastgesteld  
 
1a. Notulen van de vergadering van 4 juni 2021  
(nr.3753194) 
Vastgesteld 
 
1b. P-Notulen van de vergadering van 4 juni 2021  
(nr.3753277) 
Vastgesteld 
 
2. Hamerstukken 
a. Wijziging van het besluit diergeneeskundigen in verband met het 
toestaan van dry needling bij dieren door dierfysiotherapeuten, van 
het besluit houders van dieren in verband met een wijziging van de 
regels voor het houden van insecten, en van het besluit dierlijke 
producten in verband met enkele technische verbeteringen (Minister 
van LNV) 
Met dit wijzigingsbesluit wordt het mogelijk gemaakt dat dry needling als 
vorm van pijnbestrijding bij myofasciale pijn niet alleen door de dierenarts 
bij dieren kan worden toegepast, maar ook door geregistreerde 
dierenfysiotherapeuten.  
Met dit wijzigingsbesluit wordt een aantal wijzigingen aangebracht in de 
regelgeving betreffende het houden van insecten voor productiedoeleinden: 
drie insectenfamilies worden verwijderd van de lijst van bijlage II van het 
Besluit houders van dieren, en drie insectensoorten uit deze families 
worden toegevoegd. Verder wordt van de gelegenheid gebruik gemaakt om 
enkele wetenschappelijke benamingen van insecten te corrigeren. 
 
Aangenomen. De minister van LNV zal het voorstel om advies bij de 
Afdeling advisering van de Raad van State aanhangig doen maken. 
  

  - 3 - MR vrijdag 18 juni 2021  
onderbouwing dient het kabinet met deze brief een voorstel in 
voor een suppletoire begroting waarmee budget wordt 
vrijgemaakt op de begroting van I&W. Door verzending van de 
Kamerbrief in de bijlage wordt tevens voldaan aan de 
toezegging van de minister van VWS om de Kamer in de week 
van 14 juni te informeren over de stand van zaken aangaande 
de vergoeding voor testen voor uitgaande reizigers. 
   
 Aangenomen. De minister van I&W zal de brief aan de Tweede 
Kamer sturen. 
 
b.  Nederlandse regels ingaande reizigers (Minister van VWS) 
 
 Betreft een voorstel voor de implementatie van herziene 
Raadsaanbeveling 2020/1475 en herziene Raadsaanbeveling 
2020/912. 
 
 Aangenomen. De minister van VWS zal het voorstel 
implementeren. 
 
6.  Hybride werken als uitgangspunt voor werken bij het Rijk 
(Staatssecretaris van BZK) 
De coronacrisis heeft bij verschillende werkgevers geleid tot grote 
veranderingen in de organisatie van het werk, zo ook bij de 
Rijksoverheid. Sinds maart 2020 werkt naar schatting ongeveer 80% 
van de circa 120.000 Rijksambtenaren vanuit huis, waarbij onder 
uitdagende omstandigheden de productiviteit op peil is gebleven en in 
sommige gevallen zelfs is toegenomen. Met het oog op de toekomst 
heeft het merendeel van de Rijksambtenaren een voorkeur 
uitgesproken voor het hybride werken: deels thuis, deels op kantoor 
of elders. Dit biedt kansen voor de Rijksdienst als organisatie en om 
de maatschappelijke meerwaarde voor de samenleving te vergroten.  
 
Aangenomen. De raad stemt in met het vastleggen van hybride 
werken als uitgangspunt voor werken bij de Rijksoverheid. 
 
c. MCC-19 d.d. 22 juni 2021 
De raad machtigt: 
- de MCC-19 van 22 juni 2021 om zo nodig te besluiten over op- en 
afschaling van maatregelen en de minister van VWS om een en 
ander vervolgens te verwerken in een brief aan de Tweede Kamer; 
- de ministers van VWS, BZK, J&V om deze maatregelen te 
verwerken in tijdelijke regelingen en waar nodig aan te passen aan 
de uitkomsten van een eventueel debat. 
 
d. Verkenning 
1. VWS-notitie t.b.v. een gedachtewisseling over onverplicht 
tegemoetkomen bij langdurige ziekte door COVID-19 (Minister 
voor MZ) 
Aangehouden tot de volgende vergadering. 
  

  - 5 - MR vrijdag 18 juni 2021  
5. EU-implementatie 
a. Wijziging van het besluit algemene rechtspositie politie ter 
implementatie van richtlijn (EU) 2019/1937 van het Europees 
Parlement en de raad van 23 oktober 2019 (PbEU 2019, L 305) 
(Minister van J&V) 
Het besluit strekt tot implementatie van de richtlijn (EU) 2019/1937 van 
het Europees Parlement en de Raad van 23 oktober 2019 inzake de 
bescherming van personen die inbreuken op het Unierecht melden (verder: 
EU-Klokkenluidersrichtlijn) in het Besluit algemene rechtspositie politie 
(verder: Barp). De EU-Klokkenluidersrichtlijn is op 7 december 2019 in 
werking getreden en dient op 17 december 2021 in de Nederlandse 
wetgeving te zijn geïmplementeerd. Deze richtlijn introduceert de 
verplichting van een interne meldprocedure voor meldingen over inbreuken 
op het Unierecht. De artikelen 55da tot en met 55dq van het Barp, die 
reeds een interne procedure voor het melden van vermoedens van 
misstanden bevatten, worden ten behoeve van de implementatie 
aangepast. 
 
Aangenomen. De minister van J&V zal het voorstel om advies bij de 
Afdeling advisering van de Raad van State aanhangig doen maken. 
 
6. Internetconsultaties 
a1. Wijziging van de wet beveiliging netwerk- en informatiesystemen in 
verband met de uitbreiding van de bevoegdheid van de minister van 
Justitie en Veiligheid om dreigings- en incidentinformatie over de 
netwerk- en informatiesystemen van niet-vitale aanbieders te 
verstrekken aan deze aanbieders en aan de OKTT’s ten behoeve van 
deze aanbieders (Minister van J&V) 
Dit wetsvoorstel ziet op de verstrekking van dreigings- en 
incidentinformatie over de netwerken informatiesystemen van andere 
aanbieders dan vitale aanbieders en aanbieders die deel uitmaken van de 
rijksoverheid door de Minister van J&V aan of ten behoeve van deze andere 
aanbieders. Met de voorgestelde wijziging kan de minister die informatie in 
bijzondere gevallen verstrekken aan de hiervoor bedoelde andere 
aanbieders. Ook regelt het voorstel dat de minister vertrouwelijke 
herleidbare gegevens met betrekking tot aanbieders zonder instemming 
kan verstrekken aan zogeheten organisaties die objectief kenbaar tot taak 
hebben om andere organisaties of het publiek te informeren over digitale 
dreigingen en incidenten (OKTT’s). Hiermee worden OKTT’s in staat gesteld 
om aanbieders in hun doelgroepen te informeren over voor hen relevante 
dreigingen en incidenten. Dankzij de in dit voorstel geregelde 
verstrekkingen kunnen andere aanbieders in ruimere mate dreigings- en 
incidentinformatie over hun eigen systemen verkrijgen. Op basis daarvan 
kunnen zij maatregelen nemen om incidenten te voorkomen of om de 
gevolgen daarvan te beperken. 
 
Aangenomen. De minister van J&V zal het voorstel publiceren ter 
internetconsultatie.  
 
a2. Wet bevordering digitale weerbaarheid bedrijven (Staatssecretaris 
van EZK) 
Met de Wet bevordering digitale weerbaarheid bedrijven worden de taken 
en bevoegdheden van de Minister van Economische Zaken en Klimaat 
vastgelegd. Naast de taken op het gebied van het verstrekken van 
algemene informatie en stimuleren van samenwerking, omvat het 

  - 7 - MR vrijdag 18 juni 2021  
 Harmonisering van de aanwijs-systematiek op de CLP-verordening, die 
oudere EU-wetgeving afstemt op het wereldwijd geharmoniseerde 
systeem voor de indeling en etikettering van chemische stoffen;  
 Uitbreiding van de handhaving;  
 Aansluiting van de ARIE op het Brzo 2015;  
 Een beperkte aanpassing van de verplichtingen. 
 
Aangenomen. De minister van SZW zal het voorstel publiceren ter 
internetconsultatie.  
 
e. Besluit tot wijziging van onder andere het toetsbesluit PO in 
verband met enkele aanpassingen op het gebied van de doorstroom 
van het primair onderwijs naar het voortgezet onderwijs en 
erkenning van doorstroomtoetsen en toetsen verbonden aan het 
leerling- en onderwijsvolgsystemen in het primair onderwijs 
(Minister voor BVOM)  
Als gevolg van het wetsvoorstel doorstroomtoetsen po is aanpassing van 
het Toetsbesluit PO, het Uitvoeringsbesluit WVO 2020 en het Besluit 
Register Onderwijsdeelnemers noodzakelijk. In dit wijzigingsbesluit worden 
deze aanpassingen doorgevoerd. Er wordt in de eerste plaats aangesloten 
bij nieuwe terminologie voor toetsen in het primair onderwijs (eindtoets 
wordt doorstroomtoets). Er worden in navolging van het wetsvoorstel 
doorstroomtoetsen wijzigingen doorgevoerd in de procedure van erkenning 
en afname van doorstroomtoetsen. Zo zijn de data waarop het bevoegd 
gezag een keuze moet maken voor een doorstroomtoets vervroegd. 
Hetzelfde geldt voor het moment waarop een toetsaanbieder een aanvraag 
tot erkenning moet indienen. Verder worden de eisen voor toetsen 
verbonden aan het leerling- en onderwijsvolgsysteem (LVS) aangescherpt. 
Hierdoor wordt het onder andere verboden om schoolse toetsen bij kleuters 
af te nemen. Het volgen van kleuters mag enkel nog met observatie-
instrumenten. Deze laatste wijziging vormt een uitvoering van de afspraak 
in het regeerakkoord om de kleutertoets af te schaffen. 
 
Aangenomen. De minister voor BVOM zal het voorstel publiceren ter 
internetconsultatie. 
 
f.  Wetsvoorstel analyse en coördinatie terrorismebestrijding en 
nationale veiligheid (minister van J&V) 
Het wetsvoorstel waarvan het voornemen tot consultatie voorligt, strekt 
ertoe een aantal taken van de minister van J&V op het terrein van de 
nationale veiligheid en de bestrijding van terrorisme en de daarmee 
gepaard gaande verwerking van (bijzondere) persoonsgegevens wettelijk te 
verankeren. De noodzaak hiertoe is bij brieven van 12 april 2021 
(Kamerstukken II 2020/21, 32761, nr. 180) en 21 mei 2021 
(Kamerstukken II 2020/21, 30821, nr. 131) toegelicht.  
 
Aangenomen. De minister van J&V is gemachtigd in overeenstemming met 
de ministers van BZK en Defensie en de MP het voorstel nader uit te 
werken en te publiceren ter internetconsultatie.  
 
  

  - 9 - MR vrijdag 18 juni 2021  
8. Nadere rapporten 
a. Nader rapport inzake voorstel van wet houdende wijziging van de 
wet donorgegevens kunstmatige bevruchting in verband met de 
tweede evaluatie van de wet, het actieplan ter ondersteuning van 
donorkinderen en de omvorming van de stichting donorgegevens 
kunstmatige bevruchting (Minister van VWS) 
Het wetsvoorstel regelt:  
1.  Een wettelijke regeling om d.m.v. registratie toezicht te kunnen 
houden op het maximale aantal behandelingen met de geslachtscellen 
van een donor.  
2.  Een wettelijke regeling om nakomelingen van dezelfde donor 
desgewenst met elkaar in contact te kunnen brengen.  
3.  Regelen dat een donorkind deel uitmaakt van het bestuur van de 
Sdkb.  
4.  Het instellen van een adviescommissie voor de beoordeling van 
zwaarwegende belangen van een donor die niet instemt met de 
verstrekking van zijn persoonsidentificerende gegevens.  
5.  Het laten vervallen van de verplichting voor klinieken om medische 
gegevens van de donor te registreren bij de Sdkb.  
6.  Regelen dat een melding wordt gedaan in geval van een genetische 
aandoening bij de donor.  
7.  Conform een oude toezegging de zbo-status van de Stichting 
donorgegevens kunstmatige bevruchting wijzigen.  
 
De Afdeling advisering van de Raad van State heeft een advies met dictum 
B uitgebracht. Naar aanleiding daarvan: 
-  Is de noodzaak van een interne adviescommissie is nadrukkelijker 
gemotiveerd;  
-  Wordt het bewaren van reeds geregistreerde medische gegevens 
beperkt tot erfelijke gegevens;  
-  Wordt toegezegd dat een nota van wijziging aan de Afdeling zal 
worden voorgelegd. 
 
Aangenomen. De minister van VWS zal het voorstel aan de Tweede Kamer 
doen sturen. 
 
9. Benoemingen 
a. Eervol ontslag huidige regeringscommissie en plaatsvervangend 
regeringscommissaris Sint Eustatius, benoeming nieuwe 
regeringscommissaris en plaatsvervangend regeringscommissaris 
Sint Eustatius (Staatssecretaris van BZK) 
De raad stemt in met de benoeming van:  
- M.A.U. Francis als regeringscommissaris Sint Eustatius;  
- C. Toet als plaatsvervangend regeringscommissaris Sint Eustatius.   
   
10. Brief aan de Tweede Kamer inzake evaluatie Tweede Kamerverkiezing 
2021 en verkiezingsagenda (Minister van BZK)  
De Tweede Kamerverkiezing van 17 maart jl. is geëvalueerd. Toegezegd is de 
Tweede Kamer in juni te informeren over de uitkomsten van de evaluatie. In het 
algemeen kan geconcludeerd worden dat de verkiezing goed verlopen is mede 
gezien de bijzondere omstandigheden met covid -19 en de gevolgen daarvan 
voor het verkiezingsproces. Tegelijkertijd blijkt uit de evaluatie dat het 
noodzakelijk is om te investeren in vernieuwing en onderhoud van de 
robuustheid, toegankelijkheid en uitvoerbaarheid van het verkiezingsproces. 

  - 11 - MR vrijdag 18 juni 2021  
13. Contouren ontwerp-vaststellingsbesluit Groningen gasveld 2021-2022 
(Minister van EZK)  
Voor 1 oktober moet er op basis van de Mijnbouwwet een besluit worden 
genomen over de hoogte van de gaswinning in Groningen in het gasjaar 2021-
2022 (loopt van 1 oktober 2021 tot en met 30 september 2022). Het ontwerp-
vaststellingsbesluit ligt op 18 juni ter informatie voor in de Ministerraad. Daarna 
wordt het ontwerpbesluit ter inzage gelegd. Op basis van de binnengekomen 
zienswijzen wordt het definitieve vaststellingsbesluit opgesteld. Dit ligt ter 
besluitvorming voor in de ministerraad in september.  
 
De raad neemt kennis van het ontwerp-vaststellingsbesluit. De minister van EZK 
zal het ontwerp-vaststellingsbesluit ter inzage leggen.  
 
14. Brief aan de Kamers inzake aanbieding toetsingskader voor de 
verlenging & inhoudelijke aanpassing van de regeling groeifaciliteit 
(Staatssecretaris van EZK)  
De Groeifaciliteit wordt verlengd tot 1 juli 2023.  
Het maximum bedrag dat onder garantstelling kan worden gebracht wordt voor 
achtergestelde leningen verhoogd van € 5 miljoen naar € 25 miljoen. Tevens 
wordt het maximum bedrag dat per onderneming onder garantstelling kan 
worden gebracht verhoogd van € 25 miljoen naar € 50 miljoen. 
 
Aangenomen. De staatssecretaris van EZK zal de brief aan de Staten-Generaal 
sturen.  
 
15. Brief aan de Tweede Kamer inzake voortgang uitvoering kabinetsreactie 
commissie Vergemakkelijking Schadeafhandeling Beroepsziekten 
(commissie Heerts) (Minister van SZW)  
Ieder jaar overlijden circa 3.000 mensen als gevolg van blootstelling aan 
gevaarlijke stoffen tijdens hun werk. Nog veel meer mensen worden hierdoor 
ernstig ziek. De schadeafhandeling van beroepsziekten zoals ziekten veroorzaakt 
door blootstelling aan gevaarlijke stoffen (zoals Chroom-6), is complex. Het 
vaststellen van de oorzaak van de schade is vaak ingewikkeld en de 
schadeafhandeling is daardoor tijdrovend en kostbaar. In 2019 heeft SZW de 
commissie Heerts ingesteld om advies uit te brengen over een betere organisatie 
van het proces van schadeafhandeling bij beroepsziekten door blootstelling aan 
gevaarlijke stoffen. Met de Kabinetsreactie van 13 juli 2020 heeft het kabinet de 
voorstellen van de commissie Heerts in grote lijnen overgenomen. Het gaat om 
een tegemoetkomingsregeling, verbetering van de kennisinfrastructuur van 
stoffengerelateerde beroepsziekten, preventie en handhaving. In de voorliggende 
conceptbrief wordt de Tweede Kamer geïnformeerd over de voortgang van het 
totale pakket aan maatregelen voor de implementatie van het advies van de 
commissie Heerts (25 883, nr.398). Daarbij wordt ook ingegaan op het vervolg 
dat wordt gegeven aan het advies van de heer Bruins over het verbeteren van de 
infrastructuur voor kennis, diagnose en behandeling van beroepsziekten (25883, 
nr.412).  
 
Aangenomen. De minister van SZW zal de brief aan de Tweede Kamer sturen.  
 
  

  - 13 - MR vrijdag 18 juni 2021  
De raad stemt in met de toetsingskader risicoregelingen m.b.t. de zesde 
tranche liquiditeitssteun aan Aruba en machtigt de staatssecretaris van BZK 
om in overleg met de minister van Financiën en de MP te besluiten over de 
toetsingskaders risicoregelingen m.b.t. de zesde tranche liquiditeitssteun 
aan Curaçao en Sint Maarten.  
 
c. Verzoek tot besluit om het pakket Belastingplan enkele dagen voor 
Prinsjesdag onder embargo te verstrekken aan de Tweede Kamer 
(Brief van de staatssecretaris van Financiën (Fiscaliteit en Belastingdienst)) 
Aangehouden tot een volgende vergadering. 
 
d. Stand van zaken pensioenakkoord 
 
 
 
 
 
 
 
 

