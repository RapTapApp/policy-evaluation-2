Kamerstuk ….. , nr. … 
 
VERSLAG VAN EEN SCHRIFTELIJK OVERLEG 
Vastgesteld … mei 2021 
 
Binnen de vaste commissie voor Europese Zaken bestond bij een aantal fracties de behoefte 
om aan het kabinet enkele vragen en opmerkingen voor te leggen met betrekking tot de 
geannoteerde agenda voor de informele Raad Algemene Zaken d.d. 17 mei 2021 (Kamerstuk 
21 501-02 nr. 2327). 
 
Het kabinet heeft op de vragen en opmerkingen geantwoord bij brief van ….mei 2021. De 
vragen en opmerkingen van de fracties en de antwoorden van het kabinet zijn hieronder 
afgedrukt. 
 
De fungerend voorzitter van de vaste commissie voor Europese Zaken, 
Belhaj 
 
Griffier van de vaste commissie voor Europese Zaken, 
Buisman 
 
 
 
Algemeen  
De leden van de VVD-fractie danken het kabinet voor de geannoteerde agenda ten behoeve 
van de informele Raad Algemene Zaken van 17 mei 2021. De leden hebben hier met interesse 
kennis van genomen en hebben op onderdelen een aantal aanvullende vragen en opmerkingen. 
 
De leden van de D66-fractie hebben met interesse kennisgenomen van de geannoteerde 
agenda voor de informele Raad Algemene Zaken van 17 mei 2021. Deze leden hebben nog 
enkele vragen. 
 
De leden van de CDA-fractie hebben kennisgenomen van de geannoteerde agenda voor de 
informele Raad Algemene Zaken van 17 mei 2021. Deze leden hebben nog enkele vragen 
daarover. 
 
De leden van de SP fractie hebben de agenda voor de informele Raad Algemene Zaken van 
17 mei gelezen en hebben hier nog een aantal vragen over. 
 
De leden van de PvdA-fractie hebben kennisgenomen van de geannoteerde agenda voor de 
informele Raad Algemene Zaken van 17 mei 2021. Deze leden hebben nog enkele vragen 
daarover. 
 
De leden van de fractie van Volt hebben kennisgenomen van de geannoteerde agenda voor de 
informele Raad Algemene Zaken van 17 mei 2021. Deze leden hebben nog enkele vragen 
daarover. 
 
Ultraperifere gebieden van de Europese Unie  
Ultraperifere gebieden zijn niet hetzelfde als de landen en gebieden overzee (LGO’s). De 
leden van de CDA-fractie vragen het kabinet in hoeverre de LGO’s wel ter sprake komen en 
op welke manier de Nederlandse LGO’s kunnen profiteren van een nieuwe strategie op de 

geven in de discussie of Bonaire, Sint Eustatius en Saba (BES-eilanden) wel of geen 
Ultraperifere gebiedstatus zouden moeten krijgen. Wat zijn volgens dit kabinet de voordelen 
en wat zijn de nadelen, zo vragen de leden van de SP-fractie het kabinet. Wat verwacht het 
kabinet te gaan leren van dit bespreekstuk dat op de agenda staat?  
 
2. Antwoord van het kabinet 
Voor de LGOs geldt een bijzondere associatieregeling die is opgenomen in deel 4 
VWEU, art. 198-204. De bijzondere associatieregeling betekent dat de EU-verdragen om 
die reden niet van toepassing zijn op de LGOs. Het EU-acquis is dus maar beperkt van 
toepassing. Het doel van de associatie is de bevordering van economische en sociale 
ontwikkeling van de gebieden en het vestigen van een nauwe economische band met de 
Unie. 
 
De UPG-status brengt met zich mee dat het volledig EU-acquis van toepassing is, met 
slechts enkele bijzondere uitzonderingen. Dit zou voor de eilanden vergaande gevolgen 
hebben. Onder andere op het gebied van handelsrecht, ondernemingsrecht, 
belastingrecht, maar bijvoorbeeld ook ten aanzien van milieu- en producteisen en 
migratie. 
Hoewel door de wijziging van de staatkundige structuur per 2010 al veel Nederlands 
recht van toepassing is op de BES-eilanden, is het EU-recht dus niet direct van 
toepassing in de LGO’s. 
 
Ten tijde van de voorbereiding op de staatkundige hervormingen is de wenselijkheid 
van de UPG-status overwogen. Destijds is in samenspraak met de BES-eilanden besloten 
hiervan af te zien, vanwege de capaciteit de nodig zou zijn om een dergelijk intensief 
traject goed te doorlopen. Op dit moment is er geen reden om dit besluit te herzien. De 
BES-eilanden hebben sindsdien niet de wens geuit om UPG-status te verkrijgen. 
Bovendien zou invoering van het EU-acquis een zware wissel trekken op de beschikbare 
capaciteit op de eilanden. Een dergelijk wijziging van de status vereist bovendien 
instemming van alle landen van het Koninkrijk en een unaniem besluit van de Europese 
Raad.  
 
Insteek van deze bespreking is lessen te trekken als EU en als lidstaat van de ervaringen 
van UPG’s met uitdagingen op terrein van onder andere economische aanpassing en 
diversificatie, vergrijzing en klimaatverandering. UPG en LGO staan veelal voor 
dezelfde problemen en uitdagingen als Small Island Developing States. Goede 
voorbeelden uit de UPG die tijdens dit agendapunt naar voren komen en waar van 
toepassing op LGO zal het kabinet meenemen richting de Nederlandse LGO. 
 
Lancering van het EU Foresight Network op ministerieel niveau en gedachtewisseling 
over open strategische autonomie en veerkracht 
De leden van de VVD-fractie verwelkomen de discussie binnen Europa over strategische 
autonomie. Deze leden zijn ervan overtuigd dat dit zal bijdragen aan een sterker en 
onafhankelijker Europa. In die zin ondersteunen deze leden dan ook hetgeen gesteld is in het 
Spaans-Nederlands non-paper. Wel hebben de leden van de VVD-fractie nog vragen over de 
afbakening van het afschaffen van het vetorecht. In het non-paper lijkt dit van toepassing op 
de volle breedte van de in het non-paper genoemde onderwerpen, terwijl het voor de leden 
van de VVD-fractie toegespitst zou moeten zijn op het  gemeenschappelijke buitenlands- en 
veiligheidsbeleid, zoals bij verklaringen over mensenrechtenschendingen en bij sancties. De 
leden van de VVD-fractie hebben daarom met interesse kennisgenomen van de reactie van het 

Dan hebben de leden van de VVD-fractie nog een aantal meer specifieke vragen. Hoe 
beoordeelt het kabinet de door de Europese Commissie recent uitgebrachte voorstellen voor 
de actualisering van de Europese industriestrategie en de verordening betreffende 
buitenlandse subsidies op de interne markt? In hoeverre komen deze voorstellen tegemoet aan 
de inzet van Nederland om het concurrentievermogen van de Europese Unie te versterken?  
 
5. Antwoord van het kabinet 
De eerste globale indruk van het Kabinet met betrekking tot de update is positief, omdat 
grotendeels de lijn wordt gevolgd van een sterke en open economie, waarin onwenselijke 
afhankelijkheden proportioneel worden geadresseerd. Het kabinet verwelkomt ook het 
voorstel om de verstorende werking van buitenlandse subsidies op de interne markt 
tegen te gaan, geïnspireerd op het Nederlands voorstel voor een level playing field 
4
instrument uit 2019 en de geactualiseerde industriestrategie. Uw kamer zal binnenkort 
geïnformeerd worden middels BNC-fiches over de kabinetsinzet ten aanzien van de 
update Industriestrategie en de verordening betreffende verstorende buitenlandse 
subsidies op de interne markt. Wat betreft de update Industriestrategie, verwijst het 
kabinet u tevens kortheidshalve naar het BNC-Fiche van ‘De Nieuwe Industriestrategie 
voor Europa’ die in maart 2020 door de Commissie is gepubliceerd. De kabinetsinzet zal 
voortbouwen op de inzet zoals verwoord in dit voorgaande BNC-fiche, aangezien het een 
actualisering betreft van de Industriestrategie van vorig jaar.  
 
De leden van de VVD-fractie hebben daarnaast nog enkele vragen over het EU Foresight 
Network. Kan het kabinet aangeven hoe andere landen zich hier laten vertegenwoordigen? Zal 
het bijvoorbeeld gaan om de bewindspersonen die normaal afgevaardigd worden voor de 
Raad Algemene Zaken? En zal de bijeenkomst van het netwerk het karakter hebben van een 
informele raadsbijeenkomst, of komt er een aparte structuur of bureau om bijvoorbeeld 
voorbereiden aan te leveren? Of zal de Commissie hiervoor voorbereidingen aanleveren?  
 
6. Antwoord van het kabinet 
Alle 27 EU-lidstaten laten zich vertegenwoordigen in het EU Foresight Network. Het 
merendeel van de bewindspersonen die normaal worden afgevaardigd voor de Raad 
Algemene Zaken zal ook deelnemen aan dit netwerk. Een aantal lidstaten vaardigt een 
andere bewindspersoon af. Het netwerk bestaat uit de Ministers for the Future, die 
minimaal eenmaal per jaar bijeenkomen, en een hoogambtelijke groep op technisch 
niveau die de ministeriële bijeenkomsten voorbereidt en minimaal twee keer per jaar 
bijeenkomt. De Commissie levert de vergaderstukken aan. 
 
De leden van de VVD-fractie hebben nog vragen over de dashboards inzake veerkracht. Kan 
het kabinet precies aangeven waar deze voor gebruikt zullen worden? Kunnen ze bijvoorbeeld 
een rol spelen bij het beoordelen van de prestaties van landen die voor financieringsbronnen 
uit het Meerjarig Financieel Kader (MFK) in aanmerking willen komen? En is het mogelijk 
dat de dashboards een rol spelen bij concept-verdeelsleutels die de Europese Commissie in de 
toekomst opstelt, bijvoorbeeld bij het volgende Meerjarig Financieel Kader?  
 
7. Antwoord van het kabinet  
De dashboards inzake veerkracht zijn een hulpmiddel voor lidstaten bij het beoordelen 
van hun capaciteiten en kwetsbaarheden in de lopende groene, digitale en rechtvaardige 
transities en om het beleidsvormingsproces te informeren. De dashboards zijn gebaseerd 
                                                 
4
 1. Kamerstuk 21 501-30, nr. 470  

10. Antwoord van het kabinet 
Geen enkele lidstaat heeft tot nu toe aangegeven niet gemonitord te willen worden in het 
EU Foresight Network. De dashboards kunnen door de lidstaten worden gebruikt om de 
eigen veerkracht en die van Europa tegen economische schokken en open strategische 
autonomie te versterken. Er worden geen formele vervolgstappen verbonden aan de 
uitkomst van deze metingen, maar zowel de lidstaten als de EU instellingen kunnen de 
uitkomsten benutten voor hun beleidsontwikkeling. 
 
Deze leden lezen dat de dashboards lidstaten kunnen helpen met het informeren van het 
beleidsvormingsproces. Op welke manier zal de Kamer geïnformeerd worden over de 
dashboards en de jaarlijkse bijeenkomsten?  
 
11. Antwoord van het kabinet 
De dashboards zullen waarschijnlijk onderdeel zijn van het Strategisch Prognoseverslag 
2021 van de Commissie dat rond juli 2021 zal verschijnen. Net als voor het Strategisch 
5
Prognoseverslag 2020 zal uw Kamer bij publicatie hierover worden geïnformeerd. Uw 
Kamer zal eveneens, net als voor deze eerste bijeenkomst van de Ministers for the Future 
is gebeurd via de geannoteerde agenda van deze informele RAZ, schriftelijke worden 
geïnformeerd over volgende bijeenkomsten. 
 
Kan het kabinet het krachtenveld in de Raad schetsen over de brede discussie in de EU over 
open strategische autonomie?  
 
12. Antwoord van het kabinet 
Het is van belang om te onderstrepen dat de discussie over open strategische autonomie 
nog volop in ontwikkeling is en het krachtenveld daarmee ook. In algemene zin geldt dat 
er enerzijds lidstaten zijn die in de discussie over strategische autonomie een meer 
protectionistische koers bepleiten, met minder nadruk op zaken als openheid en 
internationale samenwerking. Anderzijds zijn er Lidstaten die zich nog zeer 
terughoudend opstellen met betrekking tot de term (open) strategische autonomie, 
vanwege zorgen over hoe deze Europese discussie de relatie met internationale partners 
kan beïnvloeden. In algemene zin is de indruk van het kabinet dat er sprake is van 
verschillende zienswijzen onder lidstaten, maar dat de invulling van open strategische 
autonomie die Nederland bepleit, zoals ook gepresenteerd in het Spaans/Nederlandse 
non-paper, weerklank krijgt bij verschillende lidstaten.  
 
De leden van de CDA-fractie vragen het kabinet in hoeverre het EU Foresight Network 
aansluit bij de Conferentie over de Toekomst van Europa. De leden van de CDA-fractie 
vragen het kabinet de veerkracht van de Europese Unie te definiëren. De dashboards zijn 
gebaseerd op bestaande indicatoren en monitoringinstrumenten, zoals het Europees Semester, 
maar ze bieden een meerwaarde omdat ze gebaseerd zijn op strategische vooruitzichten en de 
focus ligt op meerdere dimensies van veerkracht stelt het kabinet. De leden van de CDA-
fractie vragen het kabinet in hoeverre de Europese Commissie beweegruimte heeft binnen het 
Meerjarig Financieel Kader om veerkrachtig op te reden. Deze leden vragen het kabinet in 
hoeverre strategische vooruitzichten dus kracht kan bijgezet worden en op welke manier dat 
gedaan kan worden, wat het instrumentarium is dat aan het EU Foresight Network wordt 
toegekend. Tevens vragen de leden van de CDA-fractie wat er bedoeld wordt met “meerdere 
                                                 
5
 Kabinetsreactie Commissierapport Foresight, Kamerstuk nr. 22112-2998 

worden gewerkt aan de uitbreiding van de dashboards naar de belangrijkste 
wereldwijde partners van Europa, zoals de VS en China, om zo een vergelijking van de 
veerkrachtdimensies met derde landen mogelijk te maken, afhankelijk van de 
beschikbaarheid van data. 
Een dergelijk dynamisch instrument leent zich minder goed voor vastlegging op een 
specifiek tijdstip. De dashboards zullen binnen de Commissie evenmin formeel worden 
vastgesteld. 
Indien de dashboards een duidelijke toegevoegde waarde hebben voor lidstaten, ziet het 
kabinet het achterwege blijven van formele goedkeuring door de Raad niet als een 
belemmering voor het welslagen van dit nieuwe instrument. 
 
De leden van de SP-fractie zien ook op de agenda het Strategisch Prognoserapport staan. De 
leden constateren dat dit agendapunt vooral zal worden gebruikt in de vorm van een bredere 
discussie over het herstel en strategische autonomie van de Europese Unie. Wat gaat de inzet 
worden van het kabinet op dit brede discussiepunt? Zal voornamelijk het non-paper met 
Spanje worden gepromoot of worden er ook nieuwe inzichten door het kabinet ingebracht 
voor deze discussie?  
 
16. Antwoord van het kabinet 
De inzet van het kabinet voor dit agendapunt zal in lijn zijn met het Spaans/Nederlandse 
non-paper en hoofdzakelijk gericht zijn op het uitdragen van de visie dat de open 
strategische autonomie van de EU staat voor het vermogen van de EU om als mondiale 
speler, in samenwerking met internationale partners, op basis van eigen inzichten en 
keuzes haar publieke belangen te borgen en weerbaar te zijn in een onderling verbonden 
wereld.  
 
Wat vindt het kabinet van het recente voorstel op subsidies van buiten de Europese Unie nog 
eens beter onder het licht te houden? Kan het kabinet ook een appreciatie geven van de 
geactualiseerde industriestrategie? 
 
17. Antwoord van het kabinet 
Het kabinet verwelkomt de geactualiseerde industriestrategie en het voorstel om de 
verstorende werking van buitenlandse subsidies op de interne markt tegen te gaan. Uw 
Kamer zal binnenkort middels BNC-fiches geïnformeerd worden over de kabinetsinzet 
ten aanzien van de recente voorstellen omtrent de Update Industriestrategie en de 
verordening betreffende verstorende buitenlandse subsidies op de interne markt. 
 
De leden van de PvdA-fractie onderschrijven het belang van de open strategische autonomie 
van de Europese Unie en hebben met belangstelling kennisgenomen van de actualisering van 
de Europese industriestrategie. Het is van belang dat er lessen uit de COVID-19 pandemie 
worden getrokken en de Europese Unie in de toekomst zelfvoorzienender wordt, bijvoorbeeld 
op het gebied van geneesmiddelen en essentiële technologieën. Ook is het positief dat de 
industriestrategie voorziet in nieuwe maatregelen om de groene en de digitale transitie te 
versnellen. Worden er bij deze versnelling ook extra maatregelen genomen om deze dubbele 
transitie eerlijk en sociaal te laten verlopen? Wordt er bijvoorbeeld extra geïnvesteerd in de 
‘just transition fund’ of in de bij- en omscholing van werknemers in veranderende sectoren? 
Zo ja, met hoeveel wordt er geïnvesteerd?  
 
 
 

protectionistische, isolationistische koers van de EU die afbreuk doet aan de mondiale 
leiderschapsrol van de EU op het gebied van bijvoorbeeld multilateralisme of duurzame 
ontwikkeling.  
De discussie strekt zich ook uit tot het terrein van het EU externe beleid. De genoemde 
principles in het non-paper - multilateralisme, het tegengaan van mondiale ongelijkheid 
en het voorkomen van ondermijning van de belangen van de minst ontwikkelde landen – 
maken daar wat het kabinet betreft fundamenteel onderdeel van uit, in het bijzonder 
van de inzet op het gebied van ontwikkelingssamenwerking, inclusief beleidscoherentie 
voor ontwikkeling.   
 
Daarnaast vermeldt het non-paper dat de Europese Unie desnoods eigenstandig werk moet 
maken van een eerlijk belastingsysteem dat belastingontwijking van multinationals tegengaat. 
Hoe rijmt het kabinet deze ambitie met de zeer terughoudende positie van Nederland op dit 
vlak in de afgelopen jaren en is het kabinet bereid om deze ambitie ook tijdens de Raad 
Algemene Zaken nogmaals te benadrukken?  
 
21. Antwoord van het kabinet  
Het kabinet zet zich in om een eerlijker belastingsysteem op te stellen dat 
belastingontwijking van multinationals tegengaat. In de Commissie Financiën wordt 
hierover gesproken met de staatssecretaris van Financiën voor Fiscaliteit en 
Belastingdienst. Verder verwijst het kabinet naar de brief die uw Kamer is toegegaan 
6
naar aanleiding van de Motie Paternotte over een digitale dienstenbelasting . In deze 
brief onderstreept het kabinet dat Nederland het doel ondersteunt om een eerlijker 
belastingsysteem op te stellen en actief in de OESO onderhandelingen participeert over 
de uitwerking hiervan. Verder refereert deze brief aan de constructieve houding van de 
VS die de kans op een OESO-uitkomst juist heeft vergroot. Het kabinet heeft meer dan 
goede hoop dat er een uitkomst bereikt zal worden. De Europese vormgeving van deze 
initiatieven verwacht het kabinet rond de zomer. Na publicatie zal het kabinet zoals 
gebruikelijk uw Kamer over de inzet op de hoogte stellen op basis van een BNC-fiche.  
 
Daarnaast heeft het recente blokkeren door Hongarije van een gezamenlijk statement over de 
aanhoudende aanvallen van China op de democratie in Hong Kong wederom de noodzaak 
voor het afschaffen van unanimiteit bij besluitvorming op buitenlands beleid aangetoond, zo 
constateren de leden van de PvdA-fractie. In dit kader is het positief dat Nederland en Spanje 
voornemens zijn om te onderzoeken op welke beleidsterreinen het opheffen van unanimiteit 
de slagkracht van de Europese Unie nog meer kan vergroten. Is Nederland in samenwerking 
met Spanje en andere gelijkgezinde landen reeds begonnen met dit onderzoek en is het 
kabinet bereid dit onderwerp aan te snijden tijdens de komende informele Raad Algemene 
Zaken? 
 
22. Antwoord van het kabinet  
Zoals eerder met uw Kamer gedeeld ziet het kabinet vooral op deelgebieden van het 
Gemeenschappelijk Buitenlands en Veiligheidsbeleid (GBVB) mogelijkheden om binnen 
de verdragen frequenter gebruik te maken van gekwalificeerde 
meerderheidsbesluitvorming (QMV) in plaats van unanimiteit. Daar zijn in de praktijk 
echter nog geen stappen op gezet omdat hier vooralsnog onvoldoende draagvlak onder 
lidstaten voor bestaat. Het kabinet blijft zich er, in de context van vergaderingen van de 
Raad en onder andere via bilaterale gesprekken, voor inzetten dit draagvlak te 
                                                 
6
 Kamerstuk: 21501-20-1652 

7
het kabinet graag naar de Staat van de Unie 2021 en de kabinetsreactie op het 
8
Rechtsstaatrapport 2020 van de Europese Commissie . 
 
Tot slot maken de leden van de D66-fractie zich grote zorgen over de persvrijheid in het 
Europese medialandschap. Uit het jaarrapport over de veiligheid en bescherming van 
journalisten van Free Press Unlimited met dertien partnerorganisaties van het Platform van de 
Raad van Europa blijkt dat de onafhankelijkheid en veiligheid van de onafhankelijke media in 
Europa zwaar onder druk staat. Deze leden hebben uit dit rapport vernomen dat het aantal 
meldingen van persvrijheidsschendingen in Europa in 2020 met bijna veertig procent 
9
toenam. Is het kabinet het met de leden van de D66-fractie eens dat het van groot belang is 
dat Nederland zich in Europees verband met gelijkgezinde landen blijft inzetten voor een vrij 
en veilig medialandschap in Europa? Is het kabinet voornemens bij de Europese Conferentie 
over Rechtsstatelijkheid dit onderwerp te bespreken om samen met andere welwillende 
ministers de vrijheid en veiligheid van het Europese medialandschap te waarborgen? 
 
25. Antwoord van het kabinet 
Het kabinet deelt de opvatting van de leden van de D66-fractie dat het van groot belang 
is dat Nederland zich in Europees verband met gelijkgezinde landen blijft inzetten voor 
een vrij en veilig medialandschap in Europa. In dat opzicht is het goed dat dit thema ook 
één van de pijlers is van het jaarlijkse Rechtsstaatrapport van de Europese Commissie, 
waarin alle lidstaten langs de rechtsstatelijke meetlat worden gelegd. Het 
Rechtsstaatrapport 2021 wordt naar verwachting in de maand juli gepubliceerd. 
Mediapluriformiteit en mediavrijheid staan als zodanig niet expliciet op de agenda van 
de rechtsstatelijkheidsconferentie, maar vanwege het grote belang ervan voor de 
democratische rechtsstaat ligt het voor de hand dat dit thema ook aan bod zal komen. 
Indien daartoe gelegenheid is, is Nederland voornemens dit op de conferentie te 
onderstrepen. 
 
Net als het kabinet zijn de leden van de CDA-fractie verheugd over de organisatie van 
Rechtsstatelijkheidsconferentie door het Portugese voorzitterschap. Aangezien er slechts een 
voorlopig programma bekend is, verzoeken de leden van de CDA-fractie een discussie over 
welke gevolgen aanpassingen van de rechtsstaat in lidstaten heeft voor andere lidstaten aan de 
agenda toe te voegen. Dit in lijn met het rondetafelgesprek dat in de Kamer heeft 
plaatsgevonden in december 2020. Deze leden vinden het zeer belangrijk dat de Europese 
Unie en individuele lidstaten, landen aanspreken op rechtsstatelijkheid, en deze leden vinden 
dat er binnen de Europese Unie een verantwoordelijkheid is voor het behouden van de 
rechtsstaat. Maar er is nog te weinig aandacht voor de gevolgen van de rechtstatelijke 
aanpassingen in lidstaten voor burgers van andere lidstaten. De leden van de CDA-fractie 
vragen het kabinet of het kabinet bereid is dit te agenderen tijdens deze conferentie. 
 
26. Antwoord van het kabinet 
10
Het definitieve programma is inmiddels door het Voorzitterschap bekend gemaakt. 
Het onderwerp van de gevolgen van aanpassingen van de rechtsstaat in lidstaten voor 
andere lidstaten is als zodanig niet expliciet geagendeerd. Wel ligt het in de lijn der 
verwachting dat dit belangrijke punt in de verschillende sessies terug zal komen. 
 
                                                 
7
 https://www.rijksoverheid.nl/documenten/publicaties/2021/04/02/staat-van-de-europese-unie-2021 
8
 https://www.tweedekamer.nl/kamerstukken/moties/detail?id=2020Z20142&did=2020D43293 
9
 2021 Annual Report (coe.int) 
10
 https://www.2021portugal.eu/media/jhjmijb2/programme_high-level-conference-rule-of-law_17-18may.pdf 

2020/2223 is de rol van OLAF versterkt en zijn de samenwerkingsmogelijkheden met 
het EOM met inachtneming van het respectievelijke mandaat van beide organisaties 
geregeld. 
 
De leden van de SP-fractie zien ten slotte dat er gesproken zal worden over de 
Rechtsstatelijkheidconferentie van 17 mei en 18 mei. De leden van de SP-fractie vinden dit 
een goede zaak juist omdat er de afgelopen tijd weer veel inperkingen geweest op het gebied 
van rechtsstatelijkheid binnen de Europese Unie, in met name Polen. De leden zien ook dat de 
ministers zijn uitgenodigd voor een deel van de Conferentie en zouden het kabinet willen 
vragen of het kabinet hierbij aanwezig zal zijn. Mocht het kabinet hierbij aanwezig zijn, wat 
zal de Nederlandse inbreng gaan zijn?  
 
28. Antwoord van het kabinet 
Minister Blok is voornemens de ochtendsessie van de conferentie bij te wonen, alvorens 
aansluitend deel te nemen aan de informele Raad Algemene Zaken. Voor het vervolg 
van de conferentie zal Nederland op ambtelijk niveau vertegenwoordigd zijn. Het is op 
dit moment nog niet geheel duidelijk wat de mogelijkheden zullen zijn voor de lidstaten 
om te interveniëren. Derhalve is ook de specifieke Nederlandse inbreng nog niet 
vastgesteld. In algemene zin geldt dat het voor Nederland belangrijk is dat de beginselen 
van de rechtsstaat onverkort door alle lidstaten dienen te worden gerespecteerd, dat dit 
voortdurende waakzaamheid vraagt, en dat alle instrumenten ter bescherming en 
versterking van de rechtsstaat die de Unie ter beschikking staan optimaal benut moeten 
worden. 
 
Kan het kabinet een appreciatie geven van de laatste ontwikkelingen in Polen zoals het 
ontslaan van de Poolse Ombudsman Bodnar en het recente stuk van de ECHR over het 
onrechtmatig verkiezen van rechters? Wanneer is volgens het kabinet de grens bereikt wat 
betreft de rechtsstaatschendingen om nieuwe stappen te nemen tegen Polen?  
 
29. Antwoord van het kabinet 
Het kabinet heeft kennis genomen van de genoemde uitspraak van het Europees Hof 
voor de Rechten van de Mens en de ontwikkelingen omtrent de Poolse Ombudsman. De 
daaruit sprekende zorgen over de onafhankelijkheid van de rechterlijke macht in Polen 
deelt het kabinet. Het Voorzitterschap is voornemens om op de Raad Algemene Zaken 
van 22 juni a.s. hoorzittingen met Polen en Hongarije in het kader van de artikel 7-
procedures te agenderen. Een uitgebreidere appreciatie omtrent de zorgen over de 
Poolse en Hongaarse rechtsstaat zal u daarom in de geannoteerde agenda voor die Raad 
toegaan. 
 
De leden van de PvdA-fractie blijven ernstige zorgen houden over de rechtsstaat in enkele 
Europese lidstaten. Zo heeft Hongarije recentelijk haar greep op de landelijke universiteiten 
verstevigd door een tal van publieke onderwijsinstellingen over te dragen aan stichtingen, 
waarin getrouwen van premier Viktor Orban de dienst uitmaken. Waar eerder al de Centraal-
Europese Universiteit het land moest verlaten is dit een nieuw dieptepunt in de aanval van 
Orban op de academische vrijheid. Ook zijn er bij de PvdA-fractie grote zorgen over het 
gedwongen vertrok van de Poolse Ombudsman Bodnar. Gezien deze negatieve 
ontwikkelingen is het goed dat er extra aandacht komt over de rechtsstatelijkheid in de 
Europese Unie. Op welke manier verhoudt deze conferentie zich met andere mechanismes 
binnen de Raad om rechtsstaatschendingen in de Europese Unie aan te pakken? Waarom is er 
gekozen voor een aparte conferentie en wordt de staat van de rechtsstaat in landen als Polen 

die binnen de lhbti+-groep vallen – voorop staan, zo vragen de leden van de fractie van Volt? 
Indien dit niet het geval is, waarom niet en op welke andere manier(en) zal Nederland zich 
inzetten om ervoor te zorgen dat individuele lidstaten de rechtstaat in acht neemt? 
 
32. Antwoord van het kabinet 
De hoorzittingen met Polen en Hongarije die het Voorzitterschap voornemens is om op 
de Raad Algemene Zaken van 22 juni a.s. te organiseren in het kader van de artikel 7-
procedures bieden een uitgelezen gelegenheid om de zorgelijke rechtsstatelijke 
ontwikkelingen in Polen en Hongarije te bespreken, en deze lidstaten ertoe op te roepen 
om de beginselen van de rechtsstaat in acht te nemen. 
 
Kan het kabinet toezeggen dat namens Nederland concrete voorstellen worden gedaan om 
individuele lidstaten aan te spreken op het schenden van de rechten van asielzoekers en 
migranten, waarbij de wanpraktijken aan de grenzen van Europa waarbij Frontex ook worden 
betrokken en actief concrete oplossingen worden voorgesteld om asielzoekers en migranten 
beter te beschermen, zo vragen de leden van de fractie van Volt? 
 
33. Antwoord van het kabinet 
Het onderwerp migratie staat als zodanig niet geagendeerd op de 
rechtsstatelijkheidsconferentie.  
 
Lidstaten aan de buitengrenzen van de EU staan al lange tijd voor een grote uitdaging 
als gevolg van de aanhoudende migratiedruk. Zij moeten de buitengrenzen onder 
complexe omstandigheden beheren en mensensmokkel naar Europa tegengaan. In het 
geval van maritiem grensbeheer hebben lidstaten op basis van EU-recht bijvoorbeeld 
mogelijkheden een schip te dwingen van koers te veranderen na een interceptie in het 
kader van grensbeheer wanneer vermoedens bestaan dat het schip betrokken is bij 
smokkel van migranten. Dat grensbeheer te allen tijde binnen de geldende Europese en 
internationale wet- en regelgeving moet gebeuren is door het kabinet meermaals 
benadrukt, zowel in Europees verband, als in bilaterale contacten. Het kabinet zal dit 
ook blijven doen.  
Daarnaast volgt ook de Europese Commissie de berichtgeving over incidenten 
nadrukkelijk en geeft zo nodig opvolging. Verdragsrechtelijk is de Europese Commissie, 
als hoeder van de verdragen, verantwoordelijk voor het tot de orde roepen van lidstaten 
die EU-recht niet naleven. In de JBZ-Raad van januari is ook gesproken over de 
vermeende misstanden aan de buitengrenzen. Daar is uw Kamer over geïnformeerd via 
14
het verslag.  
 
Naar aanleiding van eerdere berichtgeving over mogelijke betrokkenheid van Frontex 
bij vermeende push-backs stelde de Management Board van Frontex afgelopen najaar 
een werkgroep in om een intern onderzoek te doen naar enkele incidenten van 
vermeende pushbacks. Hierover is uw Kamer eveneens geïnformeerd in het schriftelijk 
15
overleg van de JBZ-Raad van maart. Het rapport kunt u vinden op de website van 
Frontex. De werkgroep deed o.a. aanbevelingen om beter toezicht te kunnen houden, 
meldingen te maken en de interne cultuur te verbeteren. Nederland heeft aangegeven 
deze aanbevelingen te ondersteunen en belang te hechten aan de follow-up van 
openstaande incidenten. De MB van Frontex monitort de implementatie van de 
                                                 
14
 Kamerstuk II, vergaderjaar 2020-2021, 32317 nr. 677 
15
 Kamerstuk II, vergaderjaar 2020-2021, 32317, nr. 682 

Europese Raad van afgelopen weekend besproken, waar u, zoals te doen gebruikelijk, 
een verslag van zult ontvangen. 
Om tijdens de in WTO-verband lopende discussies over een al dan niet aangepast 
waiver-voorstel geen tijd te verliezen, moet de internationale gemeenschap zich blijven 
inspannen om bestaande knelpunten voor de productie van vaccins, zoals een gebrek 
aan grondstoffen of gekwalificeerd personeel voor productielocaties, aan te pakken. Ook 
moet de internationale gemeenschap matchmaking tussen bedrijven met capaciteit en 
bedrijven met kennis van vaccinproductie verder op gang brengen, bijvoorbeeld via de 
recent aangekondigde COVAX-manufacturing taskforce van de WHO. 
 
In het kader van het betrekken van het maatschappelijk middenveld: wil het kabinet toezeggen 
dat Nederland concrete voorstellen aandraagt waardoor Conferentie van Europa, die op 9 mei 
2021 van start is gegaan, een zo groot mogelijk succes wordt, zo vragen de leden van de 
fractie van Volt? Waarbij specifiek voorstellen worden gedaan om Nederlanders en andere 
Europeanen te betrekken bij deze Conferentie, door middel van het faciliteren van dialoog en 
het actief stimuleren van mensen – ook mensen die moeilijker te bereiken zijn – om 
initiatieven te nemen voor het samen vormgeven van de Europese samenleving? 
 
36. Antwoord van het kabinet 
De Conferentie over de Toekomst van Europa is er op gericht burgers te betrekken bij 
de EU, en de inbreng te vertalen naar aanbevelingen voor het beleid van de EU. Het 
kabinet acht het van belang dat de wensen en verwachtingen van de Nederlandse 
burgers gehoord worden in deze Conferentie. Om die reden neemt het kabinet het 
initiatief om nationale burgerconsultaties te organiseren. Uw Kamer is hier per brief 
17
over geïnformeerd en ik heb hier een nadere toelichting op gegeven tijdens het 
Commissiedebat van 12 mei jl. De vormgeving van die consultaties is momenteel gaande. 
Daarnaast zal de regering actief communiceren, om meer bekendheid te geven aan de 
Conferentie en daarmee de deelname van Nederlandse burgers te stimuleren. Tevens 
beoogt de regering met meer bekendheid van de Conferentie organisaties te bewegen om 
ook activiteiten te organiseren.  
 
                                                 
17
 2021Z06694 

