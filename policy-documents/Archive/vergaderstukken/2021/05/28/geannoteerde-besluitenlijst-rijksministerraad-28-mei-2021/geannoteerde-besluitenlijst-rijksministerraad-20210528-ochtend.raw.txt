 
 
  Rubricering  :    
  Rubr.ambt. : Secr. MR 
  Rubr.termijn : 28-5-2041 
  Aantal pag. : 3 
  Aantal ex.  : 28 
 
  
 
MINISTERRAAD VAN HET KONINKRIJK 
 Kenmerk         :  4206787 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 28 mei 2021  
in de Rolzaal op het Binnenhof in Den Haag, 
aangevangen 's morgens om 10.45 uur  
  
_______________________ 
 
 
0. Vaststelling agenda 
Vastgesteld 
 
1. Notulen van de vergadering van 23 april 2021  
(nr.3752337)  
Vastgesteld 
 
2. Nadere rapporten 
a. Wijziging van de rijkswet op het Nederlanderschap om te voorzien 
in een grondslag voor toetsing aan het evenredigheidsbeginsel in 
gevallen waarin het Nederlanderschap van rechtswege verloren is 
gegaan en tot verlenging van de termijn voor een rechtswege 
verlies (Staatssecretaris van J&V)  
Dit voorstel van rijkswet is behandeld in de Rijksministerraad van 22 
januari 2021 en vervolgens voorgelegd aan de Afdeling advisering van de 
Raad van State van het Koninkrijk. De Afdeling heeft op 7april 2021 een 
positief advies uitgebracht (dictum B). Gelet op de demissionaire status van 
het kabinet wordt het onderhavige voorstel van rijkswet opnieuw en 
gelijktijdig aan de RMR en MR voorgelegd, alvorens het aan de Tweede 
Kamer der Staten-Generaal, de Staten van Aruba, de Staten van Curaçao 
en de Staten van Sint Maarten wordt gezonden.  
 
Het wetsvoorstel geeft uitvoering aan het arrest van het HvJ van 12 maart 
2019, ECLI:EU:C:2019:189. De huidige rijkswet op het Nederlanderschap 
voorziet niet in de volgens dit arrest vereiste grondslag om na van 
rechtswege verlies van het Nederlanderschap in concrete gevallen aan het 
evenredigheidsbeginsel te toetsen, noch in een grondslag waarmee het 
Nederlanderschap met terugwerkende kracht kan worden herkregen. Met 
dit wetsvoorstel wordt hierin voorzien. Dit wetsvoorstel voorziet tevens in 
een verlenging van de in artikel 15, eerste lid, aanhef en onder c, 
opgenomen termijn voor verlies, van tien naar dertien jaar. 
 
Aangenomen. De staatssecretaris van J&V zal het voorstel naar de Tweede 
Kamer doen sturen. 
 
  
 

  - 3 - RMR 28 mei 2021  
4. Liquiditeitssteun Sint Maarten in relatie tot situatie luchthaven 
(Staatssecretaris van BZK)  
Besproken en aangehouden tot het voortgezet overleg, conform artikel 12 van 
het Statuut voor het Koninkrijk der Nederlanden, op 28 mei 2021. Aansluitend 
zal de Rijksministerraad in een nieuwe vergadering de uitkomsten van het 
voortgezet overleg vaststellen.    
 
5. Bestuursakkoorden lange termijn plan 2019-2028 (LTP) kustwacht voor 
het Koninkrijk der Nederlanden in het Caribisch gebied (Minister van 
Defensie)  
Om de taakuitvoering van de Kustwacht Caribisch gebied te kunnen continueren, 
moet materieel periodiek worden vervangen. Daartoe is de afgelopen periode aan 
de beheerder (Defensie) gevraagd een nieuw Lange Termijn Plan (LTP) voor de 
Kustwacht te ontwikkelen. Het LTP geeft inzicht in de beleidsvoornemens en de 
te vervangen capaciteiten voor de periode 2019-2028, zet uiteen hoe de 
Kustwacht zich op de langere termijn dient te ontwikkelen en welke financiële 
basis daarvoor nodig is. Het financiële kader voor de vervangingsinvesteringen 
in het LTP is vastgelegd in de bij deze brief gevoegde Bestuursakkoorden, die 
door alle Landen zijn getekend. Agendering in de Rijksministerraad is voorzien op 
28 mei 2021. Na kennisneming door de Rijksministerraad zal de Nederlandse 
regering het LIP en de Bestuursakkoorden aan de Tweede Kamer aanbieden. 
 
Aangenomen. De minister van Defensie zal de brief aan de Tweede Kamer 
sturen. 
 
6. Inzet Internationale Arbeidsconferentie 2021 (Minister van SZW)  
Van 3 tot en met 19 juni 2021 vindt de 109e Internationale Arbeidsconferentie 
(IAC) plaats. De IAC is het belangrijkste orgaan van de Internationale 
Arbeidsorganisatie. Voorafgaand aan de IAC wordt de Tweede Kamer 
geïnformeerd over de inzet van het Koninkrijk der Nederlanden tijdens deze 
conferentie.  
 
Aangenomen. De minister van SZW zal de brief aan de Tweede Kamer sturen.  
 
7. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Rijkswet Koninkrijksgeschillen (35.009 (R2114)) 
 De staatssecretaris van BZK zal een brief aan de Eerste Kamer sturen.    
 
 
 
 
 
 
 
 

