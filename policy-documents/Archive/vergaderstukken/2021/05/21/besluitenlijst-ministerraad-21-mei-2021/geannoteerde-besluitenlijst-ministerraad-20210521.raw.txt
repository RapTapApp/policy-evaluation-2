 
 
  Rubricering  :    
  Rubr.ambt. : Secr. MR 
  Rubr.termijn : 21-5-2041 
  Aantal pag. : 20 
  Aantal ex.  : 28 
 
  
 
MINISTERRAAD 
 Kenmerk         :  4205582 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 21 mei 2021  
in de Rolzaal op het Binnenhof in Den Haag, 
aangevangen ’s morgens om 10.30 uur en ’s middags voortgezet 
 
  
_______________________ 
 
 
0. Vaststelling agenda 
Vastgesteld 
 
1. Hamerstukken 
a. Nader rapport ontwerpbesluit houdende wijziging van het bedrag, 
genoemd in de artikelen 63a, tweede lid, van de Wet Wia, 65l, 
tweede lid, van de WAO, 67i, tweede lid, van de WAZ en 3:75, 
tweede lid, van de WAJONG (Minister van SZW) 
In de begroting van SZW 2021 is opgenomen dat de tegemoetkoming voor 
arbeidsongeschikten wordt verlaagd en de vrijgekomen middelen worden 
ingezet ter dekking van het voorstel om Wajongers, die door de nieuwe 
regels voor inkomensondersteuning en harmonisatie van de Wajongregimes 
geen toegang meer zouden hebben tot de voortgezette werkregeling 
Wajong2010, alsnog toegang te geven tot de voortgezette werkregeling. 
 
Aangenomen. De minister van SZW zal het besluit doen vaststellen. 
 
b. Wijziging besluit kinderopvangtoeslag in verband met de indexatie 
van de toetsingsinkomens en de maximum uurprijzen voor de 
dagopvang, buitenschoolse opvang en gastouderopvang en een 
aantal andere maatregelen (Minister van SZW) 
Jaarlijks worden de maximum uurprijzen en toetsingsinkomens voor de 
kinderopvangtoeslag (KOT) geïndexeerd bij AMvB. Deze jaarlijkse indexatie 
zorgt ervoor dat de KOT in de pas loopt met de loon- en prijsontwikkeling. 
Tevens wordt in dit besluit de verruiming van de koppeling gewerkte uren 
voor buitenschoolse opvang van 70% naar 140% per 2022 geregeld.  
Daarnaast wordt de tijdelijke verruiming van koppeling gewerkte uren voor 
2021 geregeld in verband met de tweede sluiting van de kinderopvang door 
COVID-19 van 18 december 2020 tot 19 april 2021. Met dit besluit wordt 
ervoor gezorgd dat ouders die door COVID-19 tijdelijk minder uren konden 
werken niet achteraf worden geconfronteerd met terugvorderingen op 
grond van de koppeling gewerkte uren, terwijl zij zijn gevraagd de rekening 
te blijven doorbetalen tijdens de periode van sluiting van de kinderopvang.  
Ook wordt naar aanleiding van aangenomen amendementen in dit besluit 
geregeld dat de volgende maatregelen bekostigd worden uit de KOT:  
- De verdere verruiming van de uitzondering bij het recht op KOT voor 
ouders wiens partner is veroordeeld tot een vrijheidsbenemende straf 
of maatregel.  
 

  - 3 - MR 21 mei 2021  
2. Stand van zaken coronavirus (COVID-19) 
a. Nader rapport Tijdelijk besluit tot wijziging van het 
uitvoeringsbesluit les- en cursusgeldwet 2000 vanwege een 
vermindering van het les- en cursusgeld 2021-2022, in verband met 
de uitbraak van COVID-19 (Minister van OCW) 
Met dit ontwerpbesluit worden het les- en cursusgeld gehalveerd voor alle 
mbo- en vavo-studenten in het cursusjaar 2021-2022. Het doel is om de 
negatieve gevolgen van COVID-19 voor de studenten te beperken en 
studenten wat meer ademruimte te bieden op financieel vlak.  
Het besluit wordt voorgelegd aan de MR vanwege de demissionaire status 
van het kabinet. De Afdeling advisering van de Raad van State had geen 
opmerkingen bij het ontwerpbesluit (dictum A; blanco). Het ontwerpbesluit 
is niet aangepast. De nota van toelichting is enkel geactualiseerd, omdat 
instellingen per 1 maart 2021 weer fysiek onderwijs mogen verzorgen. 
 
Aangenomen. De minister van OCW zal het besluit doen vaststellen. 
 
b. Brief aan de Kamers inzake toetsingskader van het TOA-krediet 
voor mkb-bedrijven (Minister van EZK) 
In de brief van 21 januari 2021 over de uitbreiding van het economische 
steun- en herstelpakket (TK 35 420, nr. 217) is het TOA-krediet 
aangekondigd. Het TOA-krediet is bedoeld voor mkb-bedrijven die met 
gebruikmaking van de Wet homologatie onderhands akkoord (WHOA) hun 
bedrijf willen doorstarten. De WHOA kan ondernemers helpen die als gevolg 
van het COVID-19 virus of de daarmee verband houdende beperkende 
maatregelen schulden hebben opgelopen om een akkoord met schuldeisers 
tot stand te brengen. Hierdoor worden schulden gesaneerd en kan een 
faillissement worden voorkomen. 
Sommige bedrijven zullen vervolgens alleen succesvol kunnen doorstarten 
als flankerend bij een WHOA-traject een TOA-krediet wordt verstrekt. Het 
TOA-krediet stelt deze bedrijven in staat om uitgaven en investeringen ten 
behoeve van de (her)start van bedrijfsactiviteiten te doen. Voor het TOA-
krediet is een budget van € 200 mln. beschikbaar. Per mkb-bedrijf wordt 
maximaal een krediet ter hoogte van € 100.000,- door Qredits verstrekt. 
Het TOA-krediet kan worden aangevraagd vanaf het moment dat een 
WHOA-procedure wordt opgestart, maar wordt pas beoordeeld en 
toegekend door Qredits als het WHOA-akkoord definitief tot stand is 
gekomen. 
 
Aangenomen. De minister van EZK zal de brief aan de Staten-Generaal 
sturen. 
 
c. Ontwerpbesluit tot wijziging van de tijdelijke 
overbruggingsregeling zelfstandig ondernemers in verband met   
verlenging, voorwaarden kapitaalverstrekking en activering   
doelgroep (Minister van SZW) 
De Tozo wordt met ingang van 1 juli a.s. verlengd met drie maanden. De 
afwegingen en precieze voorwaarden worden in de brief omtrent het 
steunpakket geschetst in samenhang met de overige te nemen 
steunmaatregelen.  
 
Aangenomen. De minister van SZW zal het ontwerpbesluit aanpassen 
conform de brief omtrent het steunpakket (17.b.1) en vervolgens het 
voorstel om spoedadvies bij de afdeling advisering Raad van State 
aanhangig doen maken. 
 
  
 

  - 5 - MR 21 mei 2021  
Met de coördinatietaak worden de archiefvormers ondersteund in hun 
taak om alle relevante informatie in kaart te brengen en op een 
zorgvuldige en eenduidige manier deze informatie duurzaam 
toegankelijk vast te leggen en de blijvende bewaring te verzekeren. 
 
De commissie neemt kennis van de voortgangsrapportage. 
 
f. MCC-19 d.d. 26 mei 2021 
De raad machtigt:  
-  de MCC-19 van 26 mei 2021 om zo nodig te besluiten over op- en 
afschaling van maatregelen en de ministeriële regeling testbewijzen 
en de minister van VWS om een en ander vervolgens te verwerken in 
een brief aan de Tweede Kamer;  
-  de ministers van VWS, BZK, J&V om deze maatregelen te verwerken 
in tijdelijke regelingen en waar nodig aan te passen aan de 
uitkomsten van een eventueel debat. 
 
g. Verdere openstelling voortgezet onderwijs  
De raad machtigt de MP en de ministers van VWS, BZK, J&V en voor BVOM 
om te besluiten over het al dan niet verder openstellen van instellingen in 
het voortgezet onderwijs en dit te verwerken in een tijdelijke regeling. 
 
h.  Ontwerp-KB verlenging Tijdelijke wet verkiezingen covid-19 
Op 1 juli loopt de Tijdelijke wet verkiezingen covid-19 af. De minister van 
BZK heeft besloten deze wet te verlengen, zodat er een wettelijke 
grondslag bestaat voor het geval er gezondheidsmaatregelen nodig zullen 
zijn bij de herindelingsverkiezingen in november. Dit is door de 
afhankelijkheid van de epidemiologische situatie met een mate van 
onzekerheid omgeven. De regering zal een voorstel indienen om de 
Tijdelijke wet verkiezingen zo te wijzigen dat maatregelen zo spoedig 
mogelijk kunnen worden afgeschaald en keuzes maken over de wijze van 
stemmen. Die keuzes zullen worden gemaakt in de evaluatie van de 
Tweede Kamerverkiezing die in juni gereed is. 
 
Aangenomen. De minister van BZK zal het het ontwerp-KB in het kader van 
de voorhangprocedure aan de Staten-Generaal zenden. 
 
i. Stand van zaken vaccinatiebewijs 
  
3. Buitenlands beleid 
a. Verdrag tussen het Koninkrijk der Nederlanden en het Koninkrijk 
Spanje inzake de uitwisseling en wederzijdse beveiliging van 
gerubriceerde gegevens (Minister van BZ) 
Het Verdrag heeft ten doel de beveiliging van nationale gerubriceerde 
gegevens die worden uitgewisseld tussen Nederland en Spanje te 
waarborgen. Het Verdrag regelt dat de informatie die onderling wordt 
uitgewisseld in beide landen een vergelijkbaar niveau van beveiliging krijgt. 
In het Verdrag zijn de veiligheidsprocedures en regelingen voor de 
beveiliging vastgelegd. Met Verdrag maakt de uitwisseling van 
gerubriceerde informatie mogelijk, maar verplicht de landen daar niet toe. 
De uitwisseling kan plaatsvinden tussen overheden onderling, of tussen 
overheid en bedrijfsleven, wanneer de overheid een gerubriceerde opdracht 
verleent aan een bedrijf in het andere land. Het Verdrag ziet zowel op 
opdrachten op defensie- als civiel terrein. Het biedt Nederlandse bedrijven 
 

  - 7 - MR 21 mei 2021  
missie is beëindigd. Wel zijn er nog Nederlandse troepen in Jordanië 
aanwezig voor Force Protection van Belgische P16’s in de strijd tegen ISIS, 
en ook regelmatig voor oefening en training. Met een zevende verlenging 
van de éénjarige SOFA kan het juridisch kader voor de aanwezigheid van 
de troepen gehandhaafd blijven. De verlenging zal gelden tot de 
inwerkingtreding van een meerjarige SOFA onderhandelingen zijn heropend 
en nog niet afgerond), en indien die inwerkingtreding niet binnen een jaar 
plaatsvindt, in ieder geval voor een periode van één jaar tot 2 oktober 
2022. De verlenging behoeft voorafgaande instemming van het parlement 
(art. 7, onderdeel e, juncto art. 9, lid 2, van de Rijkswet goedkeuring en 
bekendmaking verdragen). Deze voorhangprocedure duurt 30 dagen. Het 
verlengingsverdrag zal, evenals het oorspronkelijke verdrag, alleen voor 
het Europese deel van Nederland gelden. 
 
Aangenomen. De ministerraad stemt in met ondertekening van het Protocol 
tot verlenging van de éénjarige SOFA. De raad stelt vast dat het verdrag 
niet zal gelden voor Aruba, Curaçao en Sint Maarten, en deze landen 
evenmin anderszins raakt in de zin van artikel 2, derde lid, van de Rijkswet 
goedkeuring en bekendmaking verdragen. 
 
d. Conclusies van de coördinatiecommissie d.d. 18 mei, nr.20 
(Minister van BZ) 
De conclusies t.a.v. de volgende onderwerpen zijn vastgesteld: 
1 BNC-fiches  
1.1 Fiche 1: Mededeling Financieringsstrategie voor de financiering van 
Next Generation EU 
1.2 Fiche 2: Mededeling EU - strategie tegen mensenhandel 2021-2025.  
1.3 Fiche 3: Mededeling EU - Strategie aanpak georganiseerde 
criminaliteit 
1.4 Fiche 4: Aanbeveling mandaat onderhandelingen 
samenwerkingsovereenkomst EU - Interpol 
2 Videoconferentie Informele bijeenkomst van de ministers voor 
Cohesiebeleid d.d. 18 mei 2021  
2.1 Synergie tussen cohesiebeleid en Recovery and Resilience Facility 
3 Informele Eurogroep d.d. 21 en 22 mei 2021  
3.1 Gedachtewisseling over de macro-economische en budgettaire 
ontwikkelingen in de Eurozone  
3.2 Thematische discussie over aanpassingen bij grote economische 
 schokken in de eurozone — inzichten van de COVID-19-crisis  
3.3 Werkprogramma Eurogroep voor tweede halfjaar 2021 
3.4  Gedachtewisseling met de voorzitter van het Gemeenschappelijk 
 Toezichtsmechanisme en de voorzitter van de Gemeenschappelijke 
Afwikkelingsraad  
4  Informele ECOFIN d.d. 21 en 22 mei 2021  
4.1 Gedachtewisseling over economisch en begrotingsbeleid om 
 herstel in de Europese Unie te realiseren  
4.2 Versterking van de gezamenlijke impact van monetair beleid en 
 begrotingsbeleid 
4.3 Gedachtewisseling over de relatie tussen de financiële en 
 niet-financiële sector  
4.4 Groen herstel: de toekomst van milieubelastingen in de Europese 
 Unie - Het pad naar een gebalanceerd, inclusief en veerkrachtig 
herstel: het voorkomen van een negatief effect op de potentiele 
economische groei  
5 Raad van Concurrentievermogen, Industrie en Interne Markt, d.d. 27 
mei 2021 
5.1 Verordening inzake Digitale Diensten (Digital Services Act)  
5.2 Verordening inzake Digitale Markten (Digital Markets Acts)  
5.3 Update Industriestrategie voor Europa  
 

  - 9 - MR 21 mei 2021  
 
5. Internetconsultaties 
a. Wetsvoorstel wijziging van de tijdelijke experimentenwet 
stembiljetten en centrale stemopneming in verband met de 
verlenging van de verwerkingsduur van die wet (Minister van BZK)  
De Tijdelijke experimentenwet stembiljetten en centrale stemopneming 
(hierna: Experimentenwet) vervalt per 1 januari 2022. Dit wetsvoorstel 
verlengt de werking van deze wet met 2 jaren.  
De Experimentenwet maakt bij verkiezingen experimenten mogelijk met (1) 
een model stembiljet dat per e-mail aan de Nederlandse kiezers in het 
buitenland kan worden gestuurd, en (2) een centrale opzet van de 
stemopneming (het tellen van de stemmen) op gemeentelijk niveau.  
Er zijn inmiddels twee wetsvoorstellen bij de Tweede Kamer ingediend die 
zien op verankering van deze experimenten in de Kieswet, maar die hebben 
vertraging opgelopen. Het is daardoor niet zeker of die beide 
wetsvoorstellen tijdig vóór 1 januari 2022 in werking treden (de datum 
waarop de Experimentenwet vervalt). Om het risico te voorkomen dat bij 
verkiezingen ná 1 januari 2022 kiezers in het buitenland weer zouden 
moeten terugkeren naar de situatie dat zij het stembiljet uitsluitend nog 
per post kunnen krijgen (waardoor zij minder tijd zouden hebben om te 
stemmen), en gemeenten niet meer op een centrale locatie de stemmen 
zouden kunnen tellen, is verlenging nodig van de Experimentenwet. Het 
voorliggende wetsvoorstel voorziet daarin. Intussen wordt uiteraard 
voortvarend gewerkt aan voortzetting van de beide wetsvoorstellen die 
strekken tot verankering van de experimenten in de Kieswet. 
 
Aangenomen. De minister van BZK zal het voorstel aanbieden ter 
internetconsultatie en adviesaanvraag bij Kiesraad, VNG en NVVB 
(Nederlandse Vereniging voor Burgerzaken). 
 
b. Wetsvoorstel publiek toezicht platform-to-business verordening 
(Staatssecretaris van EZK) 
In de MR ligt het voornemen om te starten met de internetconsultatie van 
het wetsvoorstel waarmee de ACM de bevoegdheid krijgt de Europese 
platform-to-business (P2B) verordening te handhaven. Deze verordening is 
in juli 2020 in werking getreden en bevat transparantievereisten en 
bepalingen over geschilbeslechting voor online platforms in hun relatie met 
ondernemers die goederen of diensten via platforms aanbieden. De 
verordening laat lidstaten vrij in de wijze waarop handhaving wordt 
ingericht. Nederland heeft tot nu toe geen gebruik gemaakt van de 
mogelijkheid een toezichthouder aan te wijzen, waardoor de verordening nu 
wordt gehandhaafd door de civiele rechter.  
In platformmarkten heeft publiek toezicht echter meerwaarde omdat 
platforms snel groot kunnen worden en ondernemers afhankelijk kunnen 
raken van deze platforms. Risico is dat ondernemers bij een geschil minder 
snel naar het platform zelf of de rechter gaan. Een melding bij de ACM kan 
een minder hoge drempel zijn. De ACM kan met het wetsvoorstel optreden 
bij inbreuken die de collectieve belangen van ondernemers schenden.  
Het wetsvoorstel voorziet ook in een wijziging van het Burgerlijk Wetboek 
en het Wetboek van Burgerlijke rechtsvordering, waarmee de verhouding 
tussen de bepalingen uit de verordening over collectieve rechtsvorderingen 
en het nationale recht wordt verduidelijkt. Na het verwerken van de 
reacties van de consultatie zal het uiteindelijke wetsvoorstel worden 
voorgelegd aan de MR voordat het naar de Raad van State wordt 
verzonden. 
 
Aangenomen. De staatssecretaris van EZK zal het voorstel publiceren ter 
internetconsultatie. 
 

  - 11 - MR 21 mei 2021  
en de samenwerking tussen de Autoriteit Financiële Markten (AFM) en de 
toezichthoudende instantie van een andere lidstaat. Pre-marketing betreft 
het peilen van de interesse van professionele beleggers in een 
beleggingsstrategie of beleggingsidee voordat daadwerkelijk rechten van 
deelneming in een beleggingsinstelling worden aangeboden. In het 
wetsvoorstel wordt bepaald wanneer sprake is van pre-marketing en onder 
welke voorwaarden pre-marketing mogelijk is. In een dergelijk geval hoeft 
een beheerder nog niet over een vergunning te beschikken om 
deelnemingsrechten aan te bieden. De AFM dient dan alleen op de hoogte 
te worden gesteld. Het wetsvoorstel bevat verder procedures en 
voorwaarden waaronder een beheerder het aanbieden van een 
beleggingsfonds in een bepaalde lidstaat kan beëindigen. Belangrijk is dat 
de beheerder beleggersinformatie aan de beleggers, die hun 
deelnemingsrechten niet laten inkopen, dient te blijven verstrekken. 
 
Aangenomen. De minister van Financiën zal het voorstel aan de Tweede 
Kamer doen sturen. 
 
b. Nader rapport ontwerpbesluit minimumloon en 
minimumvakantiebijslag ter uitbreiding informatie melding 
vermoedens niet-naleving cao (Minister van SZW) 
In artikel 18p lid 7 van de Wet minimumloon is geregeld dat de Inspectie 
SZW vermoedens van niet-naleving van een cao kan doorgeven aan sociale 
partners. Bij de evaluatie van de Wet aanpak schijnconstructies (Was) is 
toegezegd dat met het oog op de verbetering van de publiek-private 
informatie-uitwisseling, verkend zou worden in hoeverre de meldingen over 
vermoedens niet-naleving cao kunnen worden uitgebreid met extra 
gegevens. Bij Verzamelwet 2021 is voorgesteld om de gegevens voortaan 
aan te wijzen bij AMvB, zodat niet telkens een wetswijziging nodig is als er 
een gegeven toegevoegd of verwijderd moet worden. Bijgevoegd besluit 
betreft de uitwerking van deze wijziging en bevat een aantal extra 
gegevens, namelijk informatie over het aantal werknemers dat in de 
onderneming werkzaam is plus, indien van toepassing, over de werkgever 
waar de arbeid wordt verricht (naam + vestigingsplaats). 
 
Aangenomen. De minister van SZW zal het besluit doen vaststellen. 
 
c. Nader rapport inzake voorstel van wet houdende het niet-indexeren 
van het basiskinderbijslagbedrag en het extra bedrag van de 
kinderbijslag in de Algemene Kinderbijslagwet over de jaren 2022, 
2023 en deels over 2024 (Minister van SZW) 
Het kabinet investeert vooruitlopend op de kabinetsreactie op het rapport 
'Werk aan uitvoering fase 2' vanaf 2022 structureel € 100 miljoen extra in 
de uitvoering bij het Uitvoeringsinstituut Werknemersverzekeringen (UWV), 
de Sociale Verzekeringsbank (SVB) en het Bureau Keteninformatisering 
Werk en Inkomen (BKWI).Het kabinet heeft binnen de begroting van SZW 
gezocht naar dekking van deze noodzakelijke investering. Het kabinet stelt 
voor om de investering te dekken door de bedragen in de Algemene 
Kinderbijslagwet in 2022 en 2023 niet te indexeren en in 2024 met 0,1%-
punt minder te indexeren. Concreet betekent dit dat het 
basiskinderbijslagbedrag in de Algemene Kinderbijslagwet niet wordt 
geïndexeerd in januari en juli over het jaar 2022 en 2023. Over het jaar 
2024 wordt de indexatie in januari verlaagd met 0,1%-punt. Op deze wijze 
wordt het grootste deel van de dekking gevonden. Ook het extra bedrag 
aan kinderbijslag waarvoor alleenstaanden of alleenverdienende ouders met 
een thuiswonend kind dat intensieve zorg nodig heeft in aanmerking 
komen, wordt niet geïndexeerd. 
 
 

  - 13 - MR 21 mei 2021  
 Een voorziening voor de doorgifte en verdere verwerking van justitiële 
gegevens van en naar het Verenigd Koninkrijk ten behoeve van de 
afgifte van verklaringen omtrent het gedrag voor personen die 
beroepshalve omgaan met kinderen. 
 Een voorziening voor de doorgifte van passagiersgegevens en 
analytische gegevens door de passagiersinformatie-eenheid van de 
Koninklijke marechaussee aan de autoriteiten van het Verenigd 
Koninkrijk. 
 
Aangenomen. De minister van J&V zal het voorstel aan de Tweede Kamer 
doen sturen. 
b. Nader rapport inzake tijdelijk besluit houdende regels met 
betrekking tot een voorziening op het gebied van rechtshandhaving 
en justitiële samenwerking in strafzaken met het oog op een goed 
verloop van de terugtrekking van het Verenigd Koninkrijk van 
Groot-Brittannië en Noord-Ierland uit de Europese Unie (Minister van 
J&V) 
Dit tijdelijk besluit geeft regels met betrekking tot een voorziening op het 
gebied van rechtshandhaving en justitiële samenwerking in strafzaken met 
het oog op een goed verloop van de terugtrekking van het Verenigd 
Koninkrijk van Groot-Brittannië en Noord-Ierland uit de Europese Unie. De 
voorziening betreft de doorgifte van justitiële gegevens ten behoeve van 
het veiligheidsonderzoek – in Nederland: het onderzoek met betrekking tot 
de afgifte van een verklaring omtrent het gedrag – in verband met werving 
of vrijwillige activiteiten waarbij sprake is van rechtstreeks en geregeld 
contact met kinderen. 
De handels- en samenwerkingsovereenkomst tussen de Europese Unie en 
de Europese Gemeenschap voor atoomenergie, enerzijds, en het Verenigd 
Koninkrijk van Groot-Brittannië en Noord-Ierland, anderzijds (PbEU 2020, L 
444 en PbEU 2021, L 149) wordt op het gebied van rechtshandhaving en 
justitiële samenwerking in strafzaken geïmplementeerd door middel van 
een de voorgestelde Uitvoeringswet Handels- en 
samenwerkingsovereenkomst EU – VK Justitie en Veiligheid. Vooruitlopend 
op de inwerkingtreding van die uitvoeringswet geeft dit tijdelijk besluit 
regels met betrekking tot bovengenoemde tijdelijke voorziening. 
 
Aangenomen. De minister van J&V zal het besluit doen vaststellen. 
 
c. Nader rapport inzake voorstel van wet tot wijziging van de wet huis 
voor klokkenluiders i.v.m. de implementatie van de richtlijn 
bescherming klokkenluiders (Minister van BZK)  
De Afdeling advisering van de Raad van State heeft in haar advies een 
aantal opmerkingen bij het wetsvoorstel gemaakt over het belang van 
intern melden, de uitvoerbaarheid van externe meldprocedures, de 
aanwijzing van bevoegde autoriteiten, het bejegeningsonderzoek en de 
toelaatbaarheid van zwijgbedingen, en heeft gevraagd daarmee rekening te 
houden (dictum B). In het nader rapport wordt een reactie gegeven op de 
opmerkingen. Verder zijn het wetsvoorstel en de memorie van toelichting 
naar aanleiding van het advies aangepast. Ook zijn er wijzigingen in het 
wetsvoorstel en de memorie van toelichting aangebracht in verband met 
een aantal omissies en is een bepaling ter regeling van de bevoegdheid van 
het Huis voor klokkenluiders om bijzondere categorieën van 
persoonsgegevens en persoonsgegevens van strafrechtelijke aard te 
verwerken, opgenomen. Deze bepaling was eerder opgenomen in het 
voorstel van wet Verzamelwet gegevensbescherming, waarover de 
Autoriteit persoonsgegevens al is geconsulteerd, en waarvoor in het 
onderhavige wetsvoorstel eerder een samenloopbepaling was opgenomen. 
 
 

  - 15 - MR 21 mei 2021  
10. Wijziging van de tijdelijke wet bestuurlijke maatregelen 
terrorismebestrijding in verband met het verlengen van de werkingsduur 
(Minister van J&V) 
Het voorstel dient tot Wijziging van de Tijdelijke wet bestuurlijke maatregelen 
terrorismebestrijding (hierna: Twbmt). De Twbmt bevat een horizonbepaling 
waardoor deze met ingang van 1 maart 2022 vervalt. Het voorstel verlengt de 
werkingsduur van de Twbmt conform de motie Segers en Van Toorenburg met 
vijf jaar (Kamerstukken II 2020/21, 29754, nr. 573). Tevens wordt met het 
voorstel een nieuwe evaluatiebepaling opgenomen, wordt de verwijzing naar de 
Schengengrenscode geactualiseerd en wordt de Twbmt in overeenstemming 
gebracht met de Algemene Verordening Gegevensbescherming. 
De Twbmt biedt onder meer de mogelijkheid tot het opleggen van een 
bestuurlijke maatregel aan een persoon die op grond van zijn gedragingen in 
verband kan worden gebracht met terroristische activiteiten of de ondersteuning 
daarvan, indien dat noodzakelijk is met het oog op de bescherming van de 
nationale veiligheid. De werking van de Twbmt is geëvalueerd, waarna besloten 
is de werkingsduur te verlengen. (Zie in dit kader de Beleidsreactie WODC-
rapport evaluatie Tijdelijke wet bestuurlijke maatregelen terrorismebestrijding 
van 8 april 2020 en rapport (Kamerstukken II 2019/20, 29754, nr. 544 en 
bijlage en Kamerstukken I 2019/20, 34359, C en bijlage), evenals 
bovengenoemde motie). 
 
Aangenomen. De minister van J&V zal het voorstel om advies bij de afdeling 
advisering van de Raad van State aanhangig doen maken. 
 
11. Brief aan de Tweede Kamer inzake nadere uitwerking Nationaal 
Programma Onderwijs (Minister van OCW) 
In deze Kamerbrief wordt een update gegeven van de voortgang van het 
Nationaal Programma Onderwijs sinds de aankondiging in februari. Vanuit het 
funderend onderwijs is een handreiking verstrekt aan scholen die hen helpt bij 
het in kaart brengen van de leervertragingen van hun leerlingen en is er een 
menukaart gepresenteerd (10 mei) met aannemelijk en bewezen effectieve 
interventies.  
Voor het mbo, hoger onderwijs en wetenschappelijk onderzoek zijn er 
bestuurlijke afspraken gemaakt met sectororganisaties over de plannen, de 
monitoring en de verantwoording van de middelen uit het Nationaal Programma  
Onderwijs. Zo zijn de thema's en acties waaraan de middelen kunnen worden 
besteed omschreven. Daarnaast is tevens de positie van de medezeggenschap 
(het instemmingsrecht) opgenomen op de plannen die instellingen maken.  
 
Aangenomen. De ministers van OCW en BVOM zullen de brief aan de Tweede 
Kamer sturen. 
 
 12.  Brief aan de Tweede Kamer inzake basisrapportage Programma   
Vervanging Onderzeebootcapaciteit (Staatssecretaris van Defensie)  
Deze brief omvat de basisrapportage over het programma vervanging 
onderzeebootcapaciteit, door de TK aangemerkt als een groot project conform de 
regeling grote projecten (Kamerstuk 34225, nr. 2). Bij het opstellen van de 
basisrapportage zijn zoveel mogelijk de lijnen gevolgd die de TK heeft vastgelegd 
voor de afbakening, inhoud en kwaliteit van de informatievoorziening in de 
uitgangspuntennotitie. 
In reactie op de uitgangspuntennotitie (Kamerstuk 34225, nr. 28) heeft Defensie 
kenbaar gemaakt dat naarmate het programma vordert steeds meer informatie 
beschikbaar zal zijn. In deze fase van het programma kan aan relatief veel 
gestelde informatie-eisen nog niet (geheel) worden voldaan. In die gevallen is, 
mede na overleg met de ADR, volstaan met een toelichting waarom niet of nog 
slechts beperkt Informatie kan worden verstrekt. Door de Kamer gevraagde 
 

  - 17 - MR 21 mei 2021  
gebleken dat de uitwerking niet het gewenste resultaat bereikt, omdat de 
onduidelijkheid over herbeoordelingsmomenten blijft bestaan. Daarom is de 
uitwerking van het wetsvoorstel beëindigd. 
 
Aangenomen. De minister van SZW zal de brief aan de Tweede Kamer sturen. 
 
16. Brief aan de Tweede Kamer inzake beleidsreactie op onderzoek naar 
homoconversie (Minister van VWS) 
Brief betreft een beleidsreactie op het onderzoek 'Voor de verandering' 
uitgevoerd door Bureau Beke naar praktijken gericht op homoconversie in 
Nederland. Het gaat om activiteiten die gericht zijn op het veranderen van 
iemands seksuele geaardheid. 
Uit het onderzoek blijkt dat het in Nederland voorkomt met name binnen 
bepaalde religieuze kringen. Iedereen moet in ons land zichzelf kunnen zijn. 
Voorstel is daarom:  
(1) een gedragscode die religieuze organisaties zelf opstellen  
(2) steunpunten waar LHBTI-personen, zeker als ze ervaring hebben met 
homoconversie, hun verhaal kwijt kunnen 
(3) onderzoek naar mogelijkheden nadere regelgeving in aanvulling op al 
bestaande juridische mogelijkheden.  
 
Aangenomen. De ministers van VWS, BZK en J&V zullen de rapportage en de 
begeleidende brief op een nader te bepalen moment aan de Tweede Kamer 
sturen. 
 
17. Conclusies onderraden en ministeriële commissies  
a. RVI d.d. 18 mei 2021 
Vastgesteld 
 
b. Vijfhoek d.d. 18 mei 2021 
Vastgesteld 
 
1. Voortzetting tijdelijke verlaging maximale kredietvergoeding 
Op 10 augustus 2020 is de maximale kredietvergoeding, die in 
rekening mag worden gebracht door aanbieders van consumptief 
krediet, tijdelijk verlaagd van 14% naar 10% in verband met de 
gevolgen van covid-19. De maximale kredietvergoeding geldt voor 
alle soorten consumptief krediet dat wordt verstrekt aan 
consumenten, zoals rood staan, doorlopend (goederen)krediet of een 
persoonlijke lening voor de financiering van bijvoorbeeld een auto. De 
tijdelijke verlaging is eenmaal verlengd tot 1 september 2021. Met dit 
wijzigingsbesluit wordt de tijdelijke verlaging verder verlengd tot 1 juli 
2022 in verband met de verwachtingen over het doorwerken van de 
gevolgen van de crisis. De tijdelijke verlaging van de maximale 
kredietvergoeding is ingevoerd om te zorgen dat consumenten tegen 
lagere maandlasten geld kunnen lenen voor consumptieve uitgaven 
zolang Nederland wordt getroffen door de gevolgen van de 
coronacrisis. Omdat consumenten nog steeds een verlies van inkomen 
kunnen ondervinden door de gevolgen van de coronacrisis en 
behoefte kunnen hebben aan krediet, wordt de maatregel verlengd. 
Hierdoor kunnen consumenten langer tegen lagere maandlasten geld 
lenen voor consumptieve uitgaven en zijn zij beter beschermd tegen 
de hoge kosten van krediet. 
 
 

  - 19 - MR 21 mei 2021  
b.  Motie Yesilgöz-Zegerius c.s. (35 570 VI, nr.36) over openbare 
registers waarin huisadressen voorkomen zo afschermen dat deze 
alleen door het bevoegd gezag kunnen worden ingezien 
De staatssecretaris van EZK laat weten dat zij de motie Yesilgöz-Zegerius 
c.s. (35 570 VI, nr.36) niet volledig kan uitvoeren. Hierover zal de Kamer 
worden geïnformeerd met de beantwoording van Kamervragen van de 
leden Bouchallikht en Van der Lee en de Kamervragen van de leden 
Yeşilgöz-Zegerius en Aartsen. 
 
De raad machtigt de staatssecretaris van EZK om te handelen conform het 
besprokene. 
 
19. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
Voor kennisgeving aangenomen. 
 
b. Grondslag en werkzaamheden van de NCTV (Minister van J&V) 
N.a.v. berichtgeving in het NRC over onder meer de taken en grondslagen 
van de NCTV is op 12 april jl. een Kamerbrief verzonden. In het vragenuur 
op 13 april 2021 over dit onderwerp is aangekondigd dat een tweede brief 
zou volgen waarin nader wordt ingegaan op de manier waarop de wettelijke 
grondslag is geregeld en versterkt zal worden voor die werkzaamheden van 
de NCTV waarbij de verwerking van persoonsgegevens aan de orde is. In 
de brief aan de Tweede Kamer wordt dit uiteengezet. 
 
Aangenomen. De minister van J&V zal de brief aan de Tweede Kamer 
sturen. 
 
c. Beleidsreactie op de overkoepelende analyse van de Inspectie van 
Justitie en Veiligheid over de leerevaluaties naar aanleiding van de 
aanslag in Utrecht op 18 maart 2019 (Ministers van J&V en voor 
Rechtsbescherming) 
Vanwege de maatschappelijke impact van de aanslag in Utrecht op 18 
maart 2019, heeft de minister van Justitie en Veiligheid toegezegd een 
evaluatie uit te voeren. Deze ziet toe op 3 aspecten: het strafrechtelijk 
verleden van de dader, het onderkennen en opvolgen van signalen van 
radicalisering en het optreden op de dag zelf. De Inspectie van Justitie en 
Veiligheid heeft de deelevaluaties gevalideerd en zelf nog een 
overkoepelende analyse uitgevoerd. In de beleidsreactie is uiteengezet 
welke lessen getrokken zijn naar aanleiding van de aanslag zijn welke 
verbeteringen zijn doorgevoerd gericht op het zo goed mogelijk beheersen 
van de risico's voor de samenleving. De stukken zullen eerst met de 
slachtoffers gedeeld worden, alvorens ze naar de Tweede kamer gestuurd 
worden. 
 
Aangenomen. De ministers van J&V en voor Rechtsbescherming zullen de 
brief op een nader te bepalen moment aan de Tweede Kamer sturen. 
 
d. Sommatie Greenpeace 
e. Commissie schadevergoeding Srebrenica 
f. Externe onafhankelijke doorlichting asielketen 
 

