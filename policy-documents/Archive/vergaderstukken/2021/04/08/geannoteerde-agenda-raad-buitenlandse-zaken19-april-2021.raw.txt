GEANNOTEERDE AGENDA RAAD BUITENLANDSE ZAKEN 19 APRIL 2021 
 
 
Introductie 
 
Op maandag 19 april zal er een vergadering van de leden van de Raad Buitenlandse Zaken 
plaatsvinden. De Hoge vertegenwoordiger voorziet een fysieke bijeenkomst in Luxemburg. De 
minister van Buitenlandse Zaken is voornemens deel te nemen aan deze vergadering. Er zal onder 
Current Affairs gesproken worden over Georgië, India en het Post-Cotonou verdrag.  
Daarnaast staan Westelijke Balkan, Oekraïne en Ethiopië als volle agendapunten geagendeerd.  
Ten slotte zal er ook een informele lunch met de Oekraïense minister van Buitenlandse Zaken 
plaatsvinden.  
 
Current Affairs 
 
Georgië 
De Raad zal spreken over de actuele ontwikkelingen in Georgië, in het bijzonder over de escalatie 
van de politieke crisis. Deze crisis verergerde na de recente ontslagname door premier Gakharia 
en de daaropvolgende arrestatie van oppositieleider Melia. De huidige gepolariseerde situatie baart 
de EU zorgen. Begin maart bracht de voorzitter van de Europese Raad, Charles Michel, een bezoek 
aan Georgië en wees hij vervolgens een persoonlijke gezant aan, Christian Danielsson, om te 
bemiddelen tussen regeringspartij Georgian Dream en de oppositie. Deze gezant heeft inmiddels 
twee keer een bezoek aan Tbilisi gebracht, maar ook zijn laatste poging (29-31 maart jl.) om te 
bemiddelen is gestrand op de bekende rode lijnen: de eisen van de oppositie tot vrijlating van de 
politieke gevangenen (inclusief UNM-leider Melia) en vervroegde verkiezingen. 
Nederland steunt de bemiddelingspoging van de EU. Ook moedigt Nederland Georgië aan het 
hervormingstraject weer op te pakken en werk te maken van de duurzame implementatie van de 
afspraken uit het associatieakkoord, in het bijzonder hervormingen van het justitieel systeem en 
het kiesstelsel. Nederland en de EU blijven gecommitteerd aan de territoriale integriteit van 
Georgië. 
 
India 
De Raad zal spreken over de voorbereidingen voor de EU-India Top die op 8 mei wordt 
georganiseerd. De ambitie is de top fysiek te laten plaatsvinden in Porto. Namens India neemt 
premier Modi deel. Het kabinet verwelkomt intensievere samenwerking met India. Het kabinet zou 
graag zien dat de top leidt tot ambitieuze afspraken op het gebied van klimaat, in het bijzonder in 
voorbereiding op de klimaattop die eind dit jaar plaatsvindt, waarborging van het mondiaal 
vrijhandelssysteem, connectiviteit en respect voor mensenrechten. Momenteel vinden 
onderhandelingen plaats over een slotverklaring. Voor het kabinet is het van belang dat conform 
de slotverklaring bij de EU-India top van 15 juli 2020 een expliciete passage wordt opgenomen 
over de erkenning van universele mensenrechten (in het bijzonder rechten van religieuze 
minderheden). Verder verwelkomt het kabinet de geplande separate gezamenlijke verklaringen 
over de Indo-Pacific regio, klimaat en connectiviteit.  
 
Post-Cotonou 
Naar verwachting zullen de Hoge Vertegenwoordiger en de Commissie kort ingaan op de juridische 
aard van het toekomstige Post-Cotonou verdrag tussen de EU en landen in Afrika, het Caribisch 
Gebied en de Stille Oceaan. Op 3 december 2020 bereikten de hoofdonderhandelaars van de EU 
en de Organisation of African, Caribbean and Pacific States (OACP) een politiek akkoord over een 
nieuwe partnerschapsovereenkomst die het huidige Cotonou verdrag zal opvolgen. Een 
kabinetsappreciatie van het nieuwe verdrag zal uw Kamer toekomen zodra de finale teksten 
beschikbaar zijn. Een nog openstaande vraag is de juridische aard van het verdrag. In het EU 
onderhandelingsmandaat is de Commissie door de Raad en de lidstaten gemandateerd om een 
gemengd verdrag uit te onderhandelen, maar de Commissie geeft aan dat een EU-only verdrag 
juridisch gezien ook tot de mogelijkheden behoort. De Raad zal een oordeel vellen op basis van de 
finale teksten van het verdrag. Voor het kabinet ligt het in de rede dat het Post-Cotonou verdrag, 
evenals het geval was bij het huidige Cotonou verdrag, aan de nationale parlementen ter 
goedkeuring wordt voorgelegd.  
 

steun van Eritrea en milities uit een naburige deelstaat) en troepen gelieerd aan de voormalige 
machtshebbers van de Tigray People’s Liberation Front.  
 
Tijdens de Raad Buitenlandse Zaken van 22 maart werd aangekondigd dat de Finse minister van 
Buitenlandse Zaken, Pekka Haavisto, na een eerder bezoek in februari wederom namens de EU 
naar Ethiopië zal afreizen. Hij zal daar de aanhoudende zorgen over de situatie in Tigray en de EU 
prioriteiten onder de aandacht brengen, in het bijzonder vrije toegang voor humanitaire hulp, het 
belang van onafhankelijk mensenrechtenonderzoek, terugtrekking van Eritrese troepen, en de 
noodzaak tot dialoog.  
 
Gezien het voortdurende geweld en grootschalige mensenrechtenschendingen is het van belang 
dat de EU druk blijft uitoefenen op de strijdende partijen om te komen tot een politieke oplossing 
van het conflict in Ethiopië. Premier Abiy Ahmed heeft aangegeven dat een akkoord is bereikt over 
terugtrekking van Eritrese troepen. Dit dient onafhankelijk geverifieerd worden, met name gezien 
de aanhoudende berichten over hun betrokkenheid bij mensenrechtenschendingen. Ook dient de 
toezegging van de Ethiopische mensenrechtencommissie op te worden gevolgd dat zij onderzoek 
zal doen in Tigray in samenwerking met het kantoor van de VN-Hoge Vertegenwoordiger voor de 
Mensenrechten. Ondanks de recent verbeterde toegang voor humanitaire hulp zal het kabinet 
blijven oproepen tot het wegnemen van beperkingen voor effectieve hulpverlening en alertheid op 
pogingen van de strijdende partijen om humanitaire hulp als politiek instrument te gebruiken. Het 
kabinet hecht tevens aan een brede en inclusieve nationale dialoog om bestaande politieke en 
etnische spanningen in Ethiopië te verminderen. Dit is mede van belang met het oog op de 
verkiezingen die gepland staan op 5 juni. Het kabinet zal blijven wijzen op de risico’s van verdere 
destabilisatie van de regio als gevolg van de spanningen tussen Ethiopië en Soedan met 
betrekking tot controle over de Al-Fashaga grensregio.  
 
 
 

