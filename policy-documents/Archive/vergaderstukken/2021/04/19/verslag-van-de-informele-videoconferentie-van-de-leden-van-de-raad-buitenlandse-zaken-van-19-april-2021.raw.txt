VERSLAG VAN DE INFORMELE VIDEOCONFERENTIE VAN DE LEDEN VAN DE RAAD 
BUITENLANDSE ZAKEN 19 APRIL 2021 
 
 
Introductie 
 
Op maandag 19 april vond er middels een informele videoconferentie een vergadering van de 
leden van de Raad Buitenlandse Zaken plaats. De minister van Buitenlandse Zaken heeft 
deelgenomen aan deze vergadering. Er is onder Current Affairs gesproken over Georgië, India, 
Iran (in relatie tot het JCPOA), Myanmar en Mozambique. In het licht van de recente 
gebeurtenissen zijn ook de Tsjechische uitzetting van Russische diplomaten en de situatie omtrent 
Aleksei Navalny besproken. Het Post-Cotonou verdrag kwam kort aan bod onder Any Other 
Business. Daarnaast stonden Oekraïne en Ethiopië als volle agendapunten geagendeerd. Het 
agendapunt over de Westelijke Balkan is in verband met de volle agenda onder voorbehoud 
doorgeschoven naar de volgende vergadering van de Raad Buitenlandse Zaken van 10 mei a.s. 
Ten slotte heeft er middels videoconferentie een uitwisseling met de Oekraïense minister van 
Buitenlandse Zaken plaatsgevonden.  
 
 
Current Affairs 
 
Situatie Navalny en Tsjechische uitzetting van Russische diplomaten 
Dee Raad spraken over de verslechterende gezondheidssituatie van Aleksei Navalny en uitte zijn 
1
zorgen hierover. EU lidstaten dankten de Hoge Vertegenwoordiger in dat kader voor de verklaring 
die hij op 18 april jl. namens de EU27 deed uitgaan. In deze verklaring wordt Rusland opnieuw 
opgeroepen de artsen van Navalny toe te laten en zijn verantwoordelijkheid wat betreft de 
gezondheid van Navalny te nemen. Mocht hier geen gehoor aan worden gegeven en de toestand 
van Aleksei Navalny verder verslechteren dan zijn wat Nederland betreft verdere sancties een 
optie.  
De Raad werd door Tsjechië gebrieft over de uitzetting van Russische diplomaten in verband met 
Russische betrokkenheid bij de ontploffing van een munitiedepot in 2014. Nederland heeft zich net 
als de andere lidstaten solidair met Tsjechië betoond.  
 
Iran/JCPOA 
De Raad heeft gesproken over het nucleaire akkoord met Iran, het Joint Comprehensive Plan of 
Action (JCPOA). De zorgen over het Iraanse nucleaire programma en recente stappen die Iran 
heeft ondernomen zijn groot. Met name de Iraanse aankondiging over uraniumverrijking tot 60%, 
waarvoor geen civiele noodzaak bestaat, is zeer zorgelijk. De Raad verwelkomde de 
onderhandelingen in Wenen tussen de leden van de Joint Commission, over de terugkeer naar 
implementatie van het akkoord. De onderhandelingen vinden plaats in twee werkgroepen, over 
sanctieverlichting en implementatie van nucleaire afspraken. De EU, als voorzitter van de Joint 
Commission, treedt op als bemiddelaar tussen de verschillende partijen. Hoge Vertegenwoordiger 
Borrell benadrukte dat de partijen gecommitteerd zijn aan een goede uitkomst en zich constructief 
opstellen in de onderhandelingen. De leden van de Raad steunden de inspanningen van de leden 
van de Joint Commission en riepen op tot een terugkeer naar het akkoord door de Verenigde 
Staten en volledige naleving van de afspraken door alle partijen. 
 
Georgië 
De Raad stond stil bij de intensieve pogingen die de EU de afgelopen tijd heeft ondernomen om te 
bemiddelen in de politieke crisis waarin Georgië zich sinds de parlementaire verkiezingen van 
oktober 2020 bevindt. Vanuit de Raad is er brede steun voor de bemiddelingspoging van voorzitter 
van de Europese Raad Charles Michel en zijn persoonlijk gezant Christian Danielsson tussen 
regeringspartij Georgian Dream (GD) en de oppositie. Er werd op 18 april een nieuw voorstel 
ingediend onder het gezag van Michel om een uitweg uit de politieke crisis te vinden. Tijdens de 
Raad werden de gesprekken in Georgië voortgezet en inmiddels hebben GD en zeventien oppositie 
                                                
1
 https://www.consilium.europa.eu/en/press/press-releases/2021/04/18/russia-declaration-by-
the-high-representative-on-behalf-of-the-eu-on-the-deteriorating-health-of-alexei-navalny/ 

Ethiopië 
 
De Raad stond stil bij de situatie in Ethiopië en met name de Tigray regio. De Finse Minister van 
Buitenlandse Zaken, Haavisto, deed verslag van zijn reis naar de regio waar hij uit naam van de 
Hoge Vertegenwoordiger de EU-prioriteiten onder de aandacht bracht. Haavisto gaf aan dat het 
risico op een langlopend conflict reëel is, en sprak zorgen uit over aanhoudende 
mensenrechtenschendingen, waaronder seksueel geweld. De Hoge Vertegenwoordiger pleitte voor 
aanhoudende Europese druk en nauwe coördinatie met de VS. 
 
Ondanks verbeteringen met betrekking tot toegang voor hulporganisaties, spraken verschillende 
Lidstaten zorgen uit over de humanitaire situatie evenals over voortdurende 
mensenrechtenschendingen. Eritrese troepen dienen onmiddellijk Tigray te verlaten. Nederland gaf 
aan dat de EU moet aansturen op agendering van de situatie in Ethiopië in de VN 
Mensenrechtenraad. Nederland zei ook het besluit van de Europese Commissie om 
begrotingssteun aan te houden te steunen, en riep de voorwaarden die de Commissie had gesteld 
in herinnering, waaronder een staakt-het-vuren. Nederland gaf het belang aan van een inclusieve 
nationale dialoog ter preventie van verder geweld en politieke fragmentatie in Ethiopië, en het 
belang dat premier Abiy Ahmed zich daartoe committeert vóór de aankomende verkiezingen. 
 
Een aantal leden van de Raad sprak zorgen uit over de regionale stabiliteit van de Hoorn van 
Afrika, mede vanwege de impasse rondom de ‘Grand Ethiopian Renaissance Dam’ tussen Ethiopië, 
Egypte, en Soedan. Nederland benadrukte dat de EU zich sterk moet maken voor regionale 
oplossingen die gebaseerd zijn op democratische waarden en mensenrechten. 
 
 
Oekraïne (inclusief uitwisseling met Oekraïense minister Kuleba) 
 
De ministers van Buitenlandse Zaken hebben gesproken over Oekraïne, zowel tijdens de Raad 
alsook tijdens de aansluitende videoconferentie met de Oekraïense minister van Buitenlandse 
Zaken Kuleba. Recentelijk zijn in Oost-Oekraïne de spanningen opgelopen, onder andere door de 
dood van meerdere Oekraïense militairen aan de contactlijn en de Russische troepenopbouw op de 
door Rusland bezette Krim en aan de Oekraïense grens. De Raad sprak opnieuw zijn steun uit voor 
de Oekraïense territoriale integriteit en soevereiniteit en veroordeelde de Russische 
troepenopbouw aan de grens. Ook prezen meerdere lidstaten de terughoudende opstelling van 
Oekraïne, die bijdraagt aan het doel van de-escalatie. Implementatie van de Minskakkoorden blijft 
van essentieel belang om tot een duurzame oplossing van het conflict in Oost-Oekraïne te komen. 
Het hangt echter af van de politieke wil van de partijen, met name van Rusland en de 
separatisten, om vooruitgang te boeken. Het kabinet blijft zich in EU-verband sterk maken voor 
verlenging van de sancties die zijn ingesteld in reactie op het Russische destabiliserende optreden 
in Oekraïne. Dit betreft niet alleen Oost-Oekraïne, maar ook de situatie op de Krim, waar ook 
ernstige zorgen bestaan over mensenrechtenschendingen. België heeft namens de Benelux landen 
in de RBZ geïntervenieerd en de zorgen over de Russische troepenopbouw overbracht. Ook 
kwamen de steun voor MH17 en de noodzaak tot structurele hervormingen in de interventie ter 
sprake.  
 
De Raad heeft eveneens gesproken over het hervormingsproces in Oekraïne en de rol van de EU 
en de lidstaten bij het ondersteunen van de Oekraïense regering hierin. Het kabinet is van mening 
dat Oekraïne zich alleen kan ontwikkelen tot een stabiele democratie en rechtsstaat met een goed 
functionerende economie als het blijft doorgaan met het doorvoeren van duurzame politieke en 
economische hervormingen, zoals ook in het associatieakkoord is overeengekomen. Het is in het 
belang van Oekraïne en in het belang van onze eigen veiligheid in de EU en Nederland dat het land 
zich blijft ontwikkelen tot een stabiele en weerbare democratie. Het kabinet vindt het daarom goed 
dat de EU Oekraïne op basis van conditionaliteit steun biedt bij het implementeren van de 
hervormingen.  
 
 

