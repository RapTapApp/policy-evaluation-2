 
   
   
   
     
 
  
 
MINISTERRAAD 
 
 Kenmerk         :  4233330 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 5 november 2021  
in de Rolzaal op het Binnenhof in Den Haag, 
aangevangen 's morgens om 10.30 uur  
 
  
_______________________ 
 
 
0.  Vaststelling agenda 
    Vastgesteld 
 
1a. Notulen van de vergadering van 8 oktober 2021  
(nr.3755917 en 3756523) 
Vastgesteld na de wijzigingen opgenomen in bijlage I. 
 
1b. Notulen van de vergadering van 15 oktober 2021 
(nr.3756073 en 3756539) 
Vastgesteld na de wijzigingen opgenomen in bijlage II. 
 
1c. P-notulen van de vergadering van 15 oktober 2021 
(nr.3756170) 
Vastgesteld 
 
2. Hamerstukken 
a. Wijzigingsbesluit financiële markten 2021 (Minister van Financiën)  
Het ontwerpbesluit is een verzamelbesluit op het terrein van de financiële 
markten. De belangrijkste inhoudelijke onderwerpen zijn:  
(1) een financiële dienstverlener die adviseert over een complex product 
wordt voorgeschreven om voorafgaand aan het advies aan te geven of er 
onafhankelijk wordt geadviseerd,  
(2) er wordt een verplichting opgenomen voor actieve provisietransparantie 
(in concrete bedragen) bij schadeverzekeringen,  
(3) er worden specifieke eisen gesteld t.a.v. een advies dat volledig 
geautomatiseerd tot stand is gekomen,  
(4) de frequentie van de verplichte accountantsverklaring op het 
kostprijsmodel wordt verlaagd onder gelijktijdige introductie van 
alternatieve waarborgen,  
(5) de meldplicht van een groepsmaatschappij bij de verplichte 
kennisgeving bij een voorgenomen wijziging binnen de groep wordt nader 
uitgewerkt,  
(6) wijzigingen in het Besluit financiële markten BES waarmee wordt 
voorzien in eurobetaalrekeningen vanuit Europees Nederland en  

Stg. Geheim - 3 - MR 5 november 2021  
goede, onafhankelijke beleidsevaluaties, ook gegeven de schaal en het 
belang van de verleende economische steun. 
 
Aangenomen. De minister van Financiën zal de brief aan de Tweede Kamer 
sturen.  
 
b.  Conclusies MCC-19 d.d. 2 november 2021 
De tekst van de conclusies is aangehouden tot de volgende vergadering.  
De raad stemt met de onderstaande conclusies van de MCC-19. 
 
1.  Beeld en maatregelen 
In de MCC-19 is een discussie gewijd aan: 
a.  Epidemiologisch beeld  
b.  Maatschappelijk beeld  
c.  Maatregelen 
 
2. Vaccinatiecampagne: scenario’s voor booster (Minister van VWS) 
Op 2 november verwachtte het ministerie van VWS een advies te 
ontvangen van de Gezondheidsraad over de wenselijkheid van 
boostervaccinatie in het kader van de COVID-19-vaccinatiecampagne. 
Een boostervaccinatie is een extra vaccinatie die na een langere 
periode wordt toegediend, nadat de basis-serie van de COVID-19-
vaccinatie is afgerond. Deze boostervaccinatie is bedoeld als 
oppepper, om de bescherming en immuniteit weer op peil te brengen 
als deze na verloop van tijd is afgenomen. De primaire doelstelling 
van een boostervaccinatie is het voorkomen van ernstige ziekte en 
sterfte door COVID-19. 
Vooruitlopend op het advies van de Gezondheidsraad is het RIVM, 
met uitvoerende partijen, uitvoeringsscenario’s aan het uitwerken 
voor een boostervaccinatie. De MCC-19 is gevraagd VWS en FIN te 
mandateren om op basis van het advies van de Gezondheidsraad een 
raming te maken van de benodigde budgettaire middelen. 
Het definitieve advies van de Gezondheidsraad over 
boostervaccinatie, de besluitvorming daarover en de gevolgen voor de 
uitvoering daarvan zijn meegenomen in de brief aan de Tweede 
Kamer van 2 november 2021. 
 
Aangenomen 
 
3.  Uitzondering CTB voor bijeenkomsten georganiseerd door 
Internationale Organisaties (Minister van BZ) 
Nederland heeft als gastland de rijksbrede internationaalrechtelijke en 
verdragsrechtelijke verplichting om Internationale Organisaties te 
faciliteren in hun functioneren. Hieronder valt ook de verplichting tot 
het faciliteren van bijeenkomsten waartoe zij op grond van hun 
statuten verplicht zijn, ongeacht de locatie. Te denken valt aan 
jaarvergaderingen, budgettaire bijeenkomsten, werkgroepen en 
vergaderingen van verdragspartijen. 
Indien het opleggen van een coronatoegangsbewijs-systeem ervoor 
zorgt dat vertegenwoordigers van de lidstaten van Internationale 
Organisaties niet deel kunnen nemen aan de vergaderingen, dan is 
dat in strijd met de Nederlandse verplichtingen. 
Daarom dienen bijeenkomsten die Internationale Organisaties moeten 
organiseren op grond van hun statuten uitgezonderd te worden van 
de coronatoegangsbewijs-plicht. Dit geldt zowel voor bijeenkomsten 
op het terrein van de organisaties als daarbuiten. De bijeenkomsten 
die voorzien zijn in de statuten van de Internationale Organisaties zijn 

Stg. Geheim - 5 - MR 5 november 2021  
het OESO-modelverdrag als uitgangspunt genomen. De structuur, inhoud 
en bewoordingen van het Verdrag stemmen in het algemeen overeen met 
de recent door Nederland gesloten belastingverdragen, waarbij Nederland 
rekening heeft gehouden met de specifieke wensen van Colombia. 
Het Verdrag zal gelden voor het Europese deel van Nederland. In het 
Verdrag is expliciet de mogelijkheid opgenomen om het uit te breiden tot 
Caribisch Nederland, Aruba, Curaçao en/of Sint Maarten. Indien dat het 
geval mocht worden, zal een uitbreidingsverdrag separaat aan de 
rijksministerraad worden voorgelegd. 
 
Aangenomen. De minister van BZ zal het verdrag met het oog op 
stilzwijgende goedkeuring om advies aan de Afdeling advisering van de 
Raad van State doen sturen.  
De Ministerraad stelt vast dat het Verdrag niet zal gelden voor Aruba, 
Curaçao en Sint Maarten, en deze landen evenmin anderszins raakt in de 
zin van artikel 2, derde lid, van de Rijkswet goedkeuring en bekendmaking 
verdragen. 
 
b. Brief aan de Tweede Kamer inzake verlenging Nederlandse bijdrage 
aan de vooruitgeschoven NAVO-aanwezigheid Litouwen (Minister van 
BZ en minister van Defensie)  
In deze brief informeert het kabinet de Tweede Kamer over het besluit om 
de Nederlandse deelname aan enhanced Forward Presence (eFP) in 
Litouwen met drie jaar te verlengen tot en met 31 december 2024. Een 
meerjarige verlenging is, in het licht van het sombere dreigingsbeeld voor 
de Baltische Staten en Polen, van belang om langdurige betrokkenheid uit 
te stralen, de (operationele) continuïteit van de inzet te behouden en om 
hierover duidelijkheid te scheppen naar onze bondgenoten. 
Tevens wordt het besluit kenbaar gemaakt om het mandaat voor eFP te 
verhogen van 270 naar 350 militairen. Dit ten behoeve van het inbrengen 
van extra ondersteunende capaciteit (30 militairen) en het creëren van een 
schil van flexibele aanvullende inzet (50 militairen). Tot slot wordt de 
Tweede Kamer geïnformeerd over de invulling van de Nederlandse inzet 
voorhet jaar 2022. Dit betreft een gemotoriseerde compagnie van de 13e 
Lichte Brigade voor beide rotaties. 
 
Aangenomen. De ministers van Defensie en BZ zullen de brief aan de 
Tweede Kamer sturen.  
 
c. Conclusies van de coördinatiecommissie d.d. 2 november 2021, 
nr.44 (Minister van BZ) 
De conclusies t.a.v. de volgende onderwerpen zijn vastgesteld:  
1. BNC-fiches 
1.1. Fiche 1: Mededeling EU-missies 
1.2. Fiche 2: Mededeling – Toepassing Richtlijn Illegale Terwerkstelling 
2. Eurogroep d.d. 8 november 2021 
2.1. Macro-economische ontwikkelingen, inflatie en beleidsimplicaties voor 
de eurozone 
2.2. Herziening Stabiliteits- en Groeipact, eurozone dimensie 
2.3. Digitale euro – beleidsdoelstellingen en gebruik van een digitale euro 
2.4. Terugkoppeling internationale vergaderingen 
2.5. Werkplan Bankenunie 
2.6. Stand van zaken van de invoering van de gemeenschappelijke 
achtervang voor het gemeenschappelijke afwikkelingsfonds 
3. Raad Economische en Financiële Zaken d.d. 9 november 2021 
3.1. Bazel III implementatie 
3.2. AOB – Stand van zaken financiële diensten dossiers 
3.3. De EU economie na COVID-19: implicaties voor het economisch 
raamwerk 

Stg. Geheim - 7 - MR 5 november 2021  
Dit amendement wijzigt de Wet educatie beroepsonderwijs en daarmee 
wordt - net als in het funderend onderwijs - een grondslag voor de 
inspectie gecreëerd om een mbo-opleiding als kwalitatief 'zeer zwak' te 
beoordelen. Voorts is in het amendement de verplichting geïntroduceerd 
om bij of krachtens algemene maatregel van bestuur (AMvB) regels te 
stellen hoe studiesucces te meten en beoordelen. Bijgaande AMvB dient 
daartoe. Aangezien is bepaald dat de wettelijke grondslag op 1-8-2022 in 
werking treedt, geldt dit ook voor de AMvB. 
Er wordt voor de berekening van studiesucces onderscheid gemaakt tussen 
verschillende sectoren binnen het mbo: 
- Bekostigde opleidingen niveau 2, 3 en 4; 
- Niet-bekostigde opleidingen niveaus 2, 3 en 4; 
- Entreeonderwijs (zowel bekostigd als niet-bekostigd). 
Indien het studiesucces, bijvoorbeeld vanwege een te kleine 
studentpopulatie, niet of niet goed berekend kan worden, kan de inspectie 
via maatwerkoplossingen alsnog tot een bepaling van studiesucces voor 
een specifieke opleidingen komen. 
 
Aangenomen. De minister van OCW zal het besluit publiceren ter 
internetconsultatie. 
 
b. Wijzigingsbesluit schadevergoeding net op zee in verband met 
actualisatie (Staatssecretaris van EZK (Klimaat en Energie)) 
Het voorstel is om te starten met de internetconsultatie van een wijziging 
van het Besluit schadevergoeding net op zee. Dit bestaande besluit is 
gegrond in artikel 16f van de Elektriciteitswet en regelt voor windparken op 
zee, die zijn aangesloten op het net op zee, het recht op schadevergoeding 
indien het net op zee te laat wordt opgeleverd of niet beschikbaar is (door 
een storing). 
De wijzigingen zijn nodig om de schadevergoeding goed te kunnen bepalen 
voor subsidievrije windparken en vanwege de langere vergunningsduur van 
windparken, die mogelijk is onder de onlangs gewijzigde Wet windenergie 
op zee. Daarnaast wordt een aantal kleinere zaken geactualiseerd, 
verhelderd en vereenvoudigd. 
 
Aangenomen. De staatssecretaris van EZK (Klimaat en Energie) zal het 
besluit publiceren ter internetconsultatie. 
 
c. Regeling tegemoetkoming stoffengerelateerde beroepsziekten 
(Staatssecretaris van SZW) 
Ieder jaar overlijden circa 3.000 mensen als gevolg van blootstelling aan 
gevaarlijke stoffen tijdens hun werk. Nog veel meer mensen worden 
hierdoor ernstig ziek. Met de regeling ontstaat voor deze (ex-)werkenden 
een korte en snelle route naar erkenning van hun beroepsziekte. Het 
streven is dat de Regeling per 1 juli 2022 in werking treedt. De regeling 
vloeit voort uit het advies van de commissie Heerts. Deze commissie 
constateerde dat de marges om tot vergemakkelijking van 
schadevergoeding bij beroepsziekten erg klein zijn. De tegemoetkoming is 
geen schadevergoeding maar vormt een erkenning van het feit dat men 
door participatie aan het arbeidsproces ziek is geworden. De belangrijkste 
hoofdlijnen zijn:  
- de doelgroep bestaat uit werkenden en ex-werkenden; zowel werknemers 
als zzp-ers; 
- voor de hoogte van de tegemoetkoming is aangesloten bij de bestaande 
tegemoetkomingen voor asbest- en OPS-slachtoffers (in 2021 €21.847); 
- de uitvoerders zijn de Sociale Verzekeringsbank en het Instituut voor 
asbestslachtoffers; 
- de aanvragen worden mede beoordeeld door een nog op te richten 
Deskundigenpanel. 

Stg. Geheim - 9 - MR 5 november 2021  
c. Nader rapport inzake herhaalde behandeling Wet tot samenvoeging 
van de gemeenten Brielle, Hellevoetsluis en Westvoorne na advies 
RvS in verband met demissionaire status kabinet (Minister van BZK)  
Het realiseren van de beoogde samenvoeging van de gemeenten Brielle, 
Hellevoetsluis en Westvoorne tot de gemeente Voorne aan Zee is het doel 
van dit wetsvoorstel. Onderhavige samenvoeging vereist immers een wet in 
formele zin. Het opheffen van een gemeente, geschiedt op grond van 
artikel 123, eerste lid, van de Grondwet bij wet. Artikel 3, eerste lid, 
van de Wet algemene regels herindeling (Wet arhi) schrijft voor dat een 
wijziging van de gemeentelijke indeling eveneens bij wet geschiedt. 
Met de samenvoeging wordt een bestuurskrachtige gemeente gerealiseerd, 
die haar maatschappelijke opgaven kan realiseren en sterkere positie krijgt 
in de regionale samenwerkingsverbanden. De nieuwe gemeente Voorne aan 
Zee is een complete gemeente, stedelijk en landelijk, en kan zodoende op 
belangrijke onderwerpen in de regio een sterke positie innemen. Ook zal de 
dienstverlening door de herindeling verder worden geprofessionaliseerd en 
gespecialiseerd.  
 
Aangenomen. De minister van BZK zal het voorstel aan de Tweede Kamer 
doen sturen.  
 
d.  Nader rapport inzake het ontwerp implementatiebesluit prudentieel 
toezicht beleggingsondernemingen (Minister van Financiën)  
Het besluit implementeert onderdelen van de richtlijn prudentieel toezicht 
beleggingsondernemingen (2019/2034). Deze richtlijn introduceert een 
nieuw prudentieel toezichtkader (gericht op de financiële degelijkheid van 
de onderneming en de stabiliteit van het stelsel) dat speciaal is 
toegesneden op beleggingsondernemingen, die tot dusver onder de 
prudentiële vereisten van de verordening en richtlijn kapitaalvereisten 
(primair toegesneden op banken) vielen. De bijbehorende 
implementatiewet is op 19 oktober 2021 in werking getreden. Na 
inwerkingtreding van dit besluit is richtlijn 2019/2034 volledig 
geïmplementeerd. Het implementatiebesluit omvat vereisten op het gebied 
van soliditeit, governance en risicobeheer. Daarnaast wordt met dit besluit 
voorzien in de hoogte van boetes die gelden in geval van overtreding van 
artikelen uit de implementatiewet en het implementatiebesluit. 
 
Aangenomen. De minister van Financiën zal het besluit doen vaststellen.  
 
e. Nader rapport inzake het ontwerp van een algemene maatregel van 
bestuur tot wijziging van het Algemeen inkomensbesluit 
socialezekerheidswetten, het Dagloonbesluit 
werknemersverzekeringen en enkele andere besluiten in verband 
met de invoering van de Wet betaald ouderschapsverlof 
(Staatssecretaris van SZW)  
Vanaf 2 augustus 2022 krijgen werknemers op grond van de Wet arbeid en 
zorg, zoals gewijzigd door de Wet betaald ouderschapsverlof, recht op een 
uitkering als zij ouderschapsverlof opnemen. Aanleiding van deze 
wetswijziging is richtlijn (EU) 2019/1158 betreffende evenwicht tussen 
werk en privéleven voor ouders en mantelzorgers. Het voorliggende besluit 
voorziet in een technische aanpassing van het Algemeen inkomensbesluit 
socialezekerheidswetten, het Dagloonbesluit werknemersverzekeringen en 
enkele andere besluiten. In deze besluiten moet met name worden 
geregeld wat onder inkomen wordt verstaan als de betrokkene 
respectievelijk een uitkering of verlof geniet op grond van de Wet betaald 
ouderschapsverlof. 
 
Aangenomen. De staatssecretaris van SZW zal het besluit doen vaststellen.  

Stg. Geheim - 11 - MR 5 november 2021  
Groeneweg, prof.dr. J.B. van Goudoever, dr. P.J. van den Hazel, prof.dr. 
R.C.M. Hennekam, prof.dr. J.B.L. Hoekstra, prof.dr. M.P.G. Koopmans, 
prof.dr.ir. H. van Lente, em.prof.dr. R.C. van der Mast, dr.ir. R.M.C. 
Mestrom, prof.dr. J.G. Nijhuis, prof.dr. M.J. Schalij, prof.mr.dr. J.G. Sijmons 
prof.dr. J.P. van der Sluijs, prof.dr. C.D.A. Stehouwer, prof.dr.ir. M. Visser, 
prof.ir. F.C.M. Wegman, prof.dr. S.M. Imhof, dr. E. Kingma, prof.dr. 
M.E.T.C. van den Muijsenbergh, prof. dr. S. Roeser, dr. Y.M.R. Vendrig- de 
Punder, em.prof.dr. Th.J.M. Verheij, prof.dr.ir. F. de Vocht 
 
9. WRR rapport nr.105 Opgave AI. De nieuwe systeemtechnologie (Minister 
van AZ)  
De WRR concludeert dat de overheid zich actiever moet voorbereiden op een 
samenleving waarin Al een grote rol speelt. Vijf door de WRR geïdentificeerde 
opgaven dienen daarbij richtinggevend te zijn. Deze opgaven vloeien voort uit 
het bijzondere karakter van Al. Al is volgens de WRR niet zomaar een 
technologie. Zij valt het beste te vergelijken met de opkomst van de 
stoommachine, elektriciteit, de verbrandingsmotor en de computer. Dit zijn 
systeemtechnologieën, die door de hele economie en samenleving voor allerlei 
doelen gebruikt kunnen worden. Dergelijke technologieën zijn daarom 
alomtegenwoordig en hebben een grote en onvoorspelbare impact. Welke 
publieke waarden door Al worden geraakt en op welke wijze, valt daarom 
onmogelijk vooraf te bepalen. Wel is duidelijk dat de rol van de overheid zal 
groeien naarmate Al verder ingebed raakt in de samenleving. De vijf opgaven die 
de WRR destilleert uit de omgang met eerdere systeemtechnologieën, en 
waarvoor de overheid staat bij de inbedding van Al in de Nederlandse 
samenleving zijn:  
1) Demystificatie: het adresseren van onrealistische beelden;  
2) Contextualisering: het creëren van goede omgeving om Al te laten 
functioneren;  
3) Engagement: het betrekken van maatschappelijke partijen bij de technologie; 
4) Regulering: het opstellen van kaders;  
5) Positionering: het strategisch nadenken over de verhouding van Nederland ten 
opzichte van partijen elders. 
 
De raad neemt kennis van het rapport. De minister van EZK zal in overleg met 
de meest betrokken bewindspersonen t.b.v. een volgende vergadering een 
kabinetsreactie voorbereiden.  
 
10. Overlegging ontwerp van een koninklijk besluit met het oog op het van 
kracht blijven van artikel 126jj van het wetboek van strafvordering 
(Minister van J&V)  
Artikel 126jj van het Wetboek van Strafvordering is ingevoerd bij de Wet van 22 
november 2017 tot wijziging van het Wetboek van Strafvordering in verband met 
de regeling van het vastleggen en bewaren van kentekengegevens door de 
politie (Stb. 2017, 462). De wet is in werking getreden op 1 januari 2019. De wet 
kent een horizonbepaling. Artikel 126jj Sv vervalt op 1 januari 2022, tenzij bij 
koninklijk besluit anders wordt bepaald. De voordracht van het koninklijk besluit 
wordt niet eerder gedaan dan vier weken nadat het ontwerp aan beide 
Kamers der Staten-Generaal is overgelegd. De regering is voornemens te 
beslissen tot het van kracht blijven van artikel 126jj Sv. Daartoe wordt het een 
ontwerp van een koninklijk besluit aan beide Kamers der Staten-Generaal 
verzonden. 
 
Aangenomen. De minister van J&V zal het besluit in het kader van de voorhang 
aan de Staten-Generaal sturen en na afloop van de voorhang, als de voorhang 
niet tot een heroverweging leidt, doen vaststellen.  
 

Stg. Geheim - 13 - MR 5 november 2021  
15. Conclusies onderraden en ministeriële commissies d.d. 2 november 2021 
a. RVI 
Afgevoerd. 
 
16. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Motie-Van der Lee c.s. over aansluiten bij de COP26-verklaring 
onder leiding van het Verenigd Koninkrijk (35 925 XIII, nr.40) 
De staatssecretaris van EZK (Klimaat en Energie) zal in overleg met de 
ministers van Financiën en voor BHOS een brief aan de Tweede Kamer 
sturen.  
 
b. Motie-Leijten c.s. over niet accepteren dat slachtoffer van 
misstanden bij de Belastingdienst naar de rechter moeten gaan 
(35 925 VII, nr.48) 
c. Amendement-Gijs van Dijk over een tijdelijke indexatieverruiming 
(35 897, nr.13) 
d.      Commissiedebat China 
 
17. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
Voor kennisgeving aangenomen.  
 
b. Brief aan de Tweede Kamer inzake invulling van de 10*100 mln 
voor additionele woningbouw (Minister van BZK) 
De brief geeft invulling aan de 10*100 mln voor additionele woningbouw 
die op Prinsjesdag is bekend gemaakt. Er is een grote en urgente 
woningbouwopgave, daarom is gekozen om de middelen door middel van 
een kasschuif grotendeels naar voren te halen. Er wordt €500 mln 
voor grootschalige woningbouwgebieden bestemd, waarmee een directe 
bijdrage wordt geleverd aan 35.000 woningen. Er wordt €250 mln 
beschikbaar gesteld voor voortzetting van de woningbouwimpuls, waarmee 
een directe bijdrage wordt geleverd aan 40.000 woningen. En er is €250 
mln voor randvoorwaarden waarmee knelpunten voor woningbouw worden 
weggenomen (o.a. voortzetting flexpools, ondersteuning woningbouw 
kennis en capaciteit, capaciteit Raad van State, flexwoningen, landelijk 
grondfaciliteit, gebiedsteams voor de grootschalige woningbouwgebieden, 
woningen op Caribische Nederland en de Wadden). Tevens is er €40 mln 
per jaar voor 2 jaar voor aandachtsgroepen en €20 
mln voor ouderenhuisvesting bestemd. Deze worden apart bekostigd uit de 
reeks van de 10*€10 mln voor aandachtsgroepen. 
 
Aangenomen. De minister van BZK zal de brief aan de Tweede Kamer 
sturen. 
 
c. Belastingplan 2022 

Stg. Geheim - 15 - MR 5 november 2021  
5. De vaststelling van de applicatie AERIUS Calculator versie 2021 
(periodieke actualisatie). Onderdeel van de actualisatie is de invoering van 
een maximale rekenafstand van 25 kilometer voor alle stikstofbronnen 
(Kamerstukken II 2020/21, 35 334, nr. 158)  
In voorliggende versie zijn de resultaten van de (internet)consultatie 
verwerkt. Inwerkingtreding is voorzien in december 2021. 
 
Aangenomen. De minister van LNV zal het besluit doen vaststellen. 
 
e. Ontwerp-legalisatieprogramma PAS-meldingen (Minister van LNV) 
Het ontwerp-legalisatieprogramma PAS-meldingen biedt het beleidsmatig 
kader voor de legalisatie van de PAS-melders. Het geeft weer welke 
maatregelen er genomen worden voor het legaliseren van de PAS-melders 
en hoe het proces van legalisatie in zijn werk gaat. In de Wet natuur 
bescherming en de Omgevingswet is de wettelijke opdracht vastgelegd voor 
de minister om een programma te ontwikkelen voor de legalisatie van 
activiteiten onder de PAS. Met het vaststellen van het legalisatieprogramma 
gaat de termijn voor legalisatie van de PAS-meldingen lopen. Dit betekent 
dat binnen drie jaar de maatregelen genomen moeten worden om de PAS-
melders te legaliseren. Het programma zal de PAS-meldingen duidelijkheid 
geven en zicht bieden op legalisatie. 
 
Aangenomen. De minister van LNV zal het ontwerp-legalisatieprogramma in 
de Staatscourant publiceren voor inzage en in een brief aan de Staten-
Generaal sturen. 
 
f. AOW-leeftijd  
g. Mededeling benoeming lid raad van bestuur UWV 
De raad neemt kennis van de benoeming van J. Hirscher tot lid van de raad 
van bestuur van het UWV. 
 
 
 

