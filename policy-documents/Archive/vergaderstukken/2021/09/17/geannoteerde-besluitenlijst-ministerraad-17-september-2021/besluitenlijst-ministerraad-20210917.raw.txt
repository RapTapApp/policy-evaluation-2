 
    
   
   
   
   
 
  
 
MINISTERRAAD 
 
 Kenmerk         :  4225454 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 17 september 2021  
in de Rolzaal op het Binnenhof in Den Haag, 
aangevangen ’s morgens om 10.45 uur 
en ’s middags voortgezet 
 
_______________________ 
 
 
0. Vaststelling agenda 
Vastgesteld 
 
1. Notulen van de vergadering van 3 september 2021 
(nr.3755192)  
Vastgesteld  
 
2. Hamerstukken 
a. Wijziging tot besluit bekostiging financieel toezicht 2019 in verband 
met enkele noodzakelijke aanpassingen per 2022 (Minister van 
Financiën)  
De kosten van het toezicht door de Autoriteit Financiële Markten op 
accountantsorganisaties nemen per 2022 toe, vanwege de uitbreiding van 
het toezicht door de AFM op de accountancysector. Om deze kosten ook in 
rekening te brengen bij deze accountantsorganisaties is een aanpassing in 
het Besluit bekostiging financieel toezicht 2019 nodig. Verder zal De 
Nederlandsche Bank vanaf 2022 haar (integriteits)toezichtkosten ook in 
rekening brengen bij betaalinstellingen met vergunning in een andere 
lidstaat die in Nederland actief zijn . 
 
Aangenomen. De minister van Financiën zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om advies 
bij de Afdeling advisering van de Raad van State aanhangig doen maken. 
 
b. Wijziging van een aantal wetten op het terrein van het ministerie 
van Volksgezondheid, Welzijn en Sport (Verzamelwet VWS 2022) 
(Minister van VWS)  
Dit wetsvoorstel voor een Verzamelwet VWS 2022 strekt ertoe in een aantal 
wetten op het terrein van het ministerie van Volksgezondheid, Welzijn en 
Sport ontstane misslagen te verbeteren en ontdekte omissies weg te 
nemen. Daarbij gaat het om correctie van onjuiste verwijzingen, 
redactionele fouten, technische aanvullingen of verduidelijkingen. 
Daarnaast dienen enkele voorstellen ter verduidelijking en nadere invulling 
van eerder gemaakte beleidskeuzes of jurisprudentie. Met de voorgestelde 
wijzigingen worden geen substantiële beleidswijzigingen beoogd. Hiermee 
 

  - 3 - MR 17 september 2021  
 
a. Epidemiologisch beeld 
b. Maatschappelijk beeld 
c. Maatregelen 
 
2.  Nader rapport besluit houdende wijziging van het Tijdelijk 
besluit veilige afstand in verband met het vaststellen van de 
veilige afstand op nul meter (Minister van VWS) 
Met dit besluit wordt de veilige afstand, bedoeld in hoofdstuk Va van 
de Wet publieke gezondheid (Wpg), bepaald op nul meter. Daarmee 
geldt op grond van artikel 58f Wpg dat iedereen die zich buiten een 
woning ophoudt geen afstand meer heeft te houden tot andere 
personen. Dit besluit is ook van toepassing in Caribisch Nederland. De 
Afdeling advisering van de Raad van State heeft zich kritisch 
uitgelaten over het ontwerpbesluit. Daarom wordt in het voorliggende 
nader rapport voorgesteld het ontwerpbesluit in te trekken. 
 
Aangenomen. De minister van VWS zal het ontwerpbesluit niet doen 
bekrachtigen en het ontwerpbesluit, met nota van toelichting, advies 
van de Raad van State en nader rapport publiceren. 
 
3.  Aanpak corona oplevingen (Minister van VWS) 
In de aanpak corona oplevingen wordt een nieuwe beleidsinzet 
gepresenteerd door het kabinet hoe om te gaan met corona. De 
aanpak bevat scenario's waarmee rekening gehouden moet worden 
en bijbehorende signaalwaarden en in te zetten instrumentarium. 
De doelstelling van het voorstel is om het kabinet een herijkt kompas 
te geven waarmee in de nieuwe fase van de epidemie - die met hoge 
immuniteit - omgegaan wordt met oplevingen. 
 
Aangenomen. De minister van VWS zal een brief aan de Tweede 
Kamer sturen. 
 
4.  Maatschappelijk ethische gevolgen van oplopende 
vaccinatiegraad (Minister van VWS) 
De oplopende vaccinatiegraad brengt nieuwe dilemma’s en vragen 
mee m.b.t. het onderscheid dat ontstaat tussen gevaccineerden en 
niet-gevaccineerden. 
 
Aangenomen. De minister van VWS zal een brief aan de Tweede 
Kamer sturen. 
 
5.  Bekostiging IC bedden 2022 (Minister van VWS) 
Met het oog op het aantal besmettingen en risico op een eventueel 
nieuwe golf blijft het van belang om ook in 2022 voldoende ic-
capaciteit te hebben die flexibel en snel inzetbaar/ opschaalbaar is. 
Zorgverzekeraars en ziekenhuizen moeten in staat zijn deze zorg te 
bekostigen. Om dit te borgen heeft VWS met ziekenhuizen en 
zorgverzekeraars afspraken gemaakt over extra middelen in het 
macrokader. 
 
Aangenomen. De minister van VWS zal een brief aan de Tweede 
Kamer sturen. 
 
  
 

  - 5 - MR 17 september 2021  
 
geweest tijdig de vereiste nascholing te doen en het rijbewijs te verlengen. 
Hiervoor is gebruik gemaakt van de mogelijkheid uit Verordening 
2021/267, die een vergelijkbare verlenging biedt voor rijbewijzen die 
verliepen tussen 1 september 2020 en 1 juli 2021. Verder treft dit besluit 
een voorziening voor de verlenging van de geldigheid van 
theoriecertificaten en slagingen voor deelpraktijkexamens voor het behalen 
van een rijbewijs.  
Omdat dit besluit voor het verlengen van rijbewijzen met code 95 
betrekking heeft op de periode van 1 juli tot 1 november 2021 is een 
spoedige procedure gewenst.  
 
Aangenomen. De minister van I&W zal het besluit voor spoedadvies 
aanhangig doen maken bij de Afdeling advisering van de Raad van State. 
De raad machtigt de minister van I&W na ommekomst van het advies van 
de Raad van State ingeval van een dictum A of B het voorstel aan de 
Tweede Kamer te doen sturen. 
 
c2. Verzoek om spoedadvies Raad van State 
In samenhang met agendapunt c1. 
 
4. Buitenlands beleid 
a. Conclusies van de coördinatiecommissie d.d. 14 september, nr.37 
(Minister van BZ) 
De conclusies t.a.v. de volgende onderwerpen zijn vastgesteld: 
1             BNC-fiches 
1.1          Fiche 1: Herziening Richtlijn Hernieuwbare Energie 
1.2          Fiche 2: Herschikking Richtlijn energie-efficiëntie 
1.3          Fiche 3: Herziening Richtlijn energiebelastingen 
1.4          Fiche 4: Verordening bijmengverplichting van duurzame  
               luchtvaartbrandstoffen 
1.5          Fiche 5: Verordening stimuleren hernieuwbare en koolstofarme  
               brandstoffen in de zeevaart 
1.6          Fiche 6: Verordening uitrol infrastructuur alternatieve  
               brandstoffen 
1.7          Fiche 7: Verordening aanscherping CO2-normen nieuwe 
               personen- en bestelauto’s in 2030 en 2035 
1.8          Fiche 8: Herziening richtlijn EU ETS voor luchtvaart en  
               implementatie CORSIA 
1.9          Fiche 9: Herziening EU ETS, herziening MSR 
1.10        Fiche 10: ESR Verordening 
1.11        Fiche 11: Voorstel tot aanpassing LULUCF-verordening 
1.12        Fiche 12: Mededeling EU-Bossenstrategie 
1.13        Fiche 13: Verordening Carbon Border Adjustment Mechanism 
1.14        Fiche 14: Verordening Social Climate Fund (SCF) 
 
2             Raad Algemene Zaken d.d. 21 september 2021 
2.1          Prioriteiten Sloveens EU-voorzitterschap 
2.2          Geannoteerde agenda Europese Raad 21 en 22 oktober 
2.3          EU-coördinatie COVID-19 
2.4          EU VK 
2.5          Wetgevend programma: Annual Foresight Report en Letter of 
        Intent 
2.6 Conferentie over de Toekomst van Europa 
 
3             Informele bijeenkomst ministers van Vervoer en Energie d.d. 21,  
        22 en 23 september 2021 
3.1          Hernieuwbare energie 
3.2          Energie-efficiëntie 
 

  - 7 - MR 17 september 2021  
 
Aangenomen. De minister van J&V zal het voorstel publiceren ter 
internetconsultatie.  
 
c. Implementatiebesluit verliesabsorptie- en herkapitalisatiecapaciteit 
van banken en beleggingsondernemingen (Minister van Financiën)  
Ter implementatie van Richtlijn (EU) 2019/879 (BRRD II) wordt, naast de 
Implementatiewet verliesabsorptie- en herkapitalisatiecapaciteit van 
banken en beleggingsondernemingen, een implementatiebesluit opgesteld. 
Dit implementatiebesluit regelt dat artikelen die op de bijlagen bij de Wet 
op het financieel toezicht zijn geplaatst ook beboetbaar zijn door die 
artikelen met een bijbehorende boetecategorie op te nemen in het Besluit 
bestuurlijke boetes financiële sector. Hierdoor zijn de overtredingen van de 
nieuwe artikelen handhaafbaar door DNB. Daarnaast voert het besluit twee 
kleine technische verbeteringen door in het Besluit prudentiële regels Wft. 
 
Aangenomen. De minister van Financiën zal het voorstel publiceren ter 
internetconsultatie.  
 
d. Ontwerpbesluit van het besluit houders van dieren (Minister van LNV) 
Het ontwerpbesluit creëert een grondslag om nadere regels te kunnen 
stellen voor nood- en alarmsystemen als bedoeld in artikel 2.5 van het 
Besluit houders van dieren. Met de grondslag kan uitvoering worden 
gegeven aan de toezegging van de Minister van LNV om de regels rondom 
nood- en alarmsystemen te concretiseren.  
 
Aangenomen. De minister van LNV zal het besluit publiceren ter 
internetconsultatie. 
 
e. Wijziging van de Wet inburgering 2021 in verband met het 
opnemen van een hardheidsclausule en aanpassing van het 
overgangsrecht (Minister van SZW) 
Er is een conceptwijziging van de Wet inburgering 2021 opgesteld. Met dit 
wetsvoorstel worden twee wijzigingen voorgesteld van de Wet inburgering 
2021. Allereerst wordt een hardheidsclausule toegevoegd aan de wet. Op 
deze manier kan worden voorzien in de situatie waarin het wettelijke 
boetesysteem van de Wi2021 nog niet voorziet, te weten de mogelijkheid 
voor gemeenten en DUO om indien het opleggen van een boete leidt tot 
een onbillijkheid van overwegende aard, hiervan geheel te kunnen afzien. 
Daarnaast wordt een grondslag gecreëerd in het overgangsrecht dat ziet op 
de Wet inburgering 2013 waardoor het mogelijk is om bij of krachtens 
algemene maatregel van bestuur begunstigende noodzakelijke maatregelen 
te treffen ten aanzien van de inburgeringsregelgeving die van toepassing 
blijft op personen die onder de Wi2013 vallen. Het voorstel wordt eind 
september in consultatie gebracht. Het doel van deze MR-notitie is om 
instemming te krijgen op het in (internet)consultatie brengen van het 
voorstel. Over het voorstel wordt gedurende 4 weken geconsulteerd via 
internetconsultatie.nl. Streefdatum voor inwerkingtreding van dit 
wetsvoorstel is 1 augustus 2022. De voorgestelde wijzigingen hebben 
financiële gevolgen zodra deze in de lagere regelgeving nader worden 
uitgewerkt. Die kosten zullen middels uitvoeringstoetsen in kaart worden 
gebracht. Met min FIN is afgesproken dat de kosten gedekt worden binnen 
de SZW-begroting. 
 
Aangenomen. De minister van SZW zal het voorstel publiceren ter 
internetconsultatie.  
 
  
 

  - 9 - MR 17 september 2021  
 
c. Nader rapport inzake het ontwerp van een algemene maatregel van 
bestuur houdende wijziging van het arbeidstijdenbesluit vervoer in 
verband met de uitvoering en handhaafbaarheid van bepalingen 
met betrekking tot het internationale goederenvervoer over de weg 
in de handels- en samenwerkingsovereenkomst tussen de EU en het 
Verenigd Koninkrijk (Minister van I&W) 
Op 11 juni jl. heeft de Ministerraad ingestemd met het aanhangig maken bij 
de Raad van State van een ontwerpbesluit tot wijziging van het 
Arbeidstijdenbesluit vervoer (Atbv) in verband met de uitvoering en 
handhaafbaarheid van bepalingen m.b.t. rij- en rusttijden van 
beroepschauffeurs en de tachograaf in de Handels- en 
Samenwerkingsovereenkomst (HSO) met het Verenigd Koninkrijk. Het Atbv 
maakt handhaving mogelijk van de EU-verordeningen met betrekking tot 
rij- en rusttijden van chauffeurs en de tachograaf (Verordeningen 561/2006 
en 165/2014) en het AETR-verdrag. Omdat is bepaald dat op internationaal 
goederenvervoer van/naar/door het VK de HSO van toepassing is, dient de 
HSO in het Atbv te worden opgenomen. Dat wordt geregeld door middel 
van het voorliggende ontwerpbesluit. 
 
Aangenomen. De minister van I&W zal het besluit doen vaststellen. 
 
d. Nader rapport inzake het ontwerp van een algemene maatregel van 
bestuur tot wijziging van het drinkwaterbesluit (wijziging van de 
formule in bijlage C voor de vaststelling van de gewogen 
gemiddelde vermogenskostenvoet) (Minister van I&W) 
Elke twee jaar stelt de minister van I&W de gewogen gemiddelde 
vermogenskostenvoet voor drinkwaterbedrijven (WACC, weighted average 
cost of capital) vast, op basis van een ACM advies. Doel is enerzijds het 
beschermen van afnemers tegen te hoge tarieven en overwinsten 
en anderzijds het bieden van een redelijke winst aan drinkwaterbedrijven 
voor investeringen. Bijlage C van het Drinkwaterbesluit bevat de formule 
waarmee de WACC wordt berekend. Deze is gebaseerd op de methodiek 
voor netwerken in 2010 en is aan actualisatie toe. De risicovrije rente wordt 
daarbij gesplitst in een risicovrije rente voor eigen vermogen en een 
risicovrije rente voor vreemd vermogen. Daardoor kan voor de bepaling 
van de risicovrije rente voor vreemd vermogen een andere, langere 
referentieperiode worden gebruikt. De wijziging is onderdeel van een 
samenhangend pakket van wijzigingen m.b.t. de WACC, mede ter 
uitvoering van de motie Dik-Faber (TK 2020/2021, 35570, XII nr. 94) en de 
motie Grinwis (TK 2020/2021 27625, nr. 547). Dit pakket omvat verder 
een wijziging van de wetgeving met:  
(1) een eenmalig verlengingsmogelijkheid voor een geldende WACC 
(2) wijziging van de duur van de WACC van twee naar drie jaar.  
 
Aangenomen. De minister van I&W zal het besluit doen vaststellen. 
 
e. Nader rapport wijziging van het luchthavenindelingsbesluit 
Schiphol in verband met wijziging van de grens van het 
luchthavengebied met het oog op de verdubbeling van rijbaan 
Quebec en in verband met verbetering van de beveiliging van de 
luchthaven (Minister van I&W) 
Met dit (technische) wijzigingsbesluit wordt beoogd: 
1. Het luchthavengebied Schiphol ten zuiden van het huidige rijbaanviaduct 
over de A4 te vergroten zodat het tweede parallel gelegen viaduct over de 
A4, als onderdeel van de verdubbeling van rijbaan Quebec, binnen de grens 
van het luchthavengebied komt te liggen. De terminal van Schiphol en de 
opstelplaatsen voor vliegtuigen worden grotendeels omringd door een 
dubbel rijbaansysteem. Daardoor kunnen de taxibanen in verschillende 
 

  - 11 - MR 17 september 2021  
 
In het ontwerpbesluit wordt medisch noodzakelijk verblijf buiten een 
ziekenhuis dat niet gepaard gaat met verpleging, verzorging of 
paramedische zorg; evenals de levering van elektriciteit voor mechanisch 
ademhalingsondersteuning in de thuissituatie, uitgesloten van de tarief- en 
prestatieregulering door de NZa. Bij medisch noodzakelijk verblijf gaat het 
bijvoorbeeld om verblijf in nabijheid van het ziekenhuis na een CAR-T 
behandeling, als de patiënt verder dan 60 minuten rijden van het 
ziekenhuis woont. Deze kosten kunnen met deze wijziging door de patiënt 
rechtstreeks bij de zorgverzekeraar worden gedeclareerd, en rechtstreeks 
door de zorgverzekeraar aan de patiënt worden vergoed.  
De Afdeling advisering van de Raad van State (hierna: de Afdeling) heeft op 
18 augustus 2021 een instemmend advies met enkele opmerkingen 
uitgebracht over het ontwerpbesluit houdende wijziging van het Besluit 
uitbreiding en beperking werkingssfeer WMG en het Besluit zorgverzekering 
in verband met het zorgpakket Zorgverzekeringswet 2022. De nota van 
toelichting is naar aanleiding van deze opmerkingen aangevuld. De MR 
wordt gevraagd in te stemmen met het nader rapport. 
 
Aangenomen. De minister van VWS zal het besluit doen vaststellen. 
 
c. Belastingplan 2022 
1. Wetsvoorstel Belasting 2022 (Staatssecretaris van Financiën 
(Fiscaliteit en Belastingdienst)) 
Het is voor 2022 en verder wenselijk om een aantal fiscale 
maatregelen te treffen die in een aantal belastingwetten en enige 
andere wetten enkele wijzigingen aanbrengen. Het wetsvoorstel is 
eerder behandeld in de ministerraad van 30 augustus. Naar aanleiding 
van het ontvangen advies van de Raad van State is een nader rapport 
opgesteld. Het wetsvoorstel en de memorie van toelichting zijn op 
meerdere punten aangepast. 
 
Aangenomen. De staatssecretaris van Financiën (Fiscaliteit en 
Belastingdienst) zal het voorstel op Prinsjesdag bij de Tweede Kamer 
doen indienen.  
 
2. Wetsvoorstel Overige fiscale maatregelen 2022 (Staatssecretaris 
van Financiën (Fiscaliteit en Belastingdienst)) 
In het kader van het fiscale beleid voor het jaar 2022 is het wenselijk 
in een aantal belastingwetten en enige andere wetten wijzigingen of 
technische reparaties aan te brengen. Het wetsvoorstel is eerder 
behandeld in de ministerraad van 30 augustus. Naar aanleiding van 
het ontvangen advies van de Raad van State is een nader rapport 
opgesteld. Het wetsvoorstel en de memorie van toelichting zijn op 
meerdere punten aangepast. 
 
Aangenomen. De staatssecretaris van Financiën (Fiscaliteit en 
Belastingdienst) zal het voorstel op Prinsjesdag bij de Tweede Kamer 
doen indienen.  
 
3. Wetsvoorstel aanpassen fiscale regeling waardoor het 
aantrekkelijker wordt om aandelenoptierechten als loon te 
verstrekken (Staatssecretaris van Financiën (Fiscaliteit en 
Belastingdienst)) 
Met de in dit wetsvoorstel opgenomen maatregel wordt het moment 
van heffing van de belasting die verschuldigd is ter zake van de 
uitoefening van een aandelenoptierecht verschoven naar het moment 
waarop de bij uitoefening van het aandelenoptierecht verkregen 
 

  - 13 - MR 17 september 2021  
 
9. Instelling tot agentschap van de Justitiële Informatiedienst (Justid) per  
1-1-2022 en voornemen de Shared-Service Organisatie ICT van de 
Dienst Justitiële Inrichtingen (hierna DJI) als zelfstandig agentschap 
onder de naam Justitiële ICT-organisatie (hierna JIO) per 1-1-2022 
(Minister van J&V)  
Om bedrijfsmatiger, doelmatiger en toekomstbestendig de dienstverlening aan 
de opdrachtgevers te verzorgen, heeft J&V voor Justid de status van baten-
lastenagentschap aangevraagd. Het sturingsmodel, de administratie o.b.v. van 
het batenlastenstelsel en de doelmatigheidsindicatoren zorgen ervoor dat Justid 
kan vernieuwen en innoveren om kwalitatieve dienstverlening te bieden. Justid 
volgt hierbij de maatschappelijke ontwikkelingen en de ontwikkelingen binnen 
het Rijk.  
 
Aangenomen. De minister van J&V zal een brief aan de Tweede Kamer sturen.  
 
10. Uitkomsten evaluatie rijkshuisvestingsstelsel voor kantoren en 
specialties (Staatssecretaris van BZK) 
De evaluatie rijkshuisvestingsstelsel is in de periode augustus 2020 - april 2021 
uitgevoerd en heeft geresulteerd in twee rapporten voor het kantorenstelsel en 
het specialtystelsel. Het kantorenstelsel wordt gekenmerkt door rijksbrede 
kaderstelling, collectieve verantwoordelijkheid en onderlinge solidariteit. De 
onderzoekers concluderen dat door standaardisering en samenwerking meer 
kwaliteit en efficiency in de huisvesting en overige bedrijfsvoering van het Rijk 
zijn behaald. Dit leidt ertoe dat de huisvestingskosten van ministeries zo laag 
mogelijk worden gehouden. De aanbevelingen van de onderzoekers liggen vooral 
in de sfeer van procesoptimalisatie. Voor wat betreft het specialtystelsel 
concluderen de onderzoekers dat er door het toepassen van een uniforme 
werkwijze, vaste aanspreekpunten en bijpassende risicoverdeling een 
professionalisering - en efficiencyslag is behaald. De implementatie van het 
specialtystelsel is echter nog niet afgerond. De aanbevelingen van de 
onderzoekers gaan vooral over het proces, de onderlinge verhoudingen en een 
gemeenschappelijke agenda. 
 
De raad neemt kennis van de evaluatie. De staatssecretaris van BZK zal een brief 
aan de Tweede Kamer sturen.  
 
11. Zevende voortgangsbrief ‘werken als zelfstandige’ (Brief van de minister 
van SZW)  
 In deze brief wordt de stand van zaken beschreven van het zzp-dossier. 
Belangrijkste onderwerpen waarover de Tweede Kamer wordt geinformeerd 
betreffen:  
- de uitkomsten van de pilot met de webmodule beoordeling arbeidsrelaties;  
- de belangrijkste opbrengsten uit het breed maatschappelijk gesprek over de 
kwalificatie van arbeidsrelaties;  
- beschrijving van de stand van zaken rondom toezicht en de handhaving op de 
kwalificatie van arbeidsrelaties en melding voortgang besluitvorming over 
afbouwen handhavingsmoratorium. 
 
Aangenomen. De minister van SZW zal een brief aan de Tweede Kamer sturen. 
 
12. Conclusies onderraden en ministeriële commissies d.d. 14 september 
2021 
a. RVI  
Vastgesteld.  
 
 

  - 15 - MR 17 september 2021  
 
13. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
 
a. Motie-Hijink/Bikker over voldoende extra financiële middelen 
voor zorgsalarissen vrijmaken in de eerstvolgende begroting (25 
295, nr. 1426) 
b. Motie-Kuiken c.s. over een uitzondering op de verplichting van 
coronatoegangsbewijzen voor buitenterrassen in de horeca (25 
295, nr. 1427) en motie-Kuiken/Paternotte over mogelijk maken 
dat een coronatoegangsbewijs niet noodzakelijk is bij alleen 
afhalen van eten en drinken (25 295, nr. 1428) 
14. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
Voor kennisgeving aangenomen. 
 
b.  Verzoek om voorlichting Raad van State over een onverplichte 
tegemoetkoming aan ouderen van Surinaamse herkomst (Minister 
van SZW) 
Ouderen van Surinaamse herkomst die van 1957 tot 1975 in Suriname 
hebben gewoond, waren over deze periode niet voor de AOW in Nederland 
verzekerd, omdat zij tijdens deze periode geen ingezetene waren van 
Nederland en in Nederland geen AOW opbouwden. De minister van SZW 
heeft op 5 februari 2021 in een brief aan de Tweede Kamer gemeld dat hij 
uitvoering gaat geven aan de motie van Kamerlid Van Weyenberg c.s. (29 
389, nr. 103) van 15 oktober 2020, die vraagt om een commissie van 
wijzen in te stellen die onderzoekt of een juridische grondslag mogelijk is 
voor een onverplichte compensatie gericht op en alleen voor deze groep. In 
de brief is aangekondigd dat het onderzoek langs twee sporen zal 
plaatsvinden, door het instellen van een commissie van wijzen en door een 
verzoek om voorlichting aan de Raad van State. Inmiddels heeft de 
commissie "onverplicht tegemoetkoming ouderen van Surinaamse 
herkomst" op 1 juli geadviseerd. Met de vicepresident van de Raad van 
State is een zogeheten artikel 24 overleg gevoerd. In verband met de 
verkenning van een mogelijke onverplichte tegemoetkoming wordt de Raad 
van State met bijgaande brief verzocht om een voorlichting waarin wordt 
ingegaan op de inpasbaarheid van een dergelijke regeling in de wetgeving 
en daarbij tevens in te gaan op de mogelijke relatie met de in het Statuut 
van het Koninkrijk der Nederlanden beschreven verantwoordelijkheid van 
de landen voor de eigen sociale zekerheid. 
 
Aangenomen. De minister van SZW zal de Afdeling advisering van de Raad 
van State verzoeken om een voorlichting en een brief aan de Tweede 
Kamer sturen.   
 
c. Herdenking van aankomst Molukkers in Nederland, 7 oktober 2021 
d.  Begroting 2022 
e. Toolkit Prinsjesdag 2021 
f. Verlening van ontslag met onmiddellijke ingang aan minister van 
BZ, S.A.M. Kaag, en minister van Defensie, drs. A.Th.B. Bijleveld 
 

