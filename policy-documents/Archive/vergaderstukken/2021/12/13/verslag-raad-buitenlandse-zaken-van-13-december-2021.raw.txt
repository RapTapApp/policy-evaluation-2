VERSLAG RAAD BUITENLANDSE ZAKEN VAN 13 DECEMBER 2021 
 
Introductie       
Op 13 december vond de Raad Buitenlandse Zaken (RBZ) plaats in Brussel. De minister van 
Buitenlandse Zaken nam hieraan deel. Onder het agendapunt Current Affairs werd gesproken over 
de Russische troepenopbouw aan de Oekraïense grens, Varosha, Belarus en Ethiopië. Vervolgens 
werd gesproken over EU-Afrika betrekkingen, Centraal-Azië en Venezuela. Ook vond er een lunch 
plaats met de minister van Qatar. Bij deze RBZ werden tevens sancties aangenomen tegen 
personen en entiteiten verbonden aan de private militaire onderneming Wagner Group en nam de 
Raad ook een raamwerk aan voor autonome EU-sancties tegen personen en entiteiten die de 
vrede, stabiliteit, veiligheid en politieke transitie van Mali bedreigen. En marge van de RBZ heeft 
Nederland informeel overleg gevoerd met EU-lidstaten over de vertegenwoordiging bij de 
Olympische Winterspelen. Het overleg hierover is nog gaande. Uw Kamer wordt via dit verslag ook 
geïnformeerd over de vorderingen van de onderhandelingen over het Post-Cotonou akkoord. Zoals 
toegezegd door de minister voor Buitenlandse Handel en Ontwikkelingssamenwerking in het 
verslag van het schriftelijk overleg over de Raad Buitenlandse Zaken Ontwikkelingssamenwerking 
van 19 november 2021, wordt uw Kamer via dit verslag tevens geïnformeerd over de EU-externe 
1
prioriteiten van het Frans voorzitterschap van de Raad van de EU in de eerste helft van 2022. 
 
Current affairs       
Russische troepenopbouw grens Oekraïne 
Tijdens de Raad concludeerde de Hoge Vertegenwoordiger (HV) Borrell dat de EU niet alleen een 
duidelijke boodschap richting Rusland moet afgeven maar dat de EU ook stevig moet reageren, 
inclusief nieuwe sancties, mocht het tot een inval komen. Alle lidstaten onderstreepten dit en 
riepen op tot een stevig en eensgezind geluid richting Rusland waarbij duidelijk moet zijn dat er bij 
een eventuele militaire inval in Oekraïne serieuze consequenties zullen volgen. Diverse lidstaten, 
 2
waaronder Nederland riepen, conform de motie Brekelmans c.s. , op tot het voorbereiden van 
opties voor economische sancties.  
 
Daarnaast was er veel steun voor de Oekraïense soevereiniteit en territoriale integriteit als ook de 
volledige implementatie van de Minsk akkoorden. Ook werd er opgeroepen om de dialoog via het 
Normandië format te laten lopen. Sommige lidstaten stipte daarbij aan dat de EU moet voorkomen 
dat Rusland de EU reactie misbruikt voor verdere escalatie en dat de inzet van de EU tevens op 
dialoog en de-escalatie gericht moet zijn. Tot slot werd het belang van coördinatie met trans-
Atlantische partners en gelijkgezinde landen benadrukt.  
 
Varosha 
HV Borrell wees op benoeming door Secretaris Generaal van de Verenigde Naties (VN) van een 
nieuwe VN speciaal gezant, de Canadees Colin Stewart, die inmiddels naar Cyprus afgereisd is. Hij 
onderstreepte het belang dat de EU de VN-inzet, die gericht is op een oplossing in lijn met VN-
resoluties, steunt. Er moet gewerkt worden aan de-escalatie en het voorkomen van verdere erosie 
van de status van Varosha. De EU dient daarbij tevens de bredere relatie met Turkije mee te 
wegen op basis van de Gezamenlijke Mededeling van de Europese Raad van maart jl. Verschillende 
lidstaten onderschreven het belang van vertrouwenwekkende maatregelen tussen beide partijen 
en van de noodzaak tot het verder uitwerken van handelingsopties van de EU. Het vertrouwelijke 
optie-paper dat vlak voor de Raad is verspreid zal als basis dienen voor de discussie over deze 
handelingsopties in de aankomende periode. 
 
Belarus 
De lidstaten spraken tijdens de Raad hun solidariteit uit met Polen en de Baltische Staten, ook 
3
Nederland deed dit, in lijn met de motie Eppink. Ook was er steun voor de voortzetting van de 
huidige inzet; druk blijven zetten op het regime van Loekasjenko zolang de repressie en 
mensenrechtenschendingen aanhouden en outreach blijven doen naar herkomstlanden om te 
voorkomen dat het regime meer migranten naar Belarus vliegt. Daarnaast werd het belang van de 
terugkeer van migranten benadrukt. Nederland verwelkomde het instellen van EU-sancties op 2 
4
december jl., in lijn met de inzet van de motie Brekelmans zijn deze ook gericht tegen actoren die 
                                                
1
 Kamerstuk 21501-04 nr. 244 
2
 Kamerstuk 21 501-02 nr. 2433 
3
 Kamerstuk 35925V nr. 43 
4
 Kamerstuk 35925V nr. 20 

Lunch met minister van Buitenlandse Zaken Qatar, Sjeik Mohammed bin Abdulrahman 
Al-Thani  
De Raad sprak met de minister van Buitenlandse Zaken van Qatar, Sjeik Mohammed bin 
Abdulrahman Al-Thani, over Afghanistan, en mensenrechten in Qatar. Lidstaten, inclusief 
Nederland, bedankten de minister voor alle inspanningen van Qatar bij de crisis in Afghanistan, in 
het bijzonder voor de hulp bij overbrengingen vanuit Afghanistan en diplomatieke facilitering in 
Doha en spraken over de recente ontwikkelingen in het land. De minister van Qatar deelde zijn 
zorgen over de situatie in Afghanistan, met name wat betreft de positie van vrouwen en meisjes, 
de verlamde economische sector, de humanitaire situatie en de veiligheidsdreiging. De HV 
herhaalde de vijf benchmarks van de EU, die vertaald zijn in concrete verwachtingen voor de 
Taliban, zoals het openen van scholen voor meisjes en jongens op alle niveaus. Ook stelde de HV 
dat de EU momenteel manieren onderzoekt om de essentiële basisdiensten in Afghanistan 
overeind te houden.  
De minister van Buitenlandse Zaken had ook een bilateraal gesprek met minister Al-Thani en sprak 
nogmaals zijn dank voor Qatar’s rol in de veilige overbrenging vanuit Afghanistan. De minister 
besprak ook de mensenrechtensituatie in Qatar in het licht van het WK 2022 op en het belang van 
de samenwerking met de ILO ten aanzien van arbeidsmigranten. De Qatarese minister gaf aan dat 
Qatar zich blijvend zal inzetten voor verbetering van de situatie van arbeidsmigranten en de 
mensenrechtensituatie in het algemeen in Qatar. 
 
Venezuela    
     
De Raad stond stil bij het verloop van regionale en lokale verkiezingen in Venezuela op 21 
november jl. en de aanwezigheid van de EU-verkiezingswaarnemingsmissie. Het hoofd van de EU-
waarnemingsmissie Europarlementariër Isabel Santos gaf een presentatie aan de hand van de 
6
eerste verklaring van de missie. Onder verwijzing naar dat rapport gaf ze onder andere aan dat in 
technisch opzicht het verkiezingsproces beter was dan bij voorgaande verkiezingen, maar dat in 
Venezuela een onafhankelijke rechterlijke macht en respect voor de rechtsstaat nog altijd 
ontbreken, oppositiekandidaten werden gediskwalificeerd en misbruik werd gemaakt van 
staatsmiddelen ten faveure van de zittende macht. Er werd ook gesproken over de gang van zaken 
in deelstaat Barinas, waar het Hooggerechtshof ingreep door de oppositiekandidaat na de 
verkiezingsdag te diskwalificeren en nieuwe verkiezingen uit te schrijven. Meerdere lidstaten 
benadrukten het belang van hervatting van onderhandelingen tussen het Maduro-regime en de 
Venezolaanse oppositie in Mexico-Stad. 
 
Sancties Wagner groep en sanctieraamwerk Mali 
De Raad nam sancties aan tegen acht personen en vier entiteiten verbonden aan de private 
militaire onderneming Wagner Group, inclusief de groep zelf. Ze worden verantwoordelijk 
gehouden voor ernstige mensenrechtenschendingen, destabiliserende activiteiten in landen als 
Libië, Syrië, Oekraïne en de Centraal-Afrikaanse Republiek, en het bedreigen van de veiligheid in 
deze landen, de bredere regio en van de EU. De listings in kwestie volgen op een Frans-
Nederlands-Tsjechisch voorstel waar de RBZ van 15 november jl. politiek akkoord op gaf en vinden 
plaats onder de Libië-, Syrië-, (territoriaal) Oekraïne- en mensenrechtensanctieregimes.  
 
De Raad nam ook een raamwerk aan voor autonome EU-sancties tegen personen en entiteiten die 
de vrede, stabiliteit, veiligheid en politieke transitie van Mali bedreigen. Dit raamwerk volgt 
eveneens op een politiek akkoord van de vorige RBZ en biedt conform de Nederlands inzet en in 
7
lijn met de motie Sjoerdsma c.s. de mogelijkheid om sancties aan te nemen in geval van een 
samenwerkingsovereenkomst tussen de Malinese transitieautoriteiten en de Wagner Group. Het 
kabinet bepleit dat mogelijke sancties in verhouding staan met de omvang en aard van een 
eventuele samenwerkingsovereenkomst tussen beide partijen.  
 
 
                                                
6
 https://eeas.europa.eu/sites/default/files/preliminary_statement_venezuela_2021_final_en_0.pdf 
7
 Kamerstuk 29 521, nr. 429  

Onder “een soeverein Europa” noemde Macron tijdens zijn persconferentie de volgende drie EU-
externe zaken.  
Macron noemde ten eerste veiligheids- en defensiesamenwerking en daarbij de aanname van het 
Strategisch Kompas, voorzien in maart, als belangrijke prioriteit onder Frans EU voorzitterschap. 
De kabinetsappreciatie van het eerste concept Strategisch Kompas kwam uw Kamer op 10 
12
december jl. toe. De focus van Frankrijk ligt onder andere op maritieme samenwerking, cyber, 
ruimte en capaciteitsontwikkeling. Ook stelde president Macron dat het Strategisch Kompas 
gelegenheid geeft de Europese inbreng voor de NAVO top in juni 2022 te coördineren en voor te 
bereiden. Het versterken van EU-NAVO samenwerking is ook voor het kabinet een prioriteit. In dat 
kader zet Nederland zich in voor de zo spoedig mogelijke aanname van een nieuwe ambitieuze 
gezamenlijke EU-NAVO verklaring. Ook acht het kabinet het van belang dat er een goede 
aansluiting is tussen het EU Strategisch Kompas en het NAVO Strategisch Concept dat tijdens de 
NAVO top zal worden aangenomen.  
Ten tweede noemde Macron het belang van stabiliteit en welvaart in derde landen, in het bijzonder 
in Afrika. In februari 2022 vindt de EU-AU (Afrikaanse Unie) top plaats. Frankrijk hecht aan een 
nauw partnerschap tussen de EU en de AU, waarbij samenwerking kan worden versterkt onder 
andere op het terrein van investeringen, maar ook bijvoorbeeld klimaat en energie. Het kabinet 
onderschrijft het belang van de EU-AU top en zet in op een top met een breed gedragen 
actieagenda. Hierbij kunnen de EU en AU verdere afspraken maken op het terrein van onder meer 
de COVID-19 respons, migratie, vrede en veiligheid, duurzame handel en groene investeringen, 
om zo bij te kunnen dragen aan duurzaam economisch perspectief voor de jonge bevolking van 
Afrika. Voor het kabinet is het van belang dat er nauw met AU landen wordt opgetrokken om de 
agenda van de top en invulling van de prioriteiten gezamenlijk vorm te geven. 
 
Ook kondigde Macron een top aan in juni 2022 over de Westelijke Balkan, om onder andere te 
spreken over economische samenwerking en jeugd. Net als Frankrijk hecht het kabinet belang aan 
samenwerking met de Westelijke Balkan op deze terreinen. Hoewel niet genoemd door Macron 
tijdens de persconferentie op 9 december jl., is de verwachting dat het Franse voorzitterschap 
voor wat betreft de geografische focus ook aandacht zal besteden aan het vergroten van de 
betrokkenheid van de EU bij de Indo-Pacific-regio, volgend op de gezamenlijke mededeling die 
daarover op 16 september 2021 verscheen.  
Ten derde noemde Macron migratie. Frankrijk hoopt voortgang te bereiken op het asiel- en 
migratiepact, en samenwerking met landen van herkomst en doorreis te versterken. Het kabinet 
onderstreept het belang van deze versterkte samenwerking en zet zich in voor implementatie van 
deze landenspecifieke aanpak voor prioritaire landen, met een gecoördineerde en effectieve inzet 
van relevante instrumenten. 
Onder de noemer “een nieuw groeimodel voor Europa” schaart Macron ook een aantal EU-interne 
voorstellen met EU-externe impact. Frankrijk hoopt onder meer tijdens het voorzitterschap werk te 
maken van een voorstel om ontbossing en bosdegradatie veroorzaakt door EU consumptie en 
productie te minimaliseren. Het kabinet zet zich in om uiterlijk per 2030 tot ontbossingsvrije 
landbouwgrondstofketens te komen en heeft in dat verband voor ambitieuze wetgevende en niet 
wetgevende maatregelen gepleit. Uw Kamer zal over het kabinetsstandpunt ten aanzien van dit 
voorstel geïnformeerd worden door middel van een BNC-fiche, conform de geldende EU 
informatievoorzieningsafspraken. Ook hoopt Frankrijk dat onderhandelingen over het Carbon 
Border Adjustment Mechanism onder het Fit-For-55 pakket zullen vorderen. Het kabinet is positief 
over het principe van een Carbon Border Adjustment Mechanisme en heeft een aantal 
13
aandachtpunten geïdentificeerd in het Commissievoorstel.  
De agenda van het Franse EU voorzitterschap is te vinden op de volgende website: 
https://presidence-francaise.consilium.europa.eu/   
 
                                                
12
 Kenmerk 2021Z23184 
  
https://www.tweedekamer.nl/kamerstukken/brieven_regering/detail?id=2021Z23184&did=2021D49252
13
 https://www.rijksoverheid.nl/documenten/publicaties/2021/09/17/fiche-13-verordening-carbon-border-
adjustment-mechanism  

