 
   
   
   
     
 
  
 
MINISTERRAAD 
 
 Kenmerk         :  4238961 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 3 december 2021  
in de Rolzaal op het Binnenhof in Den Haag, 
aangevangen 's morgens om 11.15 uur 
 
_______________________ 
 
 
 
0.     Vaststelling agenda 
Vastgesteld 
 
1. Hamerstukken 
a. Verzamelbesluit SZW 2022 voorhang  (Staatssecretaris SZW)  
Met dit verzamelbesluit wordt in drie besluiten een aantal technische en 
redactionele aanpassingen doorgevoerd. Deze aanpassingen dienen ter 
verduidelijking, ter nadere invulling van eerder gemaakte beleidskeuzes en 
om enkele (redactionele) omissies te herstellen.  
 
Aangenomen. De staatssecretaris van SZW zal het besluit aan de Tweede 
Kamer sturen in het kader van de voorhang en na afloop van de voorhang, 
als de voorhang niet tot ingrijpende wijzigingen leidt, om advies aanhangig 
doen maken bij de Afdeling advisering van de Raad van State. 
 
2. Stand van zaken coronavirus (COVID-19) 
a. Conclusies MCC-19 d.d. 26 november 2021 
Vastgesteld 
 
b. MCC-19 d.d. 3 december 2021  
Geannuleerd 
 
c. MCC-19 d.d. 7 december 2021 
De raad machtigt: 
-  de MCC-19 van 7 december 2021 om zo nodig te besluiten over op- 
en afschaling van maatregelen en de minister van VWS om een en 
ander vervolgens te verwerken in een brief aan de Tweede Kamer; 
-  de ministers van VWS, BZK, J&V om deze maatregelen te verwerken 
in tijdelijke regelingen en waar nodig aan te passen aan de 
uitkomsten van een eventueel debat. 
 
d.     Algemeen beeld 
 
 

  - 3 - MR 3 december 2021  
4 Raad Werkgelegenheid, Sociaal Beleid, Volksgezondheid en 
Consumentenzaken (Werkgelegenheid en Sociaal Beleid) d.d. 6 
december 2021  
4.1 Richtlijn toereikende minimumlonen in de EU  
4.2 Richtlijn beloningstransparantie en handhavingsmechanismen voor 
gelijke beloning mannen en vrouwen  
4.3 Richtlijn gelijke behandeling buiten arbeid  
4.4 Europees Semester 2022  
4.5 Naar een Europa van gelijkheid  
4.6 Conclusies over duurzame inzetbaarheid van werknemers  
4.7 Conclusies over de impact van digitalisering/kunstmatige intelligentie 
op gendergelijkheid op de arbeidsmarkt  
5 Raad Werkgelegenheid, Sociaal Beleid, Volksgezondheid en 
Consumentenzaken (Gezondheid) d.d. 7 december 2021  
5.1 Politieke besluitvorming: HERA Raadsverordening  
5.2 Gedachtewisseling: COVID-19  
5.3 Besluitvorming: Raadsconclusies over het versterken van de Europese 
Gezondheidsunie  
5.4 Diversen (informatie)punten  
6 Raad Vervoer, Telecommunicatie en Energie (Vervoer) d.d. 9 
december 2021  
6.1 Revisie Richtlijn Infrastructuur Alternatieve Brandstoffen (AFIR)  
6.2 ReFuel Aviation  
6.3 FuelEU Maritime  
6.4 AOB-punten  
7 Raad Justitie en Binnenlandse Zaken d.d. 9 en 10 december 2021 - 
Binnenlandse Zaken, Asiel en Migratie  
7.1 Richtlijn kritieke entiteiten (CER-richtlijn)  
7.2   
Schengen evaluatieverordening
7.3 Raadsconclusies Schengentoetreding Kroatië  
7.4  Uitvoering interoperabiliteit  
7.5  NextGeneration EU – voorkomen van infiltratie door georganiseerde 
criminaliteit  
7.6  Samenwerking tussen de contraterrorisme autoriteiten  
   
7.7 Migratie als een hybride instrument
   
7.8 Overige onderwerpen
   
7.9 Verordening e-evidence
 
7.10 EU toetreding tot het Europees Verdrag voor de Rechten van de Mens 
  
(EVRM)
   
7.11 Geleerde lessen Covid-19 noodwetgeving
   
7.12 Tegengaan haatmisdrijven en haatzaaien
  
7.13 Stand van zaken Europees Openbaar Ministerie = stand van zaken
7.14 Overige onderwerpen  
8 Ter Kennisname: Kabinetsappreciatie Commissievoorstel 
voor Raadsaanbeveling 2021/0397 ter vervanging van 
Raadsaanbeveling 2020/912  
8.1 Ter Kennisname: Kabinetsappreciatie Commissievoorstel voor 
Raadsaanbeveling 2021/0397 ter vervanging van Raads- 
aanbeveling 2020/912  
9 Ter Kennisname: Kabinetsappreciatie Commissievoorstel 
Raadsaanbeveling 2021/0396 ter herziening van  
Raadsaanbeveling 2020/1475 
 
9.1 Ter Kennisname: Kabinetsappreciatie Commissievoorstel  
Raadsaanbeveling 2021/0396 ter herziening van  
  
Raadsaanbeveling 2020/1475
 
c. Buitenlands beleid en internationale missies 
Aan de orde geweest. 
 
 

  - 5 - MR 3 december 2021  
De richtlijn beoogt de nalevingskosten voor kleine ondernemers te 
beperken, hun groei te bevorderen en de grensoverschrijdende handel te 
ontwikkelen. Zowel de huidige als de nieuwe kleineondernemersregeling 
blijven vrijstellingsregelingen, waarbij de kleine ondernemer geen btw 
verschuldigd is over zijn handelingen, maar ook geen recht op aftrek van 
btw heeft. De administratieve ontheffingen blijven gelijk. 
 
Aangenomen. De staatssecretaris van Financiën (Fiscaliteit en 
Belastingdienst) zal het voorstel publiceren ter internetconsultatie.  
 
b. Wetsvoorstel implementatie richtlijn betalingsdienstaanbieders 
(Staatssecretaris van Financiën (Fiscaliteit en Toeslagen)) 
Op grond van de PSP-Richtlijn dient per 1 januari 2024 in de lidstaten een 
regeling te worden ingevoerd die betalingsdienstaanbieders verplicht (onder 
voorwaarden) alle betaaldata van grensoverschrijdende e-commerce te 
verstrekken aan de Belastingdienst. Dit wetsvoorstel voorziet in de 
implementatie van deze PSP-Richtlijn in Nederland. Alle 27 
belastingdiensten van de lidstaten moeten vervolgens deze betaaldata 
verstrekken aan een anti-fraude database in Brussel. De fraude experts van 
de lidstaten gaan vervolgens analyses uitvoeren in deze database. Deze 
regeling heeft als doel het opsporen van btw-fraude bij 
grensoverschrijdende transacties. De PSP-Richtlijn is goedgekeurd voor de 
Europese AVG. 
 
Aangenomen. De staatssecretaris van Financiën (Fiscaliteit en 
Belastingdienst) zal het voorstel publiceren ter internetconsultatie.  
 
6. Nadere rapporten naar aanleiding van blanco advies 
a. Nader rapport inzake wijziging van enige bepalingen in Boek 1 en 
Boek 10 van het Burgerlijk Wetboek en van Boek 1 van het 
Burgerlijk Wetboek van Bonaire, sint Eustatius en Saba met 
betrekking tot de keuze van de geslachtsnaam (introductie 
gecombineerde geslachtsnaam) (Minister voor Rechtsbescherming) 
De aanleiding voor dit voorstel is de motie-Groothuizen Bergkamp 
(Kamerstukken II 2018/19, 35000 VI, nr. 89). Daarin wordt de regering 
verzocht een dubbele achternaam mogelijk te maken. Het huidige 
naamrecht laat ouders bij het eerste kind kiezen tussen de naam van de 
ene of de andere ouder. Die naam geldt vervolgens voor alle volgende 
kinderen uit die relatie. Afhankelijk van de situatie is het uitgangspunt dat 
het kind de naam van de moeder krijgt (buiten huwelijk geboren kinderen) 
of van de vader (binnen huwelijk geboren kinderen). In de praktijk heeft 
het merendeel van de kinderen de naam van de vader. Het wetsvoorstel 
vult dit stelsel aan met extra keuzemogelijkheden: 
• Ouders kunnen voortaan ook kiezen voor een dubbele achternaam die is 
samengesteld uit de geslachtsnamen van beide ouders in een volgorde naar 
keuze, met een maximum van twee; 
• Een kind dat naast de Nederlandse ook een andere nationaliteit heeft, kan 
ook de naam krijgen die het alleen volgens het recht van die andere 
nationaliteit zou kunnen krijgen; 
• De ouders van een kind dat meerdere nationaliteiten heeft, niet zijnde de 
Nederlandse, kunnen kiezen welk recht op de naam van toepassing is.  
Ook bevat het wetsvoorstel een wijziging van het Burgerlijk Wetboek van 
Bonaire, Sint Eustatius en Saba. Op verzoek van de BES is de naamskeuze 
geregeld op vergelijkbare wijze als in Europees Nederland. 
 
Aangenomen. De minister voor Rechtsbescherming zal het voorstel aan de 
Tweede Kamer doen sturen.  
 
 

  - 7 - MR 3 december 2021  
Aangenomen. De minister voor BVOM zal het besluit aan de Staten-
Generaal sturen in het kader van de nahang en na afloop van de nahang, 
indien de nahang niet tot ingrijpende wijzigingen leidt, het besluit doen 
vaststellen. 
 
e. Nader rapport inzake het ontwerp van een algemene maatregel van 
bestuur houdende voorschriften inzake berekening, toekenning en 
het beheer van de bekostiging van scholen voor speciaal onderwijs, 
scholen voor voortgezet speciaal onderwijs en scholen voor 
speciaal en voortgezet speciaal onderwijs (Besluit bekostiging WEC 
2022) (Minister voor BVOM)  
Het Besluit bekostiging WEC 2022 geeft een nadere invulling aan de Wet 
vereenvoudiging bekostiging po (Stb. 2021, 171). Met die wet en 
onderliggende besluiten wordt de bekostigingssystematiek inzichtelijker en 
beter te voorspellen. De wet is nader uitgewerkt in het Besluit bekostiging 
WPO 2022, het Besluit bekostiging WEC 2022 en het Besluit bekostiging 
WPO BES 2022, die de huidige bekostigingsbesluiten voor het primair 
onderwijs vervangen. In onderhavig besluit is de vereenvoudigde 
bekostigingssystematiek nader uitgewerkt voor scholen voor speciaal en 
voortgezet speciaal onderwijs. Het ontwerpbesluit is reeds voorgehangen 
bij beide Kamers. Na vaststelling dient het besluit ook nog te worden 
nagehangen. Beoogde inwerkingtreding is per 1 april 2022. De nieuwe 
bekostiging gaat daarmee in met ingang van kalenderjaar 2023. 
 
Aangenomen. De minister voor BVOM zal het besluit aan de Staten-
Generaal sturen in het kader van de nahang en na afloop van de nahang, 
indien de nahang niet tot ingrijpende wijzigingen leidt, het besluit doen 
vaststellen. 
 
f. Nader rapport inzake het ontwerp van een algemene maatregel van 
bestuur houdende voorschriften inzake de bekostiging van 
basisscholen in Caribisch Nederland (Besluit bekostiging WPO BES 
2022) (Minister voor BVOM)   
Het Besluit bekostiging WPO BES 2022 geeft een nadere invulling aan de 
Wet vereenvoudiging bekostiging po (Stb. 2021, 171). Met die wet en 
onderliggende besluiten wordt de bekostigingssystematiek inzichtelijker en 
beter te voorspellen. De wet is nader uitgewerkt in het Besluit bekostiging 
WPO 2022, het Besluit bekostiging WEC 2022 en het Besluit bekostiging 
WPO BES 2022, die de huidige bekostigingsbesluiten voor het primair 
onderwijs vervangen. In onderhavig besluit is de vereenvoudigde 
bekostigingssystematiek nader uitgewerkt voor basisscholen in Caribisch 
Nederland. Nu kan het besluit worden vastgesteld. Beoogde 
inwerkingtreding is per 1 april 2022. De nieuwe bekostiging gaat daarmee 
in met ingang van kalenderjaar 2023. 
 
Aangenomen. De minister voor BVOM zal het besluit doen vaststellen. 
 
7. Nadere rapporten 
a. Nader rapport inzake vijf ontwerpbesluiten op het terrein van 
Justitie en Veiligheid (Minister van J&V) 
Dit nader rapport heeft betrekking op een aantal oude adviezen van de 
Raad van State waarop nooit een reactie van de regering ('nader rapport') 
is gevolgd. Omdat een advies pas openbaar wordt nadat de regering 
daarover heeft beslist, zijn deze adviezen nog niet openbaar en kunnen dus 
ook niet door geïnteresseerden worden geraadpleegd. Het kabinet hecht 
eraan dat ook deze oude adviezen openbaar worden en komt daarom 
alsnog met een nader rapport. 
 

  - 9 - MR 3 december 2021  
 
d. Nader rapport inzake het voorstel van wet, houdende wijziging van 
de visserijwet 1963 in verband met de invoering van de bestuurlijke 
boete (Minister van LNV) 
Het wetsvoorstel creëert de bevoegdheid voor het opleggen van een 
bestuurlijke boete voor overtreding van de voorschriften gesteld bij of 
krachtens de Visserijwet 1963. Hiermee wordt een duaal stelsel 
geïntroduceerd, waarbij voor de handhaving van visserijregelgeving door 
middel van punitieve sancties zowel de bestuursrechtelijke weg als de 
strafrechtelijke weg open staat. De Raad van State adviseert om de 
bepaling over niet-vervolging te schrappen omdat dit al in het wetboek van 
strafvordering is opgenomen. Aan dit advies is gevolg gegeven. Daarnaast 
adviseert de Raad van State om de mogelijkheid tot subdelegatie aan de 
minister te schrappen. Aan dit advies is geen gevolg gegeven. Net als bij de 
Wet dieren zullen bij de algemene maatregel van bestuur afhankelijk van 
de ernst van de overtreding, categorieën van overtredingen worden 
vastgesteld waaraan een vast boetebedrag wordt gekoppeld. In de 
ministeriële regeling word vervolgens per specifieke overtreding bepaald in 
welke categorie deze valt. Het gaat hierbij om een grote hoeveelheid 
overtredingen. Alleen al het Europese gemeenschappelijke visserijbeleid 
bestaat uit zo'n 190 verordeningen en 100 uitvoerings- en gedelegeerde 
verordeningen. Deze regels worden regelmatig gewijzigd. 
 
Aangenomen. De minister van LNV zal het voorstel aan de Staten-Generaal 
doen sturen. 
 
e. Nader rapport inzake twee voorstellen van wet en een ontwerp van 
een algemene maatregel van bestuur op het terrein van Sociale 
Zaken en Werkgelegenheid (Staatssecretaris van SZW) 
Dit nader rapport heeft betrekking op een aantal oude adviezen van de 
Raad van State waarop nooit een reactie van de regering ('nader rapport') 
is gevolgd. Omdat een advies pas openbaar wordt nadat de regering 
daarover heeft beslist, zijn deze adviezen nog niet openbaar en kunnen dus 
ook niet door geïnteresseerden worden geraadpleegd. Het kabinet hecht 
eraan dat ook deze oude adviezen openbaar worden en komt daarom 
alsnog met een nader rapport. 
 
Aangenomen. De staatssecretaris van SZW zal de voorstellen niet verder in 
procedure brengen en de ontwerpbesluiten, met nota van toelichting, 
advies van de Raad van State en nader rapport publiceren. 
 
8. Kabinetsstandpunt inzake het voorstel van wet van de leden 
Hammelburg, Bromet en De Hoop houdende verandering in de Grondwet, 
strekkende tot toevoeging van handicap en seksuele gerichtheid als non-
discriminatiegronden (Kamerstukken 35741) (Minister van BZK) 
Artikel 1 van de Grondwet luidt: Allen die zich in Nederland bevinden, worden in 
gelijke gevallen gelijk behandeld. Discriminatie wegens godsdienst, 
levensovertuiging, politieke gezindheid, ras, geslacht of op welke grond dan ook, 
is niet toegestaan. Voorgesteld wordt om aan artikel 1 Grondwet de 
discriminatiegronden handicap en seksuele gerichtheid toe te voegen. 
 
Aangenomen.  
 
9. Wetsvoorstel seksuele misdrijven (Minister van J&V) 
Het wetsvoorstel seksuele misdrijven moderniseert de verouderde 
zedenwetgeving in het Wetboek van Strafrecht. Het wetsvoorstel vervangt de 
 

  - 11 - MR 3 december 2021  
uitwerking met de banken liepen de landbouwspecialisten binnen de grote 
banken tegen een obstakel aan binnen hun organisaties: het beoogde product 
zou een te specialistisch klein product worden. Daarom is gekeken naar een 
aanpassing die ook zal werken, maar in de productcatalogus in een bestaand 
product ingepast kan worden. Dat is een werkkapitaalkrediet voor omschakeling 
onder de BL-Plus-borgstelling geworden. Omdat bij eerdere uitwerking en 
goedkeuring van regeling reeds begrotingstechnisch reserveringen zijn getroffen, 
heeft deze aanpassing geen gevolgen meer voor de Rijksbegroting. In 
samenwerking met het Ministerie van Financien is het Toetsingskader 
Risicoregelingen voor de BL-Plus-ODL daarop ook bijgesteld.  
 
Aangenomen. De minister van LNV zal het toetsingskader aan de Staten-
Generaal sturen. 
 
13. Wijziging van de uitvoeringswet algemene verordening 
gegevensbescherming en enkele andere wetten in verband met het 
stroomlijnen en actualiseren van het gegevensbeschermingsrecht 
(Verzamelwet gegevensbescherming) (Minister voor Rechtsbescherming) 
In dit wetsvoorstel worden, naast wijzigingen van meer technische en 
verduidelijkende aard een aantal inhoudelijke wijzigingen voorgesteld. Onder 
meer de volgende: 
- De regeling voor het geven van toestemming vanaf de leeftijd van 12 tot 16 
jaar, wordt verbeterd en beter afgestemd op de WGBO.  
-  Er worden grondslagen voor de verwerking van bijzondere en of 
strafrechtelijke persoonsgegevens opgenomen, onder meer voor het College 
bescherming rechten van de Mens, de Raad voor de Rechtsbijstand, 
accountants bij het verrichten van wettelijk verplichte opdrachten, de curator 
bij faillissement, verhaal van verkeersboetes en voor tijdelijke commissies en 
adviescolleges. 
-  De definitie van strafrechtelijke persoonsgegevens wordt in overeenstemming 
gebracht met de unierechtelijke uitleg. 
-  Er worden mogelijkheden gecreëerd om nadere eisen te stellen aan leden van 
de AP, voor transactiemonitoring, voor het overdragen van medische dossiers 
door niet hulpverleners.  
-  De AP wordt aangewezen als toezichthouder bij Europol, de regeling voor het 
gebruik van het vreemdelingennummer wordt verduidelijkt, de regeling 
m.b.t. tot archieven wordt verduidelijkt, en het gebruik van biometrische 
gegevens wordt nader ingekaderd. 
 
Aangenomen. De minister voor Rechtsbescherming zal het voorstel om advies bij 
de Afdeling advisering van de Raad van State aanhangig doen maken. 
 
14. Brief aan de Tweede Kamer inzake conceptopdracht staatscommissie 
rechtsstaat (Minister voor Rechtsbescherming) 
De Tweede Kamer heeft de motie Omtzigt-Van Dam aanvaard, waarin de 
regering wordt verzocht voorbereidingen te treffen om een staatscommissie in te 
stellen die in brede zin het functioneren van de rechtsstaat analyseert en met 
voorstellen komt om deze te versterken. De regering is in deze motie tevens 
verzocht de Tweede Kamer over de voorbereidingen te informeren.   
Bijgaande kabinetsbrief vermeldt welke voorbereidingen er tot nu toe zijn 
getroffen en biedt tevens de conceptopdracht aan beide Kamers aan.  
In de conceptopdracht staat centraal de verbetering van de onderlinge 
verhouding tussen staatsmachten, bezien vanuit het perspectief van de 
versterking van de positie van burgers in onze democratische rechtsstaat. 
Specifieke aandachtspunten voor de staatscommissie zijn een betere informatie-
uitwisseling tussen de staatsmachten, een verbetering van de toegang tot en de 
toegankelijkheid van de staatsmachten, het mechanisme van een 
rechtsstaatagenda en qua werkproces - inbreng van burgers.  
 

  - 13 - MR 3 december 2021  
e. Motie-Belhaj c.s. over een onafhankelijk onderzoek naar de 
besluitvorming rond het LIMC (32761, nr. 186) 
 
17. Behandeling van de bij de voorzitter aangemelde onderwerpen die niet 
in de agenda zijn opgenomen 
a. Communicatiekalender 
Voor kennisgeving aangenomen. 
 
b. Stand van zaken opvang asielzoekers 
c. Impact Europese ESG-standaarden op de defensie- en 
veiligheidssector 
d. Overlijden voormalig secretaris-generaal drs. A.H.Ch. Annink 
 
 
 
 

