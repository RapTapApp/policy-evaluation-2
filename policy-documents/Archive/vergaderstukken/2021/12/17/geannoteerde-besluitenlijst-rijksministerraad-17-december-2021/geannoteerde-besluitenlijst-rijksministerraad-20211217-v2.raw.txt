 
   
   
   
   
   
 
  
 
MINISTERRAAD VAN HET KONINKRIJK 
 
 Kenmerk         :  4241854 
 
 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 17 december 2021  
in de Rolzaal op het Binnenhof in Den Haag, 
aangevangen 's morgens om 10.30 uur  
  
_______________________ 
 
 
0. Vaststelling agenda 
Vastgesteld 
 
1. Notulen van de vergadering van 26 november 2021  
(nr.3757235)  
Vastgesteld 
 
2. Nader rapport inzake het voorstel van rijkswet tot goedkeuring van het 
Verdrag tussen het Koninkrijk der Nederlanden en de Dominicaanse 
Republiek inzake maritieme afbakening, Santa Domingo, 5 juli 2021 
(Trb. 2021, 103) (Minister van BZ)  
Op 6 oktober 2021 heeft de Afdeling advisering van de Raad van State van het 
Koninkrijk advies uitgebracht over het Verdrag tussen het Koninkrijk der 
Nederlanden en de Dominicaanse Republiek betreffende maritieme afbakening, 
De Afdeling advisering heeft geen inhoudelijk advies uitgebracht, maar wel 
redactionele opmerkingen gemaakt. Aan die opmerkingen is gevolg gegeven door 
in paragraaf 2 van de memorie van toelichting van het verdrag aan te vullen 
waarom is aangesloten op de grens van het verdrag tussen het Koninkrijk der 
Nederlanden en de Republiek Venezuela en niet op de grens van het verdrag 
tussen de Republiek Venezuela en de Dominicaanse Republiek. Dit levert het 
Koninkrijk per saldo iets minder zeegebied op van ongeveer 500 meter bij 80 
kilometer (35 km2). Doordoor kan er geen onduidelijkheid ontstaan over de 
grenzen van het Koninkrijk. Ook zijn twee verschrijvingen in de toelichting 
gecorrigeerd. Het Verdrag voorziet in een maritieme afbakening in het Caribische 
gebied tussen het Koninkrijk der Nederlanden en de Dominicaanse Republiek. In 
de praktijk gaat het om een zeegrens tussen enerzijds Aruba en Curaçao, en 
anderzijds de Dominicaanse Republiek. Met de afbakening wordt duidelijkheid 
gegeven over de geografische reikwijdte van de bevoegdheden op zee. Er zal 
goedkeuring worden gevraagd voor het gehele Koninkrijk. 
 
Aangenomen. De minister van BZ zal het voorstel aan de Tweede Kamer doen 
sturen en aan de Staten van Aruba, de Staten van Curaçao en de Staten van Sint 
Maarten met het oog op uitdrukkelijke goedkeuring. 
 
3. Terugkoppeling G20 top Rome 30 en 31 oktober jl. (Minister van BZ)  
Op 30 en 31 oktober jl. vond de G20 top in Rome plaats, waarmee het Italiaanse 
G20 voorzitterschapsjaar werd afgesloten. De focus van het Italiaanse G20 
voorzitterschap lag op people, planet, prosperity, wat zich bij de top en in de 
overeengekomen slotverklaring vertaalde in veel aandacht voor global health en 
 

 - 3 - RMR 17 december 2021  
XX Besluitenlijst 
II    Stukken, rondgezonden ter kennisneming van de raad 
a1. Toezegging overzicht opvolging RMR-voorwaarden met betrekking 
tot de arbeidsvoorwaarden (Staatssecretaris van BZK)  
Aangehouden tot een volgende vergadering.  
 
a2.   Reactie namens Sint Maarten op “Overzicht opvolging RMR-
voorwaarden met betrekking tot arbeidsvoorwaarden Aruba, 
Curaçao en Sint Maarten” (Gevolmachtigde minister van Sint Maarten) 
Aangehouden tot een volgende vergadering.  
 

