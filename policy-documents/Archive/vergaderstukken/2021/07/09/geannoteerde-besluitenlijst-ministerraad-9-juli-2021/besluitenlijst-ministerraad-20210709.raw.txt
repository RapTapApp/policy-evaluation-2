 
    
   
   
   
   
 
  
MINISTERRAAD 
 
 
 
 Kenmerk         :  
 
4214978 
 
 
   
 
 
 
BESLUITENLIJST 
 
 
Besluitenlijst van de vergadering gehouden op 9 juli 2021  
in de Rolzaal op het Binnenhof in Den Haag, 
aangevangen 's middags in aansluiting aan de MCC-19  
  
_______________________ 
 
 
0. Vaststelling agenda 
Vastgesteld 
 
1. Hamerstukken 
a. Besluit houdende wijziging van het Besluit basisregistratie 
ondergrond en het Invoeringsbesluit Omgevingswet met betrekking 
tot het aanwijzen van registratieobjecten en een technische 
wijziging (vierde tranche) (Minister van BZK)  
De Wet Basisregistratie ondergrond (BRO) is op 1 januari 2018 in werking 
getreden en beoogt een kwalitatief hoogwaardige verzameling van 
gegevens over bodem en ondergrond te realiseren. Vanwege de grote 
diversiteit aan gegevens, en de complexiteit van het bodem - en 
ondergronddomein, is er voor gekozen om de wet in vier fasen ('tranches') 
in te voeren. In elke tranche wordt een deel van de te registreren objecten 
aangewezen, die daarmee deel gaan uitmaken van de systematiek van de 
Wet Bro. Het voorliggende besluit ziet op de inhoud van de vierde tevens 
laatste tranche van gegevens. Het gaat hier om de volgende zes 
registratieobjecten: I. Geologische boormonsteranalyse; II. 
Formatieweerstandonderzoek; III. Grondwatergebruiksysteem; IV. 
Grondwaterproductiedossier; V. Mijnbouwconstructie en VI. Model 
Grondwaterspiegeldiepte. Voorts zal het registratieobject 
Mijnbouwwetvergunning, dat formeel al in de eerste tranche is vastgesteld 
maar nog niet in werking was getreden, met dit besluit worden gewijzigd. 
Dit registratieobject zal tegelijk met deze tranche in werking treden. 
 
Aangenomen. De minister van BZK zal het besluit om advies bij de Afdeling 
advisering van de Raad van State aanhangig doen maken. 
 
b. Wijziging van het Besluit financiële verhouding 2001 in verband 
met het verlagen van het grensbedrag voor de verzameluitkering 
(Minister van BZK) 
Dit besluit strekt ertoe het grensbedrag voor de verzameluitkering in artikel 
28a van het Besluit financiële verhouding (Bfv) te wijzigen in een 
grensbedrag van 1 miljoen euro per jaar voor de (gehele) uitkering en een 
grensbedrag van 50.000 euro per jaar per ontvanger. Deze wijziging is 
bedoeld om het mogelijk te maken om specifieke uitkeringen voor een 
 

  - 3 - MR 9 juli 2021  
e. Besluit tot wijziging van het Reglement verkeersregels en 
verkeerstekens 1990 in verband met de tijdelijke voorwaarden en 
overgangsbepalingen van nul-emissiezones (Tijdelijk besluit nul-
emissiezones) (Staatssecretaris van I&W) 
Dit besluit bevat een wijziging van het Reglement verkeersregels en 
verkeerstekens 1990 ten behoeve van een geharmoniseerd systeem van 
nul-emissiezones (ook wel zero-emissiezones genoemd) voor lichte 
bedrijfsauto’s (ook wel bestelauto’s genoemd) en vrachtauto’s. Het huidige 
wijzigingsvoorstel voorziet in een overgangsregeling en stelt de 
vrijstellingen en ontheffingen vast.  
 
Aangenomen. De staatssecretaris van I&W zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om advies 
aanhangig doen maken bij de Afdeling advisering van de Raad van State. 
 
f. Wijziging van het Besluit diergezondheid in verband met het 
overhevelen van het Besluit Diergezondheidsheffing naar het 
Besluit diergezondheid en de vaststelling van de tarieven van de 
diergezondheidsheffing voor 2022 (2 juni 2021) (Minister van LNV)  
Met dit besluit worden de tarieven voor de diergezondheidsheffing voor het 
jaar 2022 Vastgesteld. Over deze tarieven is recent afstemming bereikt met 
de sectorpartijen. Hiermee wordt invulling gegeven aan artikel 9.25, eerste 
lid, van de Wet dieren, dat bepaalt dat de tarieven voor de 
diergezondheidsheffing bij algemene maatregel van bestuur worden 
vastgesteld. Omdat de regels over de diergezondheidsheffing sinds 21 april 
2021, toen de nieuwe Europese diergezondheidsverordening van toepassing 
is geworden, onderdeel uitmaken van de Wet dieren, is van de gelegenheid 
gebruik gemaakt om de vaststelling van de tarieven, en ook de andere 
bepalingen over de diergezondheidsheffing die bij algemene maatregel van 
bestuur worden gesteld, onder te brengen in het Besluit diergezondheid. 
Het oude Besluit diergezondheidsheffing is daarom ingetrokken. 
 
Aangenomen. De minister van LNV zal het besluit om advies bij de Afdeling 
advisering van de Raad van State aanhangig doen maken. 
 
g. Wijziging van het Besluit Wfsv in verband met een aanpassing in de 
premiestelling van de Werkhervattingskas voor werkgevers die 
voor ziektewetlasten het eigenrisicodragerschap beëindigen en in 
de regeling van regres (Minister van SZW) 
Met het bijgevoegde conceptbesluit worden twee wijzigingen doorgevoerd. 
Allereerst wordt de terugkeerpremie voor de Ziektewet verhoogd naar de 
sectorale premie om te komen tot een gelijker speelveld op de hybride ZW-
markt. Daarnaast vindt een wijziging plaats omtrent de premievermindering 
die plaatsvindt indien het UWV voor een ZW-uitkering regres neemt. 
Daarmee wordt de huidige uitvoeringspraktijk gelegaliseerd. 
 
Aangenomen. De minister van SZW zal het besluit om advies bij de Afdeling 
advisering van de Raad van State aanhangig doen maken. 
 
h. Besluit uitvoering Wet arbeid vreemdelingen 2022 (Minister van SZW)  
In het kader van de voorgestelde aanpassing van de Wet arbeid 
vreemdelingen (Wav), wordt het Besluit uitvoering Wet arbeid 
vreemdelingen herzien (Buwav 2022). Door de aanpassing van de Wet 
arbeid vreemdelingen wordt de hoofdregel dat een 
tewerkstellingsvergunning wordt verleend voor de duur van maximaal 1 
jaar gewijzigd naar een maximale duur van 3 jaar. In het BuWav 2022 
 

  - 5 - MR 9 juli 2021  
winterpiek aan infecties) en noodzakelijke maatregelen snel moeten 
kunnen worden genomen.  
Voorts is conform de toezegging aan het lid Bikker, in de nota van 
toelichting bij het ontwerpbesluit per bepaling toegelicht waarom deze 
nodig is. De grondslag voor de avondklok vervalt. Deze bepaling 
wordt nu en in de nabije toekomst niet nodig geacht. Dit is conform 
de standvanzakenbrief covid-19 van 18 juni 2021. De ongebruikte 
grondslag voor regels over de wijze van informatieverstrekking door 
de burgemeester aan de minister van VWS vervalt ook (58s, lid 3, 
Wpg), omdat in de praktijk wordt volstaan met afspraken daarover. 
 
Aangenomen. De minister van VWS zal het besluit aan de Staten-
Generaal sturen in het kader van de voorhang en na afloop van de 
voorhang, als de voorhang niet tot ingrijpende wijzigingen leidt, om 
advies aanhangig doen maken bij de Afdeling advisering van de Raad 
van State. 
 
4. Testcapaciteit testen voor toegang fase 3b en 3c (Minister van 
VWS) 
Betreft de volgende voorstellen: 
- de testcapaciteit van 350.000 in fase 3b (juli), waar momenteel 
naar wordt opgebouwd aan houden; 
- vrijmaken van 71,7 mln euro (incl. BTW) voor het continueren 
van de activiteiten in fase 3b; 
- in principe aanhouden van de testcapaciteit van 350.000 testen 
per dag voor de maand augustus. Waarbij er zal worden 
afgebouwd indien mogelijk; 
- reserveren van 145 mln euro (incl. BTW) voor het uitvoeren van 
activiteiten in fase 3c. Met het reserveren van 145 mln euro is 
rekening gehouden met het scenario dat de testcapaciteit van 
juli in augustus beschikbaar moet blijven; 
- machtiging aan de departementen van EZK, OCW en VWS in 
overeenstemming met het departement van FIN om zo nodig, in 
de periode dat de MCC-19 niet bijeenkomt, de reservering voor 
fase 3c naar beneden bij te stellen als daar aanleiding toe is. 
 
Aangenomen. De ministers van EZK, OCW en VWS zullen de 
voorstellen uitvoeren. 
 
5. Inzet zelftesten na de vakantie (Minister van VWS) 
VWS wil mensen bewust maken van de risico’s van de zomerperiode 
en het belang dat mensen zichzelf testen benadrukken. Dit is van 
belang om een opmars van het virus in het najaar beheersbaar te 
houden. VWS wil daartoe een aantal extra acties uitvoeren met 
betrekking tot de inzet van zelftesten. 
 
Behandeld onder pt.2a1c. 
 
6. Herdenken van de coronacrisis (Minister voor MZ) 
Het voorstel is om vanuit de overheden een impuls te geven voor 
herdenken, maar dat de invulling vanuit de samenleving komt en a-
politiek is. Hiervoor wordt een breed samengesteld comité ingesteld, 
vertegenwoordigd door gemeenten en het Caribisch deel van het 
Koninkrijk, verschillende sectoren, zoals de zorgsector, het 
onderwijsveld, bedrijven, maar ook ervaringsdeskundigen, zoals 
verpleger, onderwijzer, oudere, jeugd. 
 
Aangenomen. 
 

  - 7 - MR 9 juli 2021  
bijbehorende toetsingskaders) aan Stichting Open Nederland, en de 
garanties Testmaterialen en Analysecapaciteit. 
 
Aangenomen. De minister van VWS zal de negende incidentele suppletoire 
begroting aan de Tweede Kamer sturen. De ministers van VWS en 
Financiën worden gemachtigd om, in overleg met de MP, te besluiten over 
eventuele, niet voorziene, suppletoire begrotingen in het zomerreces. 
  
f. MCC-19 d.d. 9 juli 2021 
De raad stemt in met de maatregelen waartoe de MCC-19 d.d. 9 juli 2021 
heeft besloten.  
 
1. Beeld en maatregelen 
In de MCC-19 is een discussie gewijd aan: 
a. Algemeen beeld 
b. Maatregelen 
 
g. Coronabesluitvorming 
De raad machtigt: 
- de MP, de ministers van VWS, J&V en voor MZ om te besluiten 
over op- en afschaling van maatregelen en de minister van VWS 
om een en ander vervolgens te verwerken in een brief aan de 
Tweede Kamer. Indien nodig wordt hiertoe de MCC-19 (digitaal) 
bijeen geroepen;  
- de ministers van VWS, BZK, J&V om deze maatregelen waar nodig 
aan te passen aan de uitkomsten van een eventueel debat. 
 
3. Buitenlands beleid 
a. Verdrag tussen het Koninkrijk der Nederlanden en de Republiek 
Chili tot het vermijden van dubbele belasting met betrekking tot 
belastingen naar het inkomen en naar het vermogen en het 
voorkomen van het ontduiken en ontwijken van belasting, met 
Protocol; Santiago, 25 januari 2021 
(Trb. 2021 , 16) (Minister van BZ) 
Het Nederlandse bedrijfsleven met activiteiten in Chili is gebaat bij een 
belastingverdrag. Het belastingverdrag is vooral belangrijk, omdat Chili de 
totale belastingdruk op uitgekeerde winsten uit Chili in zijn nationale 
systeem van gelaagde vennootschapsbelasting (Vpb) richting 
verdragslanden verlaagt van 44,45% naar 35%. Het verdrag wijkt op 
punten af van wat Nederland normaliter afspreekt, maar is in lijn met de 
verdragen van Chili met andere (Europese) landen; als Chili hier ten gunste 
van Nederland van af zou wijken zou dit vanwege 
meestbegunstigingsclausules doorwerken in andere Chileense 
verdragen. Het verdrag sluit (qua bronstaatheffingen) vooral aan bij het 
recente verdrag Chili-Japan (2016); met NL is echter een specifieke  
antimisbruikbepaling (‘limitation-on-benefits’ (LOB)) overeengekomen om 
oneigenlijk ‘meeliften’ met het verdrag te voorkomen. Het Verdrag zal 
gelden voor het Europese deel van Nederland. In het Verdrag is expliciet de 
mogelijkheid opgenomen om het uit te breiden tot Aruba, Curaçao en/of 
Sint Maarten. Indien dat het geval mocht worden, zal een 
uitbreidingsverdrag separaat aan de rijksministerraad worden voorgelegd. 
 
Aangenomen. De minister van BZ zal het verdrag met het oog op 
stilzwijgende goedkeuring om advies aan de Afdeling advisering van de 
Raad van State aanhangig doen maken.  
 

  - 9 - MR 9 juli 2021  
4. EU-implementatie 
a1. Wetsvoorstel houdende tijdelijke regels ter uitvoering van de SIS-
verordening grenscontroles en de SIS-verordening politiële en 
justitiële samenwerking in strafzaken (Staatssecretaris van J&V) 
Dit wetsvoorstel geeft tijdelijke regels ter uitvoering van de SIS-
verordening grenscontroles en de SIS-verordening politiële en justitiële 
samenwerking in strafzaken, vooruitlopend op het meer omvattend 
wetsvoorstel Uitvoeringswet EU-verordeningen grenzen en veiligheid. 
De tijdelijke regels dienen te voorkomen dat het 
Schengeninformatiesysteem vanaf de beoogde live gang eind februari 2022 
niet kan worden geraadpleegd voor onder meer de registratie van 
vuurwapens, voertuigen en (lucht)vaartuigen en voor het onderzoek van 
een aanvraag tot naturalisatie.  
 
Aangenomen. De staatssecretaris van J&V zal het voorstel om spoedadvies 
bij de Afdeling advisering van de Raad van State aanhangig doen maken. 
 
a2. Verzoek om spoedadvies Raad van State 
Behandeld in samenhang met 4a1.  
 
b. Uitvoeringsbesluit verordening Europese 
crowdfundingdienstverleners voor bedrijven (Minister van Financiën)  
Het besluit strekt tot wijziging van het Besluit uitvoering EU-verordeningen 
financiële markten, het Besluit Gedragstoezicht financiële ondernemingen 
Wft (BGfo) en het Besluit bekostiging financieel toezicht 2019 in verband 
met de uitvoering van de verordening Europese 
crowdfundingdiensverleners voor bedrijven (Verordening (EU) 2020/1503 
van het Europees Parlement en de Raad van 7 oktober 2020 betreffende 
Europese crowdfundingdienstverleners voor bedrijven en tot wijziging van 
Verordening (EU) 2017/1129 en Richtlijn (EU) 2019/1937 (PbEU 2020, L 
347)). De verordening biedt een geharmoniseerd regelgevend kader voor 
het verlenen van crowdfundingdiensten. Centraal staat de 
crowdfundingdienstverlener die middels een crowdfundingplatform 
bedrijven in staat stelt financiering te zoeken via het publiek. 
Crowdfundingdienstverleners dienen over een vergunning te beschikken en 
komen onder doorlopend toezicht te staan. Zij moeten zich houden aan 
bedrijfsvoeringseisen en eisen omtrent de bescherming van consumenten. 
Het besluit wijst de AFM aan als bevoegde autoriteit aan in de zin van de 
verordening en DNB als bevoegde autoriteit voor het prudentiële aspect. 
Verder worden enkele bepalingen uit het BGfo geschrapt, daar de 
betreffende materie door de verordening wordt geregeld, en worden 
crowdfundingdienstverleners onder de bekostigingssystematiek van het 
financieel toezicht gebracht. 
 
Aangenomen. De minister van Financiën zal het besluit om advies bij de 
Afdeling advisering van de Raad van State aanhangig doen maken. 
 
5. Internetconsultaties 
a. Wijziging van het Wetboek van Strafrecht en het Wetboek van 
Strafvordering en enige ander wetten in verband met de 
strafbaarstelling van het zich verschaffen, verspreiden of 
anderszins ter beschikking stellen van identificerende 
persoonsgegevens voor intimiderende doeleinden (strafbaarstelling 
gebruik persoonsgegevens voor intimiderende doeleinden) (Minister 
van J&V)  
 

  - 11 - MR 9 juli 2021  
d. Derdenbesluit BRP (Minister van BZK) 
Het Derdenbesluit wijzigt het Besluit basisregistratie personen (Besluit 
BRP), waarmee vier soorten organisaties (zgn . 'derden') toegang krijgen 
tot de BRP. Het betreft: 
1. Erfelijkheidsadvisering en het informeren van familieleden van een 
patiënt bij geconstateerde erfelijke aandoeningen (Klinisch genetische 
centra). 
2. Het uitvoeren van de taken, bedoeld in artikel 2.3 van de Wet 
bevorderen samenwerking en rechtmatige zorg ten behoeve van de 
bestrijding van fraude in zorg (Informatieknooppunt Zorgfraude) 
3. Het uitvoeren van cliëntenonderzoek, bedoeld in artikel 3 van de Wet ter 
voorkoming van witwassen en financieren van terrorisme (banken en 
notarissen) 
4. Het honoreren van aanspraken van gerechtigden op, al dan niet op 
termijn opvorderbare gelden en diensten, op de verzekeraar (Levens- en 
natura-uitvaartverzekeraars). 
De gegevensverstrekking uit de BRP is noodzakelijk voor de uitvoering van 
deze (wettelijke) taken die bij de derden zijn of worden belegd. Vanuit de 
Tweede Kamer is gevraagd om gegevensverstrekking aan 
levensverzekeraars om de problematiek van slapende polissen op te lossen.  
 
Aangenomen. De minister van BZK zal het besluit publiceren ter 
internetconsultatie.  
 
e. Wijziging van de Kadasterwet in verband met het opnemen van een 
grondslag om bij algemene maatregel van bestuur taken waarbij 
geen openbaar gezag wordt uitgeoefend aan de Dienst voor het 
kadaster en de openbare registers op te kunnen dragen (Minister van 
BZK)  
Dit wetsvoorstel strekt ertoe een grondslag toe te voegen aan de 
Kadasterwet om bij algemene maatregel van bestuur taken die geen 
openbaar gezag betreffen aan het takenpakket van de Dienst voor het 
kadaster en de openbare registers (hierna : de Dienst) toe te kunnen 
voegen. Met dit wetsvoorstel wordt een invulling gegeven aan een deel van 
aanbeveling 7 uit de wettelijke evaluatie van de Dienst die in 2020/ 2021 is 
uitgevoerd, waarin wordt aanbevolen prioriteit te geven aan snellere en 
slimme juridische borging van nieuwe activiteiten van de Dienst. De 
voorgestelde nieuwe grondslag beoogt sneller en slim nieuwe activiteiten 
van de Dienst juridisch te kunnen borgen.  
 
Aangenomen. De minister van BZK zal het voorstel publiceren ter 
internetconsultatie.  
 
f. Wetsvoorstel notificatieregeling oplaadpunten verenigingen van 
eigenaars (Minister van BZK)  
Dit ontwerpwetsvoorstel strekt tot aanpassing van het appartementsrecht 
in het Burgerlijk Wetboek met als doel de besluitvorming rondom plaatsing 
van oplaadpunten voor elektrische  voertuigen op parkeervoorzieningen in 
beheer van Verenigingen van Eigenaars te vereenvoudigen middels een 
notificatieplicht. De wijzigingen zijn: 
• Een of meerdere appartementseigenaars kunnen zonder toestemming van 
de vergadering van eigenaars een oplaadpunt plaatsen op een privé-
parkeervak en/of op een gemeenschappelijke parkeergelegenheid; 
• Een notificatie (kennisgeving) aan het VvE-bestuur volstaat, indien de 
appartementseigenaar voldoet aan de voorwaarden. Basisvoorwaarde is het 
voor eigen rekening en risico aanleggen van het oplaadpunt door de 
appartementseigenaar; 
 

  - 13 - MR 9 juli 2021  
Kamer gestuurd. Ook schrijft het kabinet wat het met de aanbevelingen uit 
het rapport gaat doen. Daarnaast wordt met de brief de tweede 
voortgangsrapportage van de Kwartiermakers toekomst accountancysector 
aan de Tweede Kamer gestuurd.  
 
Aangenomen. De minister van Financiën zal een brief aan de Tweede 
Kamer sturen.  
 
i. Wijziging van de Spoorwegwet ten behoeve van de 
overwegveiligheid (Staatssecretaris van I&W) 
In de kabinetsreactie op het rapport van de Onderzoeksraad voor Veiligheid 
over overwegveiligheid is aangegeven opvolging te geven aan de 
aanbevelingen van de OVV. De belangrijkste twee aanbevelingen worden 
met dit wetsvoorstel opgevolgd. Voorgesteld wordt om een dwingende 
publiekrechtelijke aanwijzingsbevoegdheid voor de minister van IenW in de 
Spoorwegwet op te nemen. Door een aanwijzing te geven kan de minister, 
niet eerder dan na een zorgvuldige belangenafweging, eenzijdig een 
verplichting opleggen aan een wegbeheerder of andere rechthebbende ten 
aanzien van een niet actief beveiligde overweg om maatregelen te treffen 
die de verkeersveiligheid garanderen. Dit kunnen bijvoorbeeld maatregelen 
zijn ter zake van de inrichting van de overweg. In zijn meest verstrekkende 
vorm kan een dergelijke aanwijzing ertoe strekken dat een wegbeheerder 
een niet actief beveiligde overweg permanent moet afsluiten en afgesloten 
moet houden. Daarnaast wordt de verplichting voorgesteld dat een ieder er 
zorg voor draagt dat (land) hekken bij een overweg, indien deze aanwezig 
zijn, gesloten zijn nadat de overweg gepasseerd is. Voorkomen moet 
worden dat onbevoegden en vee onbelemmerd de spoorweg kunnen 
betreden. Afsluiting van deze overwegen is van belang om de veiligheid en 
beschikbaarheid van het spoor te kunnen waarborgen. Door middel van de 
verplichting tot sluiting van (land) hekken kan de minister handhavend 
optreden ten aanzien van particuliere overwegen. 
 
Aangenomen. De staatssecretaris van I&W zal het voorstel publiceren ter 
internetconsultatie.  
 
j. Ontwerp algemene maatregel van bestuur voor de spoorweg 
“Hoekse lijn” (Staatssecretaris van I&W)  
Betreft wijziging van het Besluit lokaal spoor met het oog op de goede 
uitvoering van enige bepalingen van richtlijn 2012/34/EU (Sera-richtlijn). 
Momenteel is de ontwerp-amvb gereed voor internetconsultatie. Bij 
koninklijk besluit van 17 februari 2017 is de Hoekse lijn aangewezen als 
lokale spoorweg t.b.v. de uitbreiding van het metronetwerk van MRDH naar 
Hoek van Holland met als doel een snellere en kwalitatief betere verbinding 
voor personen in de regio te realiseren. Omdat er over 3,5 kilometer van de 
Hoekse Lijn goederenvervoer plaatsvindt zijn er enkele richtlijnbepalingen 
van toepassing op dit stuk. De richtlijnbepalingen die via deze AMvB 
geïmplementeerd worden voor het spoorgoederentraject over de Hoekse 
lijn betreffen: 
- recht op toegang tot de spoorweginfrastructuur voor 
spoorgoederenvervoerders onder 
eerlijke, niet-discriminerende en transparante voorwaarden; 
- recht op niet-discriminerende toegang tot dienstvoorzieningen; 
- voorwaarden voor toegang tot dienstvoorzieningen. 
 
Aangenomen. De staatssecretaris van I&W zal het besluit publiceren ter 
internetconsultatie. 
 
 

  - 15 - MR 9 juli 2021  
voorbereidingsfase aangevangen. In het kader van de voorbereiding is 
gebleken dat enkele eisen voor coffeeshophouders en telers aanpassing of 
verduidelijking behoeven. Dat vergt een wijziging van het Besluit 
experiment gesloten coffeeshopketen en de Regeling experiment gesloten 
coffeeshopketen. 
De inhoudelijke wijzigingen betreffen voornamelijk de vernietiging van 
(afval van) hennep of hasjiesj door de coffeeshophouders en aangewezen 
telers. Gebleken is dat dit meer gedetailleerde regulering behoeft. De 
andere wijzigingen zijn hoofdzakelijk technisch van aard en houden onder 
meer verband met voortschrijdend inzicht met betrekking tot het track-
and- trace systeem dat door coffeeshophouders en aangewezen telers zal 
moeten worden gebruikt in verband met het gesloten houden van de keten. 
 
Aangenomen. De minister voor MZ zal het besluit publiceren ter 
internetconsultatie. 
 
n. Wetsvoorstel instrumenten aardgasvrije wijken (Minister van BZK) 
Aangehouden.  
 
o. Kennisgeving consultatie Novelle en wetswijziging wetsvoorstel 
Versterken gebouwen Groningen (Minister van BZK) 
Op 29 juni j. hebben de minister van EZK en BZK bij de brief aan de 
Staten-Generaal kenbaar gemaakt een novelle in procedure te brengen met 
betrekking tot het wetsvoorstel versterken. 
Daarnaast zijn er enkele knelpunten naar aanleiding van de implementatie 
van het wetsvoorstel en de bestuurlijke afspraken naar voren gekomen. Het 
is belangrijk dat deze onderdelen zo snel mogelijk worden geregeld. 
Daarom wordt er kort na de novelle ook een wijzigingsvoorstel in 
consultatie gebracht. 
 
Aangenomen. De minister van BZK zal de novelle en het voorstel publiceren 
ter internetconsultatie. 
 
p. Besluit tot wijziging van diverse besluiten in verband met het 
alfabetiseren van de begripsbepalingen in de wet educatie en 
beroepsonderwijs (Minister van OCW) 
Het Besluit tot wijziging van diverse besluiten in verband met het 
alfabetiseren van de begripsbepalingen in de Wet educatie en 
beroepsonderwijs geeft verdere uitvoering aan het wetsvoorstel tot 
wijziging van wetten op met name het terrein van onderwijs, cultuur en 
media in verband met hoofdzakelijk wetstechnische en redactionele 
verbeteringen (Verzamelwet OCW 20##) dat binnenkort aanhangig wordt 
gemaakt bij de Afdeling advisering van de Raad van State.  
Een kleine, technische wijziging in de Verzamelwet OCW 20## is het op 
alfabetische volgorde rangschikken van de begripsbepalingen in artikel 
1.1.1 van de Wet educatie en beroepsonderwijs. Hiermee vervalt de huidige 
opbouw van het artikel in onderdelen. Dit leidt tot de wijziging van enkele 
besluiten. Het onderhavige besluit richt zich op het corrigeren van 
verwijzingen naar artikel 1.1.1 van de Wet educatie en beroepsonderwijs. 
 
Aangenomen. De minister van OCW zal het besluit publiceren ter 
internetconsultatie. 
 
q. Wijziging van de wet studiefinanciering 2000 in verband met het 
opnemen van een verruiming van de 1-februariregeling voor ho-
studenten die zijn doorgestroomd uit het mbo (Minister van OCW) 
 

  - 17 - MR 9 juli 2021  
dit besluit, zal gegevensuitwisseling mogelijk zijn vanaf het tweede 
subsidieaanvraagtijdvak in juni 2022. Vanaf dan worden de meeste 
subsidieaanvragen verwacht. Het verstrekken van de 
onderwijsdeelnamegegevens aan SZW (RVO) voor de uitvoering van de 
subsidieregeling ligt in het verlengde van het doel waarvoor de gegevens in 
het register onderwijsdeelnemers zijn opgenomen. De rechten van de 
studenten die voortvloeien uit de AVG worden niet beperkt en het risico dat 
persoonsgegevens van onderwijsdeelnemers bij onbevoegden terecht 
komen, wordt als zeer gering ingeschat. 
 
Aangenomen. De minister van SZW zal het besluit publiceren ter 
internetconsultatie. 
 
6. Nadere rapporten naar aanleiding van blanco advies 
a. Besluit houdende wijziging van het Besluit natuurbescherming en 
het Besluit activiteiten leefomgeving in verband met een 
handelsverbod voor Aziatische duizendknopen en wijziging van het 
Besluit kwaliteit leefomgeving in verband met de additionele 
aanwijzing van door de provincies te bestrijden invasieve 
uitheemse soorten (Minister van LNV)  
Dit besluit bevat een wijziging van het Besluit natuurbescherming en het 
Besluit activiteiten leefomgeving in verband met een handelsverbod voor 
Aziatische duizendknopen. 
Het doel is voorkomen van nieuwe introducties en verspreiding van 
Aziatische duizendknopen (3 soorten) in het milieu als gevolg van handel in 
Nederland. Deze invasieve uitheemse planten veroorzaken ecologische en 
economische schade aan natuur, infrastructuur, bouwconstructies en 
waterkeringen (veiligheid). Bestrijding van de planten brengt hoge 
maatschappelijke kosten met zich mee. Het grootste deel van de planten- 
en bloemensector is reeds vrijwillig gestopt met de handel. Met een 
handelsverbod kan (bestuursrechtelijk) worden gehandhaafd op de laatste 
incidentele handel die, naar het lijkt, door bedrijven en particulieren 
plaatsvindt die niet bij een brancheorganisatie aangesloten zijn. 
Daarnaast bevat dit besluit een wijziging van het Besluit kwaliteit 
leefomgeving in verband met de aanwijzing van door de provincies te 
bestrijden invasieve uitheemse soorten. De overdracht van deze 16 soorten 
aan de provincies is eerder separaat al geregeld via de Regeling 
natuurbescherming en wordt met dit besluit (beleidsneutraal) onder de 
Omgevingswet gebracht. 
 
Aangenomen. De minister van LNV zal het besluit doen vaststellen. 
 
b. Nader rapport Bekrachtiging van een onderdeel van het Besluit 
benoemingsprocedure SER en tot wijziging van de Wet op de 
Sociaal-Economische Raad in verband met aanpassing van de 
goedkeuringsprocedure (Minister van SZW)  
Met dit wetsvoorstel wordt conform het huidige artikel 6, tweede lid, van de 
Wet op de Sociaal-Economische Raad (hierna Wet op de SER) artikel 5 van 
het Besluit benoemingsprocedure SER bekrachtigd. Dat artikel gaat over de 
onverenigbaarheid van functies met een lidmaatschap van de Sociaal-
Economische Raad. Artikel 6 van de Wet op de SER schrijft voor dat binnen 
twee maanden na afkondiging van een algemene maatregel van bestuur 
over dat onderwerp aan de Staten-Generaal een voorstel wordt gedaan om 
deze bij de wet te bekrachtigen. Nu betrokkenheid van de Kamers bij lagere 
regelgeving tegenwoordig op andere manieren wordt verankerd in de 
wetgeving en een wetgevingsprocedure ter bekrachtiging van lagere reeds 
vastgestelde besluiten tot onoverzichtelijke situaties kan leiden, is voorts 
 

  - 19 - MR 9 juli 2021  
bepaalde lichamelijke ingreep is verricht. 
 
Aangenomen. De minister van J&V zal het voorstel aan de Tweede Kamer 
doen sturen.  
 
c. Nader rapport inzake het ontwerp van een algemene maatregel van 
bestuur tot wijziging van het Reglement rijbewijzen i.v.m. 
implementatie van Richtlijn (EU) 2018/645, (Minister van I&W) 
De Afdeling advisering van de Raad van State heeft op 3 maart jl. een 
advies uitgebracht met één inhoudelijke opmerking, inhoudende dat de 
Autoriteit Persoonsgegevens (AP) om advies moest worden gevraagd. In 
navolging daarvan is advies aan de AP gevraagd. Dat advies is in 
het ontwerpbesluit en de nota van toelichting verwerkt. Aan de hand 
daarvan is het onderhavige nader rapport opgesteld. Het ontwerpbesluit is 
inhoudelijk ongewijzigd. Het strekt tot implementatie van Richtlijn 
2018/645 en volgt op een reeds bekrachtigde wet die dezelfde 
richtlijn implementeert. 
 
Aangenomen. De minister van I&W zal het besluit doen vaststellen. 
 
d. Nader rapport inzake het voorstel van wet houdende herstel van 
wetstechnische gebreken en leemten alsmede aanbrenging van 
andere wijzigingen van onderschikte aard in diverse 
wetsbepalingen op het terrein van het ministerie van Economische 
Zaken en Klimaat (Verzamelwet EZK 20..) (Minister van EZK)  
Dit wetsvoorstel strekt tot aanpassing van diverse wetten op het terrein 
van het Ministerie van Economische Zaken en Klimaat. Het gaat daarbij om 
het herstel van verschrijvingen, onjuiste verwijzingen, technische gebreken 
en leemten, en om andere wijzigingen van onderschikte aard. 
Naar aanleiding van het advies is een aanpassing in de memorie van 
toelichtting doorgevoerd en zijn de redactionele opmerkingen verwerkt. 
Daarnaast is van de gelgegenheid gebruik gemaakt om nog een 
wijzigingsonderdeel van ondergeschikte aard toe te voegen. 
 
Aangenomen. De minister van EZK zal het besluit doen vaststellen. 
 
e. Nader rapport bij ontwerpbesluit tot wijziging van het Besluit 
houders van dieren en het Besluit diergeneeskundigen in verband 
met het verbeteren van de identificatie en registratie van honden 
en het registreren van chippers (Minister van LNV)  
Met het ontwerpbesluit worden de regels voor de identificatie en registratie 
van honden uitgebreid en worden aanvullende eisen gesteld ten aanzien 
van chips die bij dieren worden aangebracht. Het ontwerpbesluit beoogt het 
welzijn van honden en andere dieren te verbeteren door beter toezicht op 
de naleving van diergezondheids- en dierenwelzijnsvoorschriften mogelijk 
te maken. 
De eerste registratie van een hond wordt voorbehouden aan een dierenarts 
of geregistreerde chipper. Houders van alle honden zullen hun hond moeten 
voorzien van een dierenpaspoort. Personen die een hond fokken, 
importeren of een hond met onbekende herkomst ontvangen moeten zich 
registreren bij de overheid, alsmede alle personen die chips met de 
Nederlandse landcode aanbrengen bij dieren. Tot slot moet de overdracht 
van chips voor dieren bij de overheid worden geregistreerd. 
 
Aangenomen. De minister van LNV zal het besluit doen vaststellen. 
 
 

  - 21 - MR 9 juli 2021  
vastgelegd. In de afgelopen maanden heeft BZK met het WSW een herziene 
overeenkomst uitgewerkt. Deze achtervangovereenkomst wordt hierbij voor 
besluitvorming voorgelegd aan de ministerraad. De voornaamste aanpassing 
betreft een vervroeging van het moment waarop verstrekte renteloze leningen 
worden terugbetaald. De financiële positie van het Rijk in het borgstelsel 
verbetert hierdoor. 
 
Aangenomen. De minister van BZK zal een brief aan de Tweede Kamer sturen.  
 
10. Brief aan de Tweede Kamer inzake kabinetsreactie op het advies ‘Rijk 
aan kennis’ van de AWTI (Staatssecretaris van BZK) 
De Adviesraad voor wetenschap, technologie en innovatie (AWTI) heeft het 
advies 'Rijk aan kennis' aangeboden aan het kabinet. In het advies doet de AWTI 
de volgende aanbevelingen voor een herwaardering van kennis en expertise in 
beleid en politiek: 
1. Koester kennis en inhoudelijke experts en verminder de roulatie van 
beleidsmedewerkers, directeuren en topambtenaren op ministeries en in 
uitvoeringsorganisaties. 
2. Verrijk de kennisbasis van ministeries en uitvoeringsorganisaties en organiseer 
interne tegendenkkracht. 
3. Ontwikkel een gestructureerde aanpak voor het overbruggen van kennis en 
beleid , o.a. door het continueren van de operatie Inzicht in Kwaliteit en het 
opzetten van een rijkslab. 
4. Ontwikkel een steviger expertisecentrum voor de Tweede Kamer. 
In de voorliggende brief reageert de staatssecretaris van BZK namens het 
kabinet op het advies. Hierbij wordt ingegaan op initiatieven die het kabinet al in 
gang heeft gezet, onder andere n.a.v. de rapporten 'Ongekend onrecht' en 'Werk 
aan Uitvoering'. Verdere stappen worden aan een nieuw kabinet overgelaten. 
 
Aangenomen. De staatssecretaris van BZK zal de brief aan de Tweede Kamer 
sturen.  
 
11. Brief aan de Tweede Kamer inzake kabinetsreactie op initiatiefnota 
getiteld “Van ‘neutrale’ arbiter naar consumentenwaakhond: Voorstellen 
ter verbetering van het doel en de structuur van het Klachteninstituut 
Financiële Dienstverlening (Minister van Financiën) 
Het Tweede kamerlid Alkaya (SP) heeft op 10 februari jl. een initiatiefnota 
aangeboden, getiteld Van 'neutrale' arbiter naar consumentenwaakhond: 
Voorstellen ter verbetering van het doel en de structuur van het Klachteninstituut 
Financiële Dienstverlening. In de kabinetsreactie geeft het kabinet zijn visie op 
de taakopvatting van het Klachteninstituut als buitengerechtelijke 
geschilleninstantie en reageert het kabinet op de voorstellen van initiatiefnemer. 
Daarbij wordt aangegeven welke mogelijkheden tot verbetering het kabinet 
voorziet voor het Klachteninstituut op het gebied van laagdrempeligheid, 
financiering en transparantie. 
 
Aangenomen. De minister van Financiën zal de brief aan de Tweede Kamer 
sturen.  
 
12. Brief aan de Tweede Kamer inzake werkwijzer luchtvaartspecifieke 
MKBA’s (Minister van I&W)  
Aanbieden van het rapport ‘Werkwijzer luchtvaartspecifieke MKBA’s; Versie 1.0’. 
Dit is de eerste MKBA-werkwijzer waarin specifieke elementen voor het 
beleidsterrein luchtvaart zijn uitgewerkt. Hiermee is een werkwijzer ontwikkeld 
met zo veel mogelijk concrete specificaties en richtlijnen voor 
luchtvaartspecifieke MKBA’s en welvaartsanalyses. Met deze werkwijzer 
wordt invulling gegeven aan een motie van de Kamerleden Bruins en Paternotte. 
In deze motie werd gevraagd om de verschillende uitgangspunten en richtlijnen 
 

  - 23 - MR 9 juli 2021  
16. Opvolging eindadvies Adviescollege Meten en Berekenen Stikstof, incl. 
over afstandsgrenzen stikstofberekening voor projecten (Minister van 
LNV)  
In de Kabinetsreactie op de adviezen van het adviescollege Meten en Berekenen 
(oktober 2020) is aangegeven dat het kabinet de mogelijkheden onderzoekt om 
bij het gebruik van de huidige stikstof rekensystematiek te komen tot 1) 
vermindering van de onbalans tussen het gewenste detailniveau van berekenen 
en onzekerheid van het rekenmodel en 2) gelijktrekken van de ongelijke 
behandeling van verschillende typen emissiebronnen door het gebruik van 
verschillende onderliggende rekenmodellen (SRM2, OPS) bij 
toestemmingsverlening. De resultaten van deze onderzoeken geven 
aanknopingspunten voor een keuze voor een afbakening van project-specifieke 
berekeningen voor álle emissiebronnen in het kader van de 
toestemmingsverlening. 
Met deze keuze wordt tegemoet gekomen aan de bevindingen van het 
Adviescollege en kan tevens voorzien in de door de Raad van State gevraagde 
onderbouwing voor het project ViA15 waarbij een balans moet worden gevonden 
tussen volledigheid en (precieze) herleidbaarheid van stikstofberekeningen. 
U wordt gevraagd in te stemmen met: 
1. de voorkeursvariant van een afstandsgrens van 25 kilometer zoals uiteengezet 
in de concept brief aan beide Kamers der Staten-Generaal en kennis te nemen 
van de gevolgen daarvan; 
2. het nemen van extra passende maatregelen uit voorzorg en daartoe 180 
miljoen euro extra budget te reserveren. 
 
Aangenomen. De minister van LNV zal de brief aan beide Kamers der Staten-
Generaal sturen. 
 
17. Nieuwe vermogensuitzonderingen (Minister van SZW)  
In de ministerraad is recent besloten dat verzoeken voor nieuwe 
vermogensuitzonderingen integraal in de ministerraad worden besproken. De 
ministerraad wordt gevraagd om in te stemmen met drie aanbevelingen van een 
interdepartementale werkgroep: 
1. Keur vermogensuitzonderingen goed voor drie regelingen. 
2. Beperk de voorgestelde vermogensuitzonderingen bij de toeslagen en VIB tot 
een termijn van 3 jaar. Voor de Participatiewet worden mogelijkheden hiertoe 
nog onderzocht. 
3. Toets bij het toekennen van (onverplichte) tegemoetkomingen eerst of een 
vermogensuitzondering toepasselijk is voordat gecommuniceerd wordt over 
eventuele gevolgen voor vermogensafhankelijke regelingen. Dit om 
onduidelijkheid in de toekomst te voorkomen. 
 
Aangenomen. 
 
18. Mandaat cao-onderhandelingen sector Rechterlijke Macht 2021 (Minister 
van Rechtsbescherming)  
Aangenomen. De ministers van J&V en voor Rechtsbescherming worden 
gemachtigd om met de Nederlandse Vereniging voor Rechtspraak 
onderhandelingen te voeren voor een nieuwe cao Rechterlijke Macht.  
 
19. Voorstel procedure tijdens zomerreces voor nader rapporten bij 
goedkeuringswetten en implementatievoorstellen met een blanco advies 
(Minister van Rechtsbescherming) 
Aangenomen. Bewindspersonen worden gemachtigd om tijdens het zomerreces 
nadere rapporten van goedkeuringswetten en implementatievoorstellen met een 
blanco advies van de Afdeling advisering van de Raad van State aan de Tweede 
Kamer te doen sturen.  
 

  - 25 - MR 9 juli 2021  
Aangenomen.  
               
4.  Stand van zaken uitvoering door UHT (Staatssecretaris van 
Financiën (Toeslagen en Douane)) 
De achterliggende slides geven een overzicht van de stand van zaken 
van de uitvoering van de Catshuisregeling KOT. De instroom van 
aanmeldingen blijft doorgaan. In totaal zijn er nu circa 43.000 
aanmeldingen. Alle ouders die zich na 15 februari hebben aangemeld 
krijgen binnen zes maanden bericht over de uitkomst van de lichte 
toets. Bij het Nazorgteam zijn circa 5.600 verzoeken ontvangen om 
terug te bellen. Ongeveer 90% van de ouders is inmiddels 
teruggebeld. Bij 403 ouders heeft het gesprek met de ouder en 
eventuele aanvullende informatie geleid tot het alsnog toekennen van 
de €30.000. Gestart is met de behandeling van de ouders die zich na 
15 februari hebben gemeld. Daarvan zijn er al 4.500 ouders die 
uitbetaald zijn of kunnen worden. Het totaal aantal ouders dat 
uitbetaald is en kan worden is nu circa 21.000. 
 
Aangenomen.  
 
b.  MCKE/MCSP d.d. 6 juli 2021 
Vastgesteld. 
 
1. Verdere aanpak klimaat en stikstofproblematiek  
Beide onderwerpen zijn in de gecombineerde vergadering van de 
MCKE en MCSP besproken en zullen in de volgende gecombineerde 
vergadering van beide commissies opnieuw worden besproken.  
 
c. REA d.d. 9 juli 2021 
1.  LHBTI-wet Hongarije 
  Besproken. 
 
 
21. Belangrijke zaken die in de Tweede en/of Eerste Kamer aan de orde zijn 
geweest of op korte termijn zullen komen 
a. Amendementen voorjaarsnota 
b. Motie-Westerveld/Ceder over afspraken met schuldeisers om 
vordering van financiële compensatie te voorkomen (31 839, nr. 
790) 
b. Debat Eerste Kamer over de wijziging van de woningwet naar 
aanleiding van de evaluatie van de wet en aanpassing van enkele 
andere wetten (35.517) op 6 juli 2021. 
De raad machtigt de minister van BZK om een reparatiewet te publiceren 
ter internetconsultatie. 
 
c. Debat Eerste Kamer over de machtigingswet oprichting Invest 
International (35.529) op 6 juli 2021 
 

  - 27 - MR 9 juli 2021  
c. Embargo pakket Belastingplan (Staatssecretaris van Financiën 
(Fiscaliteit en Belastingdienst)) 
De voorzitter van de Tweede Kamer en vaste commissie voor Financiën van 
de Tweede Kamer hebben gevraagd om het pakket Belastingplan enkele 
dagen voor Prinsjesdag onder embargo aan de Tweede Kamer te 
verstrekken. Het voorstel is om het pakket Belastingplan onder embargo te 
verstrekken. Onderdelen die koersgevoelige informatie bevatten of die met 
terugwerkende kracht in werking treden, kunnen indien noodzakelijk 
worden uitgezonderd. 
 
Aangenomen. De staatssecretaris van Financiën (Fiscaliteit en 
Belastingdienst) zal een brief aan de Tweede Kamer sturen.  
 
d. Wijziging van de zorgverzekeringswet in verband met het 
ongewijzigd laten van het verplicht eigen risico voor de 
zorgverzekering voor het jaar 2022 (Minister voor MZ) 
Het kabinet heeft het verplicht eigen risico van de zorgverzekering van 
2019 tot en met 2021 bevroren op 385 euro. Zonder aanvullend beleid zou 
de indexering van het verplicht eigen risico per 2022 weer herleven en zou 
het eigen risico naar verwachting met 10 euro stijgen.  
Op 24 juni 2021 is tijdens het plenaire debat over de ontwikkelingen 
rondom het coronavirus de motie van het lid Kwint c.s. kamerbreed 
ingediend en op 29 juni 2021 met algemene stemmen aangenomen. Deze 
motie verzoekt de regering om met een wetsvoorstel te komen om het 
verplicht eigen risico voor 2022 te bevriezen op € 385. Met onderhavig 
wetsvoorstel wordt door het kabinet gehoor gegeven aan de motie. 
 
Aangenomen. De minister voor MZ zal het voorstel om advies bij de 
Afdeling advisering van de Raad van State aanhangig doen maken. 
 
e. Aanslag op Peter R. De Vries 
f. Stand van zaken onderzeebootvervanging 
g. Prinsjesdag 2021 
h. Vertrek staatssecretaris I&W, mevrouw Van Veldhoven 
XX. Besluitenlijst 
 
 
 
 
 
 

