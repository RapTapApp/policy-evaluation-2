VERSLAG VAN EEN SCHRIFTELIJK OVERLEG
Vastgesteld 11 december 2013
Binnen de algemene commissie voor Buitenlandse Handel en Ontwikkelingssamenwerking
bestond bij vijf fracties de behoefte de minister voor Buitenlandse Handel en
Ontwikkelingssamenwerking enkele vragen en opmerkingen voor te leggen inzake de Raad
Buitenlandse Zaken/Ontwikkelingssamenwerking van 12 december 2013. Voor dit schriftelijk
overleg zijn de volgende brieven van de minister geagendeerd:
- Geannoteerde agenda van de Raad Buitenlandse Zaken/Ontwikkelingssamenwerking d.d.
12 december 2013 (2013Z24200);
- Verslag van de Raad Buitenlandse Zaken/Ontwikkelingssamenwerking van 28 mei 2013
(21501-04-154);
- Update over de Nederlandse visie op de post-2015 ontwikkelingsagenda (32605-133)
- Fiche: Mededeling lokale autoriteiten in partnerlanden (22112-1649);
- Fiche: Mededeling post-2015 financieringsmodel voor armoedebestrijding en duurzame
ontwikkeling (22112-1698);
- Fiche Verordening Europees Ontwikkelingsfonds: Uitvoering, Reglement en
Overbruggingsfaciliteit (22112-1733)
- Beantwoording vragen commissie over de beleidsreactie op het evaluatierapport van de
Inspectie Ontwikkelingssamenwerking en Beleidsevaluatie (IOB) over het Europees
Ontwikkelingsbeleid in de periode 1998 – 2012 (21501-04-158)
De minister heeft op de vragen en opmerkingen geantwoord bij brief van …. 2013. De vragen
en opmerkingen van de fracties en de antwoorden van de minister zijn hieronder afgedrukt.
De voorzitter van de commissie,
De Roon
De adjunct-griffier van de commissie,
Wiskerke
Algemeen
De leden van de SP-fractie hebben kennis genomen van de geannoteerde agenda Raad
Buitenlandse Zaken Ontwikkelingssamenwerking en aanverwante documenten.
De leden van de D66-fractie hebben met belangstelling kennis genomen van de agenda en
stukken inzake de RBZ/Ontwikkelingssamenwerking van 12 december 2013 aanstaande. De
toekomst van het Europees ontwikkelingsbeleid staat centraal. De leden hebben hierover een
aantal vragen en opmerkingen. Ook de fracties van de VVD, PvdA en CDA hebben enkele
vragen.
Post-2015
De leden van de VVD-fractie merken op dat de minister heeft aangegeven dat de EU een
gezamenlijk standpunt gaat innemen voor de MDG's post 2015. Deze leden vragen of de
minister hierover kan aangeven of er al enig inzicht is in welke kant dit gezamenlijk standpunt
opgaat en of er overeenstemming hierover is binnen de EU?
1

in het thema is ook zichtbaar in het rapport van het High Level Panel over de post-2015
agenda, dat een voorstel doet voor een expliciete target om kindhuwelijken te
beëindigen. Deze positieve ontwikkelingen wijzen op een momentum om de
internationale coalitie tegen kindhuwelijken uit te breiden en te verstevigen en te
verankeren in de post-2015 agenda. Ik blijf mij in 2014, samen met Girls not Brides,
inzetten voor de campagne tegen kindhuwelijken door een combinatie van
pleitbezorging en financiële ondersteuning van concrete activiteiten op dit terrein.
Overigens is het onzeker of kindhuwelijken als een zelfstandige doelstelling wordt
opgenomen, omdat het de verwachting is dat het post-2015 raamwerk slechts een
beperkt aantal doelen zal hebben. Ook de steun van Arabische en Aziatische landen op
dit dossier is niet evident. Om de voortgang en effectiviteit van de aanpak van geweld
tegen vrouwen en meisjes, inclusief het tegengaan van kindhuwelijken, beter meetbaar
te maken zet Nederland actief in op verankering van gendergelijkheid en empowerment
van vrouwen en meisjes in de post-2015 agenda.
De minister geeft aan dat er op het gebied van seksuele en reproductieve gezondheid en
rechten nog een lange weg te gaan is richting de post-2015 agenda. De leden van de PvdA-
fractie vragen de minister hoe zij er voor gaat zorgen om juist op deze moeilijke punten
voldoende steun te creëren, zodat dit wél naar voren komt in de nieuwe ontwikkelingsagenda?
Voor de meeste SRGR-thema’s geldt dat er wereldwijd een brede consensus is,
bijvoorbeeld voor moedersterfte, hiv/aids en family planning. Het is de verwachting dat
deze thema’s een plek zullen vinden in het post-2015 raamwerk. Er zijn echter ook
thema’s, zoals veilige abortus en seksuele oriëntatie, die voor veel landen controversieel
zijn. Nederland blijft zich op deze thema’s inzetten door te zoeken naar strategische
samenwerkingsverbanden met gelijkgezinde EU-lidstaten, met niet-EU landen als
Noorwegen, Canada en Australië en ook met zuidelijke partners als Brazilië en Zuid-
Afrika. Daarnaast zetten we onze nauwe samenwerking met het maatschappelijk
middenveld voort, zowel in Nederland als daarbuiten. De bijeenkomsten van de Open
Working Group, de Commission on the Status of Women (CSW), de Commission on
Population and Development (CPD) en de ICPD-review zijn belangrijke momenten in
2014 om, samen met partners, te proberen ook ruimte te scheppen voor de meer
controversiële onderwerpen binnen de SRGR-agenda in de aanloop naar besluitvorming
over de post-2015 agenda.
De leden van de PvdA-fractie willen dat de post-2015 agenda zich ook richt op mensen met
een beperking. Hoe wordt er door de minister voor gezorgd dat hun belangen ook worden
meegenomen in de post-2015 agenda?
Inclusieve groei staat centraal in mijn beleid en dat betreft zeker ook de belangen van
mensen met een beperking. De nieuwe agenda zal mensenrechten voor allen moeten
bevorderen, inclusief de rechten van mensen met een beperking. Ook bepleit ik dat
iedereen in de wereld sociale bescherming moet kunnen genieten. Samen met de EU
steunt Nederland de aanbevelingen van de Secretaris-Generaal van de VN die tijdens de
High Level Meeting in september jl. zijn gepresenteerd om de post 2015 agenda inclusief
te maken voor mensen met een beperking.
3

begrotingssteun, sterke resultaat- en impactmeeting en dergelijke. De vragen van de leden van
de VVD-fractie gaan specifiek over de verwijzing naar de benadering van begrotingssteun. In
antwoord op eerdere vragen van de VVD over begrotingssteun heeft de minister verwezen
naar een lijvig rapport over Europese hulp. Na lang zoeken blijkt dat in 2012 de algemene
begrotingssteun van de EU maar liefst 90% is gestegen ten opzichte van 2011, in totaal gaat
het om 815 miljoen euro. Sectorale begrotingssteun is met 50% gestegen, naar 1,56 miljard.
In totaal gaat het bij begrotingssteun om zo'n 20% van de ontwikkelingsbegroting van de EU.
De VVD is een tegenstander van begrotingssteun, zeker als het gaat om algemene
begrotingssteun. De minister heeft eerder aangegeven dat de EU-Commissaris aangaf de
algemene begrotingssteun te willen terugbrengen. Kan de minister aangeven of er inmiddels
een duidelijke verandering is opgetreden?
De vergelijking tussen 2012 en 2011 laat inderdaad een aanzienlijke stijging zien in
committeringen voor begrotingssteun: vier keer zo veel algemene begrotingssteun en
steun aan fragiele staten; en twee keer zoveel sectorale begrotingssteun. Daarbij wordt
wel opgemerkt (pagina 171 van het EU jaarverslag over 2012) dat de committeringen in
2011 ‘uitzonderlijk laag’ waren. Het bedrag dat werd uitbetaald aan begrotingssteun
bleef in 2012 overigens nagenoeg gelijk aan dat in 2011: EUR 783 mln. aan algemene
begrotingssteun en EUR 919 mln. aan sectorale begrotingssteun.
De cijfers over 2012 stammen nog van vóór de herziene benadering ten aanzien van EU-
begrotingssteun: de Raad nam hierover in mei 2012 conclusies aan, die hun weg vonden
in nieuwe richtlijnen die begin 2013 van kracht zijn geworden. Het beeld zou op basis
van deze nieuwe richtlijnen dan ook de komende jaren moeten verschuiven: door de
invoering van een politiek weegmoment zullen minder landen in aanmerking komen
voor algemene begrotingssteun. Deze verwachting is door Commissaris Piebalgs tijdens
de Raad Buitenlandse Zaken/Ontwikkelingssamenwerking van mei 2013 onderschreven.
Ook in zijn antwoordbrief naar aanleiding van de IOB-evaluatie spreekt Piebalgs deze
verwachting uit. Programmering voor de komende begrotingsperiode (2014-2020) is nog
in volle gang, inclusief de keuze voor hulpmodaliteiten. Hierdoor kan het toekomstige
plaatje op dit moment nog niet worden ingevuld: er zijn voor de periode 2014 en verder
immers nog geen committeringen gedaan. Nederland zal, bij de besluitvorming over
nieuwe meerjarenprogramma’s voor EU-partnerlanden en de hulpmodaliteiten die
hierbij worden gekozen, heel goed oog houden voor een correcte uitvoering van de
nieuw overeengekomen aanpak ten aanzien van EU-begrotingssteun, in lijn ook met de
motie Mulder.
De leden van de SP-fractie constateren dat in theorie potentiële voordelen van het EOF zaken
als coördinatie en complementariteit van hulp zijn, maar dat de praktijk weerbarstiger blijkt.
De IOB-evaluatie stelt bijvoorbeeld dat hoewel ook Nederland herhaaldelijk verkondigde dat
de EU gerichter moest werken en doen waar zij sterk in was, Nederland niet aarzelde zijn
eigen prioriteiten op de Europese hulpagenda te plaatsen. Hierdoor gebeurde het te vaak dat
de Commissie en de lidstaten hetzelfde werk deden. Wat is de inzet van Nederland als het
gaat om het voorkomen van dubbel werk door de lidstaten en de Europese Commissie, vragen
deze leden. Zal Nederland zelf voorstellen doen over hoe de coördinatie tussen de
ontwikkelingsprogramma’s van afzonderlijke lidstaten, en ontwikkelingsbeleid op Europees
niveau verbeterd kan worden? En zo ja, welke?
De leden van de D66-fractie wijzen erop dat de minister in de fiches stelt dat Nederland ‘zich
hard maakt voor gezamenlijke programmering’. Kan de minister toelichten hoe Nederland
5

rekenen bij het realiseren van de meerwaarde die gezamenlijke programmering heeft:
tegengaan van versnippering van hulpinspanningen, voorkomen van inefficiënties en
verlagen van transactiekosten voor partnerlanden en donoren.
De leden van de VVD-fractie merken op dat de minister heeft aangegeven dat landen die
gezien hun inkomensstatus niet langer in aanmerking komen voor bilaterale EU-steun,
hierover goed, eerlijk en volledig te informeren en hen een ander soort partnerschap aan te
bieden. “Als het een land zo goed gaat dat het zijn eigen ontwikkeling kan financieren, zou
dat een welkome ontwikkeling moeten zijn en niet als een straf moeten worden ervaren.” De
leden van de VVD-fractie ondersteunen dit van harte. Voor de leden van de VVD-fractie is
het van groot belang dat er bij het aangaan van een bilaterale ontwikkelingsrelatie duidelijke
afspraken worden gemaakt. Daartoe behoren ook afspraken over het uitfaseren en stoppen van
de hulp. Is de minister het met de leden van de VVD-fractie eens dat deze afspraken behoren
tot de afspraken die horen bij het pakket van Europese ontwikkelingshulp en zo ja hoe gaat de
minister ervoor zorgen dat deze ook geïmplementeerd worden en/of blijven?
De leden van de SP-fractie zijn van mening dat het feit dat hulp aan de armste landen, een
prioriteit van Nederland, nu ook op Europees niveau hoog op de agenda staat, een kritische
kanttekening verdient. Van de armen woont 4/5 deel in middeninkomenslanden, en dat zijn nu
juist de landen waar Nederland (en, indien de Europese ontwikkelingsagenda die lijn volgt,
ook Europa) voornamelijk handelsrelaties mee op wil bouwen. Hoe gaat de regering ervoor
zorgen dat de armen die niet in de armste landen wonen, toch de hulp zullen krijgen die zij zo
hard nodig hebben, vragen de leden van de SP-fractie.
De vragen van de leden van de VVD-fractie en de SP-fractie worden gezamenlijk
beantwoord. Differentiatie is één van de uitgangspunten van de Agenda for Change waar
Nederland zich van meet af aan achter heeft geschaard. Ontwikkelingshulp moet ten
goede komen aan de armste mensen in de armste landen. Landen die hun eigen
ontwikkeling kunnen financieren, mogen niet langer in aanmerking komen voor
bilaterale hulp van de EU. Armoedebestrijding in deze landen ziet het kabinet eerst en
vooral als een herverdelingsvraagstuk waar de overheden van deze landen zelf zorg voor
dienen te dragen. Thematische steun aan deze landen, bijvoorbeeld ter versterking van
het maatschappelijk middenveld, blijft echter wel mogelijk, evenals steun uit regionale
programma’s. De landen waarvoor de bilaterale EU-steun wordt uitgefaseerd – het
betreft vooral hogere middeninkomenslanden in Latijns-Amerika en Azië – moeten hier
door de EU vanzelfsprekend goed over worden geïnformeerd: met hen wordt naar een
andersoortig partnerschap gestreefd. Bij de programmering van middelen vanuit het
EOF en vooral ook vanuit het DCI (het Ontwikkelingssamenwerkingsinstrument van de
EU dat onder de EU-begroting valt en waaruit voornamelijk hulp aan landen in Latijns-
Amerika en Azië wordt bekostigd) zullen deze afspraken per land vorm krijgen. Het
succes van een gedifferentieerde benadering staat of valt met een consequente toepassing
ervan. Nederland zal er in de beheerscomités waar landenprogramma’s met lidstaten
worden gedeeld, op toezien dat het algemene uitgangspunt van differentiatie evenals de
afzonderlijke invulling per land goed worden nageleefd.
Op 12 december wordt het resultatenraamwerk als staff working document aangeboden. De
leden van de VVD-fractie vragen of dit document dan ook meteen beschikbaar is voor de
Kamer.
7

resultaat- en impactmeting. De inzet die tot verbetering moet leiden wordt dus gepleegd:
het instrumentarium is aangepast, de middelen zijn uitgetrokken. Nu moet de
Commissie de tijd krijgen de verbeterslag waar te maken. Vanzelfsprekend zal
Nederland hierbij vinger aan de pols houden. Maar vragen over wanneer de ‘grens is
bereikt’ en of de Nederlandse bijdrage aan EOF ‘heroverwogen’ zal worden acht ik niet
opportuun – nog los van het feit dat het kabinet heeft getekend voor de Nederlandse
bijdrage aan EOF11 en hieraan dus is gehouden.
Duurzaamheid van resultaten is een belangrijk streven. Het feit dat het nieuwe
resultaatsmetingkader nadrukkelijk ook als management tool moet worden ingezet, zou
duurzaamheid moeten bevorderen.
De leden van de D66-fractie stellen vast dat de EU de meest vrijgevige donor is, maar dat de
resultaten achter blijven. En dat is ronduit zonde want de leden van de D66-fractie zien een
duidelijke meerwaarde van Europese ontwikkelingssamenwerking. Maar dan moeten wel een
aantal zaken sterk verbeteren. Coördinatie van Europees ontwikkelingsbeleid, gezamenlijk
politiek gewicht in de schaal leggen en ontwikkelingsprogramma’s van 28 lidstaten die
complementair zijn aan elkaar. Met duidelijke resultaatmetingen, transparantie en controle.
De leden van de D66-fractie merken op dat het afgelopen jaar berichten van fraude en slechte
besteding van Europees hulpgeld zijn verschenen. Zo is een miljard euro verdwenen in
Congo, 10 miljoen euro ging verloren in Uganda, en nog eens een miljard verdween in Egypte
in een zwart gat. Voorbeelden van EU ontwikkelingsgeld dat niet terecht is gekomen waar het
had gemoeten, waar het nodig was. Dat raakt het vertrouwen in ontwikkelingshulp in het hart.
Het IOB constateerde in zijn evaluatie van het Europees ontwikkelingsbeleid, dat de
resultaatmeting te kort schiet. Er is dus onvoldoende toezicht en dat speelt fraude in de hand.
Daarnaast wordt er te weinig gestuurd op resultaten. De leden van de D66-fractie vinden dat
hier prioritair aandacht voor moet zijn op de Europese ontwikkelingsagenda, dat er strenger
toezicht moet komen op het Europese ontwikkelingsfonds. Bijna 10% van de Nederlandse
BuHa-OS begroting gaat jaarlijks naar Brussel. Nederland kan dus hoge eisen stellen. Hoge
eisen aan besteding en aan het resultaat. Dat gaat voor de D66-fractie verder dan: ‘zorgen klip
en klaar onder de aandacht brengen van Commissaris Piebalgs’. Het is tijd voor de vuist op
tafel. De leden van de D66-fractie vinden dat de minister met een stevig kritische boodschap
naar Brussel moet. Een nieuw ontwikkelingsbeleid van de EU, vraagt erom dat dit probleem
van ineffectieve EU AID bij kop en staart wordt aangepakt. Volgens studie van de EU ‘The
Aid Effectiveness Agenda: the benefits of going ahead’ kan zelfs 5 miljard worden bespaard,
als Europees hulpgeld effectiever wordt besteed en beleid wordt afgestemd door alle lidstaten
en de EU-instellingen gezamenlijk. Staat dit onderwerp met prioritaire urgentie geagendeerd?
En wat wil de minister dat hieraan concreet gebeurt? Hoe gaat Brussel zorgen voor
transparantie en stevige controle op de besteding van Europees ontwikkelingsgeld?
Dat resultaatmeting tekort schiet, zegt op zichzelf niets over het toezicht dat wordt
uitgeoefend op de besteding van middelen. Hoewel IOB vaststelt dat resultaten van hulp
dikwijls nog onvoldoende inzichtelijk zijn, concludeert zij ook dat de kwaliteit van het
beheer van de Europese hulp aanzienlijk is verbeterd – het kabinet toont zich in zijn
beleidsreactie verheugd over deze vaststelling. Er wordt hier een aantal zaken op één
lijn gesteld waartussen een causaal verband niet is aangetoond. Dat geldt ook voor de
genoemde rapporten van de Europese Rekenkamer over Europese steun aan Egypte en
Europese steun aan de DRC. In beide gevallen geldt dat het kabinet zijn zorg heeft
uitgesproken over de bevindingen van de Europese Rekenkamer, en de EU heeft
9

van de EU, de Wereldbank en Frankrijk, die ook met de overheid activiteiten
ontwikkelen ter verbetering van transparantie.
De leden van de SP-fractie zijn in het algemeen kritisch over Europese
ontwikkelingssamenwerking, en zijn van mening dat bilaterale ontwikkelingssteun vaak
effectiever werkt. Deze leden hechten er wel belang aan dat het geld dat besteed wordt aan
Europese ontwikkelingssamenwerking, zinvol wordt ingezet. Deze leden vragen of Nederland
in het kader van het Elfde Europees Ontwikkelingsfonds (EOF11) bereid is om zich in te
zetten voor de versterking van de institutionele capaciteit van landen en het versterken van de
productieve sector (zeer cruciaal voor ontwikkelingslanden). Dit zijn twee terreinen die
volgens de IOB-evaluatie qua ontwikkeling zijn achtergebleven.
Bij de programmering van fondsen uit EOF11 laat de EU zich leiden door de
prioriteiten die in het herzien EU-ontwikkelingsbeleid (de Agenda for Change) zijn
neergelegd. De Commissie identificeert hierin twee pijlers: (1) democratisering,
mensenrechten, rechtsstaat en goed bestuur en (2) inclusieve en duurzame groei.
Versterking van de institutionele capaciteit van landen en versterking van de
productieve sectoren in partnerlanden vallen zeker onder deze noemers.
De leden van de SP-fractie vinden het positief dat de Europese Commissie, in lijn met de
aanbevelingen van het IOB, stappen heeft gezet om resultaatmeting te verbeteren. Nederland
heeft in de beleidsreactie op het IOB-rapport toegezegd hierop te zullen aandringen bij EU-
commissaris Piebalg, en dit lijkt dan ook de nodige zoden aan de dijk te hebben gezet.
Tegelijkertijd blijven nog een aantal zaken, aangekaart door de IOB, onduidelijk.
Nederland heeft de hervormingen ten aanzien van de begrotingscyclus 2014-2020
verwelkomd, zo lezen de leden van de SP-fractie. Deze leden zijn verheugd over de sterkere
aandacht voor resultaatmeting en verbeterde regionale programmaring, maar heeft vragen bij
twee andere aanbevelingen, namelijk een duidelijk inzet op private sector ontwikkeling en
innovatie financieringsmechanismen, wel vragen. Zoals aangekaart tijdens de
begrotingsbehandeling ontbreekt de bewijslast voor de ontwikkelingsrelevante bijdrage van
private sector ontwikkeling. De leden vragen de regering daarom op basis van welke
bewijslast de regering deze focus ondersteunt. Ook vernemen de leden graag waar Nederland
precies op in wil zetten als het innovatieve financieringsmechanismen betreft.
Uit recent onderzoek is andermaal gebleken dat economische groei ook voor armen
gunstig uitpakt (Growth Still Is Good for the Poor, Dollar, Kleinberg en Kraay,
Wereldbank, augustus 2013). Economische groei wordt tot stand gebracht door de
private sector. Private sector ontwikkeling beoogt de publieke voorwaarden te scheppen
zodat de private sector zich, binnen de kaders van wet en recht, kan ontplooien. Het
Nederlandse beleid richt zich op sectoren die op dit gebeid bewezen relevant zijn, zoals
infrastructuur, financiële sector en marktketens. Daarbij ligt de nadruk op het
vergroten van kansen van armen, tot bijvoorbeeld land, financiering of een fatsoenlijke
baan. Door in te zetten op verbetering van randvoorwaarden voor het bedrijfsleven, een
beter ondernemingsklimaat in lage- en middeninkomenslanden via ons beleid voor
private sectorontwikkeling én op financiering van het bedrijfsleven ontwikkelen we
extra investeringen en werkgelegenheid en een hogere economische groei.
Innovatieve financiering voor ontwikkeling omvat een grote verscheidenheid van - voor
ontwikkelingssamenwerking - onconventionele vormen van financiering. Het gaat
11

meer gelijkgetrokken met de verdeelsleutel voor de EU-begroting. Dat zou budgetteren
op termijn moeten vergemakkelijken. Voor wat betreft de rechtmatigheid van EOF-
betalingen is het aan de Europese Rekenkamer om jaarlijks een goedkeurende
verklaring af te geven. In geval van mogelijke malversaties kan er bovendien een
onderzoek gestart worden door het Europees Bureau voor Fraudebestrijding (OLAF).
De EU is de grootste donor, maar de leden van de D66-fractie vragen zich af waarom dat zich
nog steeds niet terug vertaalt in de meeste impact of grote politieke invloed? Kan de minister
toelichten hoe het komt dat deze dialoog nog vaak moeizaam op gang komt? Is dit een
kwestie van te weinig capaciteit? Of is er onwil bij partnerlanden? Welke mogelijkheden ziet
de minister om hier verandering in te brengen? Is het een actiepunt voor de Raad en op welke
wijze gaan de lidstaten zich dan concreet inzetten om die politieke dialoog van de EU met
partnerlanden beter van de grond te krijgen?
In de beleidsreactie naar aanleiding van de IOB-evaluatie [Kamerstuk 21501-04 nr. 156]
merkt het kabinet op dat de effectiviteit van de politieke dialoog die de EU met haar
partnerlanden voert samenhangt met de omstandigheden in het betreffende land en de
mate waarin lidstaten zich wensen te binden aan een gemeenschappelijke inzet. In
sommige gevallen heeft een politieke dialoog in het kader van artikel 8 van het Verdrag
van Cotonou duidelijk vrucht afgeworpen (genoemd worden Mauritanië, Guinee Bissau,
Niger en daaraan kan Mali worden toegevoegd) – in andere gevallen niet (genoemd
wordt Zimbabwe, en daaraan kan na het rapport van de Europese Rekenkamer DRC
worden toegevoegd). Nederland wil de EU graag in staat stellen deze dialogen op
maximaal effectieve wijze te voeren: de slagvaardigheid en effectiviteit van het extern
beleid van de Unie is hiermee gebaat. Gebrek aan wil aan de zijde van het land in
kwestie kan inderdaad een rol spelen, maar hierdoor zou de EU zich niet moeten laten
ontmoedigen: de Unie heeft partnerlanden immers ook veel te bieden. In een
geïntegreerde benadering waarbij de instrumenten van extern beleid in samenhang
worden ingezet speelt een geloofwaardige politieke dialoog een hoofdrol. Op 11
december hebben de Commissie en EDEO een gezamenlijke mededeling gepresenteerd
over een geïntegreerde benadering bij externe conflicten en crises. Het BNC fiche
hierover zal de Kamer binnenkort toegaan. Hierbij zal ook aandacht worden
geschonken aan manieren waarop de politieke dialoog met partnerlanden verder kan
worden versterkt.
Begin 2014 moet het elfde EOF van start, maar de vormgeving van het EOF is nog in volle
gang, zo heeft de D66-fractie vernomen. De leden van de D66-fractie vragen de minister toe
te lichten welke beslissende stappen nog moeten worden gezet.
Het elfde Europees Ontwikkelingsfonds (EOF11) wordt met ingang van 1 januari 2014
van kracht. Het Intern Akkoord, dat de onderlinge afspraken voor EOF11 vastlegt
tussen de EU lidstaten, werd door Nederland op 26 juni jl. ondertekend. Dit akkoord
moet door de lidstaten worden geratificeerd. Wetsvoorstel en Memorie van Toelichting
liggen op het moment van schrijven voor advies bij de Raad van State: verwachting is
dat deze het Parlement begin 2014 zullen toegaan. Om te voorkomen dat er een
financieringsgat ontstaat tussen 1 januari 2014 en de inwerkingtreding van het Intern
Akkoord (op het moment dat alle lidstaten het ratificatieproces hebben afgerond), heeft
de Raad op 12 december besloten een overbruggingsfaciliteit in te stellen die bestaat uit
restfondsen uit EOF10 (2008-2013).
13

positie kunnen zij feedback geven over de voortgang op beleidscoherentie voor
ontwikkeling op nationaal niveau, knelpunten signaleren en, waar nodig, actie
ondernemen. Om de gevolgen van EU beleid in kaart te kunnen brengen is een dialoog
op landenniveau met alle stakeholders noodzakelijk: (onderzoeks-)NGO’s,
kennisinstellingen maar ook de lokale overheid.
Tijdens de Raad heeft Nederland opgeroepen de EU rapportage over ‘beleidscoherentie
voor ontwikkeling’ (BCO) serieus ter hand te nemen en per delegatie een BCO focal
point aan te stellen. Dit is in lijn met de Raadsconclusies over BCO die de Raad op 12
december heeft aangenomen. Nederland maakt zich sterk voor het verbeteren van de
focus en resultaatgerichtheid van beleidscoherentie voor ontwikkeling. De kosten van
incoherent beleid maar ook de baten van een coherente aanpak moeten beter in kaart
gebracht en onderbouwd worden. Ik steun het streven van de EU om sterker in te zetten
op methodologisch onderzoek, case studies en onafhankelijk evaluaties. De door
Nederland uitgevoerde pilot in Ghana en Bangladesh is breed met de EU, lidstaten,
OESO en betrokken NGO’s en kennisinstellingen gedeeld om methodologieontwikkeling
en monitoring van BCO ook in EU-kader te bevorderen.
De minister signaleert dat niet alle EU-lidstaten even actief zijn op het gebied van BCO. De
leden van de PvdA-fractie vinden dat juist deze landen actief BCO-beleid moeten gaan
voeren. Hoe zet de minister deze landen daar toe aan? Wat betreft conflictmineralen hebben
de leden van de PvdA-fractie eerder de minister gevraagd zich in Europees verband hard te
maken voor due diligence. Hoe en wanneer gaat de minister hier in Europees verband toe op
roepen?
De EU is voornemens om beleidscoherentie voor ontwikkeling een meer prominente
plaats te geven (o.a.in de diplomatieke dienst en in de post-2015 ontwikkelingsagenda)
en BCO beter te mainstreamen in niet-hulp agenda’s die impact hebben op ontwikkeling
in de minst ontwikkelde landen. De richtlijnen voor Impact Assessments zullen worden
aangepast om EU beleid ex ante beter te screenen op mogelijke nadelige gevolgen voor
de ontwikkelingsagenda van arme landen. Deze maatregelen zijn van belang voor alle
lidstaten. Nederland zal zich actief inzetten voor een breed draagvlak voor
beleidscoherentie voor ontwikkeling binnen de EU en lidstaten oproepen gezamenlijk
aan de uitvoering van de coherentieagenda te werken.
In september hebben de Ministers van BZ van Italië, Duitsland en Nederland een brief
geschreven aan de Hoge Vertegenwoordiger Ashton, waarin zij oproepen een preventief
buitenlands beleid te ontwikkelen. Daarbij worden grondstoffen, voedselzekerheid,
water en energie genoemd. Parallel hebben deze lidstaten met de Europese Dienst voor
Extern Optreden (EDEO) overlegd, waaruit een openbare consultatie (lidstaten en
maatschappelijk middenveld) is voortgekomen. Nederland heeft hierin een prominente
rol gespeeld. De Europese Commissie heeft op 11 december bekend gemaakt in het
eerste kwartaal 2014 te zullen komen met voorstellen tot regelgeving op
conflictmineralen. Deze voorstellen zullen dan op hun eigen merites moeten worden
beoordeeld.
Het is goed en bij uitstek belangrijk dat beleidscoherentie op de Europese agenda staat. Dat
onderstrepen ook de leden van de D66-fractie met nadruk! Maar agenderen is een ding, de
resultaten, daar gaat het uiteindelijk natuurlijk om. Kan de minister nader toelichten hoe hard
de gemaakte afspraken in de Raad zijn? Zijn er resultaatsverplichtingen afgesproken?En hoe
15

resultaatmeting hierbij van belang is. De Commissie zou deze punten bij de toekomstige
programmering onder EOF11 zwaar moeten laten wegen. Het CDA steunt die inzet van de
minister. De EU moet de voorwaarden die zij hanteert geloofwaardig inzetten en beter
afdwingen. Wel vragen de leden van de CDA-fractie op hoeveel steun deze inzet bij andere
EU-landen kan rekenen. En ook hoe hard de inzet van de minister zal zijn. Immers, Nederland
heeft in het verleden ook steun verleend aan de Europese ontwikkelingshulp voor de DRC,
omdat het kabinet de Congolese bevolking niet aan haar lot wenst over te laten – en ook
vanuit de overweging dat de EU als één van de belangrijkste partners daar een groter verschil
kan maken dan afzonderlijke lidstaten. Is de minister bereid om, als het opnieuw misgaat, te
pleiten voor opschorting van hulpgelden?
De Raad zal spreken over de situatie in de Groten Meren/Democratische Republiek Congo
(DRC). Volgens de minister is een coherente, geïntegreerde aanpak hierbij noodzakelijk,
omdat de DRC te groot is en de problemen te complex. De leden van de VVD-fractie sluiten
zich hier bij aan. Ook sluiten deze leden zich aan bij de inzet van de minister waarbij
Nederland de EU zal oproepen om serieus rekening te houden met de kritiek van de Europese
Rekenkamer op de Europese steun aan de DRC. Volgens de Europese Rekenkamer is de
voortgang langzaam en beperkt in de DRC. De minister geeft daarbij aan dat de EU de
effectiviteit significant moet opschroeven. Kan de minister hierbij aangeven hoe de EU dit
gaat doen? In haar antwoorden op vragen van de leden De Caluwé/Verheijen heeft de minister
aangegeven dat de EU de voorwaarden die zij hanteert ook geloofwaardiger moet inzetten en
beter moet afdwingen. Kan de minister aangeven of er al progressie zit in de werkwijze van
de EU. Als dit nog niet, of te weinig, het geval is welke consequenties wil de minister hier dan
aan verbinden?
De vragen van de leden van de CDA-fractie en de VVD-fractie worden gezamenlijk
beantwoord. Door de recente nederlaag van M23 is in de Grote Meren regio een nieuwe
situatie ontstaan. Hiermee doet zich een window of opportunity voor om te werken aan
meer duurzame vrede en veiligheid in de regio. Nederland heeft tijdens de Raad
aandacht gevraagd voor de noodzaak onmiddellijke stabiliseringsactiviteiten te
ontplooien in het Oosten van de DRC om het momentum te benutten dat is ontstaan
door de val van M23. Om duurzaam te zijn moeten deze activiteiten onderdeel uitmaken
van een breder steunpakket, met name op het gebied van hervorming van de
veiligheidssector (SSR). De Commissie en EDEO bekijken gezamenlijk hoe toekomstige
EU hulp in deze gebieden coherent en effectief kan worden ingezet. Hierbij wordt
gekeken naar programmering onder EOF11 (waaruit de bulk van de middelen
afkomstig is) maar ook naar de inzet van middelen uit andere EU-instrumenten op het
terrein van vrede, veiligheid en rechtsorde. Programmering onder EOF11 moet nog
aanvangen, waardoor de toekomstige allocatie voor de DRC nog niet bekend is. Wel is
duidelijk dat de DRC één van de grootste ontvangers zal blijven van EOF-steun. Het
kabinet acht dat gezien de problematiek van het land en de grote noden van zijn
bevolking, ook niet onterecht. Ook is voortdurende betrokkenheid noodzakelijk om de
internationale diplomatieke inspanningen gericht op het vredesproces te ondersteunen.
Vanzelfsprekend moet de omvangrijke Europese steun aan de DRC zo effectief mogelijk
worden besteed. Het rapport van de Europese Rekenkamer doet hiertoe een aantal
verstandige aanbevelingen. Het kabinet vraagt de EU daaraan gevolg te geven, ook al
zijn de omstandigheden in de DRC moeilijk en gaat steunverlening aan fragiele staten in
zekere zin altijd met bepaalde risico’s gepaard. Dit mag echter niet tot een excuus
verworden: ook in weerbarstige omstandigheden dienen de effectiviteit en
17

Het kabinet zal zich in Brussel ervoor inzetten dat de focus van de EU in Birma op
democratisering en inclusieve economische ontwikkeling gericht blijft. Daarnaast zal het
kabinet aandacht vragen voor het belang van donorcoördinatie. Birma heeft te kampen
met een enorm gebrek aan capaciteit en infrastructuur. Het land zal daarom moeite
hebben goed om te gaan met alle actoren die een rol willen spelen in de Birmese
transformatie. Om die reden is gezamenlijke programmering in Birma door de EU en
haar lidstaten van groot belang.
19

