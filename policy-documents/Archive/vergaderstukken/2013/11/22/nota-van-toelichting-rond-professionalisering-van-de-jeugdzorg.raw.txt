Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
 
Nota van toelichting  
 
ALGEMEEN 
 
1 Inleiding 
 
1.1 Doel van het besluit 
 
Deze wijziging (verder ook aangeduid als: de amvb) van het Uitvoeringsbesluit Wet op de jeugdzorg 
(hierna ook: het Uitvoeringsbesluit) sluit aan bij het wetsvoorstel, houdende aanpassingen van de 
Wet op de jeugdzorg en enkele andere wetten ten behoeve van de professionalisering van de 
1
jeugdzorg (wetsvoorstel professionalisering jeugdzorg) . De amvb geeft invulling aan de artikelen 
2
13, 25 en 28 van de Wet op de jeugdzorg om van de jeugdzorgorganisaties te eisen dat zij in 
beginsel die werkzaamheden toedelen aan werknemers die zijn geregistreerd in een door de 
ministers van Volksgezondheid, Welzijn en Sport en van Veiligheid en Justitie erkend 
beroepsregister, het hierna te noemen kwaliteitsregister jeugd. Daarnaast stelt de amvb op grond 
van artikel 47, tiende lid, van de Wet op de jeugdzorg regels over de bevoegdheid van de Inspectie 
jeugdzorg tot het indienen van een tuchtklacht bij het kwaliteitsregister jeugd. Het betreft hier het in 
de memorie van toelichting bij het wetsvoorstel als 'kwaliteitsregister' aangeduide register. De in het 
kwaliteitsregister jeugd geregistreerde werknemers zijn gebonden aan beroepsethische normen.  
In het kwaliteitsregister jeugd worden vooralsnog twee beroepsgroepen in de jeugdzorg opgenomen: 
jeugdzorgwerkers en gedragswetenschappers in de jeugdzorg. Het begrip “jeugdzorgwerkers” is in 
dit verband de overkoepelende naam voor een grote groep op hbo-niveau geschoolde 
beroepsbeoefenaren (onder meer gezinsvoogden, maatschappelijk werkers, groepsbegeleiders en 
sociaal agogen) in de jeugdzorg. Bij gedragswetenschappers betreft het (post)universitair 
geschoolde psychologen en orthopedagogen werkzaam in de jeugdzorg. 
 
Voor een goed begrip van deze amvb is kennis van de achtergronden die zijn geschetst bij het 
wetsvoorstel essentieel. Om de leesbaarheid van deze nota van toelichting te bevorderen is er voor 
gekozen delen van de memorie van toelichting in deze nota van toelichting te laten terugkeren. 
Waar dat de leesbaarheid niet schaadt, zal volstaan worden met een verwijzing. 
 
1.2 Het belang van professionele beroepsbeoefening in de jeugdzorg 
 
Kinderen en jongeren met opvoed-, ontwikkelings- en opgroeiproblemen moeten, samen met hun 
ouders, goed worden geholpen. Professionele beroepsbeoefenaren in de jeugdzorg spelen hierbij een 
belangrijke rol. Hun expertise kan op belangrijke momenten het verschil maken. Hiervoor moeten 
professionals zich in een veranderende samenleving blijven ontwikkelen. Ze moeten voldoende 
professionele ruimte hebben om cliënten op basis van kennis, kunde en ervaring op maat te 
bedienen. Daarom hebben onder andere beroepsorganisaties, werkgevers, cliëntenorganisaties en de 
Vereniging Hogescholen (voorheen genaamd: hbo-raad) aan het ministerie van Volksgezondheid, 
Welzijn en Sport en het ministerie van Veiligheid en Justitie voorstellen gedaan om te komen tot 
wettelijke maatregelen ter versterking van de professionalisering van beroepen in de jeugdzorg. Het 
3
belang hiervan is onderschreven door het rapport van de Commissie Samson naar seksueel 
misbruik in de jeugdzorg, waarin ook aanbevelingen zijn gedaan met betrekking tot 
4
professionalisering die door het kabinet zijn overgenomen . 
De essentie van de hiervoor bedoelde voorstellen is het investeren in professionalisering van 
(aanstaande) jeugdzorgwerkers en gedragswetenschappers in de jeugdzorg. De voorstellen binnen 
het professionaliseringstraject voorzien in beter opleiden, permanente na- en bijscholing en ruimte 
                                                
1
  Kamerstukken II 2012/13, 33619  
2
  Indien wordt gesproken van jeugdzorgorganisaties, wordt gedoeld op de bureaus jeugdzorg, de zorgaanbieders, bedoeld in de 
Wet op de jeugdzorg, (provinciaal gefinancierde zorgaanbieders en aanbieders van gesloten jeugdzorg), de justitiële 
jeugdinrichtingen, de bureaus Halt, de raad voor de kinderbescherming en Stichting Nidos. 
3
  Kamerstukken II 2012/13, 33 435, nr. 1 
4
  Kamerstukken II 2012/13, 33 435, nr. 3 
 
1 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
  
In 2006 zijn veldpartijen (onder meer de beroepsorganisaties, werkgevers, cliënten en de Vereniging 
Hogescholen) in de geïndiceerde jeugdzorg gezamenlijk in actie gekomen met als resultaat een plan 
om twee beroepen in de jeugdzorg verder te professionaliseren: dat van jeugdzorgwerker en dat van 
5
gedragswetenschapper in de jeugdzorg . Hiervoor is het Actieplan Professionalisering Jeugdzorg 
geschreven. Kern van dit plan is onder meer het omschrijven van twee competentieprofielen, een 
uitstroomprofiel voor het hoger sociaal agogisch onderwijs, een plan voor een kwaliteitsregister, het 
verder uitwerken van de beroepsethiek en het tuchtrecht. Hiermee wordt beoogd 
beroepsbeoefenaren te voorzien van professionele autonomie, zodat zij los van opgelegde regels 
weer verantwoordelijkheid voor hun handelen kunnen nemen. Als het gaat om het beroepsethisch 
handelen voorziet genoemd Actieplan erin dat dit uiteindelijk wordt getoetst door een tuchtcollege. 
Op basis van een tuchtnorm kan een tuchtcollege tot een oordeel komen over het gedrag en 
handelen van beroepsbeoefenaren in een bepaalde situatie. Het doel van het tuchtrecht is gelegen in 
het waarborgen van de zuiverheid, de inhoudelijke kwaliteit en betrouwbaarheid van de 
beroepsgroep. Dat gebeurt onder andere door te leren van fouten. Het vrijwaart cliënten bovendien 
van niet-functionerende professionals door die professionals te schorsen of te schrappen uit het 
beroepsregister. In 2009 is het Actieplan aangepast nadat campagnes om beroepsbeoefenaren te 
bewegen vrijwillig tot lidmaatschap van een beroepsvereniging over te gaan dan wel om zich te laten 
registreren in een beroepsregister, niet tot het gewenste resultaat hadden geleid. Om de gestelde 
doelen alsnog te realiseren, deden de veldpartijen bij brief van 1 juli 2009 voorstellen voor een 
systeem van registratie en tuchtrecht aan de toenmalige minister voor Jeugd en Gezin. Bij brief van 
6
25 november 2009 is met deze voorstellen ingestemd, waarbij verzocht is een implementatieplan 
op te stellen. Deze opdracht is op 4 mei 2010 verleend aan een nieuw op te richten stuurgroep, de 
7
Stuurgroep Implementatie Professionalisering Jeugdzorg (STIPJ) . STIPJ stuurt vier trajecten aan, te 
weten: wetgeving, zelfregulering, onderwijs en na- en bijscholing. De in de stuurgroep 
vertegenwoordigde veldpartijen nemen deel aan de verschillende trajecten. Die veldpartijen hebben 
hiermee een wezenlijke bijdrage geleverd aan de omzetting van onderdelen van het Actieplan in 
deze amvb. 
 
1.4  De implementatie 
 
In de juridische uitwerking van een systeem van registratie met tuchtrecht als sluitstuk zijn diverse 
mogelijkheden onderzocht.  
 
Over het antwoord op de vraag welke beroepsbeoefenaren voor registratie in aanmerking zullen 
komen en welke registratienormen zullen gelden, bestaat binnen het veld van de jeugdzorg een 
grote mate van overeenstemming. Het Actieplan geeft aan dat jeugdzorgwerkers op hbo-niveau en 
gedragswetenschappers (psychologen en orthopedagogen) voor registratie in aanmerking moeten 
komen. Hierbij moet voorkomen worden dat werkzaamheden in de jeugdzorg waarbij de 
betrokkenheid van geregistreerde jeugdzorgwerkers en gedragswetenschappers is aangewezen, 
worden verricht door andere, niet-geregistreerde beroepsbeoefenaren. Een register voor 
beroepsbeoefenaren in de jeugdzorg is weliswaar een noodzakelijke voorwaarde om die professionals 
te kunnen onderscheiden en de kwaliteit van de beroepsbeoefening op het juiste niveau te brengen 
en te houden, het garandeert echter nog niet dat sprake is van een zodanige werktoedeling binnen 
de jeugdzorgorganisaties dat die geregistreerde beroepsbeoefenaren ook daadwerkelijk worden 
ingezet waar dat nodig is. Het is niet alleen de sector zelf die vraagt om een voldoende afdwingbaar 
systeem, ook vanuit de Tweede Kamer wordt daar om gevraagd. Zie de aangenomen motie 
 8
Kooiman-Dijsselbloem . 
 
Om te voorkomen dat werkzaamheden door niet geregistreerde jeugdzorgwerkers en 
gedragswetenschapper worden verricht is in eerste instantie de mogelijkheid onderzocht van een 
                                                
5
  De gezamenlijke actie van de veldpartijen heeft geresulteerd in de vorming van een Stuurgroep Actieplan Professionalisering 
Jeugdzorg onder voorzitterschap van mevrouw N.A. Kalsbeek. 
6
  Kamerstukken II 2009/10, 31 839, nr. 23 
7  
Ook STIPJ staat onder voorzitterschap van mevrouw N.A. Kalsbeek 
8
  Kamerstukken II 2011/12, 31 839, nr. 211 
3 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
komen tot wettelijke maatregelen ter versterking van de professionalisering van beroepen in de 
jeugdzorg bevatten aanvankelijk het voornemen registratie en tuchtrecht per beroepsgroep strikt 
gescheiden te organiseren rond de registers van de betrokken beroepsverenigingen. Ten behoeve 
van de duidelijkheid voor de burger en een eenvormige ontwikkeling van de door een stichting te 
organiseren tuchtrechtspraak, is er in overleg met de STIPJ voor gekozen de registratie en daaraan 
te verbinden gevolgen te organiseren rond één centraal register, het kwaliteitsregister jeugd.  
 
Aanvankelijk was het de bedoeling de basis voor de norm van de verantwoorde werktoedeling en het 
kwaliteitsregister jeugd wettelijk te verankeren in de Wet op de jeugdzorg en vervolgens nader uit te 
werken in een amvb. De Afdeling advisering van de Raad van State (hierna:Raad) kwam in zijn 
11 12
advies naar aanleiding van het wetsvoorstel professionalisering jeugdzorg  tot het oordeel dat de 
artikelen 13 en 25 van de Wet op de jeugdzorg reeds voldoende mogelijkheden bieden om zowel van 
de jeugdzorgorganisaties te eisen dat zij op verantwoorde wijze werk toedelen als ook om zo nodig 
aanvullende eisen te stellen aan bij de jeugdzorgorganisaties werkzame beroepsbeoefenaren. 
13
Daarnaast oordeelde de Raad expliciet dat die mogelijkheden zelfs zo ver gaan dat van een 
medewerker verlangd kan worden dat hij is gebonden aan beroepsethische normen en zich zo nodig 
onderwerpt aan tuchtrecht.  
 
2.  De norm van de verantwoorde werktoedeling 
 
De norm van de verantwoorde werktoedeling komt er op neer dat jeugdzorgorganisaties het werk 
binnen hun organisatie altijd moeten toedelen aan een geregistreerde jeugdprofessional, tenzij zij 
aannemelijk kunnen maken dat werktoedeling aan anderen niet leidt tot kwaliteitsverlies dan wel dat 
het noodzakelijk is anderen dat werk toe te delen (comply or explain). In beginsel wordt dus 
uitgegaan van een werktoedeling aan geregistreerde jeugdzorgwerkers of geregistreerde 
gedragswetenschappers. Met het oog daarop is in de artikelen 24 en 39 van het Uitvoeringsbesluit 
bepaald dat werkzaamheden binnen de bureaus jeugdzorg en de zorgaanbieders worden verricht 
door of onder verantwoordelijkheid van geregistreerde jeugdprofessionals. Daarmee wordt een 
optimale balans gevonden tussen enerzijds een wettelijke verplichting en anderzijds maatwerk bij 
het inzetten van professionals. Mits goed door de jeugdzorgorganisaties beargumenteerd, kunnen 
dan ook andere beroepen werkzaam zijn binnen hun organisaties. Door als uitgangspunt te nemen 
dat de jeugdzorgorganisaties gebruik maken van de diensten van geregistreerde jeugdprofessionals, 
zal de professionalisering over de gehele linie leiden tot een betere jeugdzorg.  
 
Door voor de jeugdzorgorganisaties verplicht te stellen dat zij voldoen aan de norm van de 
verantwoorde werktoedeling, komt op hen de verplichting te rusten over de werktoedeling 
weloverwogen te beslissen en over die beslissing verantwoording af te leggen. Doordat inspecteurs 
van de Inspectie jeugdzorg in staat zijn in concrete gevallen aan te geven of sprake is van een 
deugdelijke argumentatie om zonder dat sprake is van kwaliteitsverlies af te wijken, kunnen de 
jeugdzorgorganisaties op de naleving van de norm worden aangesproken. De bewijslast rust dus op 
de jeugdzorgorganisaties. Zo nodig kan handhavend worden opgetreden. Op de mogelijkheden tot 
handhaving zal later worden teruggekomen.  
 
De norm van de verantwoorde werktoedeling kent twee gronden om af te wijken van de verplichting 
van bureaus jeugdzorg en zorgaanbieders alle taken te laten verrichten door of onder 
verantwoordelijkheid van een geregistreerde jeugdprofessional (comply or explain). Enerzijds mag 
worden afgeweken indien een jeugdzorgorganisatie aannemelijk kan maken dat de kwaliteit van de 
zorg door de toedeling van werkzaamheden aan andere medewerkers niet nadelig wordt beïnvloed, 
anderzijds moet worden afgeweken indien de inzet van anderen noodzakelijk is voor de kwaliteit van 
de zorgverlening. De noodzaak om werk toe te delen aan anderen dan geregistreerde 
                                                                                                                                                     
registerstichting. Waar gedoeld wordt op de stichting, bedoeld in artikel 1 van de Wet op de jeugdzorg, zal waar mogelijk worden 
gesproken van: bureau jeugdzorg.  
11
 Kamerstukken II, 2011/12, 33619, nr. 4 
12
 Kamerstukken II, 2012/13, 33619, nr. 2 en 3 
13
 Zie de onderdelen 2, onder b, en onderdeel 3, onder a, van het advies, 
5 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
Tegen de werkgever die dit toestaat, kan zoals later zal worden uitgelegd, bestuursrechtelijk worden 
opgetreden.  
 
De professionalisering zal vooral door en in de praktijk vorm moeten krijgen. De norm van de 
verantwoorde werktoedeling staat daarbij centraal. De wetgeving is niet alleen richtinggevend, maar 
in niet te onderschatten mate ook ondersteunend voor het proces. Indien het proces daarom vraagt, 
moet onder omstandigheden snel kunnen worden bijgestuurd. Een behoorlijke mate van flexibiliteit 
is daarom gewenst. Door de norm vast te stellen bij amvb kan veel sneller in een mogelijke behoefte 
om bij te sturen worden voorzien, dan wanneer die bij formele wet zou zijn vastgesteld. Het past 
bovendien goed in de bestaande structuur van de Wet op de jeugdzorg die ook nu reeds 
mogelijkheden kent om bij amvb regels te stellen met betrekking tot de kwaliteit van het personeel. 
De toegankelijkheid van de regelgeving wordt daarmee gediend. 
 
Binnen de gesloten jeugdzorg is een specifieke rol toebedeeld aan gedragswetenschappers. Het 
betreft de artikelen 29b, vijfde lid, 29c, vierde lid, 29s, eerste lid, 29t en 29v, vierde lid, van de Wet 
op de jeugdzorg. Het gaat daar niet om werktoedeling door de zorgaanbieder. De wet beschrijft een 
aantal gevallen waarbij de instemming van een gedragswetenschapper is vereist. De betrokkenheid 
van die gedragswetenschappers wordt daardoor niet beheerst door de norm van de verantwoorde 
werktoedeling. In de Regeling aanwijzing gedragswetenschappers gesloten jeugdzorg is aangegeven 
welke categorieën van gedragswetenschappers volstaan. Aan die categorieën zal worden toegevoegd 
de categorie van gedragswetenschappers die zijn opgenomen in het kwaliteitsregister jeugd. Ter 
gelegenheid van de Jeugdwet zal in het kader van die wet worden bezien in welke gevallen de 
instemming van welke categorie gedragswetenschappers is vereist. 
 
3. Het kwaliteitsregister jeugd 
 
3.1 Benutting van bestaande structuren 
 
De in paragraaf 1.3 genoemde beroepsverenigingen NIP, NVO, NVMW en – indirect - registerhouder 
BAMw, zijn nauw betrokken bij de voorbereidingen voor de op- en inrichting van het 
kwaliteitsregister jeugd. Door deze betrokkenheid wordt het register in belangrijke mate 
beroepsinhoudelijk geborgd, wat een voorwaarde is voor de beoogde professionalisering. Daarnaast 
getuigt het van draagvlak bij de betrokken organisaties en geeft het er blijk van dat zij bereid zijn de 
noodzakelijke stappen te zetten om de professionalisering in de jeugdzorg van de grond te krijgen. 
De betrokkenheid van de organisaties biedt voorts de mogelijkheid van een doelmatige inrichting 
van het systeem omdat daardoor de reeds bij hen aanwezige deskundigheid en infrastructuren 
zoveel mogelijk kunnen worden benut. De beroepsverenigingen hebben aangegeven de hierna te 
noemen uitgangspunten te onderschrijven en uit te voeren. Die uitgangspunten passen binnen de bij 
deze amvb gestelde kaders voor wat betreft de vormgeving van het kwaliteitsregister jeugd, de 
registratie, de erkenning van het register, alsmede de toegang tot en de verwijdering uit het 
register. 
 
3.2 Vormgeving van het kwaliteitsregister jeugd 
 
Het kwaliteitsregister jeugd zal worden beheerd door een stichting, de registerstichting. Het bestuur 
van de registerstichting stelt de registratienormen vast en wordt belast met de besluitvorming over 
verzoeken om registratie en herregistratie in het kwaliteitsregister jeugd. De drie eerder genoemde 
beroepsverenigingen zijn betrokken bij de vorming van het bestuur van de registerstichting. Zij zal 
een zelfstandige organisatie worden en waar dat nuttig en wenselijk is, met inachtneming van haar 
eigen verantwoordelijkheden, zo veel mogelijk de instrumenten en systemen benutten die al in de 
praktijk bij de beroepsverenigingen en BAMw beschikbaar zijn. Normstelling en beoordeling van 
vakbekwaamheid zal waar mogelijk aansluiten bij de staande praktijk van de beroepsorganisaties.  
 
Bij de opzet van het kwaliteitsregister jeugd is gekozen voor een privaatrechtelijke vormgeving. Dat 
biedt de mogelijkheid de beroepsvorming zo veel mogelijk te laten plaatsvinden via de betrokken 
7 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
3.3 Registratie 
 
Registratie vindt plaats wanneer het bestuur van de registerstichting heeft vastgesteld dat is voldaan 
aan de eisen van vakbekwaamheid (registratienormen).  
Deze registratienormen zijn in de praktijk ontwikkeld door de betrokken organisaties. De 
registerstichting neemt bij de start van het register die registratienormen over. Indien later wijziging 
van de registratienormen noodzakelijk blijkt, zal die plaatsvinden aan de hand van bij de oprichting 
van de registerstichting vastgestelde procedures. De registerstichting zal zich bij een eventuele 
wijziging van de registratienormen laten leiden door haar doelstellingen. 
 
Een belangrijke registratievoorwaarde zal zijn dat de betrokkene minimaal geschoold is op hbo-
niveau. Dat brengt mee dat niet alleen jeugdzorgwerkers die succesvol een relevante hbo-opleiding 
hebben afgerond in aanmerking komen voor registratie. Ook jeugdzorgwerkers die op andere wijze 
het vereiste niveau behalen, komen in aanmerking. Het kan zich voordoen dat een jeugdzorgwerker 
zijn diploma in het buitenland heeft gehaald. Bij gebleken gelijkwaardigheid na onafhankelijke 
toetsing, is er geen enkele reden een dergelijke beroepsbeoefenaar uit te sluiten. Hetzelfde geldt 
voor beroepsbeoefenaren die door het succesvol afronden van een zogenoemd Erkenning van 
Verworven Competenties-traject ofwel EVC-traject het vereiste opleidingsniveau weten te behalen.  
 
Bij het volgen van een EVC-traject worden kennis en vaardigheden in beeld gebracht door eerdere 
ervaringen met werk. De medewerker verzamelt bewijs in een portfolio waarmee hij aantoont dat hij 
de desbetreffende competenties beheerst. Dit kunnen bijvoorbeeld behandelplannen, video-opnames 
of reflectieverslagen zijn. Dit portfolio wordt beoordeeld door een erkend EVC-aanbieder die de 
ervaring toetst op de branchestandaard Jeugdzorgwerker. Deze branchestandaard is gebaseerd op 
het beroepsprofiel van de jeugdzorgwerker. De branchestandaard sluit aan op het uitstroomprofiel 
Jeugdzorgwerker van de hogere beroepsopleiding die startbekwame professionals opleidt. Gemiddeld 
zal een hbo afgestudeerde na twee jaar op het niveau van de eerste branche standaard 
functioneren. 
  
De EVC-procedure bestaat uit een portfolio en een criterium gericht interview. De onafhankelijke 
beoordeling hiervan vindt plaats door een EVC-aanbieder die door DUO (Dienst Uitvoering 
Onderwijs) is erkend en is ingeschreven in het register dat door het EVC-kenniscentrum wordt 
bijgehouden. Overigens zal naar verwachting van de mogelijkheid tot registratie op basis van een  
EVC-traject in de toekomst slechts in beperkte mate gebruik worden gemaakt. Het gaat om zij-
instromers die over relevante werkervaring beschikken maar niet de juiste scholing hebben gevolgd, 
om zonder aanvullende scholing te kunnen worden geregistreerd. Het merendeel van de 
jeugdzorgwerkers zal op basis van een reguliere relevante hbo-opleiding worden geregistreerd. 
 
Het verzoek om registratie wordt door de beroepsbeoefenaar gericht aan het bestuur van de 
registerstichting, onder overlegging van noodzakelijke stukken. Het bestuur beslist op het verzoek, 
doch niet dan nadat daarover advies is ingewonnen bij een van de registratiecommissies van NIP, 
NVO of BAMw. Voor de vraag welke van de drie commissies om advies wordt gevraagd, zal het 
beroep van de aanvrager bepalend zijn. Bij de registratie wordt een aantekening gemaakt van het 
beroep van de betrokkene (jeugdzorgwerker, psycholoog of orthopedagoog). Indien later ook andere 
beroepsorganisaties deel gaan nemen aan de registerstichting, kan de registerstichting ook de 
registratiecommissie van zo'n organisatie betrekken, dan wel die commissie combineren met die van 
een reeds deelnemende beroepsorganisatie. 
 
In de startfase van het kwaliteitsregister jeugd kunnen de beroepsbeoefenaren die de registratie 
aanvragen en die al zijn ingeschreven in een van de verenigingsregisters van het NIP of NVO of het 
register van BAMw, na beperkte toetsing zonder advisering worden ingeschreven. Lidmaatschap van 
een beroepsvereniging, dan wel het ingeschreven staan in een van de registers is nadrukkelijk geen 
voorwaarde voor inschrijving in het kwaliteitsregister jeugd.  
 
9 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
die automatisch geldt voor beroepsbeoefenaren bij inschrijving in het kwaliteitsregister jeugd. Door 
inschrijving in het register binden zij zich aan die norm. 
 
De invulling van de algemene tuchtnorm geschiedt door (de kamers van) het tuchtcollege en het 
college van beroep. De door het tuchtcollege en het college van beroep te hanteren algemene 
tuchtnorm zal (per kamer) verder worden ingevuld met de voor de desbetreffende beroepsgroep 
geldende beroepsethische normen (voorschriften, beroepscodes, richtlijnen en veldnormen). Met het 
oog op de specifieke deskundigheid is het daarom van belang dat in de kamers ook beoefenaren van 
het betrokken beroep zitting hebben.  
 
3.5 Erkenningsvoorwaarden voor het kwaliteitsregister jeugd 
 
Een adequaat kwaliteitsregister jeugd is van wezenlijk belang voor de kwaliteit van de jeugdzorg, 
aangezien er een direct verband is met de norm van de verantwoorde werktoedeling. Daarom is 
bepaald dat het kwaliteitsregister jeugd erkenning behoeft. Het verschaft jeugdzorgorganisaties 
tevens de noodzakelijke helderheid. Het zal hen duidelijk zijn om welke medewerkers het gaat bij de 
verantwoorde werktoedeling, namelijk diegenen die zijn opgenomen in het kwaliteitsregister jeugd.  
 
De aanvraag tot erkenning wordt gedaan door de beheerder van het kwaliteitsregister jeugd. Het 
beheer over het kwaliteitsregister jeugd wordt gevoerd door de registerstichting. Zij houdt het 
kwaliteitsregister jeugd in stand en is verantwoordelijk voor het functioneren daarvan. De 
registerstichting is een rechtspersoon en handelt daardoor door middel van haar organen. Welk 
orgaan bevoegd is namens de registerstichting te handelen, vloeit voort uit de statuten. Doorgaans 
is dat het bestuur. 
 
De erkenning beperkt zich tot één kwaliteitsregister jeugd omdat de toegankelijkheid daarmee het 
meest is gediend. Eén register leidt eerder tot herkenbaarheid en transparantie bij het publiek. Het 
waarborgt beter dat dezelfde normen worden gehanteerd bij inschrijving in het register, aangezien 
het uiteindelijk de beheerder is (in casu het bestuur van de registerstichting) die beslist over de 
inschrijving, ongeacht op welk beroep de inschrijving betrekking heeft. Voor de ontwikkeling van een 
eenduidige tuchtrechtspraak is het ook beter dat die niet wordt gespreid over meerdere 
tuchtcolleges, maar wordt geconcentreerd in één college, met meerdere kamers. 
 
Om aan de erkenningsvoorwaarden te voldoen, bestaat het voornemen om de vormgeving van de 
registerstichting als volgt plaats te laten vinden.  
De oprichtende organisaties worden bij het bestuur betrokken. De statuten waarborgen dat later ook 
andere (nieuwe) relevante beroepsverenigingen betrokken kunnen worden. De registerstichting 
heeft een (in reglementen) neergelegde procedure voor het vaststellen en, bij gebleken 
wenselijkheid, bijstellen (wijzigen) van de vakbekwaamheidsnormen aan de hand waarvan de 
toetsing van een verzoek tot inschrijving plaatsvindt. Bij het van start gaan van het kwaliteitsregister 
jeugd zullen de vakbekwaamheidsnormen van de betrokken beroepsverenigingen worden 
overgenomen.  
 
De registerstichting heeft een schriftelijk (in reglementen) neergelegde procedure voor het 
behandelen van verzoeken om inschrijving in het kwaliteitsregister jeugd. De registerstichting kent, 
naast het bestuur en het tuchtcollege, een raad van advies waarin in ieder geval leden zitting 
hebben die werkgevers en cliënten vertegenwoordigen. De raad van advies heeft in ieder geval 
adviesrecht over de procedure rond aanpassing van de vakbekwaamheidsnormen.  
 
De statuten moeten er voorts in voorzien dat het lidmaatschap van een orgaan van de 
registerstichting onverenigbaar is met bepaalde andere functies, binnen of buiten de 
registerstichting. Gelet op de noodzakelijke objectiviteit en onafhankelijke oordeelsvorming is het in 
ieder geval ongewenst dat leden van het bestuur van de registerstichting tevens lid kunnen zijn van 
het tuchtcollege of de adviesraad. Voorts is het om dezelfde reden ongewenst dat leden van het 
bestuur tevens bestuurslid zijn van de beroepsorganisaties.  
11 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
jeugdprofessional zich zal moeten verantwoorden voor zijn handelingen. Aandachtspunt daarbij is 
dat deze het gevoel kan hebben in een klem te geraken tussen enerzijds een jeugdzorgorganisatie, 
die te maken heeft met kostenoverwegingen bij het aanbieden van zorg en anderzijds de 
professionele standaard die voor hem geldt. 
 
Om de onafhankelijke, professionele relatie tussen werknemer en jeugdzorgorganisatie evenwichtig 
vorm te geven en om de eerdergenoemde klem waarin de werknemer bij de vaststelling van de 
norm van de verantwoorde werktoedeling terecht kan komen te voorkomen, is bepaald dat de 
jeugdzorgorganisatie er zorg voor draagt dat geregistreerde jeugdprofessionals hun taken kunnen 
verrichten met inachtneming van de algemene tuchtnorm die voor hen aan de inschrijving van het 
kwaliteitsregister jeugd is verbonden. De instelling kan daaraan vorm geven door de vaststelling van 
een professioneel statuut. In dit kader kan daaronder worden verstaan een binnen de instelling 
geldend reglement omtrent rechten, plichten en bevoegdheden van de geregistreerde 
jeugdprofessional in de relatie tot de instelling. Zo nodig bieden de artikelen 13, zevende lid, en 25, 
tweede lid, van de Wet op de jeugdzorg de mogelijkheid (in een later stadium) bureaus jeugdzorg en 
zorgaanbieders bij amvb te verplichten voor hun organisaties een professioneel statuut op te stellen. 
De voorkeur gaat er echter naar uit dat de verschillende belangenorganisaties in onderling overleg 
komen tot vaststelling van een model voor een professioneel statuut. 
Indien een geregistreerde jeugdprofessional ten gevolge van een uitspraak van het tuchtcollege uit 
het kwaliteitsregister jeugd wordt geschrapt, zal de jeugdzorgorganisatie moeten bezien wat de 
personele gevolgen daarvan zijn en of zij ten gevolge daarvan bij handhaving van de bestaande 
werktoedeling nog steeds voldoet aan de norm van de verantwoorde werktoedeling. Omdat niet snel 
voorstelbaar is dat dat het geval zal zijn, zal zij haar personele organisatie op de nieuwe situatie 
moeten aanpassen. Welke de gevolgen zijn, zal afhangen van de situatie. De jeugdzorgorganisatie 
moet daarover beslissen. Gedacht kan worden aan een andere functie, maar ook aan de beëindiging 
van het dienstverband.  
 
Een aanspraak op jeugdzorg ingevolge de Wet op de jeugdzorg kan uitsluitend tot gelding worden 
gebracht bij een door de provincie gesubsidieerde instelling of een door de minister van 
Volksgezondheid, Welzijn en Sport gesubsidieerde instelling voor gesloten jeugdzorg. Indien een 
instelling door de provincie wordt gesubsidieerd, wordt zij aangemerkt als zorgaanbieder in de zin 
van de Wet op de jeugdzorg. In de praktijk wordt die jeugdzorg ook wel verleend door andere 
instellingen of vrijgevestigden die oneigenlijk worden aangeduid als 'particuliere jeugdzorg'. Omdat 
zowel gesubsidieerde als niet-gesubsidieerde instellingen 'particulier' zijn, is het beter om te spreken 
van gesubsidieerde en niet-gesubsidieerde jeugdzorg. Zorgverlening door niet-gesubsidieerde 
instellingen geschiedt door tussenkomst van zorgaanbieders. De zorgaanbieders dienen ook indien 
zij een deel van hun zorg uitbesteden aan niet-gesubsidieerde instellingen, ervoor te zorgen dat ook 
in die situatie de norm van de verantwoorde werktoedeling wordt toegepast. Schiet een 
zorgaanbieder daarin tekort, dan kan tegen hem worden opgetreden, ondanks dat de 
werkzaamheden zijn uitbesteed. Voor de bureaus jeugdzorg en de instellingen voor gesloten 
jeugdzorg geldt een gelijke verplichting indien zij derden inschakelen bij het verlenen van zorg, dan 
wel voor het verrichten van aan hun opgedragen taken. 
 
Het lijkt nuttig op te merken dat de norm van de verantwoorde werktoedeling niet meebrengt dat 
jeugdzorgorganisaties niet meer verantwoordelijk zijn indien bepaalde taken aan een geregistreerde 
jeugdprofessional worden toegedeeld. Zij dienen verantwoorde zorg te leveren. De omstandigheid 
dat werkzaamheden worden verricht door een geregistreerde jeugdprofessional, ontslaat hen niet 
van die verantwoordelijkheid. 
 
De norm van de verantwoorde werktoedeling bij de justitiële jeugdinrichtingen en bureau Halt geldt 
ook doordat de artikelen 25, eerste en tweede lid en 28, eerste lid, van de Wet op de jeugdzorg op 
die organisaties van overeenkomstige toepassing zijn. De toepasselijkheid van de norm op Stichting 
Nidos vloeit voort uit artikel 38, vijfde lid, van de Wet op de jeugdzorg dat bepaalt dat diverse 
andere bepalingen van de Wet op de jeugdzorg, waaronder artikel 13, van overeenkomstige 
toepassing zijn. 
13 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
5. Toezicht en handhaving 
 
Bij niet naleving van de bij of krachtens de Wet op de jeugdzorg te stellen regels zal in de eerste 
plaats gedacht worden aan schending van de kwaliteitsnormen die de Wet op de jeugdzorg stelt aan 
bureaus jeugdzorg en zorgaanbieders. De bureaus jeugdzorg moeten zorgen voor een verantwoorde 
uitvoering van taken. De zorgaanbieders moeten hun werkzaamheden zodanig organiseren dat 
sprake is van verantwoorde zorg.  
 
De Inspectie jeugdzorg houdt onder andere toezicht op de naleving van de Wet op de jeugdzorg. Zij 
zal na inwerkingtreding van het onderhavige wetsvoorstel dus ook toezicht houden op de wijze 
waarop invulling wordt gegeven aan de norm van de verantwoorde werktoedeling.  
 
Indien Gedeputeerde Staten (GS) van oordeel zijn dat een bureau jeugdzorg of een zorgaanbieder, 
de Wet op de jeugdzorg of daarop berustende bepalingen niet of in onvoldoende mate naleeft, 
kunnen zij een dergelijke instelling een aanwijzing geven. In spoedeisende gevallen kan een 
inspecteur van de Inspectie jeugdzorg een bevel geven dat zeven dagen duurt. GS kunnen het bevel 
20
verlengen. Instellingen moeten aan bevelen en aanwijzingen voldoen .  
 
De Wet op de jeugdzorg richt zich niet tot beroepsbeoefenaren werkzaam voor instellingen in de 
jeugdzorg. De Inspectie jeugdzorg kan dus in het kader van toezichthoudende taken niet direct 
optreden tegen disfunctionerende werknemers. Disfunctioneren van een medewerker dat tot gevolg 
heeft dat geen sprake is van verantwoorde zorg of van verantwoorde uitvoering van taken, moet in 
het kader van het toezicht gecorrigeerd worden langs de band van de organisatie. Die zal een 
aanwijzing of bevel krijgen, gericht op de naleving van de wettelijke kwaliteitsnorm. In zeer ernstige 
gevallen kan de instelling het bevel of de aanwijzing krijgen zijn activiteiten te staken totdat 
voldoende verzekerd is dat weer sprake is van verantwoorde zorg of van verantwoorde uitvoering 
van taken. Een bevel of aanwijzing kan meebrengen dat de instelling moet overgaan tot het treffen 
van maatregelen in de personele sfeer. 
 
GS kunnen ten aanzien van instellingen die weigeren te voldoen aan een aanwijzing of bevel een last 
onder dwangsom of een last onder bestuursdwang opleggen. De instelling die het niet eens is met 
een bevel, aanwijzing of last, kan daartegen bezwaar aantekenen en eventueel in beroep gaan bij de 
bestuursrechter. 
 
Op grond van artikel 47 van de Wet op de jeugdzorg heeft de Inspectie jeugdzorg ook 
toezichthoudende bevoegdheden ten aanzien van de justitiële jeugdinrichtingen, de raad voor de 
kinderbescherming en de Stichting Nidos. Daarnaast wordt op het functioneren van de raad voor de 
kinderbescherming en de rijksinrichtingen toegezien met gebruikmaking van de binnen het 
ministerie van Veiligheid en Justitie bestaande interne beheer- en sturingsinstrumenten.  
 
Voor de bureaus Halt, Stichting Nidos en de justitiële jeugdinrichtingen die door de minister van 
Veiligheid en Justitie worden gesubsidieerd, geldt dat ook op de naleving van de verantwoorde zorg 
wordt toegezien via de subsidierelaties. Het leveren van verantwoorde zorg zal een van de 
uitgangspunten zijn bij de aan de subsidieverlening te verbinden voorwaarden waarover de 
betrokken instellingen bij de latere subsidievaststelling verantwoording dienen af te leggen. In 
gevallen waarin door de minister van Veiligheid en Justitie wordt vastgesteld dat de activiteiten van 
een instelling niet conform deze vooraf bepaalde subsidievoorwaarden zijn uitgevoerd, kan het 
subsidiebedrag bij de latere subsidievaststelling lager worden vastgesteld en het teveel betaalde 
voorschot op de subsidie worden teruggevorderd.  
 
De veldpartijen en de Inspectie jeugdzorg hebben aangegeven behoefte te hebben aan een goede 
operationalisering van de norm van de verantwoorde werktoedeling. Die operationalisering zal 
worden opgenomen in een breed gedragen en door veldpartijen gezamenlijk opgesteld 
                                                
20
 Artikel 16 juncto artikel 29 en artikel 38, vijfde lid, juncto art. 13 van de Wet op de jeugdzorg. 
15 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
een procedure in het kader van het klachtrecht kan tot voldoende genoegdoening voor de klager 
leiden, waardoor deze zal afzien van het indienen van een tuchtklacht.  
 
Binnen de verschillende jeugdzorgorganisaties zijn ook nu reeds beroepsbeoefenaren werkzaam die 
zijn onderworpen aan publiek of privaatrechtelijk tuchtrecht en over wie een klacht kan worden 
ingediend. Er is geen reden om in de nieuwe situatie daar anders mee om te gaan.  
 
22
7. Het nieuwe stelsel voor jeugdhulp (Jeugdwet )  
 
In het nieuwe stelsel zal het college van burgemeester en wethouders (hierna college) 
verantwoordelijk zijn voor preventie, jeugdhulp, de uitvoering van kinderbeschermingsmaatregelen 
en de jeugdreclassering en de organisatie van het AMHK ten behoeve van jeugdigen die hun 
woonplaats hebben binnen de betreffende gemeente. Jeugdhulp is ruimer dan jeugdzorg, zoals die 
thans in de Wet op de jeugdzorg is omschreven. In de daartoe nieuw in te voeren Jeugdwet zal 
jeugdhulp worden omschreven als: ondersteuning van en hulp en zorg, niet zijnde preventie, aan 
jeugdigen en hun ouders bij het verminderen, stabiliseren, behandelen en opheffen van of omgaan 
met de gevolgen van psychische problemen en stoornissen, psychosociale problemen, 
gedragsproblemen of een verstandelijke beperking van de jeugdige, of opvoedingsproblemen van 
ouders ; daarnaast komen ook begeleiding en persoonlijke verzorging te vallen onder het begrip 
jeugdhulp (zie artikel 1.1 van het wetsvoorstel voor de Jeugdwet). 
 
De feitelijke hulpverlening zal binnen het nieuwe stelsel plaatsvinden door door het college 
ingeschakelde jeugdhulpaanbieders, gecertificeerde instellingen of door de gemeente zelf. De taken 
die thans door de bureaus jeugdzorg en Stichting Nidos worden uitgevoerd in het kader van 
kinderbeschermingsmaatregelen en jeugdreclassering, zullen na de inwerkingtreding van de 
Jeugdwet worden verricht door daartoe gecertificeerde instellingen. Daarnaast blijft in het nieuwe 
stelsel een rol weggelegd voor de justitiële jeugdinrichtingen, de bureaus Halt en de raad voor de 
kinderbescherming. Voor deze organisaties zal er voor wat betreft de toepassing van de norm van de 
verantwoorde werktoedeling niets veranderen. 
 
Voor zover de jeugdhulp straks verleend zal worden door private organisaties, zal op die organisaties 
de plicht rusten de norm van de verantwoorde werktoedeling toe te passen. Die norm is binnen een 
organisatie goed hanteerbaar omdat in een organisatie altijd sprake is van werktoedeling. De positie 
van het dan inmiddels erkende kwaliteitsregister jeugd zal in een op de Jeugdwet gebaseerde amvb 
opnieuw moeten worden geregeld. 
 
 
Net als in de Wet op de jeugdzorg kunnen op grond van de Jeugdwet ook zzp'ers worden betrokken 
bij de jeugdhulpverlening. De praktijk van de Wet op de jeugdzorg brengt momenteel mee dat die 
betrokkenheid slechts kan plaatsvinden doordat de bureaus jeugdzorg of de zorgaanbieders zzp'ers 
inschakelen. Beide organisaties zijn daarbij gebonden aan de norm van de verantwoorde 
werktoedeling. In het komende stelsel ligt dat (gedeeltelijk) anders en doen zich voor wat betreft de 
feitelijke hulpverlening de volgende mogelijkheden voor. 
 
Gecertificeerde instellingen zullen zich met uitsluiting van andere instellingen bezig houden met de 
uitvoering van kinderbeschermingsmaatregelen en de jeugdreclassering. Zij vallen onder het toezicht 
van het Rijk. 
Daarnaast vindt hulpverlening plaats door jeugdhulpaanbieders. Dat kunnen natuurlijke personen, 
verbanden van natuurlijke personen of rechtspersonen zijn die jeugdhulp doen verlenen. 
Jeugdhulpaanbieders kunnen ook zelfstandigen zijn die jeugdhulp verlenen. In vergelijking met de 
huidige situatie kan het dus voorkomen dat de jeugdhulp niet zoals nu door een grote organisatie 
wordt geleverd, maar door zeer kleinschalige organisaties van bijvoorbeeld een 
samenwerkingsverband of door zelfstandig werkende zzp'ers. Het is aan het college daarin keuzes te 
maken. De norm van de verantwoorde werktoedeling is een norm die zich niet zondermeer leent 
                                                
22
 Kamerstukken II 2012/13, 33 684, nrs. 1-4 
17 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
23
aangeboden . Het onderzoek schetst een divers beeld. In een aantal deelsectoren die straks tot de 
jeugdhulp gaat behoren wordt al gewerkt met beroepsregistratie. Zo is BIG-registratie een 
belangrijke vorm van kwaliteitsborging in de jeugd-ggz. Om die reden zal de BIG-registratie naast de 
registratie in het kwaliteitsregister jeugd een plaats krijgen bij de werktoedeling binnen het komende 
stelsel voor de jeugdhulp.  
Daarnaast zijn er deelsectoren, zoals in de jeugd-vb en jeugdwelzijn, waar beroepsregistratie nu 
geen vereiste is. In de jeugd-vb heeft men bijvoorbeeld een competentiebox ontwikkeld met 
verschillende profielen, die een gedragen standaard biedt voor het ontwikkelen en toetsen van 
opleidingen. 
 
Bij de professionalisering van de jeugdhulp speelt de operationalisering van de norm van de 
verantwoorde werktoedeling een belangrijke rol. Na de inwerkingtreding van de Jeugdwet zal niet 
langer het smalle uitgangspunt van de jeugdzorg gelden dat de centrale norm van de verantwoorde 
werktoedeling ervan uitgaat dat altijd geregistreerde jeugdprofessionals met de werkzaamheden 
moeten worden belast. Onder de Jeugdwet zal aan de verbreding van het jeugddomein de 
consequentie worden verbonden dat ook BIG-geregistreerde beroepsbeoefenaren onder de werking 
van de centrale norm zullen vallen. Dat betekent dat ook het op te stellen kwaliteitskader verbreed 
zal moeten worden.  
 
Het is nodig dat alle sectoren tijd en gelegenheid krijgen voor de gezamenlijke invulling van dat 
brede kwaliteitskader. Het zal invulling geven aan de wettelijke kwaliteitseisen die gelden ten 
aanzien van de werktoedeling zoals die zal gelden onder de Jeugdwet. De regering vindt het 
belangrijk dat de partijen uit de jeugdhulp (zoals cliëntenorganisaties, beroepsverenigingen, 
brancheorganisaties en gemeenten) dit nieuwe kwaliteitskader gezamenlijk ontwikkelen, zodat het 
beste van de verschillende kwaliteitssystemen hierin verenigd kan worden. Een gezamenlijk 
gedragen kwaliteitskader leidt tot een gelijk speelveld voor alle jeugdhulpaanbieders, waar nu nog 
sprake is van verschillende sectoren met elk hun eigen historie op het gebied van 
professionalisering.  
 
De regering onderkent dat beroepsregistratie niet voor alle functies in de jeugdhulp de eerst 
aangewezen manier van kwaliteitsborging is. Dit is inherent aan het systeem van comply or explain 
en de keuze om vooralsnog WO-gedragswetenschappers en HBO-jeugdzorgwerkers in het 
kwaliteitsregister jeugd op te nemen.  
 
In de amvb bij de Jeugdwet zal worden voorzien in een overgangsregeling met een tijdelijke 
vrijstelling van de verplichting van jeugdorganisaties van de toepassing van de verantwoorde 
werktoedeling, teneinde alle sectoren de kans te geven om zich voor te bereiden op deze nieuwe 
werkwijze. 
 
PM Paragraaf invoegen  over de uitkomsten van voorhang in de Eerste en Tweede Kamer en de 
eventuele reacties naar aanleiding van de publicatie van het ontwerp in de Staatscourant. 
 
8. Europese aspecten 
 
8.1 Gereglementeerd beroep 
 
Met betrekking tot de Europeesrechtelijke aspecten van het professionaliseringsbeleid dient 
allereerst te worden opgemerkt dat de invoering van het kwaliteitsregister jeugd er niet toe leidt dat 
het werken in de jeugdzorg een ‘gereglementeerd beroep’ wordt in de zin van artikel 3, lid 1, sub a, 
van de Richtlijn 2005/36/EG betreffende de erkenning van beroepskwalificaties. Instellingen hebben 
de bevoegdheid af te wijken van de verplichting een geregistreerde jeugdprofessional met taken in 
de jeugdzorg te belasten indien dat niet leidt tot kwaliteitsverlies in de zorgverlening.  
Wel raakt deze amvb aan de vrijheid van dienstverrichting doordat werkgevers in de jeugdzorg er de 
voorkeur aan kunnen geven in zee te gaan met medewerkers die in het kwaliteitsregister jeugd zijn 
                                                
23
 Kamerstukken II 2013/14, 33 684, nr. 12 
19 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
11. Administratieve lasten en nalevingskosten 
 
11.1 Administratieve lasten 
De administratieve lasten van het wetsvoorstel professionalisering jeugdzorg en onderhavige amvb 
betreffen met name het verstrekken van gegevens aan het register. Afhankelijk van de nog definitief 
vast te stellen eisen rondom (her)registratie, is als uitgangspunt genomen dat de registratie volledig 
digitaal zal plaatsvinden. Een beroepsbeoefenaar zal derhalve eenmaal per jaar het register moeten 
bijwerken met gegevens over her- of bijscholing, werkervaring of andere relevante activiteiten, 
inclusief een scan van de ‘bewijslast’. Dit brengt een gemiddelde tijd van vijftien minuten met zich 
mee, waardoor de administratieve lasten (gemiddelde loonkosten € 37 per uur) voor de twee in 
onderhavige amvb genoemde beroepsgroepen op jaarbasis met circa € 185.000 zal toenemen. 
Hierbij geldt dat niet alle in dezen genoemde activiteiten binnen de reguliere werktijd behoeven te 
worden verricht. 
Deze introductie van de norm van de verantwoorde werktoedeling betekent dat toezichthouders zich 
er van dienen te vergewissen dat voldaan wordt aan de norm van de verantwoorde werktoedeling.  
Dit past binnen de taakinvulling van de inspectie. Er is geen sprake van administratieve lasten voor 
burgers. Wel zal de kwaliteitsverbetering van de professional leiden tot een betere kwaliteit van de 
dienstverlening en een kortere doorlooptijd. 
 
Het algemene uitgangspunt is dat het professionaliseringtraject de kwaliteit van de 
beroepsuitoefening zal verhogen, zodat de cliënten meer zorg op maat krijgen en de administratieve 
processen voor cliënten, professionals en instellingen afnemen of ten minste meer ten dienste van 
de beroepsuitoefening komen te staan. Immers, als vakbekwamere professionals zich meer kunnen 
richten op (het belang) van de cliënt en meer professionele ruimte krijgen om te doen wat nodig is, 
kunnen mogelijk meer cliënten doeltreffender en in minder tijd worden geholpen en dan zijn er bij 
gelijkblijvende vraag naar jeugdhulp minder professionals, managers en administratief personeel 
nodig. Op termijn leidt deze kwaliteitsverbetering dus tot meer budgettaire ruimte, zodat er meer 
(opleidings)budget beschikbaar komt.  
24
Verkenningen in de AWBZ laten zien dat een te vergelijken professionaliseringsslag een 
substantiële besparing oplevert. Zo kan bijvoorbeeld het voorkomen van overprotocollering een 
instelling één fte besparen, die ingezet kan worden voor zorgverlening in plaats van aan 
administratieve processen. Dezelfde ontwikkelingen zien we overigens ook bij de politieprofessional 
en in het onderwijs. 
 
11.2 Nalevingskosten 
Het opzetten van een kwaliteitsregister jeugd valt onder de nalevingskosten. Deze kosten worden 
gedekt uit het budget van €6,5 miljoen dat de ministeries van VWS en VenJ voor de implementatie 
van het actieplan professionalisering ter beschikking hebben gesteld. De kosten van het in stand 
houden van het register zijn door een werkgroep van de STIPJ met relevante veldpartijen geschat op 
ca. € 2 miljoen op jaarbasis. Gelet op het aantal professionals van 20.000, leidt dit tot een tarief van 
(her)registratie van ca. € 100 op jaarbasis. Daarnaast zullen organisaties moeten bewaken dat 
werknemers hun registratie op orde hebben. De nalevingskosten voor organisaties zullen tot een 
minimum beperkt worden, omdat het kwaliteitsregister gaat over de registraties en hierover 
communiceert met de jeugdprofessional. De werkgever kan in de reguliere functionerings- en/of 
begeleidingsgesprekken met de werknemer aandacht besteden aan de activiteiten die nodig zijn om 
op registerniveau te blijven. Vorenstaande leidt dus tot een toename van de nalevingskosten van € 2 
miljoen. Hoewel het instellen van het kwaliteitsregister jeugd gepaard gaat met nalevingskosten, is 
zoals eerder in deze nota van toelichting benoemd bij jeugdzorginstellingen en beroepsverenigingen 
veel draagvlak voor het invoeren van een dergelijke register. Over de bekostiging ervan worden 
afspraken gemaakt tussen werkgevers en werknemers aan de CAO-tafel. Bij de eerste registratie en 
de (her)registratie wordt zoveel mogelijk gebruik gemaakt van reeds bestaande registers, zoals deze 
                                                
24
 Met de verkenning ‘meer tijd voor de cliënt’ is in de langdurige zorg de basis gelegd voor de aanpak van administratieve lasten 
in de langdurige zorg. Deze aanpak valt uiteen in het oplossen van signalen van veldpartijen, het experiment regelarme 
instellingen en de ondersteuning via www.invoorzorg.nl 
21 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
Ten aanzien van de bureaus jeugdzorg blijft de verplichting bestaan te beschikken over de 
deskundigheden, bedoeld in artikel 29, eerste lid, van het Uitvoeringsbesluit. Het ligt voor de hand 
dat een deel van de vereiste deskundigheid wordt geboden door geregistreerde jeugdprofessionals. 
 
D (artikel 35) 
 
Het vaststellen van een indicatiebesluit is een taak van bureau jeugdzorg. De norm van de 
verantwoorde werktoedeling is daarbij van toepassing. Toepassing van die norm kan botsen met het 
oorspronkelijke artikel 35 van het Uitvoeringsbesluit, dat bepaalde dat de bureaus jeugdzorg 
alvorens een indicatiebesluit te nemen, een ontwerp daarvan ter advisering aan een gekwalificeerde 
gedragswetenschapper kunnen voorleggen. Het Uitvoeringbesluit verstaat onder een gekwalificeerde 
gedragswetenschapper: 
- degene die is opgenomen in het register Kinder- en Jeugdpsychologen van het Nederlands 
Instituut van Psychologen ; 
- degene die lid is van de Nederlandse Vereniging van Orthopedagogen en Onderwijskundigen en 
geregistreerd is als Orthopedagoog-Generalist, dan wel  
- de gezondheidszorgpsycholoog. 
 
Indien advisering door een gedragswetenschapper bij een indicatiebesluit noodzakelijk is, zal die 
advisering op grond van artikel 29, derde lid van het Uitvoeringsbesluit in beginsel door bureau 
jeugdzorg moeten worden toegedeeld aan een gedragswetenschapper uit het kwaliteitsregister 
jeugd. De advisering mag ook aan anderen worden toegedeeld indien de kwaliteit van die advisering 
daardoor niet nadelig wordt beïnvloed. Daarentegen moet de advisering aan anderen worden 
toegedeeld indien dat noodzakelijk is voor de kwaliteit van de advisering.  
 
Indien de betrokkenheid van een gedragswetenschapper bij een indicatiebesluit is vereist, zal 
toepassing van de norm van de verantwoorde werktoedeling er in de regel dus toe leiden dat een 
gedragswetenschapper uit het kwaliteitsregister jeugd bij dat indicatiebesluit wordt betrokken. De 
verbreding van het jeugddomein die straks onder de Jeugdwet zal plaatsvinden, zal eveneens leiden 
tot een verbreding van het centrale norm dat werkzaamheden moeten worden toegedeeld aan 
geregistreerde jeugdprofessionals. Vanaf de inwerkingtreding van de Jeugdwet zal die centrale norm 
immers worden verruimd ten aanzien van BIG-geregistreerde beroepsbeoefenaren. Dat kan 
gevolgen hebben voor beroepsbeoefenaren die vallen onder de begripsbepaling van de 
gekwalificeerde gedragswetenschapper.  
 
Voor dit moment is het met het oog op de komende Jeugdwet niet zinvol in de positie van de 
gekwalificeerde gedragswetenschapper verandering aan te brengen omdat die positie onder de 
Jeugdwet wederom kan veranderen. De aanpassing van artikel 35 van het Uitvoeringsbesluit 
bewerkstelligt dat de positie van de gekwalificeerde gedragswetenschapper vooralsnog niet wordt 
gewijzigd. 
  
E (artikelen 68a tot en met 68q) 
 
De artikelen 68d tot en met 68l van het Uitvoeringsbesluit formuleren een aantal criteria waaraan de 
registerstichting onderscheidenlijk het register moet voldoen om voor erkenning als 
kwaliteitsregister jeugd in aanmerking te kunnen komen. Het betreffen dus geen algemeen 
verbindende verplichtingen die rechtstreeks aan het kwaliteitsregister jeugd worden opgelegd. De in 
de artikelen opgenomen criteria zijn niet meer en niet minder dan minimale randvoorwaarden om als 
kwaliteitsregister jeugd erkend te kunnen worden. In het algemeen deel van deze memorie is al 
gedeeltelijk ingegaan op de criteria. 
 
Artikel 68c geeft aan wanneer de ministers van Volksgezondheid, Welzijn en Sport en van Veiligheid 
en Justitie een erkenning kunnen intrekken. Uiteraard is dat het geval wanneer niet wordt voldaan 
aan de voorwaarden of de verplichtingen die voortvloeien uit het Uitvoeringsbesluit of de 
erkenningsvoorwaarden, maar ook indien de registerstichting haar werkzaamheden niet naar 
23 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
Artikel 68h, stelt als voorwaarde dat geregeld is dat het kwaliteitsregister jeugd wordt opengesteld 
voor beroepsbeoefenaren die een opleiding hebben afgerond, minimaal op het niveau van een 
hogere beroepsopleiding. Dat impliceert dat het register ook openstaat voor degenen die zich via een 
EVC-traject weten te kwalificeren of die beschikken over een in het buitenland behaald diploma op 
minstens hbo-niveau. De registerstichting zal daar een procedure voor vaststellen. 
Door de eis te stellen dat sprake moet zijn van minimaal een hbo-niveau wordt tevens 
bewerkstelligd dat houders van buitenlandse diploma's ook tot het register kunnen worden 
toegelaten, mits die diploma's getuigen van het juiste opleidingsniveau. De registratie zal zorgvuldig 
moeten plaatsvinden.  
 
Artikel 68i, eerste lid, geeft aan dat voor de erkenning is vereist dat de (her)registratie zorgvuldig 
plaatsvindt. Doordat de registerstichting over verzoeken tot (her)registratie advies inwint bij de 
registratiecommissies van de NIP, NVO en de NVMW, wordt al de nodige zorgvuldigheid bereikt. 
Daarnaast zal een zorgvuldige procedure meebrengen dat bij afwijzing een mogelijkheid tot 
heroverweging kan plaatsvinden.  
In het tweede lid is als vereiste voor erkenning geregeld dat in geval van wijziging van 
registratienormen overleg moet worden gevoerd met beroepsverenigingen. 
 
Artikel 68j verplicht het kwaliteitsregister jeugd ervoor te zorgen dat de bij hem geregistreerde 
beroepsbeoefenaren dienen te handelen volgens de voor hen algemeen geldende beroepsethische 
normen. 
  
Verder geldt als erkenningsvoorwaarde dat tegen beroepsbeoefenaren die niet voldoen aan de 
beroepsethische normen passende maatregelen kunnen worden genomen. Het daartoe op te zetten 
systeem van normhandhaving dient adequaat te zijn. Dat brengt mee dat van het systeem verwacht 
mag worden dat het onafhankelijk functioneert en dat degenen die met de besluitvorming worden 
belast over de nodige deskundigheid beschikken. De beroepsverenigingen hebben reeds aangegeven 
dat zij willen overgaan tot instelling van een onafhankelijk van het kwaliteitsregister functionerend 
tuchtcollege en college van beroep. Op die wijze kan aan de erkenningsvoorwaarde van artikel 68j 
worden voldaan. Dat sprake moet zijn van passende maatregelen brengt mee dat de mogelijk te 
nemen maatregelen rekening houden met de zwaarte van de schending van de norm. 
Voorts is van belang dat de kring van klachtgerechtigden juist is samengesteld. De registerstichting 
thans bezig is met het opstellen van een tuchtreglement. Op basis daarvan zullen in elk geval de 
Inspectie jeugdzorg en cliënten klachtgerechtigd worden.  
 
Artikel 68l stelt als voorwaarde om erkend te worden dat de nodige openbaarheid moet worden 
betracht. De beroepsbeoefenaren zijn door de inschrijving privaatrechtelijk gebonden aan het 
systeem van openbaarheid. Hiermee wordt invulling gegeven aan de eerder genoemde motie Van 
der Burg. Bij de vaststelling van de termijnen gedurende welke de gegevens toegankelijk zijn, zal de 
registerstichting zich rekenschap moeten geven van de belangen van de ingeschrevenen en de 
belangen van degenen die van de gegevens kennis moeten kunnen nemen. 
 
Artikel 68m geeft aan dat de registerstichting na beëindiging van de erkenning van het 
kwaliteitsregister jeugd alle noodzakelijke medewerking dient te verlenen om een overgang van 
taken naar een eventuele nieuwe beheerder mogelijk te maken. Daarmee wordt voorkomen dat, 
indien een andere organisatie met het beheer van het kwaliteitsregister wordt belast, die organisatie 
van voor af aan moet beginnen. 
 
De artikel 68n en 68o regelen dat het kwaliteitsregister jeugd de ministers van Volksgezondheid, 
Welzijn en Sport en van Veiligheid en Justitie van de benodigde informatie dienen te voorzien. Het 
gaat om incidentele informatie op verzoek (artikel 68n) die de ministers nodig hebben om te 
beoordelen of het kwaliteitsregister aan alle voorwaarden voldoet en om het 
professionaliseringsproces goed te kunnen monitoren. Daarnaast is er de verplichting een 
jaarverslag toe te sturen (artikel 68o). Een soortgelijke verplichting geldt ten aanzien van de 
beroepsverenigingen. Dat jaarverslag moet inzage geven in de uitvoering van de werkzaamheden 
25 

Ontwerp amvb tot wijziging van het Uitvoeringsbesluit Wet op de jeugdzorg 8 november 2013 
De Staatssecretaris van Volksgezondheid, 
Welzijn en Sport, 
 
 
 
………………………………. 
 
 
 
De Staatssecretaris van Veiligheid en Justitie, 
 
 
 
 
…………………………….. 
27 

