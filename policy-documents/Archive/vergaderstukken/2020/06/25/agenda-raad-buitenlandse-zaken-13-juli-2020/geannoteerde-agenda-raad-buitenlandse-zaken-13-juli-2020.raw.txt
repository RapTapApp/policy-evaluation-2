GEANNOTEERDE AGENDA RAAD BUITENLANDSE ZAKEN VAN 13 JULI 2020 
Introductie 
 
Op 13 juli vindt in Brussel de eerste fysieke Raad Buitenlandse Zaken sinds de COVID-19 crisis 
plaats. De minister van Buitenlandse Zaken is voornemens deel te nemen aan deze Raad. Naar 
verwachting zal de Raad onder het agendapunt Current Affairs stilstaan bij de recente 
ontwikkelingen in India, Venezuela, en Libië en de impact van COVID-19 op Afrika. Tijdens vorige 
vergaderingen (resp. 22 april en 15 mei jl.) richtte de Raad zijn blik op het Oostelijk Partnerschap, 
het Midden-Oosten en Noord-Afrika om de gevolgen van de COVID-19 pandemie in kaart te 
brengen. Ditmaal is er onder een breed agendapunt aandacht de impact van COVID-19 op Latijns-
Amerika. Tevens zal de Raad spreken over Turkije, waarbij de focus naar verwachting zal liggen op 
de Turkse proefboringen in de Oostelijke Middellandse Zee. 
Current affairs 
 
India  
In het licht van de EU-India Top, die naar verwachting half juli zal plaatsvinden per 
videoconferentie, zal de Raad spreken over de EU-India relatie. Eind 2018 kwamen Commissie en 
Raad de EU India-strategie overeen, met aandacht voor belangrijke onderwerpen zoals de 
bevordering van effectief multilateralisme, vrede en veiligheid, economische groei en welvaart en 
het aanpakken van mondiale uitdagingen zoals duurzame ontwikkeling en klimaatverandering. 
Deze strategie heeft in de context van COVID-19 niets aan relevantie ingeboet. India is een 
belangrijke partner op tal van mondiale dossiers. Het kabinet verwelkomt dan ook de toenemende 
rol en verantwoordelijkheid van India op het wereldtoneel en pleit voor verdere uitbreiding van de 
samenwerking tussen de EU en India. Tegelijkertijd moet er ruimte zijn enkele zorgelijke 
ontwikkelingen op het gebied van mensenrechten (inclusief godsdienstvrijheid) in India te 
bespreken.  
Venezuela 
De Raad zal stilstaan bij de laatste ontwikkelingen in Venezuela. Het Maduro-regiem heeft de 
hervorming van de kiescommissie door het parlement tegengehouden en heeft via het 
hooggerechtshof een nieuwe kiescommissie met vertrouwelingen aangewezen. Onder deze 
omstandigheden zijn eerlijke en vrije parlementsverkiezingen in december niet mogelijk. Het 
kabinet zal oproepen tot het verder verhogen van de diplomatieke druk op het Maduro-regiem en 
het spoedig organiseren van een ministeriële bijeenkomst van de International Contact Group 
(ICG).  
Libië  
Ook zal de Raad spreken over recente ontwikkelingen in Libië. De internationaal erkende regering 
van premier Serraj, de Government of National Accord (GNA), heeft met steun van Turkije 
recentelijk veel gebied heroverd op de Libyan National Army (LNA) van generaal Haftar. Het 
kabinet is van mening dat er geen militaire oplossing is voor het conflict in Libië en spreekt 
daarom in internationaal verband steeds steun uit voor het door de VN-geleide politieke proces. De 
recente hervatting van de veiligheidsgesprekken met de GNA en LNA, met als doel de 
totstandkoming van een staakt-het-vuren, ziet het kabinet als een belangrijke stap.  
De situatie in Libië blijft onverminderd zorgelijk. De recente ontdekking van massagraven rond 
Tarhuna, ten zuidoosten van de hoofdstad Tripoli, tonen eens te meer dat grove schendingen van 
internationaal humanitair recht en mensenrechten op grote schaal blijven plaatsvinden in Libië. 
Het kabinet steunt de oproepen van de Hoge Vertegenwoordiger en van de VN voor een 
onafhankelijk onderzoek naar de gebeurtenissen. In dit kader verwelkomt het kabinet de aanname 
van een resolutie over Libië tijdens de Mensenrechtenraad waarin de oprichting van een fact 
finding missie die onderzoek zal doen naar schendingen van internationaal humanitair recht en 
mensenrechten in Libië sinds 2016 is vastgelegd. Nederland co-sponsorde de resolutie.  
Op 23 juni vond de eerste formele bijeenkomst van de International Humanitarian Law and Human 
Rights werkgroep van de International Follow-up Committee for Libya plaats, waar Nederland sinds 
eind april samen met Zwitserland en de VN co-voorzitter van is. De werkgroep zal zich richten op 
praktische en haalbare interventies om de naleving van internationaal humanitair recht te 
verbeteren en de mensenrechten in Libië te beschermen en verbeteren.  
 

doden. In beide opzichten staat het daarmee wereldwijd op de 2e plaats, na de VS. In Venezuela 
zorgt de crisis ervoor dat het reeds ingestorte gezondheidssysteem verder afbrokkelt. 
Momenteel heeft Suriname te kampen met een COVID-uitbraak waar de gezondheidszorg niet op 
is berekend. In reactie op diverse hulpverzoeken, waaronder een verzoek van de Surinaamse 
regering, is op 19 juni jl. een Nederlandse zending met persoonlijke beschermingsmiddelen in 
Suriname gearriveerd. Later volgen nog mobiele beademingsapparatuur en aanvullende medische 
goederen. Mogelijk wordt er ook Nederlands medisch personeel ingezet om Suriname te helpen. 
Nederland doneert tevens dertig mobiele beademingsapparaten aan Colombia, een belangrijk 
buurland van het Koninkrijk. 
Terwijl de regio nog volop bezig is het hoofd te bieden aan de COVID-crisis leidt deze nu al tot een 
diepe economische en sociale crisis, die ook op de langere termijn zal doorwerken. Dit zorgt 
vervolgens voor toenemende ongelijkheid en instabiliteit en druk op het democratische bestel in 
deze landen. Middels de Team Europe benadering draagt de EU bij aan de COVID-19 respons van 
landen in Latijns Amerika en het Caribisch gebied. De Europese Commissie en de Europese 
Investeringsbank hebben ruim EUR 1,2 miljard voor de regio beschikbaar gesteld. Ook wordt door 
de EU ingezet op gezamenlijke communicatie en de bestrijding van desinformatie. De EU voorziet 
daarbij een ‘green recovery’ benadering, waarbij ook de handelsrelaties van belang zullen zijn. 
Nederland zal in deze discussie inbrengen dat het van groot belang is dat de EU engagement met 
de regio blijft tonen, en op een duurzame en inclusieve manier zal bijdragen aan het herstel. 
Tevens zal Nederland benadrukken dat het versterken van mensenrechten en democratische 
processen in de regio, die door COVID-19 verder onder druk staan, een belangrijke prioriteit moet 
blijven. Tot slot mag niet uit het oog verloren worden dat de regio een belangrijke partner blijft om 
gezamenlijk in multilateraal kader op te trekken.  
Turkije  
De Raad zal tevens spreken over de relatie van de EU met Turkije en de Turkse rol in de regio. Het 
kabinet zal hierbij benadrukken dat effectieve samenwerking tussen de EU en Turkije, o.a. op het 
gebied van veiligheid, terrorismebestrijding, handel en migratie van evident belang is, maar dat de 
EU Turkije tegelijkertijd ook moet aanspreken op punten van zorg (waaronder de vrijheid van 
meningsuiting). 
Een specifiek punt van zorg is het Turkse optreden in het oostelijk deel van de Middellandse Zee. 
De Raad zal zich hier waarschijnlijk opnieuw over buigen. Turkije heeft in maart een tender 
uitgeschreven voor exploratie-rechten in delen van de Middellandse Zee die volgens Griekenland 
tot het Grieks continentaal plat behoren. Turkije legt een claim op deze gebieden in het kader van 
een bilateraal akkoord dat in januari dit jaar tussen Turkije en Libië werd gesloten over maritieme 
afbakening tussen beide landen. Griekenland geeft daarnaast aan dat Turkije met regelmaat het 
luchtruim van Griekenland schendt met militaire overvluchten. Tevens heeft Turkije duidelijk 
gemaakt de proefboringen in het gebied dat tot de Exclusieve Economische Zone van Cyprus 
behoort, voort te zullen zetten. Nederland steunt de eerdere verklaringen van de Raad waarin 
Turkije opgeroepen wordt de boringen te staken en de soevereiniteit van Griekenland en Cyprus te 
respecteren. In geval van voortdurende Turkse activiteiten sluit het kabinet aanvullende 
maatregelen niet uit, waarbij ook de effectiviteit van eventuele maatregelen moet worden 
meegewogen. Zoals bekend heeft de EU in februari dit jaar reeds twee personen geplaatst op de 
lijst van personen en instanties op wie beperkende maatregelen van toepassing zijn als reactie op 
de ongeoorloofde booractiviteiten van Turkije. 
Migratiesamenwerking is een belangrijk onderdeel van de relatie met Turkije. Het is de 
verwachting dat met het versoepelen van de maatregelen die zijn getroffen om COVID-19 tegen te 
gaan de migratiedruk vanuit Turkije richting de EU de komende periode toeneemt. De Raad zal 
naar verwachting dan ook spreken over migratiesamenwerking met Turkije. Hoge 
Vertegenwoordiger Borrell voert gesprekken met de Turkse minister van Buitenlandse Zaken 
Çavuşoğlu m.b.t. de implementatie van de EU-Turkije verklaring. De Nederlandse inzet is gericht 
op effectieve uitvoering van de EU-Turkije Verklaring. Nadruk ligt daarbij op de gezamenlijke 
verantwoordelijkheid van Turkije, Griekenland en de EU ten aanzien van de EU-Turkije Verklaring. 
Ook wordt er op dit moment in Brussel gesproken over EUR 485 mln. overbruggingsfinanciering 
voor humanitaire hulpprogramma’s onder de Facility for Refugees in Turkey (FRIT). Nederland is 
voornemens met deze overbruggingsfinanciering in te stemmen, waarover uw Kamer is 
2
geïnformeerd. Aanvullende steun hiervoor moet volgens het kabinet uit de EU-begroting worden 
                                                           
2
 Zie TK 21501-03-124 Vijfde en zesde aanvullende EU-begroting 2020 en 2020Z11794 vijfde aanvullende EU-begroting 

