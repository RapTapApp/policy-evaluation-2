VERSLAG RAAD BUITENLANDSE ZAKEN ONTWIKKELINGSSAMENWERKING VAN 8 JUNI 2020  
Informatiepunten 
Post Cotonou  
De Eurocommissaris voor Internationale Partnerschappen, Jutta Urpilainen, gaf een korte toelichting 
op de stand van zaken van de onderhandelingen tussen de EU en landen in Afrika, het Caribisch 
gebied en de Stille Oceaan over een Post-Cotonou Verdrag. Het blijft onzeker of de onderhandelingen 
op tijd kunnen worden afgerond om voorlopige inwerkingtreding op 1 januari 2021 mogelijk te maken. 
Als dat niet haalbaar blijkt, zal de Europese Commissie met een voorstel komen voor 
verlengingsmaatregelen van het huidige Cotonou-verdrag.  
 
Meerjarig Financieel Kader – Europese Financieringsarchitectuur voor Ontwikkeling 
Ook sprak Commissaris Urpilainen kort over de voorstellen van de Europese Commissie voor het 
nieuwe Meerjarige Financiële Kader (MFK) en de Herstelstrategie. In het MFK-voorstel en het 
herstelpakket dat de Europese Commissie op 27 mei 2020 uitbracht is een ophoging voorzien van het 
European Fund for Sustainable Development (EFSD) met EUR 1 mld. om partners in derde landen nu 
al te kunnen ondersteunen bij de aanpak en het herstel van de COVID-19 pandemie. Het betreft een 
ophoging van het huidige MFK. Met betrekking tot het volgende MFK (2021-2027) heeft de Commissie 
onder meer voorgesteld om het budget voor het instrument voor het Nabuurschap, Ontwikkeling en 
Internationale Samenwerking (NDICI) ten opzichte van de MFK negotiating box van februari 2020 op 
te hogen met EUR 10,5 mld. en het budget voor het instrument voor Humanitaire Hulp met EUR 5 
mld. De Commissie stelt voor om deze verhoging volledig in te zetten voor garanties onder de 
External Action Guarantee. Het zou een verhoging betekenen van het volume van de garanties van 
EUR 60 miljard zoals in originele Commissie-voorstel naar maximaal EUR 130 miljard, met name voor 
1
programma’s uit het EFSD+, maar ook voor Macro Financiële Steun . De Raad ging niet in detail in op 
de voorstellen van de Commissie voor budgettaire ophoging NDICI en de herstelstrategie. De 
onderhandelingen daarover vinden plaats in MFK-kader.  
Deze voorstellen zijn tevens relevant voor de toekomstige vormgeving van en nadere besluitvorming 
over de optimalisatie van de Europese Financieringsarchitectuur voor Ontwikkeling. Naar verwachting 
zullen de haalbaarheidsstudies naar een drietal langere termijn opties binnenkort van start gaan: de 
Europese Investeringsbank (EIB) of Europese Bank voor Wederopbouw en Ontwikkeling (EBRD) als 
basis voor een EU-ontwikkelingsbank of een verdere verbetering van de huidige inrichting. Er wordt 
ingezet op afronding van het rapport van de haalbaarheidsstudies in het najaar, waarna de conclusies 
worden besproken door de Raad. 
Sudan Partnership Forum  
Tenslotte vroegen de Hoge Vertegenwoordiger en de Commissie aandacht voor het Sudan Partnership 
Forum dat plaats zal vinden op 25 juni, en dat volgens hen gezien moet worden als een belangrijke 
gelegenheid voor de internationale gemeenschap om Soedan te steunen op de weg naar duurzame 
democratie en economische stabiliteit. 
 
Sessie met DG WHO over COVID-19 inzet 
De Directeur Generaal van de Wereld Gezondheidsorganisatie (WHO), Dr. Tedros Adhanom 
Ghebreyesus, was uitgenodigd om deel te nemen aan het eerste deel van de bespreking door de Raad 
van de externe COVID-19 inzet. Dr. Tedros startte met een presentatie over de huidige stand van 
zaken in de aanpak van de COVID-19 pandemie en de WHO-inzet in het bijzonder. Hoewel de COVID-
19 pandemie binnen de EU steeds meer onder controle wordt gebracht, is er wereldwijd nog sprake 
van een verslechtering van de situatie. Op 7 juni kwamen er 136.000 nieuwe gevallen bij, tot dan toe 
                                               
1
 https://ec.europa.eu/neighbourhood-enlargement/news_corner/news/questions-and-answers-eu-budget-
external-action-next-multiannual-financial_en 
 

aandacht zijn voor de duurzaamheid van voedselsystemen; zij refereerde daarbij onder meer aan het 
“Farm to Fork” initiatief van de Green Deal.    
 
De leden van de Raad spraken in het algemeen steun uit voor de wijze waarop de Team Europe 
benadering sinds de RBZ/OS van 8 april vorm heeft gekregen. In partnerlanden hebben EU-delegaties 
en ambassades hard gewerkt aan Team Europe steunpakketten. Veel lidstaten benadrukten ook het 
belang van het samen optrekken in multilaterale organisaties en de leiderschapsrol van de EU daarin. 
Daarnaast was er veel aandacht voor communicatie en het zichtbaar maken aan partners en anderen 
wat de EU precies doet. Nederland benadrukte dat de EU zo zichtbaar en geloofwaardig is als de 
concrete hulp die zij biedt.  
 
Veel lidstaten, waaronder Nederland, benadrukten de noodzaak tot prioritering van de armste en 
meest fragiele landen, met name in Sub Sahara Afrika. Nederland gaf aan dat bij de verdere 
vormgeving van de huidige COVID-19 steunpakketten, maar ook bij de programmering van de NDICI 
fondsen onder het nieuwe Meerjarige Financiële Kader, er expliciet gestuurd moeten worden op 
investeringen in de minst ontwikkelde landen, die grotendeels in Sub Sahara Afrika liggen. Enkele 
andere lidstaten benadrukten in hun interventies juist de noodzaak om fors in de nabuurschapsregio’s 
en de Westelijke Balkan te investeren.  
 
Diverse lidstaten vroegen om specifieke aandacht voor kwetsbare groepen zoals migranten en 
vluchtelingen, voor mensenrechten inclusief Seksuele en Reproductieve Gezondheid en Rechten 
(SRGR), voor gendergelijkheid en empowerment van vrouwen en meisjes, en voor de rol van het 
maatschappelijk middenveld en jeugd. Nederland onderstreepte wederom het belang van aandacht 
voor Geestelijke Gezondheid en Psychosociale hulp (MHPSS) in deze crisis. Ook besteedde de Raad 
veel aandacht aan de dreigende voedselcrisis. Nederland ging net als een aantal andere lidstaten 
specifiek in op het belang van sociale vangnetten en directe hulp aan de allerarmsten en kwetsbare 
groepen in de vorm van cash transfers. In de humanitaire context zijn daar al goede ervaringen mee 
opgedaan en nieuwe technologische middelen maken het mogelijk om mensen gemakkelijker te 
bereiken. Nederland stelde voor dat de Europese Commissie en de lidstaten hieraan in het kader van 
de Team Europe aanpak meer aandacht besteden, in samenwerking met bijvoorbeeld de Wereldbank.  
 
Tenslotte sprak de Raad over de wijze waarop wereldwijd herstel van de gevolgen van de COVID-19 
pandemie vormgegeven zou moeten worden. Veel lidstaten uitten steun voor het principe van Building 
Back Better, inclusief het verduurzamen en vergroenen van economieën door inzet van COVID-19 
financiële steunpakketten. Nederland onderstreepte het belang van het steunen van derde landen bij 
het vinden van de juiste energiemix, aanpak ontbossing, duurzame verstedelijking, duurzaam 
transport en het uitfaseren van fossiele brandstoffen. Ook eventuele schuldverlichtingsinitiatieven 
zullen door deze lens moeten worden bekeken. Hiervoor is samenwerking nodig tussen de EU, de 
Wereldbank en het Internationaal Monetair Fonds.  
 
Overig 
Naast de Team Europe Raadsconclusies zijn nog vier sets Raadsconclusies via schriftelijke procedure 
7
aangenomen. De overige sets Raadsconclusies gaan over Jongeren in het externe optreden , over het 
 8
jaarverslag 2020 aan de Europese Raad over de EU-doelstellingen inzake ontwikkelingshulp , over 
Speciaal verslag nr. 25/2019 van de Europese Rekenkamer over gegevenskwaliteit bij 
9
begrotingssteun en over het Jaarverslag 2019 over de tenuitvoerlegging van de instrumenten van de 
10
Europese Unie voor de financiering van externe maatregelen in verslagjaar 2018. 
 
                                               
7
 http://data.consilium.europa.eu/doc/document/ST-8629-2020-INIT/nl/pdf 
8
 http://data.consilium.europa.eu/doc/document/ST-8628-2020-INIT/nl/pdf 
9
 https://data.consilium.europa.eu/doc/document/ST-8627-2020-INIT/nl/pdf 
10
 https://data.consilium.europa.eu/doc/document/ST-8626-2020-INIT/nl/pdf 

