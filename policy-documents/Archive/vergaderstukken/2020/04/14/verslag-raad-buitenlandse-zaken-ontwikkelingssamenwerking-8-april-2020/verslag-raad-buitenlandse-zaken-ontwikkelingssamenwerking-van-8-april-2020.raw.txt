VERSLAG INFORMELE RAAD BUITENLANDSE ZAKEN ONTWIKKELINGSSAMENWERKING VAN 
8 april 2020  
 
De Europese Commissie presenteerde op 8 april 2020 een Mededeling over de wereldwijde EU inzet 
1
om COVID-19 aan te pakken . Deze werd dezelfde dag nog besproken door de Informele Raad 
Buitenlandse Zaken Ontwikkelingssamenwerking (RBZ/OS) via videoconferentie. In het licht van de 
afspraken met uw Kamer om u zo spoedig mogelijk te informeren over COVID-19 gerelateerde inzet 
van de EU, is aan deze Kamerbrief met het verslag van de RBZ/OS, een kabinetsappreciatie van de 
Mededeling toegevoegd. Deze komt in de plaats van een BNC-fiche. Na een korte schets van de 
inhoud van de Mededeling volgt een appreciatie van de Mededeling en tenslotte het verslag van de 
bespreking in de Informele Raad Buitenlandse Zaken Ontwikkelingssamenwerking. Aan deze Raad 
namen ook de presidenten van de Europese Investeringsbank (EIB) en de Europese Bank voor 
Wederopbouw en Ontwikkeling (EBRD) deel, alsmede vertegenwoordigers van het Europees 
Parlement.  
Inhoud Commissiemededeling 
In de Mededeling wordt uiteengezet dat de EU in totaal EUR 15,6 miljard beschikbaar stelt voor de 
wereldwijde COVID-19 respons. Het gaat om herschikking van bestaande externe middelen, zowel van 
de Europese Commissie zelf als van de Europese Ontwikkelingsbank (EIB). Een deel ervan betreft 
subsidies maar het gaat bijvoorbeeld ook om (concessionele) leningen, blending en garanties. 
Vooralsnog worden de bestaande landenenveloppes gehandhaafd. Dat betekent dat er geen 
geografische verschuiving van middelen plaatsvindt. Wel zal de Commissie via algemene bijdragen 
aan multilaterale organisaties en regionale projecten focussen op landen die zwaar getroffen zijn en 
2
kampen met kwetsbare gezondheidszorg en economische stabiliteit .   
 
In de Mededeling worden acties voorgesteld langs drie thematische lijnen. Ten eerste noodhulp voor 
de aanpak van de directe gezondheidscrisis en humanitaire noden, ten tweede preventie en 
versterken capaciteit crisis-response en ten derde het adresseren van directe sociaaleconomische 
gevolgen. Hiervoor zijn de volgende bedragen beschikbaar: 
 
- EUR 502 miljoen voor korte termijn noodhulp/humanitaire steun,  
- EUR 2,858 miljard voor versterking gezondheidssystemen en 
- EUR 12,281 miljard voor sociaaleconomische gevolgen. 
 
Centraal in de Mededeling van de Commissie staat de zogenoemde Team Europe benadering; het 
gezamenlijk optrekken van de Commissie, EU-instellingen, EU lidstaten en hun nationale 
ontwikkelingsorganisaties en –banken. De Team Europe benadering zal zijn beslag moeten krijgen in 
partnerlanden én op mondiaal niveau. Per land zullen er financiële steunpakketten worden ontwikkeld 
bestaande uit bijdragen van de EU-instellingen en lidstaten, de EIB, de EBRD, de nationale 
ontwikkelingsbanken en –uitvoeringsorganisaties. De Commissie werkt momenteel nog aan een 
overzicht van financiële bijdragen aan de COVID-19 response vanuit de EU-lidstaten. Op mondiaal 
niveau wil de EU een leidende rol spelen bij mondiale coördinatie en versterking van het multilaterale 
stelsel. Hiertoe zou de EU-inzet in de VN, G7 en G20 nog beter moeten worden afgestemd en 
gecoördineerd. Ten slotte krijgt deze benadering ook vorm op het gebied van het versterken van 
Global Preparedness. De EU voorziet steun aan de Global Preparedness Monitoring Board door de 
organisatie van een pledging moment.  
 
 
                                                
1
 https://ec.europa.eu/info/sites/info/files/joint_communication_global_eu_covid-19_response_en.pdf 
2
 Voor een verdeling van de EU financiering naar regio’s en landen: https://ec.europa.eu/international-
partnerships/system/files/eu_institutions_response_to_covid_final_0.pdf  

beschikbaar, waarvan EUR 2,1 miljard voor het Zuidelijke nabuurschap, EUR 960 miljoen voor de 
Oostelijke Partnerschapslanden en ruim EUR 700 miljoen voor de Westelijke Balkan en Turkije. 
De leden van de Informele Raad spraken waardering uit voor de totstandkoming van de Mededeling. 
Veel lidstaten ondersteunden het voorstel van de Commissie om zich te richten op de meest 
kwetsbare landen, al bleken er verschillende interpretaties te bestaan over welke landen in deze 
categorie vallen. Een flink aantal lidstaten waaronder Nederland benadrukte het belang van 
investeringen in de Least Developed Countries (LDC’s) en fragiele staten. Veel van deze arme en 
fragiele staten zijn gelegen in Afrika. Een aantal andere lidstaten benadrukte het belang van 
investeren in het nabuurschap, waarbij een aantal lidstaten in het bijzonder aandacht vroeg voor 
investeringen in het Oostelijk partnerschap en de Westelijke Balkan. Enkele lidstaten vroegen om ook 
Latijns-Amerika en het Caraïbisch gebied niet te vergeten, en verwezen in het bijzonder naar de 
situatie in en rond Venezuela. Vluchtelingen en ontheemden werden meerdere keren genoemd als 
kwetsbare groepen, waar specifiek aandacht voor zou moeten zijn in de respons. Lidstaten gaven ook 
aan dat de lessen van de Ebola-uitbraken meegenomen zouden moeten worden. 
De Team Europe benadering werd breed gesteund. Veel lidstaten lichtten vervolgens in hun 
interventies toe hoeveel middelen zij beschikbaar zullen stellen of reeds gesteld hebben voor de 
externe COVID 19-inzet. Nederland gaf een toelichting op de bijdrage van EUR 100 miljoen. Deze zal 
4
ingezet worden op preventie, humanitaire hulp en beperken sociaaleconomische gevolgen. 
Eurocommissaris voor Internationale Partnerschappen Jutta Urpilainen concludeerde aan het eind van 
de vergadering dat de bedragen van de lidstaten en de EBRD optellen tot meer dan EUR 4 miljard 
(inclusief leningen). Tezamen met de bijdrage van de Commissie en EIB zou daarmee een steunpakket 
van EUR 20 miljard vanuit de Europese Unie tot stand kunnen komen. Een aantal lidstaten, waaronder 
Nederland, constateerde dat het pakket vooral herschikking van bestaande middelen bevat en dat er 
in de toekomst waarschijnlijk additionele bijdragen nodig zullen zijn.  
Nederland gaf aan dat beperkte middelen moeten worden ingezet op basis van behoeften en de mate 
van kwetsbaarheid. Nederland stelde ook dat het nu meer dan ooit van belang is om de principes van 
de Grand Bargain na te leven, waaronder het ongeoormerkt financieren van humanitaire organisaties. 
Dit laatste werd onderstreept door diverse andere lidstaten. Nederland en andere lidstaten vroegen 
ook expliciet aandacht voor mensenrechten en het beschermen van de rol van het maatschappelijk 
middenveld en de civic space, die mede onder invloed van COVID-19 in sommige landen verder onder 
druk is komen te staan. Verder riepen verschillende lidstaten, waaronder Nederland op tot een gender 
differentiated approach, omdat de pandemie en crisismaatregelen een verschillende impact hebben op 
het leven van mannen en vrouwen. Ook moet er aandacht zijn voor het bevorderen van 
gendergelijkheid. Nederland pleitte er voorts voor om Mental Health and Psychosocial Support 
(MPHSS) een expliciet onderdeel te maken van de programmering.  
Een aantal lidstaten benadrukte het belang van handel voor recovery en pleitte voor het in stand 
houden van mondiale waardenketens. Nederland gaf aan dat in dit kader onder meer gekeken kon 
worden naar het instrument van handelsfacilitatie, ook te bespreken in Raad Buitenlandse Zaken / 
Handel op 16 april. Ook werd door verschillende lidstaten gepleit voor het verlenen van humanitaire 
vrijstellingen op sancties.  
Het is de bedoeling dat er de komende tijd gelijkluidende instructies van de Commissie, EDEO en 
lidstaten uitgaan naar EU-delegaties en ambassades van lidstaten in derde landen, met nadere 
aanwijzingen voor de implementatie van de Team Europe benadering op landenniveau. Een aantal 
lidstaten benadrukte het belang van het betrekken van de partnerlanden hierbij, om daarmee 
optimale aansluiting te bewerkstelligen bij hun plannen en behoeften. Nederland gaf aan dat we onze 
ambassades zullen aanmoedigen om actief een bijdrage te leveren aan de uitwerking en uitvoering 
van de Team Europe pakketten.  
                                                
4
 Zie Kamerbrief inzake Nederlandse inzet bestrijden coronacrisis ontwikkelingslanden d.d. 14 april 2020. 

