VERSLAG RAAD BUITENLANDSE ZAKEN VAN 13 JULI 2020 
Introductie 
Op 13 juli vond in Brussel de eerste fysieke Raad Buitenlandse Zaken plaats sinds het begin van 
de COVID-19 crisis. Onder Current Affairs is gesproken over Libië, het Midden-Oosten 
Vredesproces (MOVP), de Belgrado-Pristina dialoog, de aanstaande EU-India top, de aankomende 
EU-AU top, de Post-Cotonou onderhandelingen, Hongkong, Venezuela en Iran. Daarnaast schonk 
de Raad aandacht aan de impact van COVID-19 op Latijns-Amerika. De Raad werd afgesloten 
met een lunchbespreking over de EU-Turkije relatie. 
 
Current Affairs 
Libië 
 
Hoge Vertegenwoordiger Borrell en verscheidene lidstaten spraken hun zorg uit over de situatie 
in Libië. De HV bevestigde het belang van en zijn steun aan het VN-geleide proces, waarover hij 
ook via videoverbinding met de VN Veiligheidsraad had gesproken. Daarnaast onderstreepte de 
HV het belang van een effectieve inzet van operatie Irini. Meerdere lidstaten, waaronder 
Nederland, spraken zich uit voor een stevige EU-rol in de regio inclusief de inzet van het EU-
sanctieregime.  
Tijdens het Algemeen Overleg op 1 juli jl. in voorbereiding op deze Raad zegde ik toe terug te 
komen op de start van de VN fact finding missie in Libië. De OHCHR is gestart met de 
voorbereidingen om deze missie te starten in 2021. 
 
MOVP 
 
HV Borrell en nabuurschapscommissaris Varhelyi gingen vervolgens in op het MOVP. Israël is nog 
niet overgegaan tot annexatie van delen van de Westelijke Jordaanoever, maar de dreiging 
hiervan blijft echter zeer zorgelijk. Nederland heeft daarom samen met meerdere andere 
lidstaten de Hoge Vertegenwoordiger gevraagd om opties voor een Europese respons in kaart te 
brengen, in lijn met de motie Karabulut (kenmerk 32 735 nr. 301).   
 
Belgrado-Pristina dialoog 
 
HV Borrell stond kort stil bij de hervatting van de dialoog tussen Servië en Kosovo en noemde het 
positief dat er een eerste virtuele bespreking tussen beide regeringsleiders heeft plaatsgevonden. 
Dit proces wordt op 16 juli, met een faciliterende rol van de EU, tijdens een fysieke bijeenkomst 
in Brussel voortgezet. 
 
India (EU-India Top) 
 
HV Borrell en Commissaris Urpilainen wezen vervolgens op de EU-India top die plaatsvindt op 15 
juli en onderstreepten het belang van intensievere banden tussen India en de EU.  
 
EU-Afrika top 
 
De Raad stond kort stil bij de EU-Afrikarelatie. In aanloop naar de EU-AU top die gepland staat 
voor eind oktober stelden HV Borrell en Commissaris Urpilainen voor met Afrikaanse landen in 
gesprek te gaan over gezamenlijke prioriteiten voor de komende jaren. Tijdens de RBZ van 
september zal er, ter voorbereiding van de top, waarschijnlijk een vol agendapunt worden 
besteed aan de relatie EU-Afrika. 
 
Update onderhandelingen Post-Cotonou 
 
Onder dit informatiepunt gaf de Commissaris Urpilainen kort de stand van zaken weer met 
betrekking tot de onderhandelingen van het Post-Cotonouverdrag tussen de EU en de ACP-
landen. Er is significante voortgang geboekt op de meeste onderwerpen, aldus de Commissaris, 
maar een aantal voor beide zijden belangrijke punten staat nog open, zoals de Economische 
Partnerschapsovereenkomsten, SRGR en migratie. Hierover worden de onderhandelingen 
voortgezet. De Commissaris onderstreepte pal te willen blijven staan voor de EU-kernbelangen.  
 
Hongkong 
 

Binnen de Raad was brede steun voor de opdracht aan de Hoge Vertegenwoordiger om opties in 
kaart te brengen om de spanningen tussen de EU en Turkije te verminderen. De Hoge 
Vertegenwoordiger zal hier de komende periode mee aan de slag gaan, vooruitlopend op een 
volgende bespreking over Turkije in een komende Raad.  
 
Nederland heeft tijdens deze bespreking eveneens gewezen op het belang van de effectieve 
uitvoering van de EU-Turkije Verklaring over migratie. Daarnaast vroeg Nederland aandacht voor 
de Turkse bombardementen in Irak, zoals besproken tijdens het Algemeen Overleg in 
voorbereiding op deze Raad. Nederland volgt deze ontwikkelingen kritisch, en heeft overige 
lidstaten opgeroepen dit ook te doen. 
 
Tijdens het notaoverleg Mensenrechtenrapportage van 22 juni jl. zegde ik toe om schriftelijk terug 
te komen op de uitspraken van President Erdoğan in relatie tot het erkennen van de 
verschrikkelijke gebeurtenissen van 1915 als genocide. Duidelijk is dat de Turkse regering zich 
verzet tegen deze erkenning, en zich daar op verschillende manieren voor inspant. Ook na navraag 
bij de Nederlandse ambassade in Ankara, heeft het ministerie van Buitenlandse Zaken geen 
letterlijke dreiging kunnen achterhalen zoals werd genoemd tijdens het betreffende Notaoverleg. 
Wat Nederland betreft is wel heel duidelijk: vrijheid van meningsuiting over deze en andere 
kwesties is een fundamenteel recht in Nederland, en ook in Turkije. Het kabinetsstandpunt over de 
verschrikkelijke gebeurtenissen van 1915 is u verder bekend.  
Any other business: desinformatie 
Onder Any other business lichtte Commissaris Jourova kort de recent aangenomen Joint 
Communication toe over desinformatie ten tijde van COVID-19. In deze Mededeling is 
geïdentificeerd wat de problemen zijn, wat de EU doet en nog gaat doen om desinformatie in de 
EU te bestrijden. De beste respons voor de EU is om burgers in staat te stellen zich goed te 
informeren en vertrouwen in de overheid, de vrije media en de Rule of Law te versterken. 
Overig 
Visumfacilitatieovereenkomst en terugkeer- & overnameovereenkomst tussen de EU en Wit-
Rusland 
Het kabinet maakt ook graag van de gelegenheid gebruik uw Kamer te informeren over de 
visumversoepelingsovereenkomst en terugkeer- & overnameovereenkomst tussen Wit-Rusland 
(Belarus) en de EU, die op 9 juni jl. zijn gepubliceerd in het Publicatieblad van de Europese Unie. 
Beide overeenkomsten zijn op 1 juli 2020 in werking getreden. De visumfacilitatieovereenkomst is 
wederkerig en voorziet onder andere in minder verplichte ondersteunende documenten bij 
visumaanvragen en lagere visumleges voor Wit-Russische onderdanen. Ook vervalt de wederzijdse 
visumplicht voor houders van diplomatieke paspoorten. De visumaanvragen worden nog immer in 
alle gevallen inhoudelijk beoordeeld. De visumfacilitatieovereenkomst is gekoppeld aan een terug- 
en overname overeenkomst. Deze bevat duidelijke verplichtingen en procedures voor EU-lidstaten 
en Wit-Rusland inzake de overname van onderdanen die illegaal op het grondgebied van de andere 
partij verblijven.  
Beschikbaarheid COVID-19 vaccin in ontwikkelingslanden 
Tijdens het AO voorafgaand aan de RBZ van 13 juli 2020 werd gevraagd naar de uitvoering van de 
motie Van Ojik c.s. over de kabinetsinzet dat er ook voor iedereen in de ontwikkelingslanden een 
vaccin beschikbaar komt (Kamerstuk 21501-20-1550). Een hieraan gerelateerde motie is die van 
het lid Kuik c.s. (Kamerstuk 33 625, nr. 310) over een solidaire verdeling van een COVID-19 
vaccin. Zoals aangegeven in de kabinetsreactie op het AIV-briefadvies nr. 34 “Nederland en de 
1
wereldwijde aanpak van COVID-19” van 10 juli 2020 hecht het kabinet belang aan een eerlijke en 
betaalbare toegang tot vaccins, diagnostische testen en behandeling wereldwijd. Daartoe heeft 
Nederland aansluiting gezocht bij internationale initiatieven zoals de Access to COVID Tools (ACT) 
Accelerator, de Solidarity Call to Action en de WHO COVID-19 Technology Access Pool, de 
International Vaccine Alliance en de EU strategy to COVID-19 vaccines. Nederland draagt hier via 
politieke en financiële kanalen (o.a. via CEPI en Gavi) aan bij. Hiermee volgt het kabinet de lijn 
                                                            
1
 https://www.tweedekamer.nl/kamerstukken/brieven_regering/detail?id=2020Z13824&did=2020D29356 

