GEANNOTEERDE AGENDA RAAD BUITENLANDSE ZAKEN 
ONTWIKKELINGSSAMENWERKING VAN 8 JUNI 2020 
Stand van zaken EU wereldwijde COVID-19 respons    
De Raad zal spreken over de uitvoering van de zogenoemde Team Europe benadering, waarbij de 
Europese Commissie, de Europese Investeringsbank, EU lidstaten en hun 
ontwikkelingsorganisaties en –banken samenwerken om partnerlanden te steunen bij hun COVID-
19 respons. Gezamenlijke externe actie is essentieel. De coronacrisis heeft gevolgen voor elk land 
in de wereld en toont onze onderlinge verbondenheid. We zijn zo sterk als de zwakste schakel in 
de wereldwijde gezondheidszorg maar hebben elkaar ook nodig in de weg naar duurzaam 
sociaaleconomisch herstel.  
Voorafgaand aan de informele Raad Buitenlandse Zaken/ Ontwikkelingssamenwerking van 8 april 
jl. presenteerde de Europese Commissie een steunpakket van EUR 15,6 miljard voor de 
wereldwijde respons. Uw Kamer werd over dit steunpakket geïnformeerd in het verslag van deze 
1
Raad . Zoals genoemd in de Commissiemededeling over het steunpakket, bestaat de steun van de 
Commissie uit: 1) korte termijn gericht op noodhulp en humanitaire steun; versterken van 
2
gezondheidssystemen; 2) mitigatie van sociaaleconomische gevolgen. Ook EU lidstaten dragen bij 
aan de Team Europe aanpak. Nederland heeft EUR 100 miljoen beschikbaar gesteld, waarover uw 
3
Kamer op 14 april jl. werd geïnformeerd.  
De Commissie heeft een overzicht gemaakt van de bedragen die grofweg per partnerland 
4
beschikbaar zijn , vrijgemaakt door het herschikken van bestaande middelen. In partnerlanden 
werken EU Delegaties en EU lidstaten, in samenspraak met overheden van partnerlanden, aan de 
invulling van deze steunpakketten. Dit heeft zich reeds vertaald in voorstellen voor nieuwe 
programma’s of voor aanpassingen van reeds bestaande programma’s. Daarnaast krijgen 
bestaande programma’s onder het Europese Fonds voor Duurzame Ontwikkeling (EFSD) 
aanvullende financiële middelen, vrijgemaakt middels herschikking van EFSD middelen, om snel op 
de COVID-19 crisis te kunnen reageren. Het NASIRA programma van FMO is een van deze 
programma’s, dat EUR 25 miljoen extra (EUR 100 miljoen in totaal) heeft ontvangen om zich te 
richten op de financiële weerbaarheid van kleine bedrijven in Sub-Sahara Afrika en het EU-
Nabuurschap die geraakt worden door de coronacrisis. 
In de vormgeving van het Europese pakket acht het kabinet het van belang dat financiële steun 
ten goede komt aan de kwetsbaarste landen en groepen die geraakt worden door (de gevolgen 
van) de coronacrisis. Het Bureau voor de coördinatie van humanitaire zaken van de Verenigde 
Naties (OCHA) heeft berekend dat er USD 90 miljard aan financiële steun nodig is om de 10% 
5
meest kwetsbaren te behoeden voor de ergste gevolgen van de coronacrisis . De lage-
inkomenslanden in Sub-Sahara Afrika behoren veelal tot de kwetsbare groep. Ook gezien het 
belang van een sterke relatie van de EU met Afrika, is zichtbare en substantiële steun daarom op 
zijn plaats. Het kabinet acht gezamenlijke communicatie richting partnerlanden over de Team 
Europe inzet van belang, ook om de positie van de EU als strategische partner verder te 
versterken.  
Nederland acht het, net als de Europese Commissie, van belang dat bij het verlenen van deze 
steun wordt samengewerkt in multilateraal verband. Het kabinet verwelkomt daarom de deelname 
van dhr. Tedros Adhanom Ghebreyesus, Directeur-Generaal van de Wereldgezondheidsorganisatie 
                                                
1
 https://www.rijksoverheid.nl/documenten/vergaderstukken/2020/04/14/verslag-raad-buitenlandse-zaken-
ontwikkelingssamenwerking-8-april-2020  
2
 Voorbeelden van de EU-steun: https://ec.europa.eu/commission/presscorner/detail/en/fs_20_607  
3
 https://www.rijksoverheid.nl/documenten/kamerstukken/2020/04/14/kamerbrief-nederlandse-inzet-
bestrijden-coronacrisis-ontwikkelingslanden  
4
 https://ec.europa.eu/international-partnerships/system/files/eu-institutions-response-to-covid.pdf#page=1  
5
 https://fscluster.org/coronavirus/document/how-much-does-it-cost-respond-covid-19  

de voedselreserves in veel landen nog op peil zijn, kunnen handelsrestricties en onzekerheid tot 
prijsfluctuaties leiden en daarmee tot minder toegang. Groenten en fruit zijn minder beschikbaar 
en lijken als eerste uit het dieet te verdwijnen waardoor de weerbaarheid tegen ziekten afneemt 
en een verdere toename van ondervoeding bij kinderen dreigt.   
Sociale vangnetten 
Om de ergste klappen van COVID-19 voor de armste groepen op te vangen, zijn sociale 
vangnetten van groot belang. Nederland zal de Europese Commissie tijdens de Raad daarom 
oproepen om bij de vormgeving van steunpakketten in derde landen in het bijzonder aandacht te 
geven aan programma’s waarmee sociale vangnetten worden versterkt. Met dergelijke 
programma’s wordt ook in Afrika geprobeerd de directe gevolgen voor de meest kwetsbare 
groepen te verzachten. In reactie op de coronacrisis verstrekken Afrikaanse overheden nu 
bijvoorbeeld eenmalige financiële steun (van enkele euro’s pp) aan armste groepen, zijn 
regelingen voor voedselvouchers uitgebreid, worden rekeningen van nutsbedrijven voor water en 
elektriciteit opgeschort en worden cash for work programma’s opengesteld voor meer deelnemers. 
De EU is al in een aantal landen betrokken bij dergelijke programma’s, die de Wereldbank vaak 
samen met de overheid heeft opgezet.  
De kracht van cash transfers en andere vormen van directe ondersteuning is dat ze acute nood 
lenigen en tegelijk de economie aan de vraagkant een steuntje in de rug geven. Dat mechanisme 
helpt ook met het oog op de dreigende hongersnood in Afrika. Cash transfers en het verstrekken 
van voedselvouchers kunnen dan bijdragen aan herstel van lokale markten.   
Impact van COVID-19 op economieën  
Naast de directe gevolgen van COVID-19 zijn lage-inkomenslanden extra kwetsbaar voor de 
secondaire en tertiaire gevolgen van de coronacrisis. Zo dreigt de wereldwijde recessie de 
decennia van SDG-vooruitgang teniet te doen en verwacht de VN dat door de COVID-19 pandemie 
 
tientallen miljoenen mensen terugzakken in extreme armoede. Daarnaast legt de coronacrisis de 
kwetsbaarheden van de lokale economieën in partnerlanden bloot. Veel landen zien hun 
buitenlandse inkomsten teruglopen door het stilvallen van mondiale waardeketens, dalende 
grondstofprijzen (in het bijzonder de olieprijs) en de terugval in toerisme en remittances. Deze 
ontwikkelingen onderstrepen het belang van duurzame productieketens. Het kabinet blijft zich 
daarom inzetten voor Europees beleid op internationaal maatschappelijk verantwoord ondernemen 
om ook via deze route bij te dragen aan de beperking van de gevolgen van de coronacrisis voor 
productielanden. Dit raakt ook aan de brief over een versterkte link tussen handel en duurzame 
ontwikkeling die ik samen met mijn Franse collega Jean-Baptiste Lemoyne heb aangeboden aan 
10
Commissaris Hogan en waarover ik uw Kamer informeerde op 14 mei . 
Een groot deel van de lage-inkomenslanden kampte voorafgaand aan de pandemie al met 
zorgwekkend hoge schuldenlasten. Het is van groot belang dat ook de EU hiervoor oog houdt in de 
bredere COVID-19 respons en dat een multilaterale inzet nauw wordt afgestemd met alle 
betrokken actoren. Nederland zal erop inzetten dat bij de respons op deze schuldenproblematiek 
wordt ingezet op een duurzaam, groen en inclusief herstel.  
Gezien de belangrijke rol van de informele sector in landen, worden armen extra hard geraakt. De 
geboden steun moet aansluiten bij deze realiteit, en ook op de manier waarop vrouwen, kinderen 
en arbeidsmigranten worden geraakt door de crisis. Hierin spelen interventies gericht op de 
weerbaarheid van het midden- en kleinbedrijf een belangrijke rol; het behoud van 
werkgelegenheid is van cruciaal belang. Daarnaast is het van belang dat de geboden steun 
bijdraagt aan de verduurzaming van economieën, in lijn met de ambities van de Green Deal. Het 
                                                
10
 https://www.rijksoverheid.nl/binaries/rijksoverheid/documenten/kamerstukken/2020/05/14/kamerbrief-
inzake-frans-nederlandse-non-paper-over-handel-duurzaamheid-en-sociaaleconomische-
ontwikkeling/kamerbrief-inzake-frans-nederlandse-non-paper-over-handel-duurzaamheid-en-
sociaaleconomische-ontwikkeling.pdf  

