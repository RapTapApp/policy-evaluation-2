GEANNOTEERDE AGENDA RAAD BUITENLANDSE ZAKEN ONTWIKKELINGSSAMENWERKING 
VAN 23 november 2020 
 
Op 23 november 2020 vindt de Raad Buitenlandse Zaken Ontwikkelingssamenwerking plaats via 
videoconferentie. De minister voor Buitenlandse Handel en Ontwikkelingssamenwerking zal aan deze 
RBZ/OS deelnemen. De Raad zal zich buigen over de aanpak van de hoge schuldenlast waarmee veel 
ontwikkelingslanden kampen en het genereren van middelen voor groen en inclusief herstel. Ook zal 
de Raad spreken over het bevorderen van gendergelijkheid, mede met het oog op het derde Gender 
Action Plan dat eind november door de Europese Commissie zal worden uitgebracht en waarover de 
Raad in de periode daarna Raadsconclusies zal aannemen. Ten slotte zal de Raad door de Hoge 
Vertegenwoordiger en de Europese Commissie geïnformeerd worden over de stand van zaken van de 
Post-Cotonou onderhandelingen en de triloog over de verordening over het Nabuurschap, 
Ontwikkeling en Internationale Samenwerkingsinstrument (NDICI).    
Schuldenproblematiek en Financing for Development     
De Raad zal spreken over de EU-inzet ten aanzien van de schuldenproblematiek van 
ontwikkelingslanden en langere termijn oplossingen daarvoor. Deze bespreking in de Raad zal worden 
bijgewoond door IMF Managing Director, mevr. Georgieva, Eurocommissaris voor Economische Zaken, 
dhr. Gentiloni, en vertegenwoordigers van de Europese Investeringsbank (EIB) en Europese Bank voor 
Wederopbouw en Ontwikkeling (EBRD).  
[1]
De Europese Raad bevestigde in zijn conclusies van 15 en 16 oktober jl. de Europese inzet op het 
verder vormgeven van internationale schuldverlichtingsinitiatieven voor Afrikaanse landen binnen de 
bestaande multilaterale kaders en vroeg de Raad om hiertoe eind november een gezamenlijke 
benadering te ontwikkelen. De bespreking in de RBZ/OS draagt bij aan de vormgeving hiervan.    
De COVID-19 crisis heeft in ontwikkelingslanden geleid tot acute liquiditeitsproblemen. De G20 en de 
Club van Parijs hebben als reactie hierop een betalingsmoratorium in het leven geroepen, het Debt 
Service Suspension Initiative. Verscheidene ontwikkelingslanden kampten echter al voor de pandemie 
met schuldenproblemen en voor veel van deze landen zal een structurele oplossing moeten worden 
gezocht voor hun onderliggende solvabiliteitsproblemen. De G20 en de Club van Parijs hebben hiertoe 
[2]
recent een eerste aanzet gemaakt voor een Common Framework , een gezamenlijk raamwerk op 
basis waarvan per land zal worden bekeken welke maatregelen nodig zijn om tot een houdbare 
situatie te komen. 
Al eerder stelde de Europese Commissie voor om in EU-verband samen te werken met de 
internationale financiële instellingen in het kader van de schuldenproblematiek in 
[3] [4]
ontwikkelingslanden en het verbinden van investeringen en schuldverlichting aan de SDG’s . Het 
kabinet steunt een versterkte rol van de EU in de aanpak van de schuldenproblematiek, waarbij deze 
moet aansluiten bij besluitvorming in G20-verband, de Club van Parijs, IMF en de Wereldbank. 
Nederland zal hierbij het belang van transparantie en betrokkenheid van alle crediteuren bij 
schuldverlichtingsinitiatieven benadrukken.  
Nederland ondersteunt het idee om bij de behandeling van het schuldenvraagstuk als ministers van 
Financiën en Ministers van Ontwikkelingssamenwerking van EU lidstaten zoveel mogelijk gezamenlijk 
                                                
[1]
 https://www.consilium.europa.eu/en/press/press-releases/2020/10/16/european-council-conclusions-15-16-
october-2020/ 
[2]
 https://clubdeparis.org/en/communications/press-release/extension-of-dssi-and-common-framework-for-debt-
treatments-14-10-2020 
[3]
 https://ec.europa.eu/info/sites/info/files/joint_communication_global_eu_covid-19_response_en.pdf 
[4]
 https://ec.europa.eu/commission/presscorner/detail/en/SPEECH_20_963  

Het kabinet zal tijdens de Raad het belang onderstrepen van het verankeren van gender(-gelijkheid) 
in de programmering, onder andere door voldoende programma’s te ontwikkelen die gendergelijkheid 
en empowerment van vrouwen en meisjes als hoofddoelstelling hebben. Het kabinet zal hierbij onder 
andere het belang van (directe) steun aan vrouwenorganisaties benadrukken. Daarnaast zal gender 
gemainstreamd moeten worden in de overige programmering. Het kabinet verwelkomt het (vervolgd) 
voornemen in het GAPIII dat 85% van alle nieuwe EU externe maatregelen bijdragen aan 
gendergelijkheid. Het kabinet acht het van belang dat deze doelstellingen goed worden gemonitord. 
Het kabinet zal het belang van gender-gedisaggregeerde data hierbij benadrukken. Wat betreft het 
stimuleren van werkgelegenheid, waartoe in het volgende MFK ook NDICI middelen zullen worden 
ingezet, is het ook van belang dat het gender-perspectief wordt meegenomen. Aanhoudende 
negatieve of traditionele genderrollen, sociale normen en discriminatie maken het moeilijker voor 
vrouwen om fatsoenlijk werk te vinden.  
 
Het kabinet zal tijdens de Raad benadrukken dat gendermainstreaming niet alleen van belang is voor 
de OS-programmering maar ook voor andere beleidsterreinen. Bijvoorbeeld op gebied van vrede en 
veiligheid, waarbij het belangrijk is dat de aanbevelingen uit het EU Actieplan over Vrouwen, Vrede en 
Veiligheid worden opgevolgd door zowel de EU instellingen als EU lidstaten. Nederland zal dit najaar 
zelf haar vierde Nationaal Actieplan 1325 publiceren, waarin gender responsieve beleidsontwikkeling- 
en uitvoering een van de prioriteiten zal zijn. Tevens zet het kabinet erop in dat gender en 
1
economische empowerment van vrouwen een integraal onderdeel vormen van EU-handelsbeleid . 
Handelsbeleid kan een platform bieden voor het delen van kennis, helpen om belemmeringen weg te 
nemen en de empowerment van vrouwen stimuleren. Het kabinet heeft de Europese Commissie 
onlangs opgeroepen om de genderdimensie van handelsbeleid te versterken en hiertoe een aantal 
voorstellen aangedragen. Zie brief en non-paper in bijlage. 
AOB: 
- Post-Cotonou       
De Raad zal onder Any Other Business een update van Eurocommissaris voor Internationale 
Partnerschappen Urpilainen ontvangen over de onderhandelingen over Post-Cotonou, het nieuwe 
verdrag tussen de EU en de landen in Afrika, het Caribisch gebied en in de Stille Oceaan (ACS). Er is 
nog weinig voortgang geboekt sinds de Informele RBZ/OS van 29 september jl. Nederland blijft, net 
als veel andere lidstaten, er nauwgezet op toezien dat de Commissie het EU onderhandelingsmandaat 
volgt, met name op belangrijke onderwerpen als migratie en mobiliteit en seksuele en reproductieve 
gezondheid en rechten (SRGR). Zoals aan uw Kamer is gecommuniceerd in het verslag van de 
RBZ/OS van 29 september jl. (Kamerstuk 21 501-02 nr. 2220) zijn dit onderwerpen waarop de 
posities van de EU en de ACS landen nog uit elkaar liggen.  
- NDICI  
Onder Any Other Business zal ook een update worden gegeven over de stand van zaken van de 
onderhandelingen over het nieuwe EU externe financieringsinstrument voor het volgende Meerjarig 
Financieel Kader (2021-2027), het Neighbourhood, Development and International Cooperation 
Instrument (NDICI). Op 18 september bereikten EU lidstaten overeenstemming over de volledige 
Raadspositie over de NDICI-verordening, mede op basis van de conclusies van de Europese Raad van 
21 juli jl. over het gehele MFK. Op dit moment is de afrondende fase van de triloog met het Europees 
Parlement gaande. Met name op de punten governance, klimaattarget en migratie wordt nog naar 
overeenstemming gezocht. Het streven is dat de triloog voor het einde van het jaar wordt afgerond, 
zodat het NDICI op 1 januari 2021 in werking kan treden. 
                                                
1
 https://www.rijksoverheid.nl/documenten/kamerstukken/2020/09/04/kamerbrief-inzake-kabinetsinzet-in-de-
eu-trade-policy-review 

