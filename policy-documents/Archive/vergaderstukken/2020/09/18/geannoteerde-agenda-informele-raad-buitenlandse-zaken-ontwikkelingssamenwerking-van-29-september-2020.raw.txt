GEANNOTEERDE AGENDA INFORMELE RAAD BUITENLANDSE ZAKEN 
ONTWIKKELINGSSAMENWERKING VAN 29 SEPTEMBER 2020 
Introductie 
Tijdens deze informele bijeenkomst van EU ministers voor Ontwikkelingssamenwerking, op uitnodiging 
van de Hoge Vertegenwoordiger en het Duitse Voorzitterschap, zal gesproken worden over de relatie 
tussen de EU en Afrika, en over de onderhandelingen over het Post-Cotonou Verdrag. Onder het 
eerste agendapunt zal zowel worden ingegaan op de EU steun aan Afrikaanse partners, onder andere 
bij de internationale COVID-19 respons, als ook op de voorbereiding van de EU-AU top die vooralsnog 
gepland staat voor oktober 2020.  
EU inzet in Afrika – Team Europe  
Tijdens de Informele Raden Buitenlandse Zaken/Ontwikkelingssamenwerking (RBZ/OS) van 8 april en 
die van 8 juni sprak de Raad reeds over de Team Europe benadering voor de internationale COVID-19 
respons, waarbij Europese Instellingen, de EBRD, EU lidstaten en hun ontwikkelingsbanken hun 
krachten bundelen. Zoals aan uw Kamer gemeld in het verslag van de RBZ/OS van 8 juni stelden zij 
tezamen EUR 36 miljard beschikbaar voor de COVID-19 inzet, waarvan ongeveer EUR 4,8 miljard voor 
Sub Sahara Afrika (Kamerstuk 21501-04, nr. 233). De Europese Commissie en de Europese 
Investeringsbank stellen respectievelijk EUR 2,2 miljard en EUR 1,5 miljard beschikbaar voor de 
1
COVID-19 respons in Sub-Sahara Afrika, op basis van het herschikken van middelen . Voor de COVID-
19 response op het gehele Afrikaanse continent, dus inclusief Noord-Afrika, heeft de Commissie 
ongeveer EUR 4 miljard beschikbaar. Met de uitvoering van de COVID-19 steunpakketten vanuit de 
Commissie en EU lidstaten is reeds een start gemaakt, zowel met humanitaire steunprogramma’s, als 
met programma’s gericht op versterking gezondheidssystemen en het mitigeren van de 
sociaaleconomische gevolgen.  
De insteek van programma’s verschilt per land, op basis van de noden en behoeften van de 
desbetreffende landen. Zo heeft de Commissie medische hulpgoederen gedoneerd aan onder meer 
Ethiopië, Somalië, Zuid-Soedan en Oeganda om de toegang tot gezondheidszorg voor kwetsbare 
groepen te verbeteren. In het kader van de digitaliseringsagenda, stimuleert de Commissie de 
digitalisering van onderwijs in onder andere de Democratische Republiek Congo en Burundi om de 
continuïteit en kwaliteit van onderwijs, juist in tijden van COVID-19, te bevorderen. Daarnaast hebben 
de Commissie en EU-lidstaten gezamenlijk een humanitaire luchtbrug gecreëerd om humanitaire 
partners te ondersteunen met goederen en toegang tot moeilijk bereikbare gebieden. Vanuit dit 
initiatief heeft Nederland recentelijk een vlucht naar Afghanistan georganiseerd.  
Nederland heeft sinds het begin van de COVID-19 pandemie consequent aandacht gevraagd voor het 
verlenen van steun aan de meest kwetsbare landen, waaronder lage inkomenslanden en fragiele 
staten, en aan kwetsbare groepen. Tijdens de informele RBZ/OS zal Nederland deze boodschap 
herhalen, ook voor wat betreft de toegang tot een toekomstig COVID-19 vaccin. De Europese 
Commissie heeft zich op 31 augustus jl. aangesloten bij de COVAX-faciliteit, een samenwerking tussen 
de Global Vaccine Alliance (GAVI), de Coalition for Epidemic Preparedness Innovations (CEPI) en de 
Wereldgezondheidsorganisatie, ten behoeve van een eerlijke wereldwijde toegang tot COVID-19 
vaccins. De Commissie maakte EUR 400 miljoen beschikbaar als garantiefonds voor COVAX. Naast een 
financiële bijdrage aan CEPI en het COVAX AMC (het onderdeel van COVAX dat zich richt op lage en 
lagere middeninkomenslanden), heeft het kabinet nu ook formeel interesse uitgesproken voor 
deelname aan de COVAX-faciliteit. Nederland zal tijdens de Raad alle EU lidstaten oproepen zich aan 
                                                
1
 https://ec.europa.eu/international-partnerships/system/files/20200707-eu-institutions-response-to-covid_en.pdf 
 

Post-Cotonou  
De informele Raad zal ook spreken over Post-Cotonou; een nieuw verdrag tussen de EU en de landen 
in Afrika, het Caribisch gebied en in de Stille Oceaan (ACS). Naar verwachting zullen de 
onderhandelingen tussen de EU en de ACS-landen over dit verdrag dit najaar kunnen worden afgerond. 
Dit betekent wel dat het huidige Cotonou verdrag, dat vorig jaar verlengd werd tot uiterlijk eind 2020, 
nogmaals verlengd zal moeten worden omdat de onderhandelingen niet op tijd afgerond zullen zijn 
voor inwerkingtreding of voorlopige toepassing van het nieuwe verdrag begin 2021. De EU volgt in de 
3
onderhandelingen het EU onderhandelingsmandaat van juni 2018 waarin belangrijke kaders op het 
gebied van mensenrechten, duurzame ontwikkeling en migratie en mobiliteit zijn opgenomen. Op een 
aantal thema’s moet nog overeenstemming worden bereikt. Dit gaat onder andere over de wijze 
waarop mensenrechten, seksuele en reproductieve gezondheid en rechten (SRGR) en samenwerking 
met het Internationaal Strafhof precies worden benoemd in de verdragstekst. Ook op het gebied van 
migratiesamenwerking en de institutionele structuur lopen de standpunten van de partijen nog uiteen. 
Er is voorzien in een overkoepelend deel van het verdrag, dat geldt voor alle ACS-landen, en 
daarnaast drie regionale protocollen voor respectievelijk Afrika, het Caribisch gebied en de Stille 
Oceaan. Het kabinet vindt dat de nadruk moet liggen op samenwerking binnen de regionale 
protocollen, juist ook omdat de regio’s sterk van elkaar verschillen,  en minder op de overkoepelende 
ACP-dimensie. Ook hecht het kabinet eraan dat fundamentele waarden op het gebied van 
mensenrechten, SRGR en duurzaamheid stevig verankerd worden in het verdrag. Nederland zal er 
daarom voor waken dat de EU ook in deze laatste fase van de onderhandelingen het EU 
onderhandelingsmandaat blijft volgen, zeker ook op bovengenoemde onderwerpen. 
                                                
3
 http://data.consilium.europa.eu/doc/document/ST-8094-2018-ADD-1/en/pdf  

