GEANNOTEERDE AGENDA VAN DE LEDEN VAN DE RAAD BUITENLANDSE ZAKEN VAN 21 
SEPTEMBER 2020 
 
Introductie 
 
Op maandag 21 september zal er een fysieke vergadering van de leden van de Raad Buitenlandse 
Zaken plaatsvinden. De minister van Buitenlandse Zaken is voornemens deel te nemen aan deze 
Raad. Naar verwachting zal de Raad onder current affairs kort stil staan bij de ontwikkelingen in 
Wit-Rusland, China, Libanon, de oostelijke Middellandse Zee, Venezuela en Mali.  
Daarnaast zal de Raad spreken over Libië, de EU relatie met de Afrikaanse Unie, evenals het 
Zuidelijk nabuurschap. Ook zal tijdens een werklunch gesproken worden over de geopolitieke 
implicaties van de COVID-19 pandemie voor de Europese Unie. 
 
Current Affairs  
 
Wit-Rusland 
In vervolg op de Raden in augustus, zullen de ministers van Buitenlandse Zaken spreken over de 
recente ontwikkelingen van de crisis in Wit-Rusland. Terwijl de demonstraties aanhouden, blijft het 
regime onverminderd doorgaan met het intimideren en arresteren van en het gebruik van geweld 
tegen vreedzame demonstranten en oppositieleden. Ook journalisten zijn hier slachtoffer van. Het 
is van groot belang dat er zo snel mogelijk een weg uit deze crisis gevonden wordt. Het kabinet 
blijft daarom, zowel bilateraal als in EU-verband, aandringen op het spoedig starten van een 
dialoog tussen de oppositie en de Wit-Russische overheid. Deze dialoog moet recht doen aan de 
stem van de Wit-Russische bevolking, en de soevereiniteit en onafhankelijkheid van Wit-Rusland 
respecteren. De minister van Buitenlandse Zaken heeft het regime opgeroepen tot een dergelijke 
dialoog tijdens een telefoongesprek met zijn Wit-Russische counterpart Makei op 8 september jl. 
Hij heeft eveneens erop aangedrongen te stoppen met het geweld, de intimidatie en arrestaties 
van demonstranten.  
 
Het kabinet acht de OVSE als meest kansrijke weg om de huidige patstelling te doorbreken en een 
dergelijk dialoog te faciliteren, aangezien ook Wit-Rusland en Rusland lid zijn van deze organisatie. 
Wit-Rusland is vooralsnog niet ingegaan op het concrete aanbod van de Albanese minister van 
Buitenlandse Zaken, roulerend voorzitter van de OVSE, om naar Minsk te reizen voor gesprekken. 
Ook blijft het kabinet initiatieven steunen om in het kader van de OVSE, het Moskou Mechanisme 
te activeren. Hoewel hiervoor voldoende steun lijkt te bestaan, zijn de besprekingen hierover in 
Wenen nog steeds gaande. Daarnaast is het zaak om zo snel mogelijk tot het aannemen van 
sancties te komen, om de druk op het regime te vergroten. 
 
Stand van zaken gerichte sancties Wit-Rusland 
Conform het verzoek van het Lid Karabulut tijdens het vragenuur van 1 september jl. informeer ik 
u graag over de stand van zaken ten aanzien van de gerichte sancties.  
 
Het kabinet zet, samen met andere lidstaten, in op gezamenlijke EU-sancties tegen de 
verantwoordelijken voor de stembusfraude en het grove geweld tegen vreedzame demonstranten, 
oppositieleden en journalisten. Aangezien de mensenrechtenschendingen in Wit-Rusland 
aanhouden, is een gefaseerde aanpak aangewezen om de druk op de autoriteiten van Wit-Rusland 
uit te kunnen blijven oefenen en op te voeren, en om het signaal aan o.a. medewerkers van de 
veiligheidsdiensten van Wit-Rusland af te geven dat intimidatie en geweld niet onbeantwoord 
zullen blijven.  
 
Onmiddellijk na de speciaal ingelaste Raad Buitenlandse Zaken van 14 augustus jl. zijn de 
voorbereidingen voor deze eerste lijst met te sanctioneren personen van start gegaan. Ook 
Nederland heeft hieraan actief bijgedragen. Aan de hand van bewijs is een conceptlijst opgesteld 
met personen die direct in verband kunnen worden gebracht met de verkiezingsfraude of het 
geweld tegen de demonstranten. In EU-overleggen benadrukt het kabinet consequent zowel het 
belang van snelheid als zorgvuldigheid. Ook nu dienen de juridische waarborgen van de EU 
gegarandeerd te worden. 
 

West-Afrikaanse staten, met de militaire junta in Mali over een transitieperiode en terugkeer naar 
een democratische rechtsorde. In navolging van de EU verwelkomt het kabinet deze leidende rol 
vanuit de regio. De EU heeft besloten om de advies- en trainingsactiviteiten van de EU-missies in 
Mali grotendeels op te schorten en steun aan de centrale overheid tijdelijk stop te zetten. Het kabinet 
benadrukt tevens het belang van een korte inclusieve democratische transitie die wordt gedragen 
door de Malinese bevolking. De Kamer wordt op korte termijn schriftelijk geïnformeerd over de 
impact van de staatsgreep op de Nederlandse inzet in Mali.  
 
Libië  
De Raad zal spreken over de recente ontwikkelingen in Libië in navolging op het recente bezoek 
van Hoge Vertegenwoordiger Borrell aan Libië op 1 september jl. Het bezoek was onder andere 
gericht op steunverlening aan het op 21 augustus jl. door premier Serraj unilateraal afgekondigde 
staakt-het-vuren, hervatting van de olieproductie, vertrek van buitenlandse huurlingen van Libisch 
grondgebied en een oproep tot verkiezingen. Dit voorstel werd in grote lijnen ook gesteund door 
de voorzitter van de House of Representatives Saleh. De leider van de Libyan National Army 
(LNA), Generaal Haftar, heeft niet ingestemd met het voorstel.  
 
Hoge Vertegenwoordiger Borrell is van mening dat Serraj en Saleh de steun van de internationale 
gemeenschap nodig hebben om deze voorstellen uit te werken en na te komen en hij voorziet hier 
een actieve rol in voor de EU.  Hoge Vertegenwoordiger Borrell heeft de GNA verzocht om op een 
constructieve en open manier opvolging te geven aan de recente protesten in Tripoli. De protesten 
richten zich tegen het gebrek aan basisvoorzieningen, slecht bestuur c.q. corruptie, en de 
verslechterende economische en humanitaire situatie o.a. door de gebrekkige aanpak van de 
COVID-19 crisis. Deze situatie heeft ook in toenemende mate negatieve gevolgen voor de situatie 
van de migranten en vluchtelingen. Het kabinet volgt de ontwikkelingen in Libië nauwgezet en 
steunt actief het door de VN geleide politieke proces. Een actieve en zichtbare rol van de EU ten 
aanzien van dit proces acht het kabinet noodzakelijk.  
 
EU-AU relatie 
De Raad spreekt over de relatie tussen de EU en de Afrikaanse Unie (AU) in het licht van de 
jaarlijkse AU-EU ministeriele bijeenkomst, die in virtuele vorm op 28 september plaatsvindt, en de 
driejaarlijkse EU-AU Top die vooralsnog gepland staat voor 28-29 oktober. De Raad zal zich buigen 
over de voorbereidingen van de ministeriele en Top, de effecten van COVID-19 op het Afrikaans 
continent en over de samenhang van het EU-Afrika partnerschap met de lopende 
onderhandelingen voor een vervolgverdrag tussen de EU en Afrika, Caribisch gebied en landen in 
Stille Oceaan (ACP, Post-Cotonou). 
 
1
Zoals vastgelegd in Raadsconclusies van juni 2020 streeft de EU naar een brede en gelijkwaardige 
relatie met Afrika. Het kabinet hecht belang aan een versterkt EU-AU partnerschap en ziet dit 
graag gereflecteerd in een goed voorbereide ministeriële en Top. Het kabinet zal tijdens de RBZ 
alsook tijdens de AU-EU ministeriele bijeenkomst op 28 september in het bijzonder aandacht 
vragen voor samenwerking ten behoeve van een groene transitie, het bevorderen van 
investeringen en handel, mede met het oog op het creëren van banen, en de samenwerking op het 
gebied van migratie en mobiliteit. De toenemende instabiliteit in landen in de Sahel en de Hoorn, 
beide focusregio’s van het kabinet, laat bovendien het belang zien van sterke regionale 
organisaties om een positieve rol te kunnen spelen in het bevorderen van stabiliteit.   
 
Bestaande uitdagingen op het Afrikaans continent worden veelal versterkt door COVID-19. Naast 
de gezondheidscrisis heeft de secundaire impact van COVID-19 een disproportioneel grote impact. 
Het kabinet steunt een leidende rol van de EU in de wereldwijde response, via de Team Europe 
benadering. De EU is een belangrijke geopolitieke en ontwikkelingspartner en draagt bij aan het 
beschermen van het multilateralisme en de internationale orde. Dit zal tijdens de RBZ, maar ook 
tijdens de EU-AU ministeriële en de Top een belangrijk onderwerp zijn, waarbij het kabinet het 
belang van een gedegen lange termijn aanpak zal benadrukken.  
 
                                                
1
 https://www.consilium.europa.eu/media/44788/st_9265_2020_init_en.pdf  

uitvoer te kunnen brengen, is de slagvaardigheid van de EU essentieel. Het kabinet blijft daarom 
inzetten op zowel een effectiever EU Gemeenschappelijk Buitenland en Veiligheidsbeleid als ook 
een effectiever Gemeenschappelijk Veiligheids- en Defensiebeleid. 

