VERSLAG RAAD BUITENLANDSE ZAKEN VAN 21 SEPTEMBER 2020 
 
Introductie  
Op maandag 21 september 2020 vond de Raad Buitenlandse Zaken plaats in Brussel. De minister 
van Buitenlandse Zaken heeft namens het kabinet deelgenomen. Onder het agendapunt Current 
Affairs sprak de Raad onder meer over Libanon, China, de situatie in de Oostelijke Middellandse 
Zee, en Rusland/Navalny. Op de agenda stonden verder Libië, de EU-AU relaties en Wit-Rusland. 
Tijdens de lunch spraken de Ministers over het zuidelijk nabuurschap. 
Current Affairs 
China 
Vooruitlopend op de Europese Raad van 24 en 25 september a.s. besprak de Raad kort de EU-
China relatie. De Hoge Vertegenwoordiger gaf terugkoppeling van de Leaders Call van 14 
september jl. met China. Over de uitkomsten van deze Leaders Call werd uw Kamer reeds 
geïnformeerd in de geannoteerde agenda voor de Europese Raad van 24 en 25 september a.s. 
(Vergaderjaar 2020-2021, nr. 2020D63217). De nadruk in de bespreking in de Raad lag 
vervolgens op de mensenrechten. Verscheidene leden van de Raad, waaronder Nederland, 
onderstreepten het belang van het benoemen van de mensenrechtensituatie in Hongkong en 
Xinjiang alsmede de intimidatie van EU-ingezetenen in de dialoog met China.  
Situatie oostelijke Middellandse Zee 
De Raad sprak uitgebreid over de spanningen in de oostelijke Middellandse Zee. De Hoge 
Vertegenwoordiger memoreerde de tijdens Gymnich overeengekomen inzet op dialoog in 
combinatie met voorbereiding van verdere sanctiemaatregelen opdat de EU deze in kan zetten 
wanneer dat opportuun is. De leden van de Raad onderstreepten het belang van dialoog en 
stelden dat de terugtrekking van een Turks onderzoeksschip uit de Griekse wateren een positieve 
stap richting de-escalatie is. Tegelijkertijd is de verlenging van Turkse booractiviteiten in 
Cypriotische wateren reden tot blijvende zorg. Enkele leden van de Raad benadrukten het belang 
van het op tafel houden van sancties met het oog op blijvende druk op Turkije. Met veel andere 
lidstaten sprak Nederland steun uit voor de inspanningen van de Hoge Vertegenwoordiger en 
Duitsland om de dialoog tussen Griekenland en Turkije van de grond te krijgen. 
 
De Europese Raad van 24 en 25 september a.s. zal zich buigen over de bredere EU-Turkije 
relatie, waarbij naar verwachting ook de spanningen in de oostelijke Middellandse Zee opnieuw 
aan de orde zullen komen. 
 
Rusland/Navalny 
De Raad besprak de situatie rond de vergiftiging van de Russische oppositieleider en de inzet 
daarbij van een chemisch wapen uit de novitsjok groep. De leden van de Raad benadrukten het 
belang van een stevige internationale en EU reactie op de vergiftiging van Navalny. De leden van 
de Raad spraken verder duidelijk de verwachting uit dat Rusland moet meewerken aan een 
onafhankelijk onderzoek en een helder antwoord over de gebeurtenissen verschuldigd is. Nu 
gebleken is dat een chemisch wapen is gebruikt en daarmee een internationaal verbod overtreden 
is, moet de OPCW bij dergelijk onderzoek betrokken worden, zo onderstreepten verscheidene 
lidstaten. 
Venezuela  
De Hoge Vertegenwoordiger informeerde de Raad over recente ontwikkelingen in Venezuela en 
koppelde terug over de International Contact Group van 17 september jl. Met het oog op de 
parlementsverkiezingen op 6 december a.s benadrukte de Hoge Vertegenwoordiger het belang van  
de, nu ontbrekende, minimale democratische voorwaarden. Hij gaf aan in dat kader in contact te 
staan met het  Maduro-regiem en de oppositie. De leden van de Raad spraken hun steun uit aan 
de aanpak van de Hoge Vertegenwoordiger. 
Overig 

dialoog, zowel tussen de Wit-Russische regering en oppositie, alsmede tussen de EU en Wit-
Rusland, en benadrukten in dat kader het belang van het openhouden van kanalen voor dialoog. 
De Raad nam geen besluit over het instellen van sancties tegen personen die betrokken waren bij 
verkiezingsfraude of geweld tegen vreedzame demonstranten en journalisten. De Europese Raad 
van 24 en 25 september a.s. zal zich hier verder over buigen. 
Lunch: Zuidelijk Nabuurschap 
Tijdens de lunch spraken de ministers over de relatie van de EU met het de landen van het 
Zuidelijk Nabuurschap. De Hoge Vertegenwoordiger gaf aan dat de belangen voor de EU in het 
Zuidelijk Nabuurschap groot zijn en het ambitieniveau van de EU voor het partnerschap 
dientengevolge omhoog moet. De gevolgen van COVID-19 bieden daarbij een kans, aldus de HV, 
om de relatie met het Zuidelijk Nabuurschap een nieuwe impuls te geven. Ministers benadrukten 
het belang van een lange termijnagenda voor het Zuidelijk Nabuurschap, gericht op een brede 
relatie om gezamenlijke uitdagingen uiteenlopend van klimaatverandering, opvang van migranten 
en vluchtelingen en terrorisme tot werkgelegenheid het hoofd te bieden. Ook werd opgeroepen de 
politieke dialoog met de regio te versterken. Nederland vroeg daarbij aanvullend aandacht voor 
het vasthouden aan kernwaarden, zoals mensenrechten, de rechtsstaat en goed bestuur. 
Effectiviteit Europees extern optreden  
Enkele lidstaten, waaronder Nederland, onderstreepten tijdens de Raad het belang van een meer 
slagvaardige Unie op het wereldtoneel. Meer in het bijzonder stelden deze lidstaten dat de EU in 
multilaterale fora snel moest kunnen reageren op ontwikkelingen. 
Zoals toegezegd tijdens het Algemeen Overleg Raad Buitenlandse Zaken van 14 september jl., 
komt het kabinet terug op de vraag over Nederland als onderdeel van besluitvorming over 
buitenlands beleid van de EU.  
Zoals eerder met uw Kamer gedeeld staat het kabinet voor een offensief en stevig Europees 
buitenlands beleid, met name in het licht van de gevolgen van de Covid-19 pandemie, 
afbrokkelend multilateralisme en scherpere geopolitieke verhoudingen. De boodschap die 
Commissievoorzitter Von Der Leyen uitdroeg in haar Staat de Unie-toespraak op 16 september jl. 
is hiermee in lijn. Europese burgers hebben baat bij een Unie die duidelijk stelling neemt en snel 
handelt op het wereldtoneel. Von der Leyen riep de lidstaten in haar toespraak ook op werk te 
maken van invoering van gekwalificeerde meerderheidsbesluitvorming (QMV) inzake de 
implementatie van sancties en op het terrein van mensenrechtenverklaringen. Zoals reeds met uw 
Kamer gedeeld staat het kabinet open voor de discussie over invoering van QMV op deze 
deelterreinen omdat het zou kunnen bijdragen aan het vergroten van de Europese slagkracht op 
het wereldtoneel. Daarbij is van belang dat meerderheidsbesluitvorming in de regel een andere 
dynamiek in de onderhandelingen in de Raad met zich brengt dan besluitvorming met consensus. 
Daarbij verdient wel opmerking dat over de meeste aspecten van buitenlands beleid in grote lijnen 
overeenstemming bestaat onder lidstaten. Veelal bereiken lidstaten immers overeenstemming 
over onder andere ontwerp-EU-verklaringen, ontwerp-raadsconclusies, voorstellen voor sancties. 
Nederland verkeert doorgaans in gezelschap van een grote meerderheid van de lidstaten die net 
als Nederland een proactief Europees extern optreden voorstaan. 

