 
 
 
Symposia Toekomst van het Koninkrijk 
Verslagen en achtergrondinformatie over de symposiumreeks ‘De Toekomst van het 
Koninkrijk’, georganiseerd door het ministerie van Binnenlandse Zaken en 
Koninkrijksrelaties in 2009 en 2010.   
 
 
 
 
Den Haag, 27 juli 2010 

Symposium 1: 'Het belang van het Koninkrijk voor de toekomst’ 
Het eerste symposium van de reeks ‘Toekomst van het Koninkrijk’ vond op 15 oktober 2009 
plaats. Tijdens deze bijeenkomst gingen studenten van Antilliaanse, Arubaanse en 
Nederlandse afkomst, onder leiding van Roderik van Grieken van het Nederlands Debat 
Instituut, met elkaar in debat . Diverse thema’s rondom het belang van het Koninkrijk voor de 
toekomst, kwamen aan de orde. Aan het eind van het debat was er een prijs voor de beste 
debater.  
Voormalig minister-president van der Nederlandse Antillen Etienne Ys en oud-minister van 
Bestuurlijke Vernieuwing & Koninkrijksrelaties, thans burgemeester van Nijmegen, Thom de 
Graaf verzorgden de inleidingen van dit debat. Ook staatssecretaris Ank Bijleveld van 
Binnenlandse Zaken en Koninkrijksrelaties was aanwezig bij deze bijeenkomst.   
 
Verslag symposium 1 
Subtitel: Enthousiaste reacties op eerste symposium 
Tijdens het eerste symposium over 'De Toekomst van het Koninkrijk' ontstonden levendige 
discussies. De circa 60 deelnemers wisselden met overtuiging argumenten voor- en tegen de 
stellingen. Na afloop bleken velen tevreden te zijn zich via dit platform te kunnen uitspreken 
in ´het Haagse´. De resultaten van de vier symposia worden immers door de regering 
meegenomen bij de verdere visievorming over de nieuwe verhoudingen binnen het 
Koninkrijk. Onder de stimulerende leiding van Roderik van Grieken van het Nederlands 
Debat Instituut, lukte het na een aarzelende start al snel om frank en vrij te reageren op de drie 
prikkelende stellingen. 
Alles mag, alles kan 
 
De deelnemers werden nadrukkelijk uitgenodigd 'out of the box' te denken. 'Dit is een uniek 
proces. We doeken op dit moment een land op en scheppen twee nieuwe landen en drie 
bijzondere gemeenschappen: een soort overzeese gemeenten van Nederland. We schrijven nu 
geschiedenis. We hebben de kans om vrijuit met elkaar te spreken zonder klagerige verwijten 

Heel duidelijk was de opmerking van een studente dat de in het Statuut vastgelegde 
gelijkwaardigheid van de Koninkrijksdelen rechtvaardigt dat culturele verschillen resulteren 
in verschillende regelgeving. 'We kunnen juist op grond van diversiteit een eenheid kunnen 
vormen. We moeten elkaar toestaan verschillend te zijn!' Dit argument raakte een snaar bij 
Etienne Ys die aan het eind van het symposium spontaan zijn boeket aan deze studente gaf 
voor haar creatieve opmerking.  
Zowel voor- als tegenstanders van de stelling bleken echter nauwelijks in staat om het vak van 
waarheidsbevinding (de 'rechters') op andere gedachten te brengen.  
 
Stelling 2: ‘Antilliaanse en Arubaanse studenten moeten na een studie in Nederland 
verplicht terugkeren naar de Antillen of Aruba.’  
Met veel emoties en passie werd gedebatteerd over de tweede stelling. Directeur-generaal 
Bestuur en Koninkrijksrelaties Andrée van Es constateerde dat de deelnemers met grote verve 
toekomstgericht reageerden. Een van de studenten zag terugkeer naar een van de eilanden als 
een zakelijke afspraak in verband met de studielening. 'Business is business. Op het moment 
dat je aanklopt bij de overheid voor een studielening, heb je de morele plicht na het afstuderen 
terug te gaan.' Een ander ziet nu nog te weinig Antillianen in zware functies op de Antillen en 
Aruba. 'Na je studie moeten we daarom eigenlijk teruggaan om voor goede voorbeelden te 
gaan zorgen.'  
Veel deelnemers bleken wel moeite te hebben met 'verplicht' terugkeren. 'We moeten ook 
daar dan genoeg kunnen verdienen om de lening terug te betalen.'  
De groep tegenstanders gaf aan dat de Antilliaanse overheid eerst meer moet doen aan 
voldoende banen, carrièremogelijkheden, perspectieven en opvang. Vervreemding van de 
roots werd genoemd als een wezenlijk probleem voor studenten uit het Caribisch gebied. De 
opmerking dat tijdens de studie een betere band met het vaderland in stand kan worden 
gehouden door twee keer per jaar een ticket te verstrekken, veroorzaakte enige hilariteit. 
Origineel was ook de opmerking dat studenten het juist een eer zouden moeten vinden om als 
afgestudeerde terug te mogen keren om te helpen aan de opbouw van je eigen land.  
De deelnemers in het vak van de waarheidsbevinding stapten na de inspirerende discussie in 
enkele gevallen over van tegen - naar voorstander van de stelling. Etienne Ys bleek zeer te 
spreken over de uitgesproken wens naar meer voorbeeldfuncties op de Antillen en Aruba.  

Aan het eind van dit eerste symposium werd de 34-jarige Archell Tompson tot beste debater 
uitgeroepen. Hij was door het ministerie BZK uitgenodigd deel te nemen als initiatiefnemer 
van www.mikesa.info , een discussiesite voor Nederland en de Antillen. Via 'Mikesa´ (Ik wil 
weten) wil hij Antillianen bewuster maken van hun mogelijkheden en vooral laten zien dat het 
onnodig is een minderwaardigheidsgevoel te hebben. De winnaar vond de discussies over de 
pittige stellingen interessant. 'Ieders mening telde. Geweldig, zo'n initiatief waar zoveel 
studenten op af kwamen.' Hij verheugt zich op zijn prijs: een dag meemaken in het kielzog 
van staatssecretaris Ank Bijleveld.  
 
Studente Chanti Calmez werd door vrienden op Curaçao geattendeerd op het symposium. 
Andrée van Es: ‘Jij zei dat juist omdat iedereen in Nederland blijft er geen mogelijkheden 
voor goede banen worden gecreëerd. Als je teruggaat dan dwing je af dat er mogelijkheden 
komen. Door deze uitspraak ging iedereen uitleggen waarom ze zelf wel of niet teruggingen 
en of dat teruggaan effect zou hebben. Deze uitspraak had grote invloed op het debat en 
veranderde de koers van de discussie. Gefeliciteerd met de prijs voor de beste uitspraak!’  
De studente ontving twee kaartjes voor het Koninkrijksconcert op 15 december in 
Zoetermeer. 
Verlangen 
Debatleider Roderik van Grieken keek terug op een ‘geweldige middag’. Hij zag onder de 
studenten een groot verlangen naar een mooie toekomst voor het Koninkrijk. ‘Ik hoorde eens 
iemand zeggen dat het bouwen van een goede boot niet wordt bereikt door iedereen taken te 
geven. De beste manier is dat je iedereen laat verlangen naar de zee. Dat verlangen is er bij 
jullie en dat geeft vertrouwen voor de toekomst.’ Het symposium werd afgesloten met een 
geanimeerde, aangeklede borrel.  

Ik hoop dat de debatten niet worden gekenmerkt door rationele voorzichtigheid maar door 
visionaire creativiteit. Alles is wat mij betreft bespreekbaar, niets is vanzelfsprekend. U merkt 
dat al aan de stellingen die vandaag worden betrokken. 
Deze debatten zijn erg belangrijk. Medio volgend jaar zal ik in de Kamer mijn visie op de 
toekomst geven. Daarbij kan ik uw inbreng goed gebruiken. 
Dit symposium is het eerste van een serie van vier. In december zullen wetenschappers en 
deskundigen spreken over de gezamenlijke waarden van het koninkrijk en in maart en mei 
zullen ook op de Antillen twee bijeenkomsten plaatsvinden. 
Wat we met deze symposia willen bereiken is niet het boekje dat we straks zullen publiceren. 
Wat we willen is dat we tussen de landen en gemeenschappen binnen het Koninkrijk een 
nieuwe en waarachtige relatie opbouwen die gebaseerd zal moeten zijn op realistische beelden 
en verwachtingen. 
Dames en heren studenten, waarom beginnen we hier vandaag met u?  
De vraag stellen is haar beantwoorden. U heeft de toekomst in handen. Tussen u zie ik de 
bestuurders van morgen. Met u wil ik praten, zodat uw toekomst en die van uw kinderen 
steeds beter wordt en dan stel ik u daarbij de vraag welke bijdrage het koninkrijk daaraan 
moge bieden. 

 
Zonder haar eigen visie kenbaar te maken, permitteerde zij zich wel enkele vragen. ‘Is de 
vooronderstelling dat we als Koninkrijksdelen een blijvende relatie zullen houden wel reëel?’  
Ook vroeg zij zich af in hoeverre de toekomstige verhouding voor iedereen voordelig kan 
zijn. ‘De polen van het Koninkrijk liggen op plekken die elkaar toegang geven tot 
verschillende handels- en invloedssferen. Dat Nederland steeds verder integreert in de EU kan 
voor economisch sterke koninkrijks-medelanden voordelig zijn, en eerlijk gezegd ben ik ook 
wel nieuwsgierig naar uw visie op de kansen die de Caricom zou kunnen bieden.’  
Panelleden van links naar rechts: Lydia Emerencia, rector 
Universiteit Aruba, Piet Hein van Kempen, hoogleraar 
Rechten van de Mens en hoogleraar Straf- en Strafprocesrecht 
aan de Radboud Universiteit Nijmegen, Suzy Camelia-Römer, 
oud-minister-president en oud-minister van Justitie van de 
Nederlandse Antillen, Gerrit-Jan van Oven, rechter aan het 
Gerechtshof Den Haag en voormalig advocaat-generaal aan 
het Hof Nederlandse Antillen en Aruba, Leo Spigt, advocaat 
en oprichter van kantoren in Nederland en op de Nederlandse 
Antillen, Evert Alkema, hoogleraar Doorwerking van het 
Internationale Recht binnen de nationale rechtsorde aan de 

bewust terwijl de Nederlanders nauwelijks iets weten over de overzeese Koninkrijksdelen.’ 
Uit de zaal kwam als reactie dat Nederland inderdaad ook een deel van het Koninkrijk is maar 
zich vaak gedraagt als ‘het Koninkrijk’. ‘We moeten ons afvragen of het Koninkrijk nog wel 
bestaansrecht heeft.’  
 
Spigt vond dat de beschouwingen over toekomstige staatkundige structuren de oplossingen 
niet snel genoeg dichterbij brengen en bleek meer een man van de praktische aanpak. Aan het 
eind van de middag adviseerde hij dan ook de zo bekritiseerde gevangenisproblematiek op 
korte termijn samen aan te pakken. ‘Aan de hand van een dergelijke praktijkervaring zie je 
ook welke structuren voor alle partijen kunnen werken.’ 
Gemene Best-relatie  
Suzy Camelia-Römer gaf aan dat het benoemen van gezamenlijke waarden niet zo 
vanzelfsprekend was als zij dacht. ’Eerder zou ik gezegd hebben dat de historische 
verbondenheid de meest gemeenschappelijke waarde was.’ Kijkend naar de invloed door de 
jaren heen van Nederland op de Antilliaanse samenleving, constateerde zij dat Nederland 
permanent aanwezig is in het dagelijks bestaan op de eilanden: de historie, onderwijs, taal, de 
democratie. ‘In de Nederlandse politiek en bij de Nederlanders blijkt helemaal niets van deze 
complexe liefde!’ Zonder een sterke lotsverbondenheid ziet zij geen toekomst voor een 
Koninkrijk als staatkundige structuur. Dat eerst moet worden afgestemd of de partijen met 
elkaar door willen gaan, staat voor haar vast. Als besloten wordt door te gaan, moet er volgens 
haar ruimte zijn voor andere structuren. Persoonlijk heeft zij voorkeur voor een onafhankelijk 
Curaçao binnen een Gemene Best-relatie.  
Cruciaal bij het beschermen van de gezamenlijke waarden en belangen vindt zij het 
bevorderen van intermenselijk contact en goed luisteren naar elkaar. Zij was aangenaam 
verrast door de openheid tijdens het symposium. ‘Ik heb veel stof om over na te denken. Wij 
moeten goed bepalen welke waarden wij zelf willen invullen. Het is niet goed voor Curaçao 
afhankelijk te zijn van Nederland. Wij moeten onze eigen verantwoordelijkheid leren dragen. 
Dat is hoe dan ook een must!’ 

wel gezaghebbend. Zo kan een veel lichter middel worden ingezet dan de huidige 
instrumenten van het Statuut.  
Op het moment dat een toehoorder betwijfelde of een dergelijke commissaris door alle 
partijen als neutraal kon worden gezien, wees Van Kempen naar de veel gecompliceerder 
situatie bij de VN. ‘Daar functioneert een mensenrechtenfunctionaris goed op een zeer hoog 
niveau.’  
Symposium raakt emoties  
Vanuit de zaal werd regelmatig commentaar gegeven. Verschillende keren liet theoloog 
Richards uit Bonaire zijn mening horen. ‘We moeten de sociaal culturele en staatsrechtelijke 
zaken goed scheiden.’ Hij maakte zich zorgen over gebrek aan begrip voor elkaar. Ondanks 
de moeizame onderhandelingen over de nieuwe staatkundige structuur, zei hij te geloven dat 
er voldoende liefde en bereidheid is om de drie delen van het Koninkrijk bij elkaar te houden. 
‘Het is nu de hoogste tijd dat de leiders van de verschillende landen ook van elkaar gaan 
houden.’ Emerencia benadrukte in reactie daarop het belang van de rol die mensen in deze 
staatkundige ontwikkeling hebben. ‘Empathie hebben voor elkaar. Dat is nodig. Een eenheid 
is alleen mogelijk uit vrije wil. Dwang is teveel de hoofdtoon geweest.’  
 
Over de al dan niet bestaande liefde tussen de Koninkrijksdelen werd vooral emotioneel 
gediscussieerd. Er kwamen geen duidelijke antwoorden op de vraag of de verschillende 
volken wel samen verder willen. De oud-hoogleraar migratierecht van de Universiteit van 
Amsterdam Hans Ulrich Jesserun d’Oliveira probeerde met zijn opmerkingen de discussie aan 
te wakkeren. ‘Die liefde wordt hoofdzakelijk op de Cariben beleefd. De meerderheid in 
Nederland voelt die verbondenheid niet. Die wil van de Antillen af!’ Hij wees herhaalde 
malen op het feit dat de meeste reacties uit de zaal uitgingen van het voortbestaan van het 
Koninkrijk. ‘Ik ben republikein en zie niets in een verlenging van de huidige situatie. Ik hoor 
hier veel over onafhankelijkheid. Dat bepleit ik ook. Realiseert u zich allen dat ook 
moederlanden het recht hebben op zelfbeschikkingsrecht? Op basis van een referendum kan 
ook Nederland uit het Koninkrijk stappen. En is het niet zo dat de Bes-eilanden alleen kunnen 
toetreden op basis van een referendum in Nederland?’ 

Toespraak staatssecretaris Bijleveld 2e symposium: de Toekomst van het 
Koninkrijk 
Ongeveer zes weken geleden hebben we een eerste symposium gehouden met studenten, over 
de toekomst van het Koninkrijk. Ik ben daar begonnen met de vraag waarom we juist nu – 
terwijl we ingrijpende veranderingen doorvoeren – uw mening willen weten over de periode 
daarna. Halen we al niet genoeg ondersteboven? 
Ik heb de studenten toen gezegd dat elke stap die je zet – ook in politiek en bestuur – steeds 
weer een opmaat is voor de volgende. Als je tijdens het zetten van stappen - tijdens het lopen - 
opeens stopt, val je waarschijnlijk om. 
Een tweede reden dat we juist nu met elkaar spreken, is omdat we meer vrijuit van gedachten 
kunnen wisselen dan voorheen vaak het geval was. De nieuwe verhoudingen scheppen een 
definitief andere, meer volwassen, relatie.  
Een relatie waarin niet langer de gevoelde afhankelijkheid of zelfs hulpverslaving, 
overschreeuwd hoeven te worden met klagerige verwijten over neokoloniaal slachtofferschap. 
Waarin geen plaats meer is voor een beroep op schuld en verplichting. 
Begrijp me goed, we zullen beschamende zaken uit het verleden nooit veronachtzamen; laat 
staan vergoeielijken. Maar ze kunnen niet het uitgangspunt zijn voor moderne en zakelijke 
verhoudingen tussen landen en gebieden. 
In zoverre zijn de nieuwe staatkundige verhoudingen een afsluiting van het verleden én het 
begin van een nieuwe tijd. En om over dat laatste na te denken zijn we hier. 
Er is overigens nog een reden dat ik uw mening zoek en dat is dat vanuit de Kamer gevraagd 
is naar een visie op de toekomst. Ik wil graag dat u vandaag zonder terughoudendheid spreekt. 
We hebben allemaal onze rollen en posities, maar het herhalen van wat van ons verwacht 
wordt, levert niets op. 
Bovendien is er geen reden voor voorzichtigheid. Degenen die dit hele proces met achterdocht 
bekijken, dragen hun meningen al als tatoeages. En ze zijn bang voor de pijn van het 
verwijderen. Met andere woorden: let niet op wat politiek correct is, maar zeg wat u denkt. 
Het gaat vandaag om uw visie. Ik zal de mijne dan ook voor me houden, maar een paar 
vragen kan ik me wel permitteren. Ik vraag me bij voorbeeld af of de voor-onderstelling dat 
we als koninkrijksdelen een blijvende relatie zullen houden, wel reëel is. De vraag is vooral 
relevant voor het gevoel dat er dus ook een vanzelfsprekende hulprelatie zou moeten zijn. 
Ik zie met vreugde dat Aruba hulp verder afwijst; eigen baas wil zijn en trots is op 
onafhankelijkheid. Ik zou dat graag aan de andere eilanden willen voorhouden. Dat betekent 
in mijn optiek niet dat er geen steun gevraagd en gegeven kan worden. Juist autonomie, 
zelfbewuste kracht geeft ruimte om leemten te constateren. Met andere woorden: autonomie is 
niet hetzelfde als: niet meer samenwerken. Maar hulp moet niet de uitdrukking te zijn van een 
afhankelijkheidsrelatie. 
Een ander aspect van de toekomstige relatie is de vraag of een gedeeld verleden een garantie 
is voor een gezamenlijke toekomst. Ook met Indonesië en Suriname deelden we een verleden. 

Symposium 3, ‘Samen binnen het Koninkrijk: the rules and play of the game’ 
Het derde symposium van de reeks 'Toekomst van het Koninkrijk' zal plaatsvinden op 16 april 
2010. Tijdens deze bijeenkomst gaan zes panelleden met elkaar en met de zaal in discussie 
over de belangen van Curaçao bij het Koninkrijk en de omgangsvormen binnen het 
Koninkrijk.  
Vragen als “welke economische belangen heeft Curaçao bij het Koninkrijk?’ en ‘Op welke 
wijze zou de samenwerking binnen het Koninkrijk kunnen verbeteren?’ zullen vanuit 
verschillende invalshoeken worden belicht.  
De staatssecretaris van Binnenlandse Zaken en Koninkrijksrelaties, Ank Bijleveld zal een 
inleiding verzorgen. Ook de minister-president van de Nederlandse Antillen, Emily de Jongh-
Elhage zal een inleiding houden. Orlando Cuales (directeur van CUROM) en Nelly Rosa 
(verslaggeefster radio Paradise) zijn de debatleiders van de bijeenkomst. Daarnaast zullen de 
volgende zes panelleden hun visie geven:  
• Gregory Elias (financiële offshore, bankeigenaar en filantroop)  
• Jeanette Juliet-Pablo (directeur Bureau Vrouwenzaken, voorzitter overkoepelend 
orgaan wijkorganisaties Curaçao)  
• Steven Martina (CEO verzekeringsmaatschappij Fatum)  
• Gilbert Martina (Directeur verzekeringsmaatschappij Ennia en prijswinnaar ‘The 
Other Manager 2009’ in Nederland)  
• Karel Frielink (advocaat en als partner verbonden aan Spigthoff Advocaten & 
Belastingadviseurs; Deken van de Orde van Advocaten Curaçao)  
• Sandra in ’t Veld (advocate, geassocieerd met Van de Laarschot Advocaten; 
vertegenwoordigt als advocate SMOC – Stichting Schoon Milieu op Curaçao).  
Locatie: 
Renaissance Curaçao Resort en Casino 
Baden Powellweg 1, Willemstad 
Verslag symposium 3 
Op 16 april 2010 vond het symposium ‘Samen binnen het Koninkrijk: the rules and play of 
the game’ op Curaçao plaats’. Meer dan 100 deelnemers waren hier om uiteenlopende 
redenen op afgekomen, variërend van meer willen horen en weten over de toekomst van 
Curaçao binnen het Koninkrijk tot zelf actief mee willen debatteren om bij te dragen aan de 
gedachtevorming over het ’land Curaçao’ en zijn economische en sociale uitdagingen. In de 
zaal zaten naast managers, ondernemers, journalisten en (oud)politici, verrassend veel 
leerlingen, studenten en jonge professionals. Tijdens de avond lieten zij hun mening duidelijk 
horen, waarbij een VWO-5-leerling treffend opmerkte: ‘Het gaat om ónze toekomst. Je hoeft 
geen twintig te zijn om daar een mening over te hebben’.  
Het symposium, geïnitieerd door staatssecretaris Ank Bijleveld-Schouten, was de derde in een 
reeks van vijf Koninkrijkssymposia, waarvan er al  twee in Den Haag zijn gehouden en nog 
twee op Sint Maarten en Aruba gepland staan. Hoewel mevrouw Bijleveld-Schouten, 
gehinderd door een IJslandse stofwolk, tot haar teleurstelling niet live op het symposium kon 
zijn, sprak zij de zaal wel telefonisch toe. Daarbij riep zij iedereen op om scherp te debatteren 

Symposiumverslag ‘Samen binnen het Koninkrijk: the rules and play of the 
game’ 
16 april 2010, Renaissance hotel te Curaçao 
Sfeerimpressies vooraf: Waarom bent u op deze conferentie afgekomen? 
e
1. Politiek interesseert mij. Ik wil weten wat ik in de toekomst kan verwachten, Giovannie Martha, 1  
jaars rechtenstudenten aan de UNA 
 
2. Ik ben net geremigreerd naar Curaçao. Ik wil weten hoe het is met onze identiteit en wie hier mag 
komen werken, Christina Prysciliana, net afgestudeerde psychologe 
 
3. Over 10‐10‐10 hoor je heel erg veel. Ik wil weten wat al die veranderingen brengen en hoe ons land 
gevormd wordt, Femaliana Polling,  Antilliaanse stagiaire uit Nederland bij Price Waterhouse 
Coopers 
 
4. Deze ontwikkelingen zijn belangrijk voor ons land, zeker qua economie en commerciële kansen. Ik 
hoop meer te horen over regulering, regelgeving en toezicht op financiële markten, Eugène 
Rhuggenaath, oud politicus/broker/dealer 
 
5. Ik ben politiek actief en wil later in het parlement. Ik volg alles van dichtbij al sinds mijn 
e
afstudeeropdracht aan de HAVO, Anna Henriques, 2  jaar student International Business aan de UNA 
 
6. Ik ben uitgenodigd om te debatteren. Dat vind ik een mooie uitdaging en het debat heeft veel 
raakvlakken met mijn studie, Deniza Dorant student Public Administration aan de UNA 
 
7. Het wordt tijd dat ik me goed in de materie verdiep. Er zijn zoveel gezichtswijzen en ideeën. Ik wil 
kijken waar ik zelf sta, Natasha Devid, voorzitter Vrouwen Netwerk Curaçao 
 
8. Ik heb geen specifieke verwachtingen. Ik wil horen wat er gaat gebeuren met het Koninkrijk, Dave 
Liqui Lung, advocaat bij Van Eps Kunneman en Van Doorne 
 
9. Ik ben hier vanwege mijn proefschrift over hoe we een integer bestuur bereiken in de nieuwe 
landen. Dit is hèt moment, Nelly Schotborgh, directeur Schotborg Research & Advice, 
 
10. Je krijgt hier informatie, maar je mag zelf ook meedoen en vragen stellen. Het lijkt me een hele 
leuke ervaring, Liza Mari Juliet, VWO 5 leerling aan het Peter Stuyvesant Collge 
 
11. Ik vind het thema interessant, vooral de titel  ‘De toekomst van het koninkrijk; rules &play of the 
game’, Tirzah Doran, docent en stagecoördinator aan een MBO instelling voor de Horeca 
 

hun eigen mening naar voren te brengen en kritische vragen te stellen. Een jonge juriste van de Directie 
Wetgeving en Juridische zaken concludeerde: ‘Het is goed om te zien hoe betrokken jonge mensen zijn. 
‘Dit soort debatten vind ik echt voor herhaling vatbaar, maar dan voor alle lagen van de bevolking’.

 
Vijf Interessante discussiethema’s uit het eerste debat 
1. Het verschil tussen welvaart en welzijn en schrijdende armoede als taboeonderwerp 
‘Curaçaoënaars denken en voelen vanuit het hart, Nederlanders doen dat met de rekenmachine’ 
Tijdens het debat over economische vooruitgang werd levendig gediscussieerd over welvaart, welzijn en 
schrijnende armoede. Inleider Gilbert Martina maakte een duidelijk verschil tussen welvaart en welzijn, 
waarbij hij aangaf dat er in Nederland wellicht meer (financiële) welvaart was, maar dat het welzijn ( het 
gevoel van welbevinden) in de Antillen juist vele malen groter was.  
Martina merkte op dat Curaçaoënaars en Nederlanders wezenlijk verschillen in hun denken en voelen. 
Curaçaoënaars denken en voelen meer vanuit het hart en zijn relationeel sterk ontwikkeld. 
Nederlanders werken meer met de rekenmachine en zijn procesmatig vaak sterker. Erkenning en 
aandacht voor die verschillen is volgens hem belangrijk om goed samen te werken binnen het 
Koninkrijk. Inleider Ashley Duits gaf aan dat professionals binnen het Koninkrijk, naar zijn ervaring, over 
en weer vaak prima en constructief samenwerken, maar dat ambtenaren en politici dat proces soms 
heel slecht faciliteren en vaak ambivalent staan tegenover het Koninkrijk wat economische vooruitgang, 
samenwerking en snelle besluitvorming verhindert. 
Inleider Frielink merkte op dat Curaçao schrijnende armoede kende en enorme tegenstellingen tussen 
arm en rijk. Die schrijnende armoede vormt  volgens hem, juist één van de kernproblemen in de relatie 
tussen Nederland en de Nederlandse Antillen, terwijl dat onderwerp in Nederland nagenoeg en vreemd 
genoeg nooit aan de orde kwam. 
2. Taal en goed onderwijs als voertuigen voor economische vooruitgang 
‘Je diepste emoties breng je onder woorden in je eigen taal, maar mondiaal zaken doen betekent meer 
talen spreken’ 
De zaal merkte op dat het spreken van meer talen belangrijk was voor economische vooruitgang, 
samenwerking en succesvolle onderhandelingen binnen het Koninkrijk. Alle inleiders beaamden die 
meertaligheid als vehikel om binnen èn buiten het Koninkrijk verder te komen. Eigen talen als 
Papiamentu en Fries moesten gekoesterd worden, maar succesvol en mondiaal zakendoen betekende 
ook aandacht voor het Nederlands,  Engels en het Spaans.  
Inleider Frielink merkte op dat meertaligheid, goede leerkrachten betekende, terwijl het daar op 
Curaçao soms behoorlijk aan schort. Inleider Duits haalde Singapore aan als een land dat duurzaam en 
diepgaand in onderwijs investeert en er mede daardoor (economisch) kop en schouders uitsteekt boven 
de andere landen in haar regio. Het Koninkrijk zou volgens hem veel meer geld moeten investeren in 
scholen en daarnaast het onderwijs en onderzoek op de UNA veel beter moeten faciliteren om er een 
bloeiende kennisinstelling van te maken.  

 
4. Innovatie en informatie als kans voor duurzame economische ontwikkeling 
‘Lokale studenten worden te weinig betrokken bij onderzoek naar oplossingen voor hun samenleving, 
terwijl ze dat juist wèl willen.  
Studenten in de zaal merkten op dat er Europees geld beschikbaar is voor innovatieve samenwerking en 
onderzoeksprojecten, maar dat deze informatie in een veel te klein kringetjes circuleert. Hierdoor waren 
zij te weinig op de hoogte van financieringsmogelijkheden en werden zij onvoldoende betrokken bij 
onderzoek naar oplossingen voor economische en maatschappelijke problemen terwijl ze dat wel 
wilden. Inleider Duits gaf aan dat het probleem helaas complexer was. Zonder facilitering door het 
Koninkrijk was het, volgens hem, bijna onmogelijk voor Curaçao om aan alle bureaucratische regels en 
voorwaarden te voldoen om Europese gelden, bijv. Van het 7e kaderprogramma, binnen te halen. 
Studenten in de zaal maakten zich ook zorgen om de (onomkeerbare) schade aan originele fauna en 
flora, veroorzaakt door het sterk oprukkende (massa)toerisme, met Aruba als voorbeeld van hoe het 
niet moet. Inleider Gilbert Martina beaamde dat en wees op het belang van diversificatie en innovatie 
als motor voor economische vooruitgang. Investeringen en innovaties in niet traditionele sectoren zoals 
landbouw, visserij en veeteelt konden Curaçao minder afhankelijk maken van de traditionele 
economische pilaren zoals toerisme en financiële dienstverlening. Hiervoor was wel visie nodig op 
landsniveau en gedurfde keuzes. Oud‐ politicus en voormalige bestuurder Eugène Rhuggenaath pleitte 
voor een mentality shift en een gelijkwaardige dialoog over het inrichten van een koninkrijkseconomie 
om economische vooruitgang te boeken in alle koninkrijksdelen. 
5. Curaçao als familiebedrijf of internationale BV? 
‘Curaçao is in het familiebedrijf ‘Nederland’ gaan werken, maar vraagt zich af of het ook (part time) 
ergens anders aan de slag mag’ 
Deelnemers merkten op dat de economische ontwikkeling van Curaçao sterkt gelinkt en zelfs afhankelijk 
is aan zijn positie binnen het Koninkrijk met als voorbeeld de komst van de Shell, de succesvolle 
financiële offshoresector en het belang van Nederlandse toeristen. Inleider Frielink merkte fijntjes op 
dat Curaçao juist Nederlandse vennootschappen met zijn fiscaal vriendelijke regime enorm van dienst is 
geweest.  
Hij vergeleek Curaçao met een familielid dat in het familiebedrijf ‘Nederland’ is gaan werken en zich 
afvraagt of daar zijn hele toekomst ligt. Volgens hem, is Curaçao niet exclusief gebonden aan Neder‐ 
land en kijken gezonde BV’s altijd uit naar nieuwe interessante partners, waar ook winst te behalen valt. 
Inleider Duits merkte op dat teveel afhankelijkheid van Nederland risicovol is, omdat de bodem zomaar 
uit de eigen lokale economie geslagen kanon worden, zoals gebeurde toen Shell het eiland verliet. 
Op een vraag ‘Wat het economische belang van Nederland nu bij Curaçao is?’ antwoordde Frielink kort 
dat die er domweg niet is. ‘We zitten in een gedwongen huwelijk, waar geen van de partners ooit meer 
vraagt: Wanneer gaan we weer eens met elkaar naar bed? Er is geen echte liefde (meer)! Misschien lukt 

 
Zes interessante discussiethema’s uit het tweede debat 
1. Fiscale en toeristische interesse uit Nederland als opstap naar echte integratie  
‘Er is wel degelijk Nederlandse interesse voor de Antillen: we zijn toeristische bestemming Nr. 1!’ 
Voor echte integratie is werkelijke wederzijdse interesse nodig, vonden mensen in de zaal . Nederlandse 
burgers en politici houden zich volgens deelnemers echter niet of  nauwelijks met de andere 
koninkrijksdelen bezig en hun kennis over en belangstelling voor de Nederlandse Antillen is meestal  
oppervlakkig en  beperkt.  
Inleider Steven Martina spreekt juist van grote interesse van Nederlanders voor de Antillen,maar vooral 
ingegeven  door  het heerlijke (fiscale) klimaat en de goed ontwikkelde financiële en off shore sector. 
Die toeristische, financiële en commerciële interesse kan volgens hem als handige opstap dienen voor 
verdere integratie, mits dat proces wordt begeleid door een Koninkrijksminister van Integratie. 
Studenten uit de zaal reageerden fel dat Curaçao veel meer is dan een toeristische attractie alleen en 
dat het belangrijk is dat de verschillende koninkrijksdelen de cultuur en (emotionele) geschiedenis van 
elkaar kennen. Pas als je elkaar werkelijk begrijpt, kan er sprake zijn van integratie en een gedeeld 
koninkrijksgevoel. Deelnemers uit de zaal merkten ook op dat Antillianen al van jongs af aan op school 
over Nederland leren. HetNederlandse onderwijs besteedt echter niet of nauwelijks aandacht aan de 
koninkrijksdelen overzee. Deze onevenwichtigheid komt integratie en onderling begrip niet ten goede. 
2. Wederzijdse integratie of wederzijds respect?  
‘Wij integreren niet, wij chillen!’ 
Antilliaanse studenten die in Nederland studeren gaven aan dat integratie voor hen een belangrijk 
thema was, maar zagen het helaas wel als een eenzijdig proces, waarbij Nederland van Antilliaanse 
studenten aanpassing en integratie eist, een uitstekende beheersing van de Nederlandse taal  en 
verplichte inburgeringscursussen, terwijl dat omgekeerd niet zo is .  
Een Nederlandse expat, zette de discussie op scherp en wekte hevige emoties op toen zij aangaf dat 
integratie voor haar niet nodig was. Waarom zou zij lokale mensen moeten leren kennen en Papiamentu 
moeten verstaan?. Men moest blij zijn met de economische waarde van tijdelijke expats op Curaçao en 
elkaar verder vooral met rust laten, zij het wel met wederzijds respect.   
Een Nederlandse deelneemster met een Antilliaanse man die al meer dan tien jaar op Curaçao verbleef 
vroeg zich af of men werkelijk een samenleving kon bouwen op basis van wederzijds respect alleen  en 
een deelnemer uit de volkswijk Montagne, verbaasde zich oprecht over de discussie. Integratie als 
fenomeen vindt hij helemaal niet passen bij de gewone antiliaan ‘Wij integreren niet, wij chillen.’ Als ik 
in Nederland ben, ben ik een Nederlander en hier ben ik een Antilliaan.’ Koninkrijk en integratie zijn 

 
5. Integratie, een term vol begripsverwarring 
‘Het hele woord integratie kan me gestolen worden, het is zo’n issue geworden binnen het koninkrijk’ 
Meerdere deelnemers in de zaal geven tijdens de discussies over integratie aan dat de term niet 
duidelijk is. Wat wordt ermee bedoeld en hoe ver gaat het? Inleider In ’t Veld concludeert dat er zoveel 
verwarring over het begrip ‘integratie’ heerst, dat dat juist pleit voor een minister van communicatie. 
Inleider Steven Martina ziet die onduidelijkheid juist als een kans. ‘Het  begrip ‘Integratie’ moeten we 
juist samen definiëren en handen en voeten geven met onderzoek onder het volk en mooie 
programma’s van de koninkrijksminister van Integratie. 
 Een stagiaire uit de zaal merkt op dat men bij integratie vooral ook de succesverhalen naar voren moet 
halen en moest onderzoeken hoe en waarom jongeren juist zo goed met elkaar kunnen integreren. Haar 
uitzendorganisatie ‘Kennis voor Curaçao’ is  volgens haar zo’n succesverhaal waar meer aandacht voor 
zou kunnen zijn. 
Een deelnemer uit de zaal en moeder van een jong kind antwoordt fel dat het hele begrip ‘integratie’ 
haar gestolen kon worden. ‘Het is zo’n issue geworden binnen het koninkrijk. Ouders zouden er geen 
probleem van moeten maken ( want dat doen kinderen ook niet) en hun kinderen onbevangen met 
elkaar moeten laten spelen. 
6. Het ideaalprofiel van een Integratieminister op koninkrijksniveau 
‘ De Koninkrijksminister van Integratie moet een profiel hebben van aardrijkskunde, geschiedenis en 
maatschappijleer’  
Hoewel inleider Steven Martina een vurig betoog houdt over het belang van een koninkrijksminister, 
vinden veel studenten die stap te groot. Zij pleiten juist voor het benadrukken van positieve 
multiculturele verschillen in plaats van altijd maar de negatieve verschillen. Als oplossingen noemen zij 
‘het ontwikkelen van lesprogramma’s over de koninkrijksdelen en het volgen van inburgeringcursussen 
over en weer’, ‘het lopen van stages in elkaars landen’ en het’ aangaan van vriendschappen met elkaar’.  
Een deelnemer merkt op dat men eerst maar eens moest formuleren wat men met integratie wil 
bereiken, voordat men aan een koninkrijksminister begint. Meerdere deelnemers spreken de vrees uit 
dat het aanstellen van een koninkrijksminister een geldverslindende actie zal  worden met veel 
bureaucratie en onderling geruzie over wie uiteindelijk die post mag vervullen. 
Over de vraag van inleider Juiliet‐Pablo over wat het ideale profiel van een Koninkrijksminister van 
Integratie zou moeten zijn, als hij er dan toch kwam, ontstaat wat begripsverwarring, omdat de 
leerlingen van de middelbare school meteen in termen van een ideaal vakkenpakket redeneren, en 
enthousiast aangeven dat de minister minstens aardrijkskunde, geschiedenis en maatschappij‐ leer in 
zijn (vakken)pakket moet hebben om te weten waar hij vandaan komt en naartoe gaat in zijn nieuwe 
functie. 

10. Ik vond het een geweldige avond, Het was vooral leuk dat onze leerlingen uitgenodigd waren om 
mee te discussiëren. Je ziet dat jongeren fel reageren in het debat en graag mee willen denken over 
het onderwerp en hun toekomst, Janine van Loohuizen‐Tromp, docente aan het Maria Immaculata 
Lyceum (MIL). 

 
Daarna sprak premier Eman het publiek toe. Hij belichtte onder meer de meerwaarde van het 
concept Koninkrijk en wat de draagkracht van dit concept is. Voor Aruba ligt de zaak helder: 
het Koninkrijk biedt meerwaarde voor Aruba. Als voorbeeld haalde hij de steun van 
Nederland aan bij de onderhandelingen met mogelijke partners voor Valero.  
Jan Willem van den Braak (VNO-NCW, adviseur van werkgeversorganisatie ATIA en sinds 
kort adviseur van de Arubaanse regering) en Ryan Peterson (decaan van de Faculty of 
Hospitality and Tourism Management Studies van de UA) hielden een korte inleiding op het 
thema economie. Daarna volgden vragen over samenwerking op het terrein van diversificatie, 
het ondersteunen van het MKB, de inbedding in de EU en de rol van een overheid op afstand. 
Na de pauze volgde een duopresentatie als inleiding op het thema identificatie. Aan de hand 
van drie vormen van identificatie (functioneel, normatief en emotioneel) leidden Luc Alofs 
(Instituto Pedagogico Arubano) en Jan Veneman (directeur NGO-koepel CEDE) dit thema in. 
Zij wezen op het belang van participatie in besluitvormingsprocessen om ‘desidentificatie’ en 
vervreemding tegen te gaan en toonden zich voorstander van het opzetten van burgerdebatten 
om de identificatie te versterken.  

Symposium 5 
De inhoud van dit symposium wordt binnenkort bekendgemaakt 
  
 

