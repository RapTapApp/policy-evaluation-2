Verslag van de informele bijeenkomst van de Raad Buitenlandse Zaken
(Ontwikkelingssamenwerking) 1-2 februari, te Amsterdam
Op 1 en 2 februari kwamen de Europese ministers van Ontwikkelingssamenwerking bijeen
tijdens een informele Raad in Amsterdam. Ook Commissaris voor
Ontwikkelingssamenwerking (Mimica) en vertegenwoordigers van de Europese
Investeringsbank en het Europees Parlement waren aanwezig. Het doel van de bijeenkomst
was een informele gedachtewisseling over post-Cotonou, de Global Strategy en migratie en
ontwikkeling. Voor de lunch over duurzame mondiale waardeketens sloten ook de Europese
handelsministers en Commissaris voor Handel (Malmström) aan.
Post-Cotonou
Ministers spraken over de toekomst van de betrekkingen tussen de EU en de zogenoemde
ACS-landen (79 landen in Afrika, het Caribisch Gebied en de Stille Oceaan) met het oog op
het aflopen van het Cotonou-verdrag in 2020. Commissaris Mimica trapte af met een
presentatie van de eerste resultaten van de publieke consultaties. De uitkomsten leken op
dit moment te wijzen op een lichte voorkeur onder de respondenten voor een juridisch
bindend verdrag, een noodzaak rekening te houden met de trend van regionalisering en de
wens voor een sterkere betrokkenheid van de private sector en het maatschappelijk
middenveld. Commissaris Mimica was vrij optimistisch over de rol van de ACS als groep en
wees bijvoorbeeld op de samenwerking tijdens de klimaatonderhandelingen in Parijs. Het
betoog van ECDPM – uitgenodigd als gastspreker - was aanzienlijk kritischer. Op basis van
1
een recente studie werden verschillende “mythes” over de EU-ACS samenwerking
ontkracht. Zo werden de resultaten van de vaak bejubelde artikel 13 (samenwerking op
terug- en overname) en artikel 96 (consultatieprocedure wanneer fundamentele waarden in
het geding zijn als respect voor mensenrechten, democratische principes en de rechtsstaat,
zoals recent met Burundi is gestart) sterk in twijfel getrokken. De ACS zou zich bovendien
niet hebben kunnen omvormen tot een machtsblok van betekenis. Wanneer het er werkelijk
toe doet, kiest de EU dan ook eerder voor samenwerking met bijvoorbeeld de Afrikaanse
Unie, zoals de recente Migratietop in Valletta aantoont.
Zoals bekend wil het kabinet in deze fase vooral bijdragen aan een open debat om te
voorkomen dat men kiest voor de weg van de minste weerstand: een vervolgverdrag met
licht aangepaste inhoud. Dit zou een gemiste kans zijn voor een effectiever en
gelijkwaardiger partnerschap. Door de opzet van de discussie is Nederland daar goed in
geslaagd. In kleine groepen werd gebrainstormd over mogelijke scenario’s voor toekomstige
samenwerking, variërend van een voortzetting van het huidige raamwerk tot thematische
gelegenheidscoalities. Er was duidelijke overeenstemming over de noodzaak het
partnerschap te moderniseren. De wereld is veranderd. Nieuwe uitdagingen vragen om
modernere samenwerkingsvormen die de donor-ontvanger relatie ontstijgen. Ook was men
het eens dat de Global Goals het uitgangspunt moeten vormen voor het nieuwe
partnerschap dat gebaseerd moet zijn op een coherent en geïntegreerd extern beleid van de
Unie. Over de vorm (al dan niet juridisch bindend) en samenstelling (ACS als geheel of
afzonderlijke regio’s) liepen de meningen echter sterk uiteen.
De uitkomsten van de discussie moeten bijdragen aan een gezamenlijke Mededeling van de
Commissie en de Hoge Vertegenwoordiger over de EU inzet voor de onderhandelingen met
de ACS-landen. Deze zal eind 2016 worden gepresenteerd, mede op basis van een interne
evaluatie van de Commissie over het verdrag van Cotonou en de uitkomsten van de
publieke consultaties.
1
http://ecdpm.org/publications/ecdpm-future-acp-eu-political-economy/

noodzaak ODA middelen in te zetten als katalysator voor duurzame economische groei, iets
waar Nederland al geruime tijd voor pleit. De Europese Investeringsbank (EIB) is hierin een
belangrijke partner. De EIB was bereid de komende vijf jaar een additionele EUR 2 miljard
(bovenop de bestaande leningenportefeuille van EUR 12,5 miljard) aan leningen beschikbaar
te stellen in Turkije, Jordanië, Libanon en Egypte. Veel lidstaten merkten op dat in dit kader
ook Noord-Irak niet vergeten moet worden. Ook daar is de druk door grote aantallen
ontheemden enorm.
Nederland zet zich al geruime tijd in voor versterkte samenwerking met landen als Libanon
en Jordanië en voor structurele oplossingen om de vluchtelingen in deze landen te
ondersteunen op het gebied van werk, onderwijs, zorg en water. Het kabinet is dan ook
tevreden dat er nu een concreet plan is gepresenteerd voor de ontwikkeling van brede
partnerschappen met deze landen – zogenoemde Compacts – waarin ook aandacht is voor
intensievere samenwerking op het gebied van handel en veiligheid. Tegelijkertijd zullen
deze landen ook zelf moeten bijdragen aan het creëren van een beter toekomstperspectief,
bijvoorbeeld door vluchtelingen werkvergunningen te geven en hun rechten te waarborgen.
EU en verduurzaming mondiale waardeketens
Voortbouwend op de discussies en uitkomsten van de conferentie ‘EU en duurzaamheid in
mondiale waardeketens’ die door Nederland werd georganiseerd op 7 december 2015,
spraken de EU ministers voor ontwikkelingssamenwerking en EU ministers voor handel over
hoe handel- en OS-beleid kunnen bijdragen aan de verduurzaming van mondiale
waardeketens. Het was voor het eerst dat ze in deze samenstelling bijeenkwamen. Ook
vertegenwoordigers van het Europees Parlement en de EIB namen deel aan deze sessie.
Het initiatief om hulp en handel beter aan elkaar te verbinden werd door alle deelnemers
positief ontvangen. Op basis van ervaringen uit het bedrijfsleven werd gediscussieerd over
hoe in Europees verband door zowel bedrijfsleven als overheden, in samenwerking met het
maatschappelijk middenveld, kan worden bijgedragen aan het verduurzamen van
waardeketens. Hierbij werd onder meer gewezen op het belang van betere afstemming door
zowel de lidstaten als de Commissie instellingentussen handels- en
ontwikkelingsinstrumenten. Hierbij werd onder meer gewezen op het belang van een
koppeling van lopende programma’s in en samenwerkingsverbanden met derde landen op
het terrein van duurzaamheid aan de implementatie van afspraken over handel en
duurzaamheid in handels- en investeringsakkoorden. Ook het belang van meer
transparantie in ketens, bewustzijn van consumenten en het delen van best practices in
Europa werden onderstreept. Actieve betrokkenheid van bedrijfsleven en maatschappelijke
organisaties is ook hierin cruciaal.
Er was brede steun voor een aantal (recente en verwachte) Europese initiatieven die
handvatten bieden voor verduurzaming van waardeketens waaronder de nieuwe Aid for
Trade Strategy, de uitwerking van de in oktober 2015 gepubliceerde handelsstrategie Trade
for All en een nieuw EU actieplan voor Maatschappelijk Verantwoord Ondernemen.
Nederland beoogt als EU-voorzitter de synergie tussen hulp en handel verder vorm te geven
en met deze gecombineerde sessie tijdens de informele Raad in Amsterdam is een eerste
stap is gezet. De komende maanden zal verder worden gewerkt aan de inbedding van
duurzame mondiale waardeketens in de EU agenda. De aankondiging van de Europese
Commissie van het zogenaamde EU Garment Initiative gericht op verduurzaming van de
textielsector dat in april wordt gelanceerd, sluit hier goed bij aan. De Nederlandse
triopartners Slowakije en Malta hebben aangegeven de aandacht voor de hulp en handel
agenda en in het bijzonder voor de verduurzaming van waardeketens voort te willen zetten.

