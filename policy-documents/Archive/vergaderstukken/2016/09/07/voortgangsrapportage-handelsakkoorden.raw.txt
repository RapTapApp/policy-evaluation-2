Bijlage 1: Voortgangsrapportage handelsakkoorden
Deze bijlage bevat EU-handelsakkoorden die nog niet in werking zijn getreden en waarbij de
betrokken partijen al wel de intentie hebben kenbaar gemaakt om een handelsakkoord te verkennen.
Het voornemen is om deze rapportage vanaf nu ieder kwartaal aan de Kamer toe te zenden om op
deze wijze een breed overzicht te geven van alle ontwikkelingen op het gebied van handelsakkoorden.
A. Multilaterale handelsakkoorden
Overeenkomst inzake handelsfacilitatie (Trade Facilitation Agreement (TFA)):
Tijdens de negende Ministeriële Conferentie van de Wereldhandelsorganisatie (WTO) in 2013 op Bali,
Indonesië, bereikten WTO-leden een akkoord over de harmonisering, stroomlijning en
vereenvoudiging van douane- en grensprocedures (handelsfacilitatie). Het akkoord treedt in werking
wanneer twee derde van alle WTO-leden het akkoord heeft geratificeerd. De teller staat per augustus
2016 op 92 WTO-leden, zo’n 85% van de benodigde ratificaties. De verwachting is dat het akkoord
uiterlijk tijdens de volgende Ministeriële Conferentie van de WTO in 2017 in werking zal treden. De EU
heeft het akkoord in oktober 2015 geratificeerd. Voor Caribisch Nederland is een afzonderlijke
procedure gestart; het akkoord zal voor Caribisch Nederland naar verwachting kort na het zomerreces
via een stilzwijgende goedkeuringsprocedure aan het parlement worden voorgelegd.
B. Plurilaterale handelsakkoorden
Milieugoederenakkoord (Environmental Goods Agreement (EGA)):
Sinds juli 2014 onderhandelen zeventien partijen, waaronder de EU, over een Milieugoederenakkoord.
Dit beoogde akkoord richt zicht op de vrijmaking van de handel in goederen die bijdragen aan milieu-
en klimaatdoelstellingen. Hiertoe onderhandelen deelnemende partijen over een lijst van ‘groene
goederen’. Eveneens wordt getracht de aan deze producten gekoppelde diensten op termijn te
liberaliseren. De Europese Commissie onderhandelt op basis van het mandaat vastgesteld door de
Raad in 2014. Inmiddels hebben vijftien onderhandelingsrondes plaatsgevonden en zijn mogelijke
hoofdlijnen (landing zones) geïdentificeerd. De ambitie is om de onderhandelingen dit jaar af te
ronden.
Uitbreiding van het akkoord inzake handel in informatietechnologie-producten (Information
Technology Agreement (ITA-II)):
Het ITA-akkoord is gesloten tussen 29 WTO-leden tijdens de WTO-ministeriële bijeenkomst van
Singapore in 1996. Sindsdien is het aantal deelnemers gegroeid tot 82. Zij zijn gecommitteerd aan de
volledige afschaffing van tarieven voor de producten die onder het akkoord vallen. In december 2015
is door een groot aantal deelnemers besloten tot uitbreiding van het akkoord. Uiteindelijk hebben 59
WTO-leden zich gebonden aan de gefaseerde afschaffing van importtarieven op 201 IT-producten. Het
Europese ratificatiesproces is doorlopen en de eerste tariefverlaging is per 1 juli 2016 in werking
getreden. Sommige partijen bij dit akkoord hebben vertraging opgelopen in het nationale
goedkeuringsproces.
Verdrag over de handel in diensten (Trade in Services Agreement (TISA)):
Trade in Services Agreement (TiSA) is een plurilateraal handelsakkoord over de handel in diensten
waarover de Europese Commissie momenteel met 22 WTO-leden onderhandelt, op basis van een
mandaat van de Raad uit maart 2013. Naar verwachting zal het akkoord onder meer afspraken
bevatten over internationale e-commerce, datastromen, telecommunicatie, transport, kennismigratie
en betere regelgeving. De onderhandelingen zijn in 2012 van start gegaan. Van 11 tot 15 juli jl. heeft
e
in Genève de 19 onderhandelingsronde plaatsgevonden. De volgende ronde staat gepland voor 19 tot
25 september 2016. De inzet van de onderhandelende partijen, zoals onder meer uitgesproken en
marge van de ministeriële conferentie van de OECD in juli 2016, is om eind dit jaar een akkoord te
bereiken.
1

een EPA. De EPA is in juni 2016 tot stand gekomen en wacht nu op goedkeuring door alle partijen. Na
ratificatie door de SADC-lidstaten zal het akkoord na goedkeuring van het Europees Parlement
voorlopig toegepast worden.
Egypte (DCFTA: Deep and Comprehensive Free Trade Agreement):
In 2004 trad een associatieakkoord tussen EU en Egypte in werking. Dit heeft vrijhandel van goederen
bewerkstelligd door de afschaffing van invoerrechten voor industriële producten en diverse concessies
voor landbouwproducten. In 2010 trad additioneel een akkoord in werking voor landbouw en visserij.
In 2011 kreeg de Europese Commissie een mandaat om te onderhandelen over verbreding en
verdieping van het akkoord, met afspraken over onder meer handel in diensten en investeringen. Een
dialoog daarover is gestart in juni 2013, maar er is nog geen zicht op opening van de
onderhandelingen.
Marokko (DCFTA: Deep and Comprehensive Free Trade Agreement):
Het associatieakkoord tussen de EU en Marokko is in werking getreden in maart 2000. Het akkoord
heeft geleid tot de geleidelijke afbouw van invoerrechten voor industriële producten en liberalisatie
voor landbouw- en visserijproducten. In 2011 kreeg de Europese Commissie een mandaat om te
onderhandelen over verbreding en verdieping van het akkoord, met afspraken over onder meer handel
in diensten en investeringen. De onderhandelingen daarover zijn in april 2013 van start gegaan. Sinds
de vierde ronde in april 2014 liggen de onderhandelingen stil. Marokko wenste meer tijd voor interne
afstemming. In oktober 2012 trad een akkoord in werking op het gebied van landbouw en visserij.
Tunesië (DCFTA: Deep and Comprehensive Free Trade Agreement):
Het associatieakkoord tussen de EU en Marokko is in 1998 in werking getreden. In 2008 waren de
douanerechten voor industrieproducten volledig afgeschaft. In 2011 kreeg de Europese Commissie een
mandaat om te onderhandelen over verbreding en verdieping van het akkoord, met afspraken over
onder meer handel in diensten en investeringen. Een eerste volledige onderhandelingsronde vond
plaats in april 2016. Desgevraagd heeft Nederland in februari 2016 technische assistentie verleend
aan het Tunesisch onderhandelingsteam. De volgende ronde vindt plaats in oktober/november 2016.
C.2 Azië:
ASEAN (Association of Southeast Asian Nations):
In 2007 zijn de onderhandelingen begonnen tussen de EU met ASEAN (Association of Southeast Asian
1
Nations ) om tot een regionaal handelsakkoord te komen. De basis hiervoor is het ASEAN-mandaat uit
2007. Na zeven onderhandelingsrondes hebben de EU-lidstaten in 2009 besloten om verder te gaan
op de weg van bilaterale handelsakkoorden met ASEAN-landen. Deze handelsakkoorden kunnen als
bouwstenen dienen om later alsnog tot een regionaal handelsakkoord te komen.
China (EU-China Investment Agreement):
Sinds november 2013 is de Europese Commissie, op basis van een mandaat uit oktober 2013, met
China in onderhandeling over een investeringsakkoord. Het doel is om een hoogwaardig kwalitatief
akkoord te sluiten waarbij het gaat om het verzekeren van markttoegang van investeringen en
transparantie, duurzaamheidsafspraken te maken en het beschermen van investeringen met een
nieuw investeringsbeschermingsmechanisme volgens de nieuwe EU-benadering. De 26 bestaande
bilaterale investeringsbeschermingsovereenkomsten tussen de EU-lidstaten en China zullen
e
uiteindelijk vervangen worden door dit diepgaand EU-investeringsakkoord. De 11
onderhandelingsronde vond eind juni 2016 plaats.
1
Brunei Darussalam, Cambodja, Indonesië, Laos, Maleisië, Myanmar/Birma, de Filipijnen, Singapore, Thailand en
Vietnam.
3

Myanmar (EU-Myanmar Investment Protection Agreement):
In maart 2014 heeft de Raad een mandaat aan de Europese Commissie verleend en zijn de
onderhandelingen tussen de EU en Birma/Myanmar over een investeringsbeschermingsakkoord
begonnen. Het is het enige potentiële EU-investeringsakkoord met een minst ontwikkeld land. Het
doel van de bilaterale investeringsovereenkomst met de EU is om investeringen te bevorderen ten
behoeve van de sociaaleconomische ontwikkeling van Myanmar. In september 2015 vond de derde
onderhandelingsronde plaats in Yangon.
Singapore (European Union-Singapore Free Trade Agreement (EUSFTA)):
Onderhandelingen tussen de EU en Singapore zijn begin 2010 gestart, nadat besloten was de
regionale onderhandelingen tussen EU en ASEAN voorlopig stil te leggen. De basis van de
onderhandelingen ligt dan ook in het ASEAN-mandaat uit 2007. De onderhandelingen voor een
handelsakkoord zijn in oktober 2014 gecompleteerd. In juli 2015 heeft de Europese Commissie een
adviesverzoek ingediend bij het Hof van Justitie van de Europese Unie over het karakter (EU-Only of
gemengd) van het handelsakkoord tussen de EU en Singapore. Deze advieszaak loopt nog.
Syrië (Euro-Mediterranean Agreement Establishing an Association):
De bilaterale relatie is geregeld in een Samenwerkingsovereenkomst uit 1977, die in 1978 in werking
trad. Onderhandelingen over een associatieakkoord zijn afgerond in 2004, maar ondertekening is
uitgebleven als gevolg van de interne politieke situatie in Syrië. Tevens heeft de EU besloten
handelsrestricties in te stellen.
Thailand (EU-Thailand Free Trade Agreement):
In februari 2013 heeft de Raad de start van de onderhandelingen tussen de EU en Thailand
aangekondigd. Het ASEAN-mandaat uit 2007 vormt hiervoor de basis. De vierde
onderhandelingsronde vond plaats van 8 tot 10 april 2014. Er zijn op dit moment geen nieuwe
onderhandelingsrondes gepland.
Vietnam (EU-Vietnam Free Trade Agreement):
In juni 2012 zijn de onderhandelingen tussen de EU en Vietnam gestart. Eind 2015 zijn de
onderhandelingen over het EU-Vietnam handelsakkoord formeel afgerond. Op 1 februari 2016 zijn de
teksten gepubliceerd. Na het handelsakkoord met Singapore, is dit akkoord het tweede in de regio op
basis van het ASEAN-mandaat uit 2007. Op dit moment vindt de juridische revisie plaats waarna het
akkoord wordt vertaald. Het handelsakkoord treedt naar verwachting begin 2018 in werking.
C.3 Europa:
Andorra, Monaco en San Marino (één of meerdere Associatieakkoorden):
De huidige relatie tussen de EU en de drie micro-staten Andorra, Monaco en San Marino is gebaseerd
op een groot aantal afzonderlijke akkoorden. Sinds 8 maart 2015 wordt er onderhandeld om deze
afzonderlijke akkoorden te integreren in één associatieakkoord. De Raad heeft hiervoor in december
2014 het mandaat verleend. Het doel is een significante verlaging van de handelsbarrières voor
ondernemers uit Andorra, Monaco en San Marino, vergelijkbaar met de markttoegang voor EER-staten
Noorwegen, IJsland en Liechtenstein.
Armenië (Framework Agreement):
De huidige relatie tussen de EU en Armenië is gebaseerd op een Partnership and Cooperation
Agreement uit 1996, die in 1999 in werking is getreden. In 2013 heeft de EU met Armenië een
Associatieakkoord uitonderhandeld, met als onderdeel daarvan een DCFTA (Diepe en Brede
Vrijhandelszone). Armenië heeft het Associatieakkoord echter niet ondertekend. In plaats daarvan is
het land per 1 januari 2015 lid van de Euraziatische Economische Unie (EEU), wat niet te verenigen is
met deelname aan het DCFTA. In oktober 2015 heeft de Raad een mandaat vastgesteld voor het
uitonderhandelen van een Framework Agreement welke wel in lijn zou moeten zijn met bestaande
Armeense internationale verplichtingen. De eerste onderhandelingsronde ten aanzien van de thema’s
5

basis hiervan kan de Raad tot een mandaat komen waarmee de Europese Commissie de
daadwerkelijke onderhandelingen kan starten. Hiervan zal op zijn vroegst pas in 2017 sprake van
kunnen zijn.
C.4 Noord-Amerika:
Canada (CETA: Comprehensive Economic and Trade Agreement):
In 2009 zijn onderhandelingen tussen de Europese Commissie en Canada over een handelsakkoord
gestart. Het mandaat voor de onderhandelingen is in 2009 vastgesteld en in 2011 aangepast om
onderhandelingen over investeringsbescherming mogelijk te maken. In 2014 is een
onderhandelingsovereenkomst bereikt tussen beide partijen, waarna de juridische revisie plaats heeft
gevonden. Tegelijkertijd is in overeenstemming met Canada het investeringshoofdstuk – met name de
bepalingen op het gebied van investeringsbescherming – in lijn gebracht met de nieuwe EU-standaard
op dit gebied. Op 6 juli 2016 heeft de Europese Commissie een eerste voorstel gedaan voor een
Raadsbesluit voor ondertekening, voorlopige toepassing en sluiting van het akkoord. De Europese
Commissie hoopt eind september overeenstemming te hebben over de reikwijdte van de voorlopige
toepassing en de ondertekening van het akkoord. CETA zou dan eind oktober tijdens de EU-Canada
top ondertekend kunnen worden. CETA treedt pas volledig in werking na goedkeuring door alle
nationale parlementen.
Centraal Amerika (EU-Central America Free Trade Agreement):
De EU en de Midden-Amerikaanse regio (Guatemala, Costa Rica, El Salvador, Honduras, Nicaragua en
Panama) zijn een associatieakkoord, inclusief een Diepe en Brede Vrijhandelszone (DCFTA)
overeengekomen dat in juni 2012 is ondertekend. Doel ervan is om de economische groei, de
democratie en de politieke stabiliteit in Midden-Amerika te ondersteunen. De handelspijler van het
associatieakkoord wordt sinds augustus 2013 voorlopig toegepast met Honduras, Nicaragua en
Panama, sinds oktober 2013 met Costa Rica en El Salvador, en sinds december 2013 met Guatemala.
Economisch Partnerschap met de landen in de Cariben (CARIFORUM-EU EPA):
Op basis van een mandaat uit 2002 zijn in hetzelfde jaar de onderhandelingen gestart met landen in
Afrika, de Cariben en de Stille Oceaan (ACS-landen) over een Economisch Partnerschapsakkoord
(EPA). De landen zijn verdeeld in zeven regio’s, waarvan er vijf in Afrika liggen, één in de Cariben en
één in de Stille Oceaan. In 2008 zijn de onderhandelingen over de Cariforum-EU EPA afgerond,
waarna de goedkeuringsprocedures zijn gestart. De EPA wordt sinds 2008 voorlopig toegepast.
Mexico (Global Agreement: Economic Partnership, Political Coordination and Cooperation
Agreement)*:
Op 23 mei 2016 heeft de Raad het onderhandelingsmandaat ten behoeve van de modernisering van
het bestaande EU-Mexico handelsakkoord uit 1997, dat sinds 2000 in werking is, goedgekeurd. Er is
echter nog geen overstemming bereikt voor het delen van de politieke hoofdstukken met het EP en de
openbaarmaking van het gehele mandaat. Een eerste gespreksronde vond plaats op 13 en 14 juni jl..
De eerste volwaardige onderhandelingsronde zal in het najaar van 2016 plaatsvinden.
Verenigde Staten (TTIP: Transatlantic Trade and Investment Partnership):
De Europese Unie en de Verenigde Staten onderhandelen sinds juli 2013, nadat de Raad in juni 2013
het mandaat aan de Europese Commissie heeft verleend. De 14e onderhandelingsronde heeft in juli
2016 plaatsgevonden. De volgende onderhandelingsronde wordt verwacht in oktober 2016. De EU en
de VS hebben beiden de ambitie uitgesproken om de onderhandelingen eind 2016 af te ronden. Deze
tijdslijn is echter afhankelijk van de inhoud van de afspraken, aangezien beide partijen hebben
bevestigd een ambitieus akkoord te willen bereiken met behoud van standaarden ter bescherming van
mens, dier, plant en milieu.
7

Ecuador (aansluiting bij EU-Colombia/Peru Free Trade Agreement):
De EU heeft in 2014, op verzoek van Ecuador, onderhandelingen met het land gevoerd over
aansluiting bij het EU-Colombia/Peru handelsakkoord uit 2012. Deze onderhandelingen zijn in 2014
afgerond. Het in het kader van het handelsakkoord tussen de EU en Colombia en Peru opgerichte
Handelscomité heeft het toetredingsprotocol van Ecuador op 8 februari 2016 goedgekeurd. Vervolgens
heeft de Europese Commissie op 4 april 2016 voorstellen aan de Raad gedaan tot ondertekening en
voorlopige toepassing van het toetredingsprotocol en tot sluiting van het protocol. De planning is dat
de Raad op 11 november 2016 de twee besluiten zal vaststellen. De inzet is om de voorlopige
toepassing op 1 januari 2017 in te laten gaan omdat vanaf die datum de huidige handelspreferenties
die de EU aan Ecuador toegekend heeft, zullen stoppen.
Mercosur (Comprehensive Free Trade Agreement als onderdeel van Association Agreement):
In 1995 zijn de EU en Mercosur gestart met onderhandelingen over een associatieakkoord met als
onderdeel daarvan een handelsakkoord. In 2004 werden de onderhandelingen stilgelegd en in 2010
zijn deze hervat. Sindsdien hebben negen onderhandelingsrondes plaatsgevonden, waarvan de laatste
in 2012. In oktober 2015 deelde Mercosur dat zij intern een akkoord had bereikt over een aanbod aan
de EU. De Europese Commissie heeft vervolgens het eigen EU-aanbod afgerond en deze met de EU-
lidstaten afgestemd. Momenteel bestuderen beide partijen elkaars aanbod. De eerstvolgende
onderhandelingsronde staat gepland voor 10-14 oktober 2016. Binnen Mercosur zijn enkel Argentinië,
Brazilië, Paraguay en Uruguay betrokken, Venezuela vooralsnog niet.
9

