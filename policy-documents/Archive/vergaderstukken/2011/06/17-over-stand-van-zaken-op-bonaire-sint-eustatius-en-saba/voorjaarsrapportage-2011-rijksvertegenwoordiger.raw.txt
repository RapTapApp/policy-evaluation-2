Rijksvertegenwoordiger voor de 
openbare lichamen
Bonaire, Sint-Eustatius en Saba
VOORJAARS RAPPORTAGE
2011

overheid vergt, terwijl de milieu-afdeling van het openbaar lichaam op het grootste van de 
drie eilanden slechts uit enkele personen bestaat. De openbare lichamen zijn ook de 
opvatting toegedaan dat de nieuwe fiscale wetten de kosten van het levensonderhoud 
opdrijven, bijvoorbeeld ten gevolge van de verhoging van de accijns op benzine (zie ook: 
Bijzondere aandachtspunten).  
Met de openbare lichamen is de Rijksvertegenwoordiger van mening dat de uitvoeringslast 
van nieuwe regelgeving voor de eilanden in Den Haag in een aantal gevallen onderschat is. 
In de toekomst moet voorkomen worden dat de Haagse wens om snel veranderingen tot 
stand te brengen, erin resulteert dat Europees-Nederlandse regelgeving als blauwdruk voor 
Bonaire, Sint Eustatius en Saba wordt gebruikt. Door de kleine schaal van Bonaire (16.000 
inwoners) en meer in het bijzonder Sint Eustatius (3600 inwoners) en Saba (1800 inwoners) 
en hun geïsoleerde ligging, gaan in het Europese deel van Nederland gebruikelijke 
vooronderstellingen over de uitwerking van beleid niet op. De kleine samenlevingen kunnen 
nieuwe ontwikkelingen minder snel absorberen dan die op het Europese vasteland en de 
culturele verschillen zijn aanzienlijk.  
 
Om eerder en beter zicht te krijgen op de uitvoering van beleid in Caribisch Nederland, zijn 
diverse opties denkbaar. Het huidige artikel 209 van de Wet openbare lichamen Bonaire, 
Sint Eustatius en Saba (WolBES) regelt de consultatie van de eilandbesturen als onderdeel 
van de voorbereiding van nieuwe wetgeving. Hierbij neemt uitvoerbaarheid een belangrijke 
plaats in. Aan deze consultatie dient wel serieus invulling te worden gegeven. Eilandbesturen 
moeten voldoende tijd krijgen om zorgvuldig naar voorstellen te kijken en inhoudelijk 
voldoende ondersteund worden. Anders kan de kwaliteit van consultatie niet worden 
geborgd. Het valt daarom te overwegen om, bij nieuw beleid met een significant effect op 
Caribisch Nederland, in het draaiboek voor de wetgeving op te nemen dat het 
verantwoordelijke ministerie een uitvoeringstoets opstelt die bij het wetsvoorstel wordt 
gevoegd. In deze uitvoeringstoets kunnen de besturen van de eilanden en de 
Rijksvertegenwoordiger, hun opvatting geven over de praktische consequenties van de 
nieuwe regels op de lokale situatie in Caribisch Nederland. Het ministerie wordt zo verplicht 
zich terdege rekenschap te geven van de lokale uitwerking van nieuwe regels. Een 
uitvoeringstoets is op andere beleidsterreinen, zoals het economisch ordeningsbeleid, 
gebruikelijk. De wetgever krijgt zo tijdig zicht op de praktische uitwerking van nieuwe regels. 
Ook de vaste commissie voor Koninkrijksrelaties van de Eerste Kamer heeft onlangs 
gewezen op de mogelijkheid van een ‘BES-effectrapportage’.  
 
Samenwerking overheden Rijk en openbare lichamen 
Een belangrijke wettelijke taak van de Rijksvertegenwoordiger betreft de bevordering van de 
samenwerking tussen de nationale overheid en de overheden van de openbare lichamen.  
De rijksoverheid, die in de plaats is gekomen van de overheid van de Nederlandse Antillen, is 
natuurlijk een nieuw begrip op de drie eilanden. Maar onder de paraplu van de Rijksdienst 
Caribisch Nederland (RCN), is het blauwe logo van het Rijk al snel een vertrouwd beeld 
geworden in het straatbeeld.  
In algemene zin valt de samenwerking tussen het Rijk en de openbare lichamen goed te 
noemen. Er bestaan niet alleen intensieve contacten op bestuurlijk niveau, medewerkers van 
diensten van de rijksoverheid en die van de eilandelijke overheden overleggen op tal van 
terreinen met elkaar. Op het vlak van de arbeidsvoorwaarden voor het overheidspersoneel 
trekken Rijk en openbaar lichaam gezamenlijk op. Op vrijwel alle beleidsterreinen delen 
rijksambtenaren in concrete projecten hun kennis met collega’s van de eilandelijke 
overheden. De komst van het Rijk vormt dus ook een positieve impuls voor de lokale 
overheid. Er moet wel voor worden gewaakt dat er in de beleving van de burgers geen kloof 
ontstaat tussen de huisvesting en faciliteiten van de diensten van het RCN en die van de 
eilandoverheden. Omdat de diensten van de rijksoverheid een nieuwe start konden maken, 
beschikken zij over moderne faciliteiten, terwijl de lokale overheden het vaak met een 
 2

dringend gemoderniseerd te worden. Er is sprake van een groot aantal afdelingen, waardoor 
de sturing en leiding versnipperd is geraakt en er weinig resultaatgericht wordt gewerkt. 
Daarnaast hebben de medewerkers in het verleden onvoldoende bijscholing kunnen krijgen 
zodat er een gebrek aan expertise is ontstaan. Willen de ambtelijke organisaties van de 
openbare lichamen in staat zijn om de opgaven waar zij voor staan, goed uit te voeren, 
dienen zij hun werkprocessen efficiënter en klantvriendelijker in te richten. Het ministerie 
van BZK heeft weliswaar financiële middelen ter beschikking gesteld voor de verbetering van 
de organisaties en een sociaal vangnet voor medewerkers, maar de uitvoering komt traag op 
gang.  
Uitkomsten bestuurlijk overleg d.d. 31 maart 2011 
Op 31 maart vond het eerste bestuurlijk overleg financiële verhoudingen BES plaats in Den 
Haag, waarbij de minister van Binnenlandse Zaken en Koninkrijksrelaties aanspreekbaar is 
als fondsbeheerder voor de openbare lichamen.  
Met de eilanden zijn afspraken gemaakt over de spelregels voor het bestuurlijk overleg en 
over de hoogte van de vrije uitkering 2011. Het BES-fonds zal voor 2012  en verder worden 
geïndexeerd. Verder is afgesproken dat een onafhankelijk onderzoeksbureau een 
referentiekader gaat opstellen. Dit moet leiden tot een overzichtelijk en praktisch 
hanteerbaar kader, waarbij een totaalbedrag is verbonden aan de lijst van taken die de 
eilanden behoren uit te voeren. De openbare lichamen zullen bij dit onderzoek worden 
betrokken. 
En marge van het bestuurlijk overleg zijn met een aantal vakdepartementen afspraken 
gemaakt over specifieke onderwerpen. De uitkomsten van het bestuurlijk overleg financiële 
verhoudingen en de overleggen met de vakdepartementen zijn vastgelegd in een 
gezamenlijke afsprakenlijst. 
 
Terugblik 
Terugkijkend op het eerste half jaar dat Caribisch Nederland een Rijksvertegenwoordiger 
kent, gelden er ook voor het ambt van Rijksvertegenwoordiger aandachtspunten. Het is 
soms lastig gebleken om de departementen te overtuigen om tot eenheid van beleid en 
uitvoering te komen. De WolBES draagt de Rijksvertegenwoordiger weliswaar op om 
samenwerking tussen de ministeries in Caribisch Nederland te bevorderen, maar de wet 
geeft de Rijksvertegenwoordiger geen doorzettingsmacht. Dat heeft ertoe geleid dat de 
afstemming tussen departementen in enkele gevallen suboptimaal is geweest. Na een 
bezoek aan Caribisch Nederland, heeft een delegatie van de Eerste Kamer geconstateerd dat 
de coördinatie van rijksbeleid onvoldoende is, hetgeen tot onzekerheid en onrust onder de 
bevolking leidt. De Rijksvertegenwoordiger deelt die zorgen. Het ontbreken van enige vorm 
van doorzettingsmacht vormt een probleem. Nagedacht moet worden, op welke wijze dit 
kan worden opgelost. 
 
Leeswijzer 
Hierna zullen de ministeries aangeven welke ontwikkelingen zich op hun beleidsterreinen 
voordoen en welke mijlpalen zijn bereikt. Ook de Rijksdienst Caribisch Nederland, de 
beheersorganisatie van de departementen in Caribisch Nederland, komt aan bod. Tevens 
wordt stilgestaan bij het ambt van Rijksvertegenwoordiger. 
 4

Voor de uitvoering van zijn taken wordt de Rijksvertegenwoordiger ondersteund door een 
bureau. Dit bureau bestaat uit beleidsmedewerkers die op Bonaire, Sint Eustatius en Saba 
gestationeerd zijn. De secretaris van de Rijksvertegenwoordiger geeft leiding aan het bureau. 
De medewerkers vormen de ‘ogen en oren’ van de Rijksvertegenwoordiger. Zij onderhouden 
niet alleen intensieve contacten met de bestuurders en ambtenaren van de openbare 
lichamen, maar ook met ondernemers en vertegenwoordigers van maatschappelijke 
organisaties op de eilanden. Ze slaan een brug tussen het bestuur van het Europese deel van 
Nederland, en dat in de Cariben. 
De in verband met de wettelijke taken van de Rijksvertegenwoordiger noodzakelijke 
uitbreiding van het bureau, zal binnenkort worden gerealiseerd. 
 
Ministerie van Financiën 
 
Start Belastingdienst/Caribisch Nederland 
Vanaf 10-10-2010 is de Belastingdienst/Caribisch Nederland (B/CN) operationeel. De directeur-
generaal Belastingdienst NL is op diezelfde datum bestuurlijk verantwoordelijk geworden 
voor de Belastingdienst op Bonaire, Saba en Sint Eustatius. B/CN is ontstaan vanuit een fusie 
van tien vroegere lands- en eilandsdiensten van de Nederlandse Antillen. De formatie van 92 
fte’s is nagenoeg geheel gevuld vanuit de instroom van lokale diensten en lokaal geworven 
medewerkers. Ook het managementteam is compleet.  
 
Alle leidinggevenden en medewerkers hebben vooruitlopend op de transitie deel genomen 
aan introductiesessies. Hierin is ingegaan op de beoogde werking van de organisatie: extern 
en samenwerkingsgericht, dienstverlenend, eenvoudig en simpel, proces- en risicogericht en 
met aandacht voor personele ontwikkeling. B/CN heeft op 01-01-2011 de dollar als 
munteenheid in de systemen ingevoerd.  
Sinds de transitiedatum voert B/CN de inning- en invorderingstaken uit van de lokale 
heffingen van Bonaire en Saba. Op Sint Eustatius beperkt zich dit vooralsnog tot de inzet van 
de deurwaarder t.b.v. de dwanginvordering. 
 
Het nieuwe fiscale stelsel: voorlichting en implementatie 
De invoering van de nieuwe fiscale wet- en regelgeving voor Bonaire, Sint Eustatius en Saba 
heeft op 01-01-2011 plaats gevonden. De fiscale wetgeving van de Nederlandse Antillen is 
gedurende de periode 10-10-2010 tot 01-01-2011 van kracht gebleven.  
Op 14 december 2010 is de nieuwe fiscale wetgeving na behandeling in de Eerste Kamer 
vastgesteld. Direct na de uitkomst van de behandeling van de wetsvoorstellen in de Tweede 
Kamer (oktober 2010) is gestart met de externe voorlichting onder voorbehoud van de 
uitkomst van de beraadslagingen in de Eerste Kamer. Via paginagrote advertenties, 
brochures per belastingsoort, voorlichtingsbijeenkomsten en radio en TV-spotjes is 
bekendheid gegeven aan het nieuwe stelsel.  
Vanaf 10-10-2010 is de website www.belastingdienst-cn.nl toegankelijk. Brochures en 
formulieren kunnen vanaf de site gedownload worden.  
De nieuwe belastingregels worden door de lokale ondernemers als veelomvattend en zeer 
complex ervaren, zeker nu andere ministeries tegelijkertijd ook nieuwe voorschriften van 
kracht hebben laten worden.  
 
Klantgerichte aanpak 
Bij de uitvoering van het nieuwe stelsel wordt beoogd om dit zo eenvoudig mogelijk te doen 
en de administratieve last voor ondernemers zo laag mogelijk te houden. Vóór de transitie 
moesten ondernemers nog jaarlijks 36 maal een loket van de belastingdienst bezoeken 
omdat afdelingen in verschillende gebouwen waren gehuisvest en afzonderlijk 
georganiseerd. Nu hoeft dat nog maar vier keer: één bezoek per kwartaal, aan één loket. 
Binnenkort start de eerste bijeenkomst van het klantenpanel voor ondernemers.  
 6

kruissubsidiëring binnen het elektriciteitsbedrijf GEBE. Met behulp van een externe adviseur 
heeft het ministerie bovendien een bemiddelingsinitiatief in gang gezet met als doel 
overeenstemming te verkrijgen over de eigendomsverhoudingen binnen GEBE om een 
deugdelijke energievoorziening op Sint Eustatius en Saba veilig te stellen. Verder heeft het 
ministerie van EL&I (tijdens het bestuurlijk overleg van 30 maart jl.) met deze twee eilanden 
afgesproken dat zij een gezamenlijk voorstel formuleren voor de opsplitsing van GEBE en de 
Rijksvertegenwoordiger mandaat te verlenen om hierover afspraken met de regering van 
Sint Maarten te maken. 
 
Telecom en Post 
Het Agentschap Telecom (AT) is belast met de uitvoering van en het toezicht op de Wet 
Telecomvoorzieningen BES en de Wet Post BES. De taken die in Nederland bij de OPTA zijn 
belegd (o.a post, nummers), zijn tijdelijk aan AT toegekend. AT is voor 2 jaar een 
dienstverleningsconvenant met Bureau Telecom en Post op Curaçao (BT&P) aangegaan voor 
de feitelijke uitvoering van de wettelijke taken. BT&P heeft een frontoffice op Bonaire en 
een backoffice op Curaçao.  
Voor telecom is het beleidsdoel van EL&I de komende 3 tot 5 jaar de situatie op 10-10-10 te 
consolideren. De eerste jaren worden gebruikt om een inventarisatie te maken van 
behoeften op de eilanden om, waar nodig, verbeteringen door te voeren. Op termijn is de 
introductie van (gedeelten van) de Telecommunicatiewet voorzien. AT zet zich naast de 
inventarisatie en de going concern op de korte termijn in voor een vermindering van de 
administratieve lasten voor ondernemers bij het verkrijgen van een machtiging of concessie. 
 
De kwaliteit van de postvoorziening in Caribisch Nederland is voor verbetering vatbaar. Dat 
was al zo toen het land Nederlandse Antillen nog bestond. Het ministerie van EL&I heeft met 
Nieuwe Post NV, gevestigd op Curaçao, afspraken gemaakt over het doorvoeren van 
kwaliteitsverbetering van de postbezorging. In dit kader wordt onder meer bezien of het 
invoeren van postcodes haalbaar is. Concrete kwaliteitsverbeteringen dienen in 2011 te 
worden doorgevoerd. Bij gelegenheid van de transitie heeft Nieuwe Post postzegels met de 
aanduiding Caribisch Nederland uitgegeven. 
 
Bevorderen ondernemersklimaat  
De Kamer van Koophandel op Bonaire is vernieuwd. Bovendien is er een gezamenlijke 
Kamer voor Sint Eustatius en Saba opgezet met publiekskantoren op beide eilanden. De 
bestuurscolleges van Bonaire, Sint Eustatius en Saba hebben in 2010 tijdelijke bestuursleden 
voor de Kamers van Koophandel benoemd. Eind 2011 zullen de verkiezingen voor een nieuw 
bestuur worden georganiseerd. De huidige besturen zijn met steun van het Ministerie van 
EL&I begonnen de Kamers op te zetten en te herstructureren. 
 
Het opzetten van een deugdelijk Handelsregister voor Caribisch Nederland had van meet af 
aan prioriteit. De Kamers op de Boven- en Benedenwinden hebben, met steun van de Kamer 
van Koophandel Curaçao, de IT-systemen voor het Handelsregister op de drie eilanden 
technisch ingericht en gevuld met actuele gegevens. Deze acties zijn nog niet geheel 
afgerond. Gelet op het feit dat er vanuit Sint Maarten vóór de transitie geen gegevens voor 
Sint Eustatius en Saba zijn bijgehouden en op Bonaire een verouderd systeem aanwezig was, 
is dit een arbeidsintensieve aangelegenheid. 
 
Een andere prioriteit vormde de huisvesting. De KvK Bonaire is begin 2011 in een nieuw 
kantoor gevestigd waar ondernemers beter kunnen worden geholpen. Op zowel Sint 
Eustatius als Saba is het publiekskantoor vijf dagen in de week van 09.00 uur tot 13.00 uur 
geopend.  
De Kamers van Koophandel zullen in 2011 tevens voorlichting gaan geven op het terrein van 
ondernemerschap en innovatie; zij zullen daarvoor assistentie krijgen van AgentschapNL.   
 8

In 2010 is in samenwerking met de eilanden van Caribisch Nederland, Aruba, Curaçao, Sint 
Maarten en het instituut IMARES van de Universiteit Wageningen verder gewerkt aan het 
opstellen van een beheerplan voor de Exclusieve Economische Zone (EEZ). Dit plan is gericht 
op de bescherming van de rijke mariene biodiversiteit en op duurzame visserij. Bijzondere 
aandacht gaat daarbij uit naar de Sababank. Een actief beheer zal zo spoedig mogelijk 
worden opgestart. Vooruitlopend hierop heeft de staatssecretaris van EL&I op grond van de 
wet grondslagen natuurbeheer en –bescherming BES de Sababank per 15 december 2010 
aangewezen als beschermd gebied. De aanwijzing heeft o.m. tot gevolg dat op de Sababank 
niet meer geankerd mag worden.  
Eind 2010 hebben de drie eilanden van Caribisch Nederland afgesproken om het beheersplan 
voor de Exclusieve Economische Zone (EEZ) gezamenlijk te gaan uitvoeren.  
 
Klimaatverandering  
In november 2010 werd het rapport “Climate change effects on the biodiversity of the BES 
Islands” door de instituten Alterra en Imares (Universiteit Wageningen) uitgebracht. Het 
rapport werd in opdracht van het ministerie van EL&I opgesteld. Het beschrijft de gevolgen 
van de klimaatverandering en de mogelijke adaptatie strategieën voor de drie eilanden van 
Caribisch Nederland. 
 
Monitoring biodiversiteit en visserij  
Zowel op het land als in het water hebben de drie eilanden een hoge biodiversiteit die vanuit 
diverse internationale verdragen beschermd moet worden. Mondiale factoren als 
klimaatverandering en lokale omstandigheden als toerisme en visserij, hebben daar invloed 
op. Het ministerie van EL&I is eind 2010, in samenwerking met de eilanden, gestart met het 
opzetten van een monitoringsysteem voor mogelijke veranderingen in deze biodiversiteit. 
 
Natuurbeleidsplan  
Krachtens de wet grondslagen natuurbeheer BES dient het ministerie van EL&I samen met 
de eilanden het natuurbeleidsplan 2012-2017 op te stellen. 
Als startpunt wordt de evaluatie van het oude natuurbeleidsplan van het voormalige land 
Nederlandse Antillen gebruikt. Het nieuwe plan zal medio 2011 zijn afgerond. 
 
Duurzame landbouw 
In 2011 is op Bonaire een start gemaakt met het project ”Nieuwe arbeidsplaatsen en 
zelfvoorzienende landbouw”. Op Sint Eustatius zal de Dienst Landelijk Gebied (DLG) een 
studie uitvoeren naar de economische haalbaarheid van duurzame landbouw. 
 
Internationale samenwerking 
De EL&I-eenheid bij de RCN participeert in twee werkgroepen van het Specially Protected 
Areas and Wildlife (SPAW) protocol, ingesteld in oktober 2010. Het betreft hier werkgroepen 
die richtlijnen opstellen voor de bescherming van bijzondere gebieden en de in de natuur 
levende dieren en planten. De beleidscoördinator natuur van de EL&I-eenheid is voorzitter 
van een van de werkgroepen. 
 
Ministerie van Infrastructuur en milieu 
 
Luchtvaart, meteo en seismologie 
Over de continuïteit van luchtverkeersleiding, meteorologische en seismologische 
dienstverlening zijn het afgelopen half jaar voor Bonaire, Sint Eustatius en Saba verdere 
afspraken gemaakt met de landen Curaçao en Sint Maarten.  
 
De renovatie van de start- en landingsbaan van Bonaire International Airport is in februari 
2011 van start gegaan en zal in de zomer gereed zijn. 
 
 10

 
Water 
In samenwerking met de Caribbean Water Association (CWA) werkt I&M aan een duurzaam 
watermanagementsysteem voor de eilanden. Alle onderdelen van de waterketen 
(regenwater, drinkwater, zeewater en afvalwater) worden met elkaar in verband gebracht. 
Op de lange termijn kan dat voordelen opleveren voor de eilanden.  
Op Sint Eustatius is het openbaar lichaam gestart met de aanleg van een drinkwaterleiding 
(met middelen uit het Europees Ontwikkelingsfonds). Als dit project in het voorjaar van 2012 
gereed is, zal 80% van de bevolking zijn voorzien van stromend water. 
De eerste afvalwaterzuiveringsinstallatie (AWZI) op Bonaire is gereed en zal in april in 
gebruik worden genomen. Inmiddels is gestart met het bouwrijp maken van het terrein voor 
de rioolwaterzuiveringsinstallatie (RWZI) en het plaatsen van vacuümputten ten behoeve 
van de riolering. Er is nog geen regeling voor de exploitatie van beide zuiveringsinstallaties 
en de aansluiting van woningen en bedrijven op het nieuwe rioleringsnet. In september 2010 
heeft het eilandgebied Bonaire (nu openbaar lichaam) voor de permanente waterzuivering 
een financieringsovereenkomst ondertekend. In deze overeenkomst heeft het openbaar 
lichaam zich verplicht om de exploitatie voor de waterzuivering te regelen. Ook voor de 
tijdelijke waterzuiveringinstallatie zijn dergelijke afspraken gemaakt. Naast deze gemaakte 
afspraken heeft het openbaar lichaam de taak om woningen en bedrijven op het 
rioleringsnetwerk aan te sluiten. Echter, op dit moment worden deze afspraken en taken 
voor beide waterzuiveringsinstallaties door het openbaar lichaam niet uitgevoerd.  
 
Ruimtelijke ordening 
Bonaire beschikt sinds oktober 2010 over een ruimtelijk ontwikkelingsplan (ROB) dat met 
behulp van fondsen uit het Sociaal Economisch Initiatief tot stand is gekomen. Op Sint 
Eustatius is het ruimtelijk ontwikkelingsplan (een bestemmingsplan) in concept gereed. Het 
plan zal binnenkort aan de eilandsraad worden voorgelegd. Er is een hoorzitting gehouden 
voor de bevolking en de bezwarenfase is afgerond. Op Saba is voorlopig geen gevolg 
gegeven aan de aangenomen eilandsverordening Ruimtelijke ordening en planning. Men 
acht het momenteel niet opportuun een ruimtelijk ontwikkelingsplan op te stellen 
tegelijkertijd met de vele veranderingen die 10-10-10 met zich heeft meegebracht.  
 
Rijbewijzen 
Het huidige papieren rijbewijs van de eilanden van Caribisch Nederland is gevoelig voor 
fraude. De eilanden willen de veiligheid van de rijbewijzen daar0m met ondersteuning van 
Nederland verbeteren. Na ontvangst van een verzoek van Bonaire, Sint Eustatius en Saba, zal 
de Rijksdienst voor het Wegverkeer een voorstel ontwikkelen om tot een verhoging van het 
veiligheidsniveau te komen. Over de investeringskosten moeten nog nadere afspraken 
worden gemaakt. 
 
Ministerie van Defensie 
 
Sinds 10 oktober 2010 is de Koninklijke Marechaussee (KMar) verantwoordelijk voor de 
uitvoering van een aantal politietaken in Caribisch Nederland. Dit betreft onder andere de 
grensbewaking, de politietaken op de luchthavens en ook het assisteren van het korps 
Politie Caribisch Nederland.  
 
De KMar is de afgelopen maanden druk geweest met de gevolgen van de invoering van de 
(aangepaste) wet- en regelgeving op het gebied van onder meer grensbewaking. Door het 
Landelijk Opleiding en Kenniscentrum van de KMar worden momenteel aangepaste 
opleidingen ontwikkeld. In die opleidingen zal veel aandacht worden besteed aan het 
vergroten van het kennis- en serviceniveau. Het personeel dat sinds de transitie bij de KMar 
 12

van een vaste psychiater vanuit de jumelage VU/AMC. Voor Saba en Sint Eustatius wordt de 
samenwerking met de maatschap op Curaçao voortgezet. In 2010 is ook gewerkt aan de 
verbetering van de verslavingszorg op de eilanden en de gesloten- en crisisopname. 
  
Zorgverzekering BES 
De oude publieke en private ziektekostenverzekeringen van de Nederlandse Antilen zijn op 1 
januari 2011 vervangen door één publieke verzekering voor geneeskundige en AWBZ-zorg.  
Het Zorgverzekeringskantoor is op dezelfde datum operationeel geworden. Het kantoor 
houdt zich bezig met de uitvoering van de nieuwe zorgverzekering. Zo is het 
verantwoordelijk voor de inkoop van de zorg waarop de ca. 20.000 verzekerden recht 
hebben, het bijhouden van een verzekerdenadministratie, voorlichting aan verzekerden en 
zorgaanbieders en zaken als de ondersteuning van verzekerden bij een medische uitzending 
naar zorgaanbieders buiten de eilanden van Caribisch Nederland. Ook fraudebestrijding is 
een taak van het Zorgverzekeringskantoor.  
 
In de eerste maanden van 2011 kende het Zorgverzekeringskantoor aanloopproblemen. De 
uitvoering van de verzekering was zowel voor het Zorgkantoor als voor de burgers van de 
drie eilanden niet eenvoudig. Zo is in de eerste maanden veel aandacht besteed aan de 
uitvoeringsregelingen en de voorlichting aan het publiek. Al met al is de invoering redelijk 
goed verlopen. Uiteraard zijn ook situaties voorgekomen die beter hadden gekund.  
 
Intern 
De invoeringsproblemen werden veroorzaakt door de noodzakelijke gewenning bij de 
betrokkenen aan het nieuwe stelsel, door een nog niet volledig geautomatiseerde 
procesondersteuning en een niet bij aanvang optimaal verlopende informatievoorziening. 
Het Zorgverzekeringskantoor heeft de problemen opgelost door intensieve begeleiding van 
de eerstelijns zorgaanbieders, door goede samenwerking met de ziekenhuizen en door 
flexibiliteit te tonen bij het betalen van vergoedingen aan verzekerden die medisch werden 
uitgezonden. Daarnaast werd regelmatig in de media uitleg gegeven.  
De telefonische communicatie (helpdesk) richting verzekerden is nog niet optimaal door 
onvoldoende technische mogelijkheden in de telefooncentrale. Hiervoor wordt een 
oplossing gezocht. 
 
Extern 
De inkoop van zorg is in de eerste maanden redelijk voortvarend verlopen. Met een flink 
aantal zorgaanbieders is in het eerste kwartaal van 2011 contracten aangegaan. De 
organisatie Fundashion Mariadal te Bonaire is een belangrijke contractpartner om 
vergaande samenwerking mee aan te gaan. Zo zal medio 2011 ook Bonaire 
dialysevoorzieningen bieden aan nierpatiënten. Dit voorkomt dat deze patiënten moeten 
worden uitgezonden naar andere eilanden. 
 
De medische uitzendingen van patiënten naar andere eilanden voor een medische 
behandeling, hebben speciale aandacht. Het vervoer tussen de eilanden en het verblijf van 
de patiënt op een ander eiland is in de eerste maanden van 2011 geregeld. Een punt van 
aandacht is het forse aantal uitzendingen. 
 
Al met al is het eerste kwartaal van 2011 voor het Zorgverzekeringskantoor redelijk naar 
tevredenheid verlopen. Nu richt het kantoor zich op de verbetering van de interne 
organisatie, het beheer van de zorgcontracten en de communicatie richting verzekerden. 
 
Stand van zaken Publieke gezondheid, GHOR en implementatie IHR 
De Publieke Gezondheid (PG) en in het verlengde daarvan de Geneeskundige Hulpverlening 
bij Ongevallen en Rampen (GHOR) voldoet op alle drie de eilanden niet aan de Nederlandse 
 14

verwacht, maar vanuit het Europese deel van Nederland was er wel belangstelling. Dat heeft 
erin geresulteerd dat zeker 8 Europees-Nederlandse politieagenten tegen lokale 
arbeidsvoorwaarden zullen overstappen naar het Korps Politie Caribisch Nederland. 
Daarnaast zullen nog 11 aspirant-agenten hun algemene politie opleiding afronden op 
Curaçao en zullen 8 aspiranten medio dit jaar starten met een in Nederland ontwikkelde 
algemene politie opleiding voor Caribisch Nederland. 
De afdeling Opsporing blijft ernstig onderbezet. Tijdelijke steun vanuit Nederland is 
noodzakelijk. De steun van 5 tot 6 rechercheurs gedurende een periode van 2 tot 3 jaar is 
toegezegd. 
De managementfuncties van het korps zijn allemaal ingevuld. De sterkte van het korps is nu 
72,3%, inclusief de aspiranten. Dat wil zeggen dat van de bijna 165 functies, er 119 bezet zijn. 
Op de afdeling opsporing is de bezetting 38%. Bij Intake, Info en OST is dat 51%. Bij de 
basispolitiezorg zijn vrijwel alle functies bezet. 
 
De afspraak was om gedurende de eerste drie jaar na oprichting van het nieuwe korps, de 
medewerkers van de Kmar bovenformatief toe te voegen aan de politie. Hier zal, gelet op 
het wervings- en opleidingstraject van de politie, voorlopig geen sprake van kunnen zijn. 
 
Arbeidsvoorwaarden 
De ambitie van het Korps Politie Caribisch Nederland is om een korps te zijn met een hoge 
mate van mobiliteit. Dit bevordert de gelijkmatige ontwikkeling van het korps en garandeert 
de onafhankelijke opsporing en handhaving. In de huidige arbeidsvoorwaarden van de 
politie staan geen adequate detacheringvoorwaarden opgenomen. Dit verdient aanpassing. 
 
Opleidingen 
Het korps is bezig met het opstellen van een meerjarig opleidingsplan waarmee wordt 
beoogd de opleidingsachterstand weg te werken en nieuwe kennis binnen het korps te 
brengen. Gelet op de onderbezetting en de kosten die de opleidingen met zich mee brengen, 
worden de opleidingen over meerdere jaren uitgesmeerd. 
 
Wet- en regelgeving 
Door de snelheid waarmee nieuwe wet- en regelgeving van kracht is geworden in Caribisch 
Nederland, heeft de politie een kennisachterstand opgelopen. Er wordt nu gezocht naar 
mogelijkheden om de politie zo snel mogelijk op het vereiste kennisniveau te brengen.  
 
Uitrusting en uniform 
Samen met de politiekorpsen op Curaçao en St. Maarten is een werkgroep opgericht die de 
betreffende ministers zal informeren over de uitrusting van de politie, zoals een nieuw 
dienstwapen. 
Wat betreft het uniform, zal het Korps Politie Caribisch Nederland zich zoveel mogelijk 
aanpassen aan het uniform van de politie in het Europese deel van Nederland. De wensen 
van het personeel, de uitwisselbaarheid met andere korpsen en de reeds vastgestelde 
regelgeving zal daarbij leidend zijn. Het nieuwe uniform zal naar verwachting voor het einde 
van het jaar worden geïntroduceerd binnen het KPCN.  
De dienstvoertuigen worden voorzien van de emblemen van de Nederlandse politie. 
 
Huisvesting 
De nieuwbouw en de verbouwingen van de politiebureaus die al voor 10-10-10 waren 
ingezet, lopen vertraging op omdat na 10-10-10 andere bouwvoorschriften worden 
toegepast. Deze bouwvoorschriften leiden er toe dat de bouwkosten hoger uitvallen dan 
geraamd. Dientengevolge zijn er tekorten op de begroting ontstaan. Dat heeft er onder meer 
toe geleid dat er geen begin is gemaakt met de afbouw van de nieuwe vleugel van het 
politiebureau in Kralendijk. Vanwege het ruimtegebrek in dat politiebureau wordt elders 
ruimte gehuurd. 
 16

dient als voorbeeld voor de uitvoering van de werkzaamheden door de voogdijraden op de 
Bovenwindse eilanden. 
 
Naast de bestaande activiteiten van de voogdijraden worden sinds juni 2010 op Bonaire ook 
jeugdreclasseringsactiviteiten uitgevoerd. De voogdijraad op Bonaire heeft hiervoor een 
medewerker aangetrokken. Door hem zijn in nauw overleg met het Openbaar Ministerie drie 
interventiemodellen ontwikkeld: de HALT-afdoening, het officiersmodel en het 
rechtersmodel, gericht op het reageren op lichte, gemiddelde en ernstige delicten.  
 
Vanaf 15 maart worden deze interventiemogelijkheden ook aangeboden op Saba en Sint 
Eustatius. De voogdijraad en de Stichting Reclassering Caribisch Nederland zenden met 
ingang van die datum gezamenlijk 1 fte uit naar de Bovenwindse eilanden. 
 
De Stichting Reclassering Caribisch Nederland 
De bezetting van de Stichting Reclassering Caribisch Nederland is op sterkte. 
De stichting functioneert thans volgens een Raad van Toezicht-model. De statuten zijn 
daartoe aangepast. Begin december is er een samenwerkingsovereenkomst gesloten tussen 
de Stichting Reclassering Caribisch Nederland en de Stichting Reclassering Nederland. De 
Stichting Reclassering Caribisch Nederland heeft onderzocht of het mogelijk is om 
elektronisch toezicht te laten plaats vinden met behulp van GPS. Dit voorstel wordt nu door 
het Ministerie van Veiligheid en Justitie beoordeeld. 
 
Met ingang van 15 maart 2011 worden ook op Sint Eustatius en Saba reclasseringsactiviteiten 
ontwikkeld: vroeghulp, het opstellen van voorlichtingsrapporten, het bieden van hulp en 
steun, het opzetten van werkprojecten voor het uitvoeren van werkstraffen en het 
aanbieden van leerstraffen, onder andere agressieregulatietraining. 
 
De gezinsvoogdij 
De gezinsvoogdij is sinds 15 maart op sterkte. Tot 1 januari 2011 waren er nog twee 
medewerkers in dienst; inmiddels zijn dat er vijf. Het betreft dus een prille organisatie. Op 
Saba en Sint Eustatius worden kinderbeschermingsmaatregelen uitgevoerd door het 
Centrum voor Jeugd en Gezin.  
 
Kosteloze rechtsbijstand 
In het afgelopen half jaar is de werkwijze betreffende kosteloze rechtsbijstand ontwikkeld en 
geïmplementeerd. Op hoofdlijnen: de burgers op de eilanden van Caribisch Nederland, die in 
aanmerking menen te komen voor kosteloze rechtsbijstand, kunnen zich wenden tot de 
Rijksdienst Caribisch Nederland met het verzoek om voor deze voorziening in aanmerking te 
komen. Het verzoek wordt binnen de RCN beoordeeld. Bij een positief besluit krijgt de 
burger een “kaart kosteloze rechtsbijstand” waarmee hij naar een advocaat kan. Na 
afwikkeling van de (rechts) zaak kan de advocaat op een voorgeschreven wijze een declaratie 
indienen bij de RCN. 
 
Relaties met de andere landen in het Caribische deel van het Koninkrijk 
Met de beleidsadviseurs van de ministers van Justitie van Sint Maarten, Curaçao en Aruba 
zijn uitvoeringsafspraken gemaakt over het inrichten van een eenduidige planning en 
control-cyclus. De afspraken zijn inmiddels formeel geaccordeerd door de ministers van 
Curacao en Sint Maarten. 
 
Overige thema’s 
Het bureau slachtofferzorg van Bonaire heeft zich bereid verklaard als meldpunt te willen 
functioneren voor eventuele slachtoffers van mensenhandel. De uitwerking hiervan wordt 
binnenkort ter hand genomen. 
 18

de SZW-unit, zodat een werkgever gelijktijdig met de aanvraag voor toelating voor een 
buitenlandse werknemer een zogenaamde tewerkstellingsvergunning kan aanvragen. Hierbij 
wordt gebruik gemaakt van het FMS-systeem en digitaal berichtenverkeer, wat de 
doorlooptijd behoorlijk verkort.  
 
In de beginperiode werd de unit geconfronteerd met een aanzienlijke voorraad aanvragen. 
Vooral op Saba, waar de Vreemdelingendienst voor de transitiedatum verantwoordelijk was 
voor de uitvoering van de toelatingsverzoeken, waren de laatste maanden geen zaken meer 
behandeld. Door grote inzet van de medewerkers is de voorraad lopende verzoeken nu ruim 
binnen de wettelijke beslistermijn van zes maanden gebracht, waardoor er geen sprake meer 
is van achterstanden. De unit streeft er naar om de doorlooptijd terug te brengen naar 6 
weken.  
 
Er is een vervolgopleiding van 2 weken georganiseerd voor de medewerkers, waarbij vooral 
aandacht was voor de verdieping van de regelgeving en het klantgericht werken. Hierdoor 
zal de dienstverlening van de IND professioneler kunnen worden. De opleiding is tevens 
gebruikt om een aantal knelpunten in de uitvoeringsregels in beeld te brengen, waarvoor 
aanpassingen zullen worden gevraagd. 
 
Samenwerkingsbeleid Caribisch Nederland 
De afgelopen jaren konden de eilanden gebruik maken van de gelden uit de programma’s 
Sociaal Economisch Initiatief en Institutionele Versterking en Bestuurskracht om een 
gezonde startpositie als onderdeel van Nederland te krijgen. Zo is er geïnvesteerd in wegen, 
havens, landbouw, afvalverwerking en kinderopvang.  
Nu de transitie een feit is, zijn de programma’s in Caribisch Nederland ten einde gekomen. 
Wel zullen de komende jaren veel van de effecten van de projecten zichtbaar worden, omdat 
een fors deel van de projecten nog volop in uitvoering is. 
 
Ministerie van Onderwijs, Cultuur en Wetenschap  
 
Onderwijssysteem van Nederland 
Sinds 10 oktober 2010 is de minister van Onderwijs, Cultuur en Wetenschap verantwoordelijk 
voor het onderwijsbeleid op de eilanden. Dat betekent dat de scholen in Caribisch Nederland 
onderdeel zijn van het onderwijssysteem van Nederland. Leerlingen krijgen de kans om een 
diploma te behalen dat gelijkwaardig is aan een diploma dat in Europees Nederland wordt 
afgegeven.  
 
Onderwijskwaliteit moet omhoog 
Het doel is dat in 2016 de onderwijskwaliteit van de scholen in Caribisch Nederland op een 
naar Nederlandse en Caribische maatstaven aanvaardbaar niveau is. Voor het onderwijs in 
Caribisch Nederland is een onderwijsagenda opgesteld. Die agenda legt afspraken vast voor 
de komende 5 jaar over het versterken van de kwaliteit van het onderwijs in alle scholen op 
de eilanden. De onderwijsagenda is besproken met de schoolbesturen, schoolleiders en 
openbare lichamen. Vervolgens is die gezamenlijk vastgesteld en getekend tijdens de 
onderwijsconferentie, die op 25 en 26 maart 2011 op Bonaire plaatsvond.  
 
De scholen zullen die ambities nu moeten waarmaken. Waar mogelijk en wenselijk gebeurt 
dat mede in samenspraak met het ministerie van OCW, de openbare lichamen en andere 
betrokkenen. Tot de laatsten behoren natuurlijk in ieder geval leraren en leerlingen en hun 
ouders. 
 
De afgelopen jaren hebben scholen al hard gewerkt aan de verbetering van de kwaliteit van 
het onderwijs. Leerlingen zijn meerdere malen getoetst. Leerprestaties zijn, zeker in het 
 20

De uitvoerende taken die in de betreffende wetten bij de minister van SZW zijn neergelegd, 
zijn aan het hoofd van de RCN-unit Sociale Zaken gemandateerd. De omstandigheden 
waarin de RCN-unit Sociale Zaken de uitvoering in Caribisch Nederland op zich heeft moeten 
nemen, zijn complex. Dat heeft onder meer te maken met de nieuwe wetgeving en opbouw 
van de uitvoering. Dit jaar wordt een belangrijk jaar voor het verder doorontwikkelen van die 
uitvoering. De ICT, de ontwikkeling van het personeel en de voorlichting, spelen daarbij een 
belangrijke rol.  
 
AOV/AWW, loondervingsuitkering en onderstand 
De Wet algemene ouderdomsverzekering (AOV) BES en de Wet algemene weduwen- en 
wezenverzekering BES (AWW) zijn goeddeels ontleend aan de oude landsverordeningen van 
het land Nederlandse Antillen die door de Sociale Verzekeringsbank (SVB) Nederlandse 
Antillen werden uitgevoerd. Hetzelfde geldt voor de Cessantiawet BES en de 
loondervingsuitkering op grond van de Wet ongevallenverzekering (OV) BES en Wet 
ziekteverzekering (ZV) BES. Om praktische redenen is de uitvoering van deze wetten voor de 
periode van 10 oktober 2010 tot 1 januari 2011 op basis van een uitvoeringsovereenkomst 
nog in handen gegeven van de SVB van Curaçao.  
Sinds 1 januari 2011 ligt de uitvoering van de sociale verzekeringen BES daadwerkelijk bij de 
RCN-unit Sociale Zaken. Voor de onderstand, waarvoor het Besluit onderstand BES het 
kader vormt, was dat al vanaf 10 oktober 2010 het geval.  
Het proces voor de toekenning van de loondervingsuitkering is per 1 januari 2011 herzien in 
verband met het wegvallen van de verzekerdenadministratie. Het verzuimproces is 
goeddeels als voorheen (rol huisarts, controlerend geneesheer, en de bekende zogeheten 
gele en witte kaarten), maar het aanvraagproces is anders. De werkgever moet schriftelijk 
een aanvraag indienen bij de RCN-unit Sociale Zaken na afloop van de maand waarin hij de 
zieke werknemer heeft betaald. De aanvraag bestaat uit een werkgeversverklaring en een 
loonstrook van de betrokken werknemer. 
 
Tewerkstellingsvergunningen  
De afgifte tewerkstellingsvergunningen is een nieuwe rijkstaak in Caribisch Nederland. De 
Wet arbeid vreemdelingen BES en het daarop gebaseerde Besluit uitvoering Wet arbeid 
vreemdelingen BES vormen hierbij het kader. Bij de afgifte van vergunningen speelt de 
beschikbaarheid van lokaal arbeidsaanbod een rol. De werkgever moet een verklaring van 
het eilandbestuur overleggen dat de vacature vijf weken voor het indienen van de aanvraag 
voor de tewerkstellingsvergunning bij hen is gemeld. 
 
Arbeidszaken 
Arbeidszaken lagen voorheen bij de betreffende dienst van het land Nederlandse Antillen. 
Het beslissen op ontslagverzoeken op grond van de Wet beëindiging 
arbeidsovereenkomsten BES, is één van de taken in dit kader. Net als voorheen, gaat aan een 
dergelijke beslissing een besluit van de ontslagadviescommissie vooraf.  
 
Inspectie 
De inspectiefunctie is vergelijkbaar met wat in Nederland de Arbeidsinspectie (AI) doet. De 
RCN-unit Sociale Zaken beschikt daartoe over een aantal inspecteurs. Op Sint Eustatius en 
Bonaire bevinden zich twee bedrijven die dermate grote hoeveelheden gevaarlijke stoffen in 
de inrichting aanwezig hebben dat ze onder de werking van het Besluit zware ongevallen 
(BZO) BES vallen. Het toezicht op het BZO-BES berust niet bij de RCN-unit Sociale Zaken, 
maar ligt bij de AI Major Hazard Control (MHC) in Nederland.  
 
Intermediaire rol 
Het hoofd van de RCN-unit Sociale Zaken is niet alleen belast met uitvoering, maar speelt 
ook een rol als (gespreks)partner voor de besturen van Bonaire, Sint Eustatius en Saba voor 
 22

 
Nieuwe werkwijze 
De wijze waarop de RCN de resultaten heeft neergezet is gedurende 2010 veranderd. In het 
begin werkte RCN vooral reactief en ad hoc. In het laatste kwartaal werkte RCN meer en 
meer conform de processen die RCN gedurende 2010 heeft opgezet. RCN is nog niet volledig 
procesgedreven en ook nog niet volledig in control. Wel heeft RCN in 2010 grote stappen 
gezet om het huis op orde te krijgen. De directeur RCN heeft er dan ook alle vertrouwen in 
dat RCN in 2011 een ‘in control statement’ zal kunnen afgeven. 
 24

