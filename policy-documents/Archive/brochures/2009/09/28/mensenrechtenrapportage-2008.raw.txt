|
Mensenrechtenrapportage 2008   Rapportage over de uitvoering van de mensenrechtenstrategie 
BZDR6621/N
www.minbuza.nl
Ministerie van Buitenlandse Zaken
Mensenrechten- 
Postbus 20061
2500 eb  Den Haag
rapportage 2008 
maart 2009
Rapportage over de 
uitvoering van de 
mensenrechtenstrategie
‘Naar een menswaardig 
bestaan’

Uitgave Ministerie van Buitenlandse Zaken
Beleidsafdeling Directie Mensenrechten, 
Goed Bestuur en Huminitaire Hulp
Redactie Afdeling Mensenrechten
Druk OBT, Den Haag
Ontwerp Corps
Lay-out Eindeloos
Bestelcode BZDR6621/N
maart 2009
www.minbuza.nl
II

6 Mensenrechten in multilateraal verband 81
6.1 Europese Unie 81
6.2 Verenigde Naties 90
6.2.1 Mensenrechtenraad 91
6.2.2 Derde Commissie AVVN 96
6.3 Raad van Europa 99
6.4 OVSE 102
7 Praktische ondersteuning van mensenrechtenactiviteiten 105
7.1 Mensenrechtenfonds 105
7.2 O ndersteuning van mensenrechtenactiviteiten 
 van internationale organisaties 109
7.3 Mensenrechtenactiviteiten in partnerlanden 110
7.4 Matra-projecten 112
7.5 Vakbondsmedefinancieringsprogramma 113
8 Mensenrechten per regio 115
8.1 Noord Afrika, het Midden-Oosten en de Golf 116
8.2 Azië 128
8.3 Afrika 142
8.4 De Amerika’s 151
8.5 Europa 157
8.6 Oost-Europa en Centraal-Azië 163
  
IV

betrekkingen bieden, moet je dan natuurlijk wel aangrijpen. En dat gebeurt 
volop. 
Eén van de hoogtepunten was de uitreiking van de eerste Mensenrechtentulp,  
de nieuwe prijs voor ondersteuning van mensenrechtenverdedigers, aan Justine 
Masika Bihamba op 10 december, de dag dat de Universele Verklaring van de 
Rechten van de Mens haar zestigste verjaardag vierde. Justine Masika gaf een 
gezicht aan de talloze vrouwen in Oost-Congo, wiens rechten met voeten worden 
getreden. Deze prijs helpt haar haar indrukwekkende werk voort te zetten en dat 
weerspiegelt het doel van de prijs.
Genoeg is het nooit. Er moet nog veel meer gebeuren, zodat we een groter 
verschil te kunnen maken. Dit werk is nooit af, en daarom gaan we het komende 
jaar stug door, op de ingeslagen weg. Ook met kleine stapjes kan een lange weg 
worden afgelegd. Ik reken daarbij op de betrokkenheid van de Nederlandse 
samenleving. 
Maxime Verhagen
VI



mensenrechtenstrategie en de daarbij behorende concrete maatregelen (hoofd-
stukken 3, 4 en 5). Een apart hoofdstuk is gewijd aan de viering van het zestig-
jarige bestaan van de Universele Verklaring van de Rechten van de Mens (hoofd-
stuk 2). Daarnaast wordt verslag gedaan van de bereikte resultaten in internatio-
nale fora (hoofdstuk 6) en de financiering van mensenrechtenactiviteiten, onder 
meer vanuit het Mensenrechtenfonds (hoofdstuk 7). Ten slotte wordt aandacht 
besteed aan de concrete inzet per regio (hoofdstuk 8). 
3

2 Een bijzonder jaar
2008 was voor het Nederlandse mensenrechtenbeleid een bijzonder jaar. In het 
eerste jaar waarin uitvoering werd gegeven aan de mensenrechtenstrategie  
vierden we immers het zestigjarig bestaan van het document dat de moderne 
grondslag voor ons werk vormt: de Universele Verklaring van de Rechten van de 
Mens (UVRM). 
Zelden heeft een document zoveel betekenis gehad voor het dagelijkse leven van 
mensen wereldwijd. Voor het eerst werd in 1948 internationaal erkend dat niet 
alleen ieder mens evenveel waard is, maar ook dat die gelijkwaardigheid realiteit 
moet worden en zich moet vertalen in gelijke rechten voor iedereen. Dat centrale 
principe vormde de basis voor alle mensenrechtenverdragen die in de afgelopen 
zestig jaar tot stand zijn gekomen en het internationale mensenrechtensysteem 
dat is opgebouwd. Mensenrechten hebben een vaste plaats veroverd in de inter-
nationale gemeenschap, in het nationale beleid van landen en in het werk van 
een nog steeds toenemend aantal maatschappelijke organisaties.  
Tegelijkertijd is het ideaal dat in de Universele Verklaring werd vastgelegd voor 
veel mensen nog veel te ver verwijderd van hun eigen werkelijkheid. Daarom is 
universaliteit een centraal thema binnen het Nederlandse mensenrechtenbeleid. 
Niet omdat we een stok zoeken om bepaalde landen mee te slaan, maar omdat 
we oprecht bewogen zijn met het leven van onze medeburgers. Daarom blijven 
we ons ervoor inzetten om de woorden van de Universele Verklaring om te zetten 
in daden. Het is onze verantwoordelijkheid en plicht om de Universele  
Verklaring levend te houden. 
Daarom ook hebben we dit jaar op 10 december – de Internationale Dag van  
de Rechten van de Mens – meer gedaan dan terugblikken en herdenken. We 
hebben de spotlichten gericht op die mensen die zich in hun eigen omgeving 
inzetten voor mensenrechten, dichtbij en veraf, om hen te eren, te bemoedigen 
en om door hen te worden geïnspireerd. Dat hebben we in Nederland gedaan, 
maar ook op de Nederlandse ambassades. 
5

van respect voor de mensenrechten, niet alleen van mensen binnen hun eigen 
geloofsgemeenschap maar ook van aanhangers van andere godsdiensten en 
levensovertuigingen.
Minister Verhagen heeft voorts een bijeenkomst belegd met individuele  
Nederlandse mensenrechtenverdedigers die met kleinschalige initiatieven  
mensenrechten in verschillende delen van de wereld verbeteren. Het betrof bij-
voorbeeld de initiatiefneemster van de stichting Vrienden van Wings die zich 
inzet voor een kindertehuis in Madurai (India) dat is opgericht om weesmeisjes 
een betere toekomst te geven. Andere gesprekspartners waren vrijwilligers van 
de ‘Actie van Christenen voor het Afschaffen van Martelen en de Doodstraf 
Nederland’ (ACAT Nederland) en de initiatiefneemster van stichting Hester. 
Deze organisatie heeft onder meer tot doel psychische, juridische, educatieve en 
maatschappelijke hulp mogelijk te maken aan slachtoffers en nabestaanden van 
geweld tegen vrouwen in Mexico. Ook reikten vertegenwoordigers van de Nationale 
Jeugdraad een flyer uit aan de minister waarin mensenrechten en de Universele 
Verklaring van de Rechten van de Mens centraal staan (zie ook paragraaf 5.4).
 
’s Avonds vond in Den Haag het Right Now festival plaats, een initiatief van onder 
meer de mensenrechtenorganisaties Aim for human rights, Justitia et Pax, het 
Nederlands Helsinki Comité en het Nederlands Juristen Comité voor de Mensen-
rechten. Omdat het van groot belang is dat jongeren bekend zijn met mensen-
rechten en zich betrokken voelen, heeft het ministerie van Buitenlandse Zaken 
het festival actief ondersteund. Minister Verhagen was aanwezig om een boek  
in ontvangst te nemen uit handen van twee jonge mensenrechtenverdedigers uit 
Zimbabwe en Wit-Rusland.
Activiteiten op de posten rond de Internationale Dag van de Rechten van de Mens
Ook de Nederlandse ambassades hebben aandacht besteed aan de Internationale 
Dag van de Rechten van de Mens. Veel ambassades grepen deze dag aan om 
ontmoetingen met mensenrechtenverdedigers en mensenrechtenorganisaties te 
organiseren. Op andere ambassades werden in samenwerking met EU-partners 
of lokale VN-organisaties initiatieven ontplooid om stil te staan bij mensen-
rechtendag. 
Onderwerpen die hierbij centraal stonden waren bijvoorbeeld 60 jaar UVRM, 
mensenrechtenverdedigers, positie van NGO’s, vrijheid van meningsuiting, 
vrouwenrechten en het tegengaan van discriminatie. Een aantal ambassades 
werkte nauw samen met lokale universiteiten om de viering van mensenrechten-
7

3  Mensenrechten voor iedereen, 
altijd en overal
Voortgekomen uit eeuwenoude tradities, culturen en religies, vormen mensen-
rechten vandaag de dag de universele uitgangspunten voor een menswaardig 
bestaan. In de mensenrechtenstrategie is gekozen voor een extra inzet op de 
bescherming van die universele uitgangspunten: de bescherming van leven en 
lichaam, het recht om te zijn wie je bent, het recht om te worden beschermd 
tegen onrecht en het recht om voor je eigen rechten op te komen. Dit hoofdstuk 
gaat in op de wijze waarop Nederland zich concreet inzet voor de bevordering 
en bescherming van deze universele rechten. De onderwerpen die aan de orde 
komen zijn: doodstraf, marteling, vrijheid van godsdienst en levensovertuiging, 
rechten van vrouwen, rechten van kinderen, mensenhandel, non-discriminatie 
van homoseksuelen, mensenrechtenverdedigers en de vrijheid van menings-
uiting.
Albino’s in Afrika
In de inleiding werd gesteld dat een effectief mensenrechtenbeleid meer inhoudt 
dan het uitvoeren van vooraf vastgelegde activiteiten. Actualiteit en lokale context 
vragen soms om nieuwe initiatieven, ook al komt een thema niet specifiek voor 
in mensenrechtenstrategie of actieplan. 
In 2008 kwam door middel van een documentaire aan het licht dat in Tanzania 
sinds eind 2006 met regelmaat albino’s worden vermoord of ernstig verminkt. 
Evenals op andere plaatsen in Afrika gelooft men dat in de lichaamsdelen,  
het haar en het bloed van deze mensen magische krachten schuilen. De  
Nederlandse ambassade in Dar-es-Salaam heeft met diverse initiatieven op deze 
berichten gereageerd. Er zijn contacten gelegd met NGO’s die zich inzetten voor 
de positie van albino’s en momenteel wordt onderzocht op welke wijze deze 
organisaties structureel kunnen worden ondersteund. Eén van de regio’s waar  
de moorden plaatsvinden, is bezocht door medewerkers van de ambassade. 
9

18 December 2007, VN, New York – Aanname van de resolutie door de AVVN. Bron: UN Centre and UN 
Photo/Paulo Filgueiras
weliswaar een stap in de goede richting is, maar dat definitieve afschaffing van 
de doodstraf het einddoel dient te zijn. Daarin zijn we geslaagd. 
Hoewel de polarisatie rond het onderwerp nog niet is doorbroken, bevestigt het 
groeiend aantal voorstemmen voor deze resolutie de hierboven genoemde trend 
dat steeds meer landen de doodstraf afschaffen of niet meer uitvoeren. 
Het aantal landen dat de doodstraf volledig heeft afgeschaft groeide constant 
van 16 in 1976 tot 93 in juli 2008. In 2008 werd de doodstraf afgeschaft in  
Oezbekistan en Togo. In de VS schaften de staten New Jersey en Maryland de 
doodstraf af. Chili bereidt momenteel afschaffing voor. 
Nederland is voorts actief betrokken geweest bij de toepassing van de EU-
richtsnoeren inzake doodstraf. Mede op aandringen van Nederland heeft de EU 
het afgelopen jaar verklaringen afgegeven en demarches uitgevoerd in onder 
andere Guatemala, Koeweit, Saoedi-Arabië, Egypte, Iran, Syrië, Soedan, 
Afghanistan, Taiwan, Japan, China en de Verenigde Staten. Om een idee te 
geven: in de tweede helft van 2008 heeft de EU meer dan 40 maal actie onderno-
men. De interventies dienden om in specifieke gevallen aan te dringen op het 
niet ten uitvoer leggen van de doodstraf of om in het algemeen te pleiten voor 
afschaffing. In Guatemala vormde een EU-demarche in maart 2008 bijvoorbeeld 
een steun in de rug voor de president om een veto uit te spreken op een 
parlementsvoorstel om de doodstraf opnieuw in te voeren. 
11

Ten slotte ondersteunt Nederland maatschappelijke organisaties en onderzoeks-
groepen die zich inzetten voor afschaffing van de doodstraf. Nederland finan-
ciert onder andere activiteiten van de World Coalition against the Death Penalty die 
een wereldwijde lobby voert voor afschaffing van de doodstraf. De coalitie 
organiseerde met de Nederlandse steun onder andere een seminar in Gabon, 
een onderzoek naar de doodstraf in Oost-Afrika en een lobby rond de 
Olympische Spelen in China. Een andere organisatie die steun ontvangt is het 
International Justice Project, dat in een aantal sleutellanden (Indonesië, Thailand en 
Maleisië) onderzoekt hoe de lobby tegen de doodstraf daar zo effectief mogelijk 
kan worden gevoerd. 
In het actieplan bij de mensenrechtenstrategie is aangekondigd dat Nederland 
in het voorjaar van 2009 voorbereidende bijeenkomsten zal organiseren voor een 
seminar over de doodstraf in Zuidoost-Azië. 
Een eerlijke kans 
In de Verenigde Staten wordt de doodstraf momenteel door 36 staten gehand-
haafd. Jaarlijks worden tientallen mensen door de overheid ter dood gebracht  
(in 2008 waren dat er 37) en meer dan drieduizend ter dood veroordeelden ver-
blijven onder zware omstandigheden op ‘Death Row’. Bijzonder schrijnend is dat 
in de VS veel geesteszieken ter dood worden veroordeeld. In veel gevallen komt 
dit omdat het advocaten aan kennis en ervaring ontbreekt om geestesziekten 
goed in te schatten en onder de aandacht van de rechter en/of jury te brengen. 
Daarom steunde Nederland in 2008 een project om advocaten te trainen die 
strafzaken behandelen waarbij de doodstraf wordt geëist en waarin geestesziekte 
een rol speelt. Met Nederlandse steun heeft het International Justice Project een 
handleiding met nuttige kennis en praktische tips over dit onderwerp geschreven, 
die onder advocaten die dergelijke zaken behandelen is verspreid. Daarnaast 
heeft de National Coalition to Abolish the Death Penalty (NCADP) een 40-tal advocaten 
die doodstrafzaken behandelen twee dagen lang intensief getraind over hoe zij 
in hun specifieke rechtszaken om kunnen gaan met geestesziekte. Door middel 
van steun aan projecten als deze spant Nederland zich in om de toepassing van 
de doodstraf in de VS terug te dringen en zo een waardevolle bijdrage te leveren 
aan de wereldwijde strijd tegen de doodstraf.
13

Tijdens de achtste zitting van de VN-mensenrechtenraad die van 2 tot en met  
18 juni plaatsvond, heeft Nederland zich ingezet voor de verlenging van het 
2
mandaat van de VN-Speciale Rapporteur inzake marteling. Het mandaat is met 
drie jaar verlengd. Nederland heeft een standing invitation uitstaan voor deze 
 Special Rapporteur, wat inhoudt dat hij te allen tijde welkom is om een bezoek 
aan ons land te brengen. Een flink aantal landen weigert gehoor te geven aan 
het verzoek van de Speciale Rapporteur te worden toegelaten voor een bezoek, 
bijvoorbeeld Algerije, Egypte, India, Iran, Israel, de Verenigde Staten en Rusland. 
Nederland dringt er bij deze landen op de Speciale Rapporteur te ontvangen (bij 
voorkeur ook op basis van een standing invitation) en zijn aanbevelingen op te 
3
volgen.
Nederland is met een bijdrage van 3,4 miljoen euro voor drie jaar een van de 
grootste donoren van het VN-Fonds voor Slachtoffers van Marteling. Daarnaast 
ondersteunt Nederland verschillende organisaties die zich wereldwijd en op 
lokaal niveau inzetten voor de uitbanning van marteling en andere wrede, 
onmenselijke of onterende behandeling of bestraffing. Het betreft onder andere 
de Association for the Prevention of Torture, een NGO die zich inzet voor de ratificatie 
en implementatie van het Facultatief Protocol bij het VN-Verdrag tegen marteling 
(OPCAT). Deze organisatie wordt door Nederland ondersteund in haar projecten 
in Georgië, Egypte, Indonesië, Zuid-Afrika en Oeganda (en vanaf 2009 ook 
 Armenië). De Organisation Mondial Contre la Torture en het International Rehabilitation 
Centre for Torture Victims zijn twee andere organisaties die door Nederland worden 
gefinancierd en die zich wereldwijd inzetten voor de uitbanning van marteling 
en rehabilitatie van slachtoffers. 
Op nationaal niveau zijn vorderingen gemaakt met de ratificatie van het  
Facultatief Protocol bij het VN-Verdag tegen marteling. Op 27 november is het 
Facultatief Protocol ter stilzwijgende goedkeuring voorgelegd aan de Eerste en 
Tweede Kamer. De stilteprocedure werd op 23 december door de Staten- 
Generaal doorbroken, wat betekent dat de uitdrukkelijke goedkeurings-
procedure gevolgd zal worden. Na parlementaire goedkeuring zal het Facultatief 
Protocol worden bekrachtigd. 
2 Deze functie wordt momenteel vervuld door de heer Manfred Nowak. 
3 De volledige lijst met landen die geen toegang verlenen aan de Speciale Rapporteur inzake marteling is te 
vinden op http://www2.ohchr.org/english/issues/torture/rapporteur/visits.htm.
15

zowel in de privé- als in de publieke sfeer te belijden, en bovendien vrij om van 
geloof te veranderen of niet te geloven. Door dit individuele recht te respecteren, 
worden voorwaarden geschapen voor de bescherming van religieuze groepen en 
wordt tolerantie voor de religies van andersdenkenden bevorderd. De discussie 
over ‘fobieën’ als islamo- of christianofobie moet dan ook het recht van het 
individu als uitgangspunt nemen en kan zich daarnaast richten op ‘zachte’ 
maatregelen waarbij de overheid tracht het gedrag van mensen via onderwijs en 
voorlichting te beïnvloeden. Mede dankzij de inzet van Nederland is deze positie 
helder verwoord in het document van de EU.  
In september 2007 heeft Nederland over dit onderwerp ook een speciaal  
e
evenement georganiseerd tijdens de 6 zitting van de VN-mensenrechtenraad. 
Tijdens deze bijeenkomst zetten leden van een internationaal academisch net-
werk hun bezwaren uiteen tegen het door de OIC-landen gewenste verbod op 
schandalisering van godsdiensten. De bijeenkomst werd druk bezocht, zowel 
door vertegenwoordigers van NGO’s als door de leden van de VN-mensenrechten-
raad. De reacties waren positief. Door te kiezen voor een academische 
benadering kon de discussie enigszins worden gedepolitiseerd, waardoor er 
meer draagvlak kon worden gecreëerd voor het hierboven uiteengezette 
principiële standpunt van Nederland en de andere EU-lidstaten.
Voorafgaand aan de jaarlijkse bijeenkomst van VN-Speciaal Rapporteurs en 
leden van VN-verdragscomités die van 23 tot 27 juni 2008 in Genève plaatsvond, 
ondersteunde Nederland opnieuw een bijeenkomst waarbij gezaghebbende 
academici aandacht vroegen voor verschillende aspecten van de vrijheid van 
godsdienst en levensbeschouwing. Ditmaal ging het om een tweedaagse  
bijeenkomst met ruim 70 academici en vertegenwoordigers van de VN.  
Tijdens de bijeenkomst werd opgeroepen om niet teveel te blijven stilstaan bij 
meer vrijblijvende maatregelen ter bevordering van verdraagzaamheid maar met 
voorrang aandacht te schenken aan alle juridische verplichtingen die verband 
houden met de vrijheid van godsdienst of levensbeschouwing. De aanwezige 
VN-vertegenwoordigers gaven aan het initiatief zeer te waarderen.
Het uitbannen van godsdienstige onverdraagzaamheid
In de Derde Commissie van de AVVN heeft Nederland zowel eind 2007 als in 
2008 een centrale rol gespeeld bij de aanname van de EU-resolutie inzake de 
uitbanning van alle vormen van godsdienstige onverdraagzaamheid. Zowel het 
Portugese (2007) als het Franse EU-Voorzitterschap (2008) maakten dankbaar 
gebruik van het tekstvoorstel dat door Nederland was opgesteld. Tijdens de 
17

Kionka. Hierbij werd nadrukkelijk aandacht besteed aan vrijheid van godsdienst 
en levensbeschouwing in het kader van het bredere mensenrechtenbeleid. In het 
voorjaar van 2009 zal Nederland een informele bijeenkomst organiseren met 
vertegenwoordigers van andere lidstaten, de Europese instellingen, academici 
en NGO’s, waaronder het Europees Platform voor Internationale Bescherming 
van het Recht op Godsdienstvrijheid (EPRID). Conform eerdere toezeggingen 
aan de Kamer zal ook de Persoonlijke Vertegenwoordiger voor mensenrechten 
van de Hoge Vertegenwoordiger voor het Gemeenschappelijk Buitenlands en 
4
Veiligheidsbeleid van de EU voor deze bijeenkomst worden uitgenodigd. Deze 
bijeenkomst moet resulteren in een aanvullend EU-document dat ambassades 
duidelijkheid moet bieden over de verschillende aspecten van de vrijheid van 
godsdienst en levensbeschouwing en met name gemeenschappelijke demarches 
moet bevorderen in landen waar deze vrijheid wordt geschonden.
Op voorstel van Nederland heeft de Organisatie voor Veiligheid en Samenwerking 
in Europa (OVSE) op 8 oktober 2008 een speciale dag georganiseerd over de 
vrijheid van godsdienst en levensbeschouwing. Vorig jaar was hiervoor slechts 
een paar uur uitgetrokken, ditmaal kon er een veel uitvoeriger discussie plaats-
vinden. De Nederlandse delegatie vroeg onder meer aandacht voor het tegen-
gaan van ongewenste registratiepraktijken. Voorts heeft Nederland aan de  
bijeenkomst bijgedragen door een inleiding mogelijk te maken van de hoog-
leraar ‘Islam in de westerse wereld’ aan de Universiteit Leiden. Hij sprak over de 
positie van de islam in Europa. Nederland ondersteunde eveneens een lunch-
bijeenkomst die werd georganiseerd door de NGO Forum 18 en waarin de nale-
ving van de vrijheid van godsdienst en levensbeschouwing door de lidstaten van 
de OVSE centraal stond. 
Alliantie der Beschavingen
Nederland heeft in het afgelopen jaar een actieve rol gespeeld in het kader van 
de Alliantie der Beschavingen. In januari 2008 heeft minister Verhagen  
e
deelgenomen aan het 1 Internationale Forum van de Alliantie in Madrid. 
In zijn toespraak legde hij de nadruk op mensenrechten als overkoepelend  
waardestelsel voor alle vormen van interculturele dialoog. In de daaropvolgende 
periode is er met de Hoge Vertegenwoordiger van de Alliantie, de heer Sampaio, 
veel contact geweest over de rol die de Alliantie zou kunnen spelen bij het voor-
komen van spanningen rondom publicatie van de film ‘Fitna’. In september 
2008 heeft minister Verhagen voor de Group of Friends benadrukt dat de kracht van 
4 Dit werd door de minister van Buitenlandse Zaken toegezegd tijdens de behandeling van de begroting van 
het ministerie van Buitenlandse Zaken voor 2008, 7 en 8 november 2007.
19

Deelnemers aan de interreligieuze conferentie ‘Faith in Human Rights’ op 9 en 10 december 2008,  
tevens bijgewoond door HM de Koningin. Bron: Nieuwsbrief Justitia et Pax, nummer 5, 11 december 2008.
zover mogelijk een actieve dialoog te voeren met de autoriteiten van het land van 
vestiging. Voorts is de kwetsbare positie van religieuze minderheden in landen 
als Egypte, Oezbekistan, China, India, Irak en Turkije in bilaterale gesprekken 
aan de orde gesteld. Zo werd op 9 oktober 2008 een delegatie van de Chinese State 
Administration for Religious Affairs ontvangen door de secretaris-generaal van het 
ministerie van Buitenlandse Zaken en de mensenrechtenambassadeur. Met hen 
is onder andere gesproken over de sluiting van niet-geregistreerde huiskerken. 
Verder heeft minister Verhagen op 17 oktober 2008 de Iraanse Directeur-generaal 
Mensenrechten en Internationale Vrouwenzaken ontvangen. Met haar is  
indringend gesproken over de onderdrukking van religieuze minderheden.  
De Nederlandse regering heeft zich voorts, mede op verzoek van de Tweede 
Kamer, ingespannen voor de versterking van de humanitaire hulpverlening aan 
ontheemden in Noord-Irak en in het bijzonder ontheemden op de Nineve-vlakte, 
5
waar overwegend ontheemden uit religieuze en etnische minderheden verblijven. 
Richting zijn Turkse ambtgenoot  heeft Minister Verhagen op 10 oktober 2008 
het belang onderstreept van de erkenning van religieuze minderheden in Turkije, 
waaronder de Syrisch Orthodoxe gemeenschap. Deze kwestie wordt tevens  
opgebracht in het kader van de EU-toetredingsonderhandelingen (zie eveneens 
5 De regering heeft de Tweede Kamer op 3 april 2008 geïnformeerd over de wijze waarop zij uitvoering heeft 
gegeven aan het amendement Van der Staaij c.s. (31200 V nr. 19), waarin de regering werd verzocht 6 
miljoen euro extra te besteden aan humanitaire hulp in Noord-Irak. Voorts werd de Kamer op 18 augustus 
geïnformeerd over de uitvoering van de motie Voordewind c.s. (nr 258 (23432)) over humanitaire hulp aan 
ontheemde op de Nineve-vlakte, Noord-Irak.
21

georganiseerd voor de nieuwe lidstaten van de EU. Doel van deze bijeenkomst was 
capaciteitsopbouw en het verdiepen van de kennis op het gebied van seksuele en 
reproductieve gezondheid en rechten. Nagenoeg alle nieuwe lidstaten namen 
deel aan deze bijeenkomst. Nederland ondersteunt verder enkele internationale 
NGO’s die zich inzetten voor een eensgezind EU-beleid op dit punt. Ook UNFPA 
zet zich hiervoor in, mede met behulp van Nederlandse steun. Deze organisaties 
organiseerden bijeenkomsten op het gebied van seksuele en reproductieve 
gezondheid en rechten om het inzicht in de urgentie van de problematiek bij de 
delegaties van de EU-lidstaten in Brussel te vergroten en de discussie te voeden. 
Vrouw zoekt recht(er)
De Afghaanse grondwet garandeert vrouwen volledige rechten, maar in praktijk 
botsen vrouwenrechten vaak met de heersende conservatieve en door mannen 
gedomineerde cultuur in Afghanistan. Hoe kun je er nu voor zorgen dat vrouwen-
rechten worden gerespecteerd en dat zij toegang hebben tot het rechtssysteem 
om deze rechten veilig te stellen? De niet-gouvernementele organisatie The Asia 
Foundation (TAF) heeft contact gezocht met lokale (religieuze) leiders om met 
hen over vrouwenrechten in de Afghaanse (en islamitische) context te praten. 
Uit deze contacten zijn boekjes ontstaan die als handleiding worden gebruikt 
voor discussiegroepen en juridische instellingen op lokaal en provinciaal niveau. 
Er zal bovendien een grote mediacampagne worden opgestart en er worden  
dialogen georganiseerd met religieuze leiders en regeringsvertegenwoordigers 
op nationaal niveau om dit onderwerp hoger op de agenda te krijgen. Dit zal op 
den duur moeten leiden tot bescherming van vrouwenrechten binnen de formele 
juridische sector, maar ook binnen lokale gemeenschappen waar door stam-
oudsten of religieuze leiders vaak recht wordt gesproken.
Als erkenning voor de actieve rol die Nederland op dit gebied speelt, ontving 
minister Koenders op 31 januari 2008 de ‘Prinsjesdagaward’, een prijs die de 
vrouwenrechtenorganisatie ‘Women on Top’ jaarlijks uitreikt aan de meest vrouw-
vriendelijke politicus. Hij ontving de prijs omdat vrouwenrechten een hoofd-
prioriteit is in het ontwikkelingsbeleid.
Bestrijden van geweld tegen vrouwen 
Nederland spant zich in het bijzonder in voor het bestrijden van geweld tegen 
vrouwen. In 2008 heeft Nederland op dit onderwerp binnen de VN opnieuw een 
zeer actieve rol gespeeld en hiermee invulling gegeven aan de strategische inzet 
23

wordt gezet naar meer systematische aandacht voor de positie van vrouwen in 
het kader van het gemeenschappelijk buitenlandse beleid van de Unie.
Nederland benut ook bilaterale contacten om aandacht te vragen voor het 
bestrijden van geweld tegen vrouwen. Binnen het beleid dat is ontwikkeld om de 
millennium ontwikkelingsdoelen (MDG’s) te behalen heeft Nederland besloten 
specifieke aandacht te schenken aan het bestrijden van geweld tegen vrouwen. 
In 2007 is een begin gemaakt met een actief en geïntensiveerd bilateraal beleid 
op dit gebied. Overheid en publieke en private partners sloten een ‘Schokland-
akkoord’ met als doel gezamenlijk geweld tegen vrouwen in acht partnerlanden 
(Bangladesh, Ghana, Macedonië, Ethiopië, Mozambique, Guatemala, Nicaragua 
en de DRC) te bestrijden. In Ethiopië ondersteunt de ambassade samen met de 
VN en partners uit het maatschappelijk middenveld verschillende activiteiten 
gericht op het bestrijden van geweld tegen vrouwen, zoals het verstrekken van 
juridische ondersteuning voor slachtoffers van geweld, bewustwordings-
activiteiten op het gebied van vrouwenbesnijdenis, gedwongen huwelijken, 
seksuele en reproductieve gezondheid en rechten en een nationale bewust-
wordingscampagne over geweld tegen vrouwen. In Ghana werkt de ambassade 
samen met partners om de regering te ondersteunen bij de tenuitvoerlegging van 
de ‘Domestic Violence Bill’. Via het multidonor fonds voor gelijkheid en seksuele en 
reproductieve rechten (FED) ontvingen in Nicaragua zes organisaties onder-
steuning om geweld binnen families tegen te gaan. Dat de bestrijding van 
geweld tegen vrouwen, in het bijzonder ook in conflictsituaties, een prioriteit is 
binnen het (OS)-beleid werd nog eens benadrukt in de toespraak die minister 
Koenders hield op de Internationale Dag voor de bestrijding van geweld tegen 
vrouwen op 25 november 2008 (zie ook paragraaf 4.6). 
Daarnaast zetten Nederlandse ambassades in Marokko, Syrië, Jordanië, Brazilië, 
Honduras, El Salvador en India in op verbetering van wetgeving inzake geweld 
tegen vrouwen en de bestrijding van straffeloosheid. Met behulp van  
diplomatieke en financiële middelen dragen deze ambassades ter plaatse bij 
aan uitbanning van geweld tegen vrouwen. In Honduras, waar straffeloosheid 
van daders een groot probleem is, financiert Nederland trainingen van rechters 
en vervolgingsambtenaren over normstelling op het gebied van geweld tegen 
vrouwen. 
In Jordanië, waar maatschappelijke achterstelling van vrouwen gepaard gaat 
met minimale straffen voor daders van geweld, lobbyt de ambassade voor aan-
scherping van wetgeving. Ook financiert zij bewustwordingscampagnes onder 
25

Praatjes in het dorp
In veel landen begint de strijd tegen huiselijk geweld met het bespreekbaar 
maken van het onderwerp. In Bhutan ondersteunt Nederland de Bhutaanse 
NGO RENEW.  Deze organisatie werkt aan het opzetten van community based 
support systems in zes districten in het oosten van Bhutan. Concreet houdt dit in 
dat in de lokale gemeenschap groepen van vrouwen worden opgezet die regel-
matig bijeenkomen om over vrouwenrechten en huiselijk geweld te spreken.  
Het gaat hier om afgelegen gemeenschappen op het platteland, waar traditionele 
voorlichtingscampagnes vaak minder goed aanslaan. Op deze manier kunnen 
de vrouwen die hier wonen toch worden bereikt. 
3.5   Rechten  van kinderen 
De mensenrechtenstrategie wijst kinderrechten aan als één van de prioritaire 
gebieden: omdat kinderen kwetsbaar zijn, hebben juist zij steun nodig bij de 
realisatie van hun rechten. Indien kinderen bovendien niet van jongs af aan 
meekrijgen dat zij rechten hebben, zullen zij ook later vaak niet het inzicht  
hebben dat zij zelf iets kunnen doen aan het verbeteren van hun situatie. 
Uitbannen van kinderarbeid
Uitbanning van kinderarbeid is één van de grootste uitdagingen. Nederland zal 
het voortouw nemen bij het bestrijden van alle vormen van kinderarbeid, te 
beginnen bij de ergste vormen. Ongeveer een-zesde van alle kinderen op de 
wereld (meer dan 200 miljoen kinderen) verricht kinderarbeid en ziet zich daar-
mee ontnomen van rechten en van kansen voor de toekomst. Minister-president 
Balkenende noemde in zijn toespraak ter gelegenheid van de nationale  
herdenking Nederlands slavernijverleden op 1 juli 2008 kinderarbeid een 
schandvlek van de 21e eeuw. ‘Het is een uiting van immens onrecht waar we snel 
een eind aan moeten maken. Het móet en het kán.’ Sinds het uitkomen van de 
mensenrechtenstrategie heeft Nederland sterk ingezet op de bestrijding van 
kinderarbeid. Hiertoe wordt allereerst gewerkt aan het vergroten van het  
politieke draagvlak voor effectieve maatregelen, nationaal en internationaal. 
Zoals in de mensenrechtenstrategie was aangegeven, dient Nederland alle 
mogelijkheden die bijdragen aan de uitbanning van kinderarbeid optimaal te 
benutten, zoals het aangaan van een politieke dialoog, het streven naar nationale 
27

Dit heeft inmiddels geleid – dankzij de Nederlandse inspanningen en ondanks 
aanzienlijke weerstand – tot een formeel verzoek van de Raad aan de Commissie 
om een onderzoek in te stellen naar aanvullende maatregelen in de strijd tegen 
kinderarbeid, waaronder handelsmaatregelen ter bestrijding van de ergste  
vormen van kinderarbeid. De Commissie heeft verklaard ook te kijken naar de 
mogelijkheden van een verbod op het op de markt brengen van producten die 
zijn gemaakt met de ergste vormen van kinderarbeid. Dit is een belangrijke stap 
vooruit. Het inzetten van handelsmaatregelen tegen kinderarbeid is hiermee 
eindelijk hoog op de Europese agenda komen te staan. Nederland heeft bij de 
Commissie suggesties aangedragen over de opzet en inhoud van het onderzoek. 
Nederland streeft naar een volwaardig rapport van de Commissie aan de Raad, 
op basis waarvan een goed geïnformeerde discussie en politieke besluitvorming 
kan plaatsvinden over de mogelijkheden van een verbod op het op de markt 
brengen van producten gemaakt met de ergste vormen van kinderarbeid. Het 
onderzoek van de Commissie wordt in 2009 verwacht.  
Nederland hecht er ook aan om preferentiële handelsafspraken in te zetten om 
mensenrechten te stimuleren en de dialoog met partnerlanden aan te gaan. 
Onder het Algemeen Preferentieel Stelsel (APS+) van de EU hebben 17  
ontwikkelingslanden zich in ruil voor extra handelspreferenties verbonden aan 
ratificatie en effectieve naleving van de verplichtingen van 27 verdragen die 
betrekking hebben op mensenrechten, arbeidsrechten, goed bestuur en milieu. 
Dit is een trend die Nederland wil voortzetten voor toekomstige vrijhandels-
akkoorden. Nederland heeft er in onderhandelingen met deze landen op
aangedrongen dat het land in kwestie effectieve maatregelen neemt ter 
bestrijding van kinderarbeid.
Bij ernstige en systematische schendingen van mensenrechten en arbeidsrechten 
zet Nederland in op intrekking van de preferenties onder het APS totdat vast-
gesteld is dat de landen deze schendingen hebben beëindigd. In het geval van 
Birma/Myanmar en Wit-Rusland zijn op basis hiervan eerder al preferenties 
ingetrokken en tegen El Salvador en Sri Lanka is in 2008 een onderzoek ingesteld. 
Ook heeft Nederland in de EU het initiatief genomen om te spreken over de inzet 
van kinderen als katoenplukker in Oezbekistan.  
Een ander resultaat op Europees gebied betreft de aanvaarding van richtsnoeren 
inzake kinderrechten, in december 2007. Zoals aangegeven in de mensen-
rechtenstrategie heeft Nederland hier actief aan bijgedragen. Thans maakt 
Nederland actief deel uit van de EU-taakgroep over kinderen die de 
29

Ronde tafel bijeenkomst over de bestrijding van kinderarbeid in de Grote Kerk in Den Haag.
Foto: Peter de Ruiter
Nederlandse winkels geen producten meer te koop zullen zijn die geheel of 
gedeeltelijk met kinderarbeid zijn vervaardigd. Daarnaast is ook van belang  
dat bedrijven kinderarbeid in hun keten tegengaan en eraan bijdragen dat de 
betrokken kinderen uit het arbeidsproces naar school gaan.
Ter gelegenheid van de Werelddag tegen Kinderarbeid opende minister Verhagen 
op 11 juni samen met enkele groepen basisschoolleerlingen, een foto-
tentoonstelling over kinderarbeid in de Grote Kerk in Den Haag. Deze  
tentoonstelling werd gefinancierd en mede-georganiseerd door het ministerie 
van Buitenlandse Zaken. Ook gaf de minister bij deze gelegenheid het startschot 
voor publieksacties tegen kinderarbeid. Dat laatste is van groot belang,   
omdat ook consumenten een grote rol kunnen spelen bij het uitbannen van 
kinderarbeid. 
Bescherming van kinderen tegen geweld
De ergste vormen van kinderarbeid vertegenwoordigen een groot deel van het 
geweld waar kinderen wereldwijd mee te maken hebben. Volgens de definitie van 
het ILO betreft het onder meer de inzet van kinderen voor prostitutie of  
pornografie, het misbruiken van kinderen als slaaf, de gedwongen rekrutering 
31

Nederland van 2006 tot 2009 nog eens $ 6 miljoen per jaar (2008: € 4,5 miljoen) 
extra voor de bescherming van kinderen. Daarmee was Nederland in 2007 de op 
een na grootste donor op dit gebied. UNICEF’s inzet op het gebied van kinder-
bescherming is gebaseerd op het Internationale Verdrag inzake de Rechten van 
het Kind en op de studie die de Secretaris Generaal van de Verenigde Naties 
heeft laten verrichten over geweld tegen kinderen (het Pinheiro-rapport).  
Op deze basis zijn vijf hoofdgebieden geïdentificeerd, variërend van wetgeving 
tot concrete bescherming tegen geweld, uitbuiting en (seksueel) misbruik tot 
sociale bescherming van kwetsbare kinderen en adolescenten. 
Via financiering vanuit het Mensenrechtenfonds is bovendien een begin 
gemaakt met de kindvriendelijke vertaling van de Pinheiro-studie over geweld 
tegen kinderen in het Nederlands. Deze versie zal dienen als naslagwerk voor 
een Nederlands lespakket over dit onderwerp voor de groepen 7 en 8. Zoals aan-
gegeven in de mensenrechtenstrategie is ook onderzocht in welke andere talen 
de studie nog meer zou kunnen worden vertaald. Vooralsnog heeft dat ertoe 
geleid dat momenteel wordt gewekt aan een vertaling van de Pinheiro-studie in 
het Urdu, zodat deze tekst ook voor kinderen in Pakistan toegankelijk wordt. 
Specifiek op het gebied van de bestrijding van kindersekstoerisme is de inzet het 
afgelopen jaar geïntensiveerd, mede naar aanleiding van de motie Van der Staaij 
7
en een rapport van Terre des Hommes uit 2007 over misbruik in Cambodja. 
De focus van deze activiteiten is in eerste instantie gericht op Cambodja en 
enkele buurlanden in Zuidoost-Azië. Onderzocht wordt of activiteiten breder  
in de regio kunnen worden uitgevoerd. Hierbij zal nauw worden samengewerkt 
met het Korps Landelijke Politiediensten (KLPD), die actief is op het gebied van 
de bestrijding van kindersekstoerisme in Zuidoost-Azië. Overigens financieren 
Nederlandse ambassades ook reeds kleinere projecten buiten deze regio.
Nederland draagt ongeveer 2.088.000 dollar bij aan een programma van UNICEF 
dat is gericht op het versterken van de opsporings- en vervolgingscapaciteit van 
de Cambodjaanse autoriteiten. In aanvulling op deze steun, gericht op de  
autoriteiten, wordt uit het Mensenrechtenfonds een project van Terre des  
Hommes gefinancierd ter versterking van de capaciteit van NGO’s in Cambodja. 
Hiermee is 145.000 euro gemoeid. Voorts wordt via de organisatie ECPAT (End 
Child  Prostitution, Child Pornography and Trafficking of Children for Sexual Purposes) een 
project ter waarde van 153.000 euro gefinancierd dat tot doel heeft kinderseks-
7 Motie Van der Staaij (31200-V, nr.58), aangenomen op 20 november 2007. Het bedoelde rapport van Terre 
des Hommes heeft als titel ‘Wat we niet zien, dat is er niet’ en verscheen in september 2007.
33

Ten slotte wordt met de Nederlandse NGO’s die zich hebben verzameld in de 
Violence Against Children-werkgroep regelmatig informatie en ‘best practices’ 
uitgewisseld. Dit overleg blijkt een effectief middel om op te hoogte te blijven 
van elkaars en nieuwe mogelijkheden voor samenwerking te identificeren.
Jonge delinquenten op het goede pad
Nederland steunt diverse projecten die erop gericht zijn het rechtssysteem in 
China te verbeteren. Hierbij is ook aandacht voor de positie van kinderen en  
jongeren. Nederland draagt bij aan een gezamenlijk project van de organisatie 
Save the Children UK en de gemeente Panlong in de zuidelijke provincie Yunnan. 
Het project richt zich onder andere op de alternatieve behandeling van minder-
jarigen binnen het Chinese rechtssysteem. Tot nu toe heeft dit ertoe geleid dat 
ongeveer 250 minderjarigen die waren veroordeeld voor relatief lichte vergrijpen 
geen gevangenisstraf uit hoefden te zitten maar een alternatieve straf hebben 
gediend. Ook is een netwerk van zogenaamde ‘geschikte volwassenen’ opgezet: 
volwassenen treden op als coach van veroordeelde jongeren en helpen hen op 
het juiste pad te komen en blijven. Het succesvolle programma wordt inmiddels 
ook op andere plaatsen in China uitgevoerd. Bovendien heeft het project ertoe 
geleid dat het Chinese ministerie van Justitie de nieuwe regelingen ontwikkelt 
die ervoor moeten zorgen dat jongeren in de toekomst anders worden behandeld. 
3.6  Bestrijding van mensenhandel 
Mensenhandel is een ingrijpende aantasting van de menselijke waardigheid  
die gepaard gaat met ernstige schending van fundamentele mensenrechten. 
Mensenhandel is dan ook door de Raad van Europa aangeduid als mensen- 
rechtenschending. Deze moderne vorm van slavernij dient krachtig te worden 
aangepakt. Nederland zet zich in om de internationale samenwerking ter  
bestrijding van mensenhandel te verstevigen.
Het VN-protocol inzake de bestrijding van mensenhandel is daarvoor een 
belangrijk instrument. Samen met de EU-partners bepleit de regering wereld-
wijde ratificatie en betere implementatie van dit protocol en van het daarmee 
samenhangende VN-verdrag tegen grensoverschrijdende georganiseerde  
criminaliteit. 
35

Om de aanpak van mensenhandel in eigen land kracht bij te zetten is begin 
2008 een breed samengestelde taskforce in het leven geroepen onder leiding van 
de procureur-generaal portefeuillehouder mensenhandel. Naast de aanpak in 
eigen land spant de taskforce zich ook in om de politiesamenwerking met de 
relevante herkomstlanden en via organisaties als Europol nieuwe impulsen te 
geven. Bij de aanpak van mensenhandel is vanzelfsprekend de zorg voor de 
slachtoffers van mensenhandel van groot belang. Dit komt onder andere tot 
uitdrukking in de verblijfsregeling voor slachtoffers van mensenhandel, de  
zogeheten B9-regeling. 
3.7  T egengaan van discriminatie op basis van seksuele 
geaardheid 
Iedereen is gelijk in waardigheid en rechten geboren, ongeacht ras, sekse, religie, 
leeftijd of seksuele geaardheid. Dat laatste vormt vandaag de dag wellicht nog 
altijd één van de grootste taboes op mensenrechtengebied. Een doorbraak van 
dit taboe is hard nodig, want de rechten homoseksuelen/LGBT worden wereldwijd 
8
op grote schaal geschonden. Het bestrijden van discriminatie op basis van 
seksuele geaardheid vormt één van de prioriteiten van het Nederlandse mensen-
rechtenbeleid. 
Op de VN-agenda
Nederland hecht groot belang aan het bespreekbaar maken van dit onderwerp 
in VN-verband. Dat dit niet eenvoudig maar evenmin onmogelijk is, bleek op  
18 december 2008. Op die dag is in de Algemene Vergadering van de VN een 
verklaring over mensenrechten, seksuele geaardheid en gender identiteit voor-
gelezen. Deze verklaring kwam tot stand op initiatief van Nederland en Frankrijk 
en werd door 66 VN-lidstaten ondersteund. De verklaring roept landen op om 
strafbaarstelling van homoseksualiteit af te schaffen en om discriminatie op 
basis van seksuele geaardheid te bestrijden. Ook worden in de tekst mensen-
rechtenschendingen op basis van seksuele geaardheid veroordeeld. Met deze 
verklaring is een significante stap gezet richting bredere erkenning binnen de 
VN van seksuele geaardheid als discriminatiegrond. Een groot succes is het feit 
dat de steun voor deze verklaring afkomstig was uit alle regionale groepen van 
de VN. Dit was te danken aan een zorgvuldige voorbereiding, waarbij door 
Nederland en Frankrijk is samengewerkt met een interregionale coalitie van 
8  LGBT: Lesbian, Gay, Bisexual, Transgender people 
37

‘consultatieve status’ bij de VN nastreven. Voor het eerst in de geschiedenis 
stemde een (minieme) meerderheid van dit comité vóór de aanvraag van een 
homo-organisatie. Ook hiermee is het doel om discriminatie op basis van seksuele 
geaardheid in de VN bespreekbaar te maken dichterbij gebracht. Nederland 
heeft zich in overeenstemming met de mensenrechtenstrategie in het proces 
voorafgaand aan de stemming actief ingezet om de regeringen die lid zijn van het 
VN-comité te overtuigen van het belang om het COC deze status toe te kennen.
Raad van Europa
Ook in het kader van de Raad van Europa zet Nederland zich in voor meer  
aandacht voor dit onderwerp. Mede dankzij de door Nederland gefinancierde 
LGBT-expert bij het kantoor van de Mensenrechtencommissaris van de Raad van 
Europa voert deze organisatie een actief beleid tegen discriminatie op basis van 
9
seksuele geaardheid. Zo heeft Mensenrechtencommissaris Hammarberg 
tijdens zijn bezoek aan de Russische Federatie ruim twee uur gesproken met 
vertegenwoordigers van Russische LGBT-organisaties. De discriminatie en 
onderdrukking van homoseksuelen in Rusland is vervolgens in een gesprek met 
(toenmalig) president Poetin ter sprake gekomen. 
De Mensenrechtencommissaris van de Raad van Europa vervult, wederom dankzij 
de Nederlandse bijdrage, eveneens een belangrijke adviserende rol in het expert 
panel van de homofobie-studie van het EU-Grondrechtenagentschap te Wenen. 
De Mensenrechtencommissaris heeft aangegeven dat hij een dergelijke studie 
ook voor lidstaten van de Raad van Europa wil gaan uitvoeren die geen lid van de 
EU zijn. 
Bilaterale stappen tegen strafbaarstelling
Nederland spant zich er ook bilateraal voor in om landen ervan te overtuigen dat 
seksuele geaardheid geen reden mag zijn om iemand te vervolgen. Op initiatief 
van minister Koenders hebben ambassades onderzoek gedaan naar strafbaar-
stelling van homoseksualiteit in partnerlanden. In verschillende landen waar 
homoseksualiteit nog strafbaar is, waaronder Kameroen, Mozambique, Senegal 
en Rwanda, hebben ambassades opvolging gegeven aan dit onderzoek door in 
gesprek te gaan de autoriteiten. Ook in niet-partnerlanden heeft het onderwerp 
de aandacht. In Marokko, Senegal, Egypte en Koeweit heeft Nederland actie 
ondernomen naar aanleiding van concrete schendingen van mensenrechten 
10
gerelateerd aan seksuele geaardheid. 
9 Zie paragraaf 6.3 voor de overige activiteiten van de Raad van Europa op dit gebied. 
10  Zie ook de brief die de Kamer op 17 maart 2008 reeds toeging over dit onderwerp (Kamerstuk 2007-2008, 
31263, nr. 8, Tweede Kamer).
39

Een serieuze partner
Discriminatie op basis van seksuele geaardheid is een groot probleem in veel 
Afrikaanse landen, zo ook in Oeganda. De Nederlandse ambassade in Kampala 
spant zich in om lokale NGO’s te ondersteunen die zich hiertegen verzetten. 
In 2008 werden enkele informele bijeenkomsten tussen mensenrechten-
organisaties en homovertegenwoordigers georganiseerd. Het directe en  
informele contact van lokale organisaties met vertegenwoordigers van de homo-
gemeenschap heeft effect: de Ugandese homo-organisaties worden steeds meer 
als serieuze partner gezien en betrokken bij het werk van lokale (mensenrechten) 
organisaties. De bereidheid van mensenrechtenorganisaties om ook over de 
positie van homoseksuelen te denken en te praten is gegroeid. De over-
koepelende mensenrechtenorganisatie van Uganda is van plan om een rapport 
te schrijven over minderheden, waarin expliciet ook de positie van seksuele 
minderheden zal worden meegenomen. 
3.8  Opkomen voor mensenrechtenverdedigers 
De morele en financiële ondersteuning van mensenrechtenverdedigers is een 
essentieel aspect van het mensenrechtenbeleid. Individuele mensenrechten-
verdedigers zijn immers van grote betekenis voor het initiëren van verandering 
binnen een land. 
Zoals in hoofdstuk 2 reeds werd vermeld, werd dit jaar op 10 december de eerste 
Mensenrechten Tulp uitgereikt aan Justine Masika Bihamba, afkomstig uit de 
Democratische Republiek Congo. Deze onderscheiding werd vorig jaar ingesteld 
met het doel jaarlijks een persoon te eren die bijzondere morele moed heeft 
getoond bij het beschermen en bevorderen van de rechten van zijn of haar mede-
mensen. Ook veel activiteiten die op de Internationale Dag van de Rechten van 
de Mens door ambassades werden ontplooid, stonden in het teken van mensen-
rechtenverdedigers. Maar ook gedurende de rest van het jaar zijn veel initiatieven 
ontplooid om het werk van deze mensen te ondersteunen. Doel hierbij is niet 
alleen om hun werk praktisch mogelijk te maken, maar ook om ze waar mogelijk 
te beschermen tegen het gevaar waaraan ze vaak blootstaan.
Nederland heeft zichtbaar aandacht besteed aan het werk van mensenrechten-
verdedigers door ontmoetingen van de bewindslieden met mensenrechten-
41

er nu een heel stevig mandaat waarin de rechten van mensenrechtenverdedigers 
voorop staan. De Ugandese Margaret Sekaggya heeft zal de functie de komende 
drie jaar vervullen en zij heeft tijdens de Derde Commissie haar werkplan  
gepresenteerd. Sekaggya geeft aan zich te willen concentreren op de verspreiding 
van best practices ten aanzien van de bescherming van mensenrechtenverdedigers. 
Ook wil ze graag regionale beschermingsmechanismen ter bescherming van 
mensenrechtenverdedigers stimuleren, zoals de recente aanstelling van een 
Speciaal Rapporteur op dit onderwerp binnen de African Commission on Human 
and Peoples’ Rights. Nederland ondersteunt haar in dit streven.  
EU-richtsnoeren in de praktijk
In Europees verband heeft Nederland zich het afgelopen jaar de meest actieve 
lidstaat op het thema van mensenrechtenverdedigers betoond. Nederland is 
burdensharer van de EU-richtsnoeren inzake mensenrechtenverdedigers. 
Dit betekent dat Nederland het lokale voorzitterschap bijstaat met het  
monitoren van de situatie van mensenrechtenverdedigers en EU actie helpt 
ondernemen. Ook wordt gevraagd of de Nederlandse ambassades het lokale 
voorzitterschap kunnen ontlasten door in overeenstemming met de richtsnoeren 
mee te helpen bij het volgen van rechtszaken van mensenrechtenverdedigers, 
door mensen rechten verdedigers zichtbaar te steunen en door speciale links op 
te nemen op de websites van de ambassade met bruikbare informatie over  
mensenrechtenverdedigers. 
Mede op aandringen van Nederland heeft de EU in de afgelopen periode een 
groot aantal demarches en verklaringen afgelegd over de situatie van mensen-
rechtenverdedigers, zoals bijvoorbeeld in Oezbekistan, Colombia, China, Belarus, 
Iran en Turkije. Ook pleit Nederland consequent voor het noemen van individuele 
gevallen in het grote aantal EU-mensenrechtendialogen, zoals met China,  
Rusland, Tunesië en Egypte.
Op initiatief van Nederland is bovendien een tussentijdse evaluatie uitgevoerd 
van de nationale strategieën voor het ondersteunen van mensenrechten-
verdedigers die het afgelopen jaar door ambassades van EU-lidstaten in 59  
landen zijn opgesteld. Deze evaluatie is belangrijk omdat de nationale strate-
gieën een nuttig instrument zijn voor intensivering van de activiteiten van die 
ambassades ter bescherming van het werk van mensenrechtenverdedigers.  
Ook kan men door middel van deze evaluatie van elkaars successen en teleur-
stellingen leren. Nederland heeft een belangrijk deel van deze evaluatie uit-
gevoerd. Uitkomst is dat de ambassades het afgelopen jaar de inzet ten aanzien 
43

Minister Verhagen met Arnold Tsunga en Hassan Shire, Geneve, maart 2008 
Foto: Arjan Lucas / Buitenlandse Zaken
Speciale Rapporteur voor de vrijheid van meningsuiting. Hoewel de verlenging 
heeft plaatsgevonden, is een deel van het mandaat onder druk komen te staan 
na hevige onderhandelingen met leden van de OIC. Canada, initiatiefnemer van 
deze resolutie, kwam naar de mening van de OIC onvoldoende tegemoet aan 
haar wens om de rapporteur ook te laten rapporteren over misbruik van de vrijheid 
van meningsuiting, mede in de vorm van godslastering. De OIC heeft de  
afgelopen jaren sterk ingezet op het ontwikkelen van een nieuw juridisch 
bindend instrument waarbij de internationale gemeenschap zich zou moeten 
verbinden om schandalisering (defamation) van religies als schending van 
mensenrechten te verbieden. Nederland heeft samen met andere gelijkgezinde 
landen de positie ingenomen dat dit streven op gespannen voet staat met het 
uitgangspunt dat mensenrechten personen beschermen, en niet religies of 
concepten (zie ook paragraaf 3.3). De Speciale Rapporteur is uiteindelijk 
gevraagd voortaan ook te rapporteren over gevallen waarin oneigenlijk gebruik 
van het recht op vrijheid van meningsuiting een daad van religieuze of 
rassendiscriminatie vormt. Ofschoon Nederland en gelijkgezinde Westerse en 
Latijns-Amerikaanse dit hebben proberen te voorkomen, blijft het grootste en 
belangrijkste deel van het mandaat evenwel overeind en verdient het werk van de 
Speciale Rapporteur steun van Nederland.
 
45

de negatieve effecten hiervan op deze activiteiten redelijk beperkt gebleven. Een 
aantal deelnemende journalisten is door de autoriteiten ondervraagd. Ook werd 
apparatuur tijdelijk in beslag genomen. Deze incidenten worden door de deel-
nemers niet als onoverkomelijk beschouwd. 
Goed nieuws voor Iran
Eén van de projecten die in Iran wordt gesteund, is de nieuwssite Shahrzad News.  
Shahrzad News begon in 2006 als internetmedium gericht op Iraanse vrouwen en 
is inmiddels uitgegroeid tot een organisatie die belangrijk werk verricht in het 
promoten van mediadiversiteit en vrijheid van meningsuiting. In het eerste half 
jaar van 2008 werden 316 artikelen voor de site geproduceerd, 418 nieuwsitems 
en 42 speciale rapportages. Daarnaast werden 12 documentaires gemaakt over 
uiteenlopende thema’s, waaronder kinderarbeid, scheiding, HIV/AIDS, huis-
vesting en vluchtelingen. Verschillende organisaties in Iran hebben op hun  
website een link naar Shahrzad News opgenomen. Omdat veel Iraniërs weinig of 
geen toegang tot internet hebben, wordt ook wekelijks een PDF-document met 
artikelen naar 57.000 adressen rondgestuurd. 
Geluid over de grens 
Het is in Wit-Rusland zorgelijk gesteld met de mediavrijheid. Met name radio  
en televisie zijn exclusief in handen van de staat en bieden weinig of geen ruimte 
voor afwijkende meningen. Daarom ondersteunt Nederland, samen met vijf 
andere Westerse landen, het onafhankelijke radiostation European Radio for Belarus 
(ERB). Dit station zendt zijn programma’s, een mix van nieuws, achtergrond en 
muziek, bedoeld voor jonge Wit-Russen tussen de 15 en 35 jaar,  het land in vanaf 
zendmasten in de buurlanden. Ook heeft ERB een eigen website (www.belradio.
fm) waarop haar programma’s via een livestream te volgen zijn en zendt het ook 
uit via de satelliet. Ondanks het feit dat ERB lastig te ontvangen is in Wit-Rusland 
(niet iedereen houdt ervan radio op AM-golf te beluisteren en niet iedereen  
heeft internet, laat staan een satellietontvanger) zijn de eerste luistercijfers 
bemoedigend. 
Nederland steunt tevens diverse organisaties die zich inzetten voor de persvrijheid 
op internationaal niveau, waaronder IFEX en Article 19. Article 19 onderzoekt en 
verdedigt wereldwijd de vrijheid van meningsuiting en de persvrijheid, zowel in 
47

4  Mensenrechten,  
vrede en veiligheid
Mensenrechten en veiligheid zijn sterk met elkaar verbonden en van elkaar 
afhankelijk. Het is daarom van belang om binnen het veiligheidsbeleid recht  
te doen aan deze relatie en voldoende aandacht te besteden aan de rol die  
veiligheid kan spelen bij het bevorderen van mensenrechten, en andersom. 
Nederland werkt aan een op mensenrechten gestoelde effectieve bestrijding 
van terrorisme, invulling van het principe responsibility to protect, wapen-
beheersing, effectieve vredesoperaties met aandacht voor kwetsbare groepen  
en een rechtvaardige vrede.
4.1  De bestrijding van terrorisme 
Bestrijding van terrorisme is vanuit mensenrechtenoogpunt noodzakelijk en de 
bescherming en bevordering van mensenrechten is essentieel bij het voorkomen 
van extremisme en geweld. Tegelijkertijd dient terrorismebestrijding altijd in 
overeenstemming te zijn met de mensenrechten. Het beschermen en bevorderen 
van mensenrechten dient dan ook integraal deel uit te maken van anti-
terrorismestrategieën. Nederland draagt dit standpunt, dat ook is bevestigd in 
de ‘Wereldwijde Strategie tegen Terrorisme’ van de VN, de Richtlijnen inzake  
Mensenrechten en de Bestrijding van Terrorisme van de Raad van Europa en de 
‘Strategie tegen Terrorisme’ van de EU, stelselmatig uit in zijn bilaterale contacten 
en in internationaal verband. 
Minister Verhagen heeft tijdens zijn bezoeken aan Algerije en Marokko na-
drukkelijk gewezen op het belang van mensenrechten bij de bestrijding van het  
terrorisme. Dit gebeurt ook in bilaterale contacten met landen als Afghanistan 
en Pakistan en in contacten met regionale organisaties als ASEAN (Azië) en de 
Gulf Cooperation Council (GCC). In EUROMED-kader heeft bovendien op 16 juni 
2008 een bijeenkomst over dit thema plaatsgevonden. 
49

voor mensenrechten. Het project omvat een uitgebreide analyse van de op dit 
moment beschikbare steun en assistentie aan lidstaten op het gebied van  
mensenrechten in de context van contraterrorisme. Hierbij wordt eveneens 
geïdentificeerd op welke punten er ruimte is voor verbetering en worden  
voorstellen gedaan om de steun aan VN-lidstaten te versterken. Verder voorziet 
het project in een uitwisseling van informatie over mensenrechten en goede 
praktijkvoorbeelden. 
Ten slotte bood Nederland ook dit jaar politieke en financiële ondersteuning aan 
het werk van de VN-Speciale Rapporteur inzake Mensenrechten en Terrorisme-
bestrijding. 
Oud-Poelgeest
Nederland acht het van groot belang om met de Verenigde Staten in dialoog te 
blijven over het onderwerp mensenrechten, terrorismebestrijding en inter-
nationaal humanitair recht. Nederland probeert samen met internationale 
partners juridische oplossingen te vinden voor problemen op dit vlak in de strijd 
tegen het terrorisme. Om verder te komen dan een uitwisseling van bestaande 
standpunten steunt Nederland internationale initiatieven waarbij academici, 
vertegen woordigers van NGO’s en andere experts elkaar stimuleren om op 
positief kritische wijze na te denken over deze problematiek en te komen tot 
concrete aanbevelingen. Het ministerie van Buitenlandse Zaken zal een vervolg 
financieren op de bijeenkomst over mensenrechten en terrorisme die in 2007 
plaatsvond in kasteel Oud Poelgeest. Het project richt zich op drie onderwerpen. 
Het eerste doel is om internationale strafrechtelijke samenwerking bij 
terrorismebestrijding te verbeteren. Het tweede onderwerp betreft het recht op  
zelfverdediging als reactie op terroristische aanslagen of dreiging daarvan.
Ten derde wordt de relatie besproken tussen mensenrechten en internationaal 
humanitair recht in het kader van de strijd tegen het internationaal terrorisme. 
Ook zal aandacht worden besteed aan de (internationale) berechting van perso-
nen die zich schuldig hebben gemaakt aan het plegen van terroristische daden. 
Deze onderwerpen zullen aan de orde komen tijdens diverse internationale 
expert bijeenkomsten die in de periode tot aan 2010 in Nederland zullen plaats-
vinden en die naar verwachting zullen uitmonden in concrete aanbevelingen 
voor internationale beleidsmakers. 
Tegengaan van straffeloosheid en de berechting van terroristen
Net zo goed als de bestrijding van terrorisme vanuit mensenrechtenoogpunt 
noodzakelijk is, gaat dat op voor de berechting van personen die zich schuldig 
51

verdrag bevinden zich reeds jaren in een impasse. Nederland en de overige 
EU-landen hebben ook in 2008 de Griekse facilitator gesteund, die middels 
compromisteksten een uitweg uit de impasse heeft getracht te vinden. Dit is tot 
op heden niet gelukt. Als tevoren is voor de aanpak van terrorisme een inter-
nationale eensgezindheid nodig om tot een daadkrachtige aanpak te komen.
In 2009 zal de minister van Buitenlandse Zaken samen met de minister van 
Justitie met een notitie komen over internationaal recht en terrorisme, die ook 
zal ingaan op de bijdrage die Nederland kan bieden aan de berechting van 
terroristen. 
4.2    Een verantwoordelijkheid voor de internationale 
gemeenschap 
Dit jaar vierden we niet alleen het zestigjarig bestaan van de Universele Verklaring 
van de Rechten van de Mens, maar ook het zestigjarig bestaan van het Genocide-
verdrag. Daar waar de Universele Verklaring in deze periode gemeengoed is 
geworden, geldt dit in veel mindere mate voor het verdrag dat niet alleen oproept 
tot bestraffing van genocide, maar ook aandringt op het voorkomen daarvan. 
Het is nog altijd zo dat de internationale gemeenschap zich in de meeste gevallen 
van genocide en ernstige en grootschalige mensenrechtenschendingen afzijdig 
houdt. Verdere ontwikkeling van het concept Responsibility to Protect (kortweg 
R2P) is dan ook onverminderd relevant. 
Responsibility to Protect (R2P) veronderstelt de verantwoordelijkheid van een staat 
om zijn burgers te beschermen tegen massale wreedheden, misdaden tegen de 
menselijkheid, oorlogsmisdaden en genocide. Als een overheid zoiets niet kan of 
wil voorkomen, heeft ook de internationale gemeenschap een verantwoordelijk-
heid. Nederland is met Frankrijk, Canada en het Verenigd Koninkrijk een belang-
rijke pleitbezorger van R2P, omdat het aansluit bij het Nederlandse streven naar 
de bevordering van de internationale rechtsorde en van de mensenrechten. 
Van principe naar praktijk  
De uiteenlopende interpretaties van het beginsel R2P belemmeren de praktische 
toepassing van het principe. Daarnaast blijven veel landen vrezen dat het 
potentieel een aantasting van hun soevereiniteit betekent. Het internationale 
draagvlak voor met name de operationalisering van R2P is daarom nog beperkt. 
Nederland probeert dit draagvlak te vergroten door in zijn contacten met andere 
53

Zaken van Costa Rica en Bangladesh traden daarbij als co-referenten op. Verder 
namen deel onder meer de ministers van Buitenlandse Zaken van Australië en 
van België, staatssecretarissen uit Groot-Brittannië, Denemarken, Zuid-Korea 
en Mexico, alsook de voorzitter van de invloedrijke NGO ‘International Crisis 
11
Group’, Gareth Evans. 
Behalve aan overheden kent Nederland ook aan het maatschappelijk middenveld 
een belangrijke rol toe bij het helpen operationaliseren van R2P. Een belangrijke 
instelling in dat verband is het ‘Global Centre for the Responsibility to Protect’, een 
initiatief van de International Crisis Group, Human Rights Watch, het Institute for Global 
Policy, Oxfam International en Refugees International. Nederland heeft dit centrum bij 
zijn oprichting in 2006  met 288.500 euro gesteund en heeft dit jaar nog eens 
500.000 euro toegezegd. Het centrum stelt zich tot doel om internationale actie 
te bundelen en te ondersteunen teneinde landen te helpen grootschalige 
mensenrechtenschendingen te voorkomen of te stoppen. 
Nederland pleitte met succes voor een (indirecte) verwijzing naar R2P in het 
EU-plan van aanpak voor Kosovo. Op deze manier is de bescherming van de 
burgers één van de uitgangspunten geworden voor de inspanningen van de EU 
in dat land. Nederland heeft eveneens, net als Frankrijk, op 20 mei 2008 in de 
Veiligheidsraad een verband gelegd tussen het nalatige optreden van de Birmese 
regering, mogelijke misdaden tegen de menselijkheid en R2P. 
4.3   Een rechtvaardige en duurzame vrede 
Transitional justice
Landen die na een periode van oorlog toe zijn aan de wederopbouw van een 
vreedzame samenleving moeten een manier vinden om het verleden van mensen-
rechtenschendingen achter zich te laten, zodat de verschillende bevolkings-
groepen het vertrouwen in een rechtvaardige samenleving kunnen herwinnen. 
Hier zijn verschillende middelen voor, die onder de brede noemer ‘transitional 
justice’ vallen, zoals het strafrechtelijk vervolgen van oorlogsmisdadigers, het 
opzetten van waarheidscommissies, verzoeningsprojecten, herstelbetalingen en 
institutionele hervormingen, bijvoorbeeld van het leger of de politie. 
In het Nederlandse beleid ten aanzien van fragiele staten spelen fundamentele 
11 Het Global Centre for the Responsibility to Protect publiceerde een verslag van deze bijeenkomst: 
 http://www.responsibilitytoprotect.org/index.php/government_statements/1903
55

actief betrokken geweest bij de tweejaarlijkse herziening van de EU Guidelines on 
Children and Armed Conflict. In de herziene versie is opgenomen dat verdachten van 
het rekruteren van kindsoldaten actief dienen te worden vervolgd. Hierbij zal nu 
ook extra aandacht worden besteed aan de bijzondere positie van meisjes in 
conflictsituaties. 
Zoals aangegeven in de mensenrechtenstrategie, zal Nederland een inter-
nationale conferentie over transitional justice organiseren. Deze zal zich in het 
bijzonder richten op het bestrijden van straffeloosheid en SSR. Deze bijeen-
komst is voorzien in het najaar van 2009.
In het vervolg van deze paragraaf wordt nader ingegaan op de Nederlandse 
inspanningen op het gebied van transitional justice, waaronder het tegengaan van 
straffeloosheid en demobilisatie en hervorming van de veiligheidssector.
Het tegengaan van straffeloosheid
In de mensenrechtenstrategie is aangegeven dat het voor het bevorderen en 
beschermen van mensenrechten van cruciaal belang is dat misdaden niet  
onbestraft blijven. Nederland blijft zich internationaal dan ook onverminderd 
uitspreken tegen straffeloosheid. 
De Aanklager van het Internationaal Strafhof (ISH) heeft in juli 2008 een  
arrestatiebevel aangevraagd tegen de Soedanese president Al-Bashir. Hierop 
ontstond internationaal discussie over mogelijke obstructie van het 
vredesproces in Darfur als gevolg van dit verzoek. Stemmen gingen op voor het 
inroepen van Artikel 16 van het Statuut van Rome, dat bepaalt dat de 
VN-veiligheidsraad onder bepaalde voorwaarden een vervolging of onderzoek 
tijdelijk kan opschorten. Nederland stelt zich evenwel op het standpunt (en 
draagt dit ook uit) dat gerechtigheid onmisbaar is voor een duurzame vrede, 
en dat dit artikel slechts in de meest uitzonderlijke omstandigheden 
ingeroepen zou moeten worden. Dit geldt ook voor de overige zaken waar het 
Hof zich mee bezig houdt, zoals de aanklacht tegen de rebellenleiders van de 
Lord’s Resistance Army in Oeganda.  
ste
Tijdens de ministeriële week van de 63 Algemene Vergadering in New York 
(september 2008) organiseerde Nederland in samenwerking met Costa Rica een 
side-event onder de titel ‘Peace and/or Justice’ waar deze discussie in meer detail 
werd gevoerd, in het bijzijn van onder meer de Aanklager van het ISH. In de  
natio nale interventie bij het Algemeen Debat van de Vergadering van Staten-
57

uit respect voor mensenrechten en de internationale rechtsorde, ook na sluiting 
van de tribunalen moeten worden voortgezet. Te denken valt aan getuigen-
bescherming, herzieningsprocedures en het monitoren van strafuitzittingen. 
Nederland is van mening dat deze taken na sluiting van de genoemde tribunalen 
moeten worden uitgevoerd door een residual mechanism. De nalatenschap van het 
ICTY en ICTR, waaronder de omvangrijke archieven, moet veiliggesteld worden. 
Verder moeten de rechten van getuigen, slachtoffers, verdachten en gevangenen 
ook na sluiting van de tribunalen gewaarborgd blijven. Als gastland van het ICTY 
hecht Nederland bovendien bijzondere waarde aan een zorgvuldige afronding 
van het tribunaal. Nederland pleit derhalve in internationale fora voor de oprich-
ting van een dergelijk residual mechanism.
Ook in bilaterale contacten wordt waar nodig aandacht besteed aan het bestrijden 
van straffeloosheid. Het was bijvoorbeeld een belangrijk thema tijdens het bezoek 
dat minister Koenders in augustus 2008 aan Guatemala bracht. Hij sprak met de 
nieuwe president Colom en het maatschappelijk middenveld over noodzakelijke 
investeringen in de veiligheid- en justitiesector. Nederland steunt met twee  
miljoen euro een speciale VN-commissie die in Guatemala onderzoek doet naar 
criminele netwerken en rechtszaken voorbereidt die cruciaal zijn in de strijd 
tegen straffeloosheid. 
Mexico: stop 'feminicidios'
Hoe belangrijk internationale instituties ook zijn, de strijd tegen straffeloosheid 
dient in de eerste plaats op lokaal niveau te worden gevoerd. Nederland draagt 
ook hier aan bij. In Mexico vindt al jaren een onvoorstelbaar aantal feminicidios 
(moorden op vrouwen) plaats. De enige manier om hier een einde aan te maken, 
is de daders op te sporen en te berechten. De Nederlandse Ambassade in Mexico 
City steunt het advocatencollectief AMAD, dat de nationale mensenrechten-
commissie bijstaat in rechtszaken van nabestaanden in Ciudad Juarez en de deel-
staat Chihuahua. De advocaten zijn er bovendien in geslaagd om enkele zaken 
te starten bij de Interamerikaanse Mensenrechten Commissie in Washington en 
het Interamerikaanse Hof voor Mensenrechten in San José. Daarnaast onder-
steunt Nederland de NGO Equipo Argentino de Antropología Forense, die werkt aan 
het antropologisch/forensisch identificeren van slachtoffers in Ciudad Juarez. 
Het doel is om ervoor te zorgen dat lichamen van slachtoffers aan de (juiste) 
nabestaanden kunnen worden overgedragen en ook om de rechtsgang te steunen. 
Nederlandse hulp is meer dan welkom omdat dit werk vanwege de benodigde 
DNA tests erg kostbaar is.
59

International Alert, ICTJ, Oxfam,Cordaid, IKV Pax Christi) vertegenwoordigd. Minister 
Koenders heeft tijdens de conferentie gepleit voor een meer politieke benadering 
van ontwikkelingssamenwerking en benadrukte de relatie tussen SSR en 
effectiviteit van ontwikkelingshulp. De conclusies van de bijeenkomst betroffen 
onder andere aanbevelingen op strategisch, tactisch en operationeel niveau.  
Dit varieerde van het geven van de hoogste prioriteit aan de bijdrage van SSR  
op landniveau (onder andere om discussie over soevereiniteitskwesties te  
voorkomen) tot het opzetten van flexibele en snel inzetbare SSR-experts pools. 
Ten slotte heeft Nederland het initiatief genomen om de samenwerking met 
Burundi op het gebied van veiligheid uit te bouwen tot een Security Sector 
Development (SSD) programma voor een periode van zes jaar. Het programma is 
gericht op hervorming van leger en politie en zal in 2009 worden vastgelegd in 
een bilateraal Memorandum of Understanding. Voor dit SSD programma wordt aan 
de Nederlandse kant nauw samengewerkt met Defensie en de politie.
Bad cop, good cop
Toen in 1999 de nationale politie van Indonesië formeel werd losgemaakt van de 
krijgsmacht, leverde dat kansen op om de politie te hervormen. Nederland draagt 
reeds enkele jaren bij aan deze hervorming, die tot doel heeft om een professioneel 
en verantwoordelijk politiekorps te creëren waarin mensenrechten een vanzelf-
sprekend onderdeel zijn van het dagelijks werk. Met Nederlandse steun worden 
politiefunctionarissen getraind en wordt lesmateriaal op het gebied van mensen-
rechten ontwikkeld en verspreid. Uiteindelijk is het de bedoeling dat mensen-
rechten een vast onderdeel in de reguliere politieopleidingen gaan vormen. Een 
ander onderwerp dat door het project meer onder de aandacht van politie  -
functio narissen wordt gebracht, is het concept van ‘community policing’, ofwel 
gemeenschapsgericht werken. Het project heeft er tot nu toe geleid tot toe-
genomen kennis en begrip van mensenrechten bij diverse korpsen. Rond 12.000 
politieagenten en 500 chefs zijn inmiddels getraind en er zijn 78 ‘community 
police  partnership forums’ opgericht. 
61

het ontwikkelen van nationale actieplannen in derde landen. Dit is bijvoorbeeld 
het geval in Burundi waar een programma voor de veilige opslag van kleine 
wapens onderdeel uitmaakt van een nieuw ‘Security Sector Development’ project. 
Nederland hecht – mede vanuit mensenrechtenoogpunt – zeer aan de toepassing 
van het internationaal humanitair recht. Daarom heeft Nederland eind 2007 
besloten voortaan voor wapenexporten het mensenrechtencriterium te hanteren 
zoals dat verwoord was in de herziene EU-gedragscode. Deze gedragscode bevat 
een uitbreiding van het mensenrechtencriterium met een verwijzing naar het 
internationaal humanitair recht. Deze stap strookt overigens ook met de  
Nederlandse inzet ten aanzien van tot stand komen van een mondiaal wapen-
handelsverdrag (ATT). Bovendien wilde Nederland hiermee aangeven hoe veel 
belang wordt gehecht aan de spoedige vaststelling van de herziene EU-gedrags-
code betreffende wapenexport. 
Op 9 december 2008 kwam de RAZEB overeen dat de EU-gedragscode inzake 
Wapenexportbeleid wordt omgezet in een Gemeenschappelijk Standpunt.  
Nederland is verheugd dat de gedragscode, waarvan de herziening in 2004 groten-
deels onder Nederlands voorzitterschap tot stand was gekomen, nu is omgezet in 
een juridisch bindend instrument. Hiermee is invulling gegeven aan de doelstelling 
die hierover was opgenomen in de mensenrechtenstrategie. Het bewijst hoezeer 
de EU lidstaten hechten aan uniforme toepassing van de acht criteria van het 
wapenexportbeleid, waaronder toetsing aan het mensenrechtencriterium. Het 
betekent ook dat alle EU lidstaten het mensenrechtencriterium op dezelfde wijze 
zullen toepassen, inclusief de toets aan het internationaal humanitair recht. 
Nederland werkt samen met andere landen en internationale organisaties om in 
de verschillende regio’s steun te creëren voor de totstandkoming van een mondiaal 
wapenhandelsverdrag (Arms Trade Treaty, kortweg ATT). Het doel van dit verdrag is 
de handel in militaire goederen te reguleren. Tijdens de afgelopen AVVN is met 
grote steun een ATT-resolutie aangenomen. Nederland heeft zich actief ingezet 
om zoveel mogelijk steun voor deze door het Verenigd Koninkrijk ingediende  
resolutie te verkrijgen. De resolutie besluit tot het instellen van een Open Ended 
Working Group die in 2009 moet gaan werken aan een ontwerp-wapenhandels-
verdrag. Nederland is voornemens actief in deze werkgroep te participeren.  
Nederland blijft daarnaast werken aan een zo breed mogelijke betrokkenheid van 
relevante partijen bij het tot stand komen van een wapenhandelsverdrag. 
Nederland heeft ten slotte bijgedragen aan de totstandkoming van een verdrag 
63

exemplaren worden gedrukt en ook zal het document elektronisch worden  
verspreid. Het handboek zal in alle officiële talen van EU verschijnen, evenals in 
het Arabisch. Het Franse EU-voorzitterschap heeft medio oktober 2008 een 
seminar gewijd aan mensenrechten/gender in relatie tot het Europees Veiligheid- 
en Defensiebeleid. Nederland zal zich actief inzetten om concrete follow-up aan 
dit initiatief te blijven geven.
De VN Peace Building Commission 
Nederland heeft zich tijdens de verslagperiode ingezet om de mensenrechten 
binnen de Peacebuilding Commission (PBC) en haar landenspecifieke bijeenkomsten 
te bevorderen. 
In februari 2008 heeft Nederland een lijst met richtlijnen opgesteld voor het 
toelaten van nieuwe landen op de agenda van de PBC. Eén van deze richtlijnen 
stelt dat een land dat de mensenrechten niet respecteert niet voor behandeling 
door de PBC in aanmerking komt en dat het mogelijk moet zijn dat de PBC de 
behandeling van een dergelijk land op de agenda opschort of staakt wanneer 
mensenrechtenschendingen worden gerapporteerd. Zonder het waarborgen van 
mensenrechten zijn post-conflict landen immers extra kwetsbaar en lopen zij 
het risico terug te vallen in conflict en chaos.
Nederland heeft binnen de PBC in 2008 het voorzitterschap bekleed van de 
Landen specifieke Bijeenkomsten voor Sierra Leone en heeft als zodanig samen 
met de overheid en andere betrokkenen binnen en buiten Sierra Leone in  
december 2007 de opbouwstrategie voor dit land afgerond. Een van de voor-
stellen gaat over de oprichting van een National Human Rights Commission. Deze is 
inmiddels volop aan het werk en zal binnenkort een rapport over de situatie van 
de mensen rechten in Sierra Leone uitbrengen. Ook behoort onderzoek naar de 
uitvoering van de aanbevelingen van de voormalige Truth and Reconciliation 
Commission tot het mandaat van de National Human Rights Commission. Momenteel 
houdt de commissie zich eveneens bezig met het opstellen van een nationaal 
actieplan op het gebied van mensenrechten. 
In dezelfde strategie voor Sierra Leone zijn overigens initiatieven opgenomen om 
de rechten van vrouwen en kinderen beter te beschermen, onder meer door het 
versterken van vrouwen- en jongerenorganisaties. Via steun aan organisaties als 
UNHCR en UNFPA ondersteunt Sierra Leone bij de uitvoering van maatregelen 
tegen geweld tegen vrouwen en integratie en rehabilitatie van voormalig 
kindsoldaten. Om meer politieke en financiële steun voor deze initiatieven te 
65

voor Ontwikkelingssamenwerking, van Defensie en van Binnenlandse Zaken, 
samen met een groot aantal vertegenwoordigers van Nederlandse ontwikkelings-
organisaties en kennisinstellingen. Het ministerie van Buitenlandse Zaken  
organiseert ieder half jaar een overleg over de voortgang van de uitvoering van 
het Nationale Actieplan. In juli 2008 werd bovendien een training ‘gender en 
conflict’ gegeven aan beleidsmedewerkers van de ministeries van Buitenlandse 
Zaken en Defensie. Ook heeft Nederland zijn ervaringen in het opstellen en 
uit voeren van een Nationaal Actieplan 1325 gedeeld met Ierland, dat een eigen 
actieplan aan het voorbereiden is.
Nederland is binnen de VN lid van de breed samengestelde ‘vriendengroep van 
resolutie 1325’ en neemt in dit kader regelmatig deel aan bijeenkomsten over dit 
thema met hoofden van VN-vredesmissies en VN-Speciale Vertegenwoordigers. 
Op 19 juni 2008 heeft de VN-veiligheidsraad een resolutie aangenomen over 
seksueel geweld als oorlogswapen (VNVR-resolutie 1820). Deze resolutie is een 
vervolg op resolutie 1325 en legt een verband tussen het tegengaan van seksueel 
geweld en het behoud van vrede en veiligheid. Nederland heeft de totstand-
koming van deze resolutie verwelkomd. 
Binnen de EU heeft Nederland een bijdrage geleverd aan het opstellen van 
indicatoren waarmee de uitvoering door de lidstaten en de EU-instellingen van 
het Actieprogramma van Peking kan worden getoetst. 
Hulp aan weduwen in Irak
Eén van de redenen dat vrouwen na conflicten extra kwetsbaar zijn, is het weg-
vallen van hun mannen, veelal de kostwinner, als gevolg van geweld. Nederland 
steunt in Irak een centrum dat weduwen door middel van praktische cursussen 
in staat stelt in hun eigen onderhoud en dat van hun kinderen te voorzien. Er 
worden onder andere cursussen gegeven in familierecht, erfrecht en eigendoms-
recht, het opzetten van een eigen bedrijfje, computergebruik en gezondheid.  
Zij worden op deze manier voorbereid op terugkeer of toetreding op de arbeids-
markt. Zo kunnen zij zelf hun gezin onderhouden. Ook zullen deze vrouwen een 
voorbeeldfunctie bekleden in de eigen lokale gemeenschap en andere vrouwen 
ondersteunen met de opgedane kennis. Zo wordt de positie van vrouwen en 
kinderen in de Irakese samenleving op een concrete wijze verbeterd. 
67

5   Ondeelbaarheid van 
mensenrechten
De mensenrechtenstrategie gaat ervan uit dat voor een menswaardig bestaan 
economische, sociale en culturele rechten even onmisbaar zijn als burgerrechten 
en politieke rechten. Voor een verkrachte vrouw in de DRC heeft medische zorg 
minstens evenveel prioriteit als het berechten van de dader. Er is bovendien 
sprake van een sterke onderlinge verbondenheid tussen deze rechten.  
Wanneer haar regering deze medische zorg niet verstrekt, moet deze vrouw 
naar een onafhankelijke rechter kunnen stappen om haar recht af te dwingen. 
Of naar een krant, om door middel van publiciteit de overheid op haar 
verantwoordelijk heden te wijzen. Of zij moet de vrijheid hebben zelf een 
organisatie op te richten die hulp kan bieden zoals Justine Masika Bihamba 
heeft gedaan. Daarbij moet zij kunnen rekenen op bescherming wanneer dat 
nodig is. En ten slotte moet zij in vrijheid kunnen kiezen voor een regering die 
effectief werkt aan de realisatie van haar economische, sociale en culturele 
rechten. Voor al deze zaken zijn burgerrechten en politieke rechten onmisbaar. 
5.1   Een infrastructuur voor mensenrechten 
Nederland wil bijdragen aan de opbouw van alle instrumenten en instituties  
die nodig zijn om burgers in staat te stellen op te komen voor hun recht, ofwel 
een ‘nationale infrastructuur voor mensenrechten’. Het idee is gebaseerd op  
het VN-concept van national human rights protection systems. Het gaat hier om de 
wetgeving, het beleid en de instituten die in een land aanwezig dienen te zijn 
voor optimale bescherming van de mensenrechten. Met andere woorden: goede 
wetgeving, eerlijke rechtspraak, onafhankelijke media, democratische instituten, 
maatschappelijk middenveld en meer. Een dergelijk systeem is noodzakelijk 
voor structurele en duurzame bescherming van de mensenrechten. Vooral in 
landen waar de algehele ontwikkeling op een laag peil staat, is het vaak nodig 
om deze instrumenten op het gebied van mensenrechten vanaf de grond en in 
69

Kennis is macht
Een goed voorbeeld van hoe de juiste wetgeving het respect voor mensenrechten 
én ontwikkeling kan bevorderen, en hoe Nederland daarbij kan helpen, is te vinden 
in India. In 2005 kwam daar de Right To Information Act (RTI) tot stand, die in 
zekere zin te vergelijken is met de Nederlandse Wet Openbaarheid van Bestuur. 
Sinds de totstandkoming van de wet is gebleken dat de Indiase bevolking deze 
in grote getale gebruikt om corruptie, inefficiëntie en het niet respecteren van 
(mensen)rechten door overheidsinstanties bloot te leggen. Op dorpsniveau en 
bij kwetsbare groepen zoals vrouwen en Dalits is de wet echter nog slecht 
bekend, waardoor dit deel van de bevolking er nog geen gebruik van weet te 
maken. De Ambassade te New Delhi financierde in 2008 een project van de 
Indiase NGO Kabir, die zich inzet om hier verandering in te brengen. In de arme 
Indiase deelstaten Uttar Pradesh, Bihar en Haryana zijn op de doelgroep 
toegesneden campagnes, trainingen en actieve begeleiding (bij het aandragen 
van zaken) opgezet. Het project is bijzonder omdat het inhaakt op een positief 
overheidsinitiatief en daarmee op de juiste wijze een soms gevoelig liggende 
thematiek aanpakt.
5.2   Mensenrechten en de millenniumdoelen 
Zoals in de mensenrechtenstrategie werd gesteld, kan ieder millenniumdoel 
(MDG) worden vertaald in mensenrechtenverplichtingen die zijn vastgelegd in 
mensenrechtenverdragen. Door de millenniumdoelen in mensenrechtentermen 
te vatten, kunnen de armen hun rechten claimen en hun regering ter 
verantwoording roepen over de wijze waarop zij de betreffende internationale 
verplichtingen uitvoeren. Goede bronnen hiervoor zijn de rapportages die 
landen geven aan de verschillende VN-verdragscomités en de beoordeling 
daarvan door deze comités. De aanbevelingen die het VN-kinderrechtencomité 
doet over de wijze waarop, bijvoorbeeld, Pakistan beter uitvoering kan geven aan 
het VN-kinderrechtenverdrag, is nuttige informatie voor de ambassades. Zij 
kunnen op basis hiervan concrete activiteiten identificeren en ook de 
Pakistaanse overheid in de jaarlijkse EU-Pakistan mensenrechtendialoog vragen 
naar de voortgang ten aanzien van de uitvoering van de aanbevelingen. Ook de 
zogenaamde algemene aanbevelingen van de VN-verdragscomités over 
bijvoorbeeld geweld tegen vrouwen en de benodigde wetgeving om dat tegen te 
gaan, zijn relevante bronnen voor het werk van de ambassades. Een onmisbaar 
71

Samen met de MDG-ambassadeur zal nader invulling worden gegeven aan de 
relatie tussen mensenrechten en de millenniumdoelen. In 2009 is een inter- 
natio naal seminar voorzien over dit onderwerp.
5.3  Maatschappelijk verantwoord ondernemen 
Voor een effectief mensenrechtenbeleid is het niet voldoende wanneer alleen de 
overheid zich inzet voor de bescherming van mensenrechten. Het internationale 
bedrijfsleven heeft de laatste jaren veel invloed gekregen in vrijwel alle landen 
van de wereld en kan die invloed ook gebruiken om mensenrechten te bevorderen, 
zowel binnen de eigen onderneming als daarbuiten. De staatssecretaris van 
Economische Zaken heeft het Nederlandse beleid inzake Maatschappelijk  
Ondernemen (MVO) uiteengezet in de gelijknamige kabinetsvisie. In deze 
kabinetsvisie, die in december 2007 aan de Kamer werd gestuurd, wordt ook 
ingegaan op de wijze waarop overheid en bedrijfsleven samen aan de slag gaan 
om de naleving van mensenrechten te verbeteren. Het ministerie van Buiten-
landse Zaken, het ministerie van Economische Zaken en het ministerie van 
Sociale Zaken en Werkgelegenheid werken nauw samen om verder vorm te geven 
aan MVO in relatie tot mensenrechten.
Zoals in de mensenrechtenstrategie was aangekondigd, heeft in 2008 de nadruk 
gelegen op het aangaan van de dialoog met vertegenwoordigers van het bedrijfs-
leven en het maatschappelijk middenveld om hiermee het draagvlak voor de 
relatie tussen MVO en mensenrechten te verstevigen. Op 14 mei 2008 vond daar-
toe een bijeenkomst plaats met vertegenwoordigers van de overheid en betrokken 
NGO’s en op 1 december 2008 organiseerde het ministerie van Buitenlandse 
Zaken de bedrijfslevendag ‘Business and human rights’ in kasteel Oud-Wassenaar. 
Aan deze bijeenkomst werd door ongeveer 130 personen deelgenomen, waarvan 
de helft afkomstig uit het bedrijfsleven. Tijdens de bijeenkomst stond de vraag 
centraal hoe de overheid, het bedrijfsleven en maatschappelijke organisaties 
kunnen samenwerken bij de verbetering van de mensenrechtensituatie in de 
wereld. Het was voor het eerst dat door alle betrokkenen samen over dit onder-
werp van gedachten werd gewisseld. 
Ook de VN-Speciaal Vertegenwoordiger op het gebied van mensenrechten en 
bedrijfsleven, professor John Ruggie, was voor de bedrijvendag uitgenodigd.  
Hij lichtte onder andere zijn rapport ‘Protect, Respect and Remedy’ toe. In dit 
rapport onderscheidt hij de verantwoordelijkheid van staten om mensen  -
73

zogenaamde ‘MVO-gereedschapskisten’ die thans samen met het ministerie van 
Economische Zaken en het ministerie van Sociale Zaken en Werkgelegenheid  
voor een aantal vanuit handelsoogpunt belangrijke landen worden voorbereid. 
In deze pakketten wordt expliciet aandacht aan mensenrechten besteed als  
integraal onderdeel van MVO. Ook zal daarin kinderarbeid uitdrukkelijk aan de 
orde komen. Daarnaast hebben ambassades ook nu reeds de opdracht om in 
landen waar kinderarbeid voorkomt hieraan speciale aandacht te besteden in 
het kader van het mensenrechtenbeleid en hierover een dialoog aan te gaan met 
Nederlandse bedrijven die in deze landen actief zijn. In 2009 zullen bij vijf 
ambassades proefprojecten worden gestart waarbij de samenwerking met het 
bedrijfsleven ter versterking van hun MVO-activiteiten in relatie tot mensen-
rechten zal worden geïntensiveerd. Ook bij deze proefprojecten zal, waar rele-
13
vant, kinderarbeid een specifiek aandachtspunt zijn.
Naast deelname aan de bedrijvendag werd de samenwerking met de VN-Speciaal 
Vertegenwoordiger ook op een aantal manieren geïntensiveerd. In november 
2007 had de Speciaal Vertegenwoordiger op uitnodiging van het ministerie van 
Buitenlandse Zaken deelgenomen aan een consultatieve bijeenkomst over multi-
stakeholder initiatieven op het gebied van maatschappelijk verantwoord onder-
nemen en mensenrechten. In de VN-mensenrechtenraad heeft Nederland een 
actieve rol gespeeld bij de onderhandelingen over de resolutie waarbij het  
mandaat van de Speciaal Vertegenwoordiger met drie jaar werd verlengd. Daar-
naast heeft Nederland de VN-Speciaal Vertegenwoordiger ook financieel 
gesteund bij zijn werkzaamheden ter voorbereiding van zijn rapportage aan de 
Mensenrechtenraad. Deze steun zal naar verwachting in 2009 worden voortgezet. 
Voluntary Principles on Security and Human Rights
De Voluntary Principles (VP’s), een ‘multistakeholder’ initiatief van diverse 
betrokken partijen, hebben tot doel dialoog te stimuleren over het respecteren 
van mensenrechten bij de winning van delfstoffen. Deelnemende bedrijven ver-
talen de uitgangspunten van de VP’s daarnaast ook naar operationele protocol-
len en trainingen voor beveiligingspersoneel. Op dit moment hebben vijf over-
heden (de Verenigde Staten, het Verenigd Koninkrijk, Noorwegen, Nederland en  
Canada), 18 bedrijven en acht NGO’s zich aan het initiatief verbonden. 
Het afgelopen jaar lag voor Nederland de nadruk op de institutionele  
ontwikkeling van de VP’s,  in het bijzonder het opstellen van criteria voor de 
13 Hiermee wordt uitvoering gegeven aan motie 31200 V 45, aangenomen tijdens de behandeling van de 
begroting van het ministerie van Buitenlandse Zaken 2008 (8 november 2007).
75

Het betreft onder meer de organisatie van het festival ‘Mijn Rechten Jouw Rechten’. 
In het kader hiervan werden verschillende activiteiten georganiseerd voor scholen, 
leraren en lerarenopleidingen. Het ministerie van Buitenlandse Zaken en het 
ministerie van Binnenlandse Zaken en Koninkrijksrelaties ondersteunden dit 
initiatief financieel. 
Het ministerie heeft tevens vertegenwoordigers van de Nationale Jeugdraad 
ondersteund in het opstellen een flyer over mensenrechten voor (Nederlandse) 
jongeren en hiertoe financieel bijgedragen. De Nationale Jeugdraad wilde van 
het zestigjarig jubileum van de Universele Verklaring van de Rechten van de 
Mens gebruik maken om jongeren beter te informeren over mensenrechten, hier 
in Nederland en in het buitenland. De flyer is bedoeld voor jongeren van 14-17 
jaar. De Nationale Jeugdraad bood het eerste exemplaar van de flyer aan minister 
Verhagen aan tijdens het Rights Now festival op 10 december.
In 2009 zal het zestigjarig bestaan van de Raad van Europa worden gevierd en  
in 2010 gedenken we het zestigjarig bestaan van het Europees Verdrag van de 
Rechten van de Mens (EVRM). Het ministerie van Buitenlandse Zaken zal in het 
kader hiervan activiteiten op scholen financieren om de onderwerpen mensen-
rechten, democratie en rechtstaat en het werk van de Raad van Europa op deze 
gebieden meer bekendheid te geven. 
Tevens heeft minister Verhagen aangekondigd dat hij in samenwerking met het 
Platform Mensenrechteneducatie wil werken aan een lespakket over mensen-
rechten, dat op scholen kan worden gebruikt.
Ten slotte heeft het ministerie van Buitenlandse Zaken bij diverse gelegenheden 
het initiatief genomen om jongeren te betrekken bij het mensenrechtenwerk. 
Minister Verhagen neemt regelmatig jongeren mee op zijn reizen naar het  
buitenland, zoals naar Soedan (februari 2008), de VN-mensenrechtenraad 
(maart 2008) en Marokko (november 2008). Kinderen en jongeren worden ook 
betrokken bij thema’s die hen specifiek aangaan, zoals het tegengaan van kinder-
arbeid. Zo waren basisschoolleerlingen op 11 juni 2008 uitgenodigd om samen 
met minister Verhagen een fototentoonstelling over kinderarbeid in de Grote 
Kerk in Den Haag te openen. In 2009 is het voornemen om voor jongeren een 
bijeenkomst over mensenrechten en religie te organiseren. 
Op 8 december heeft minister Verhagen samen met de minister van Onderwijs, 
Cultuur en Wetenschappen een brief aan de Kamer gestuurd waarin een aantal 
77

Een rechtswinkel voor Chinese arbeiders
Een voorbeeld van sociaaleconomische rechten die van grote invloed zijn  
op het dagelijks leven van veel mensen zijn arbeidsrechten. In China gaat dit 
zeker op. De positie van arbeiders daar is kwetsbaar en het vergt moed om een 
beroep te doen op bestaande wetten. Met steun van Nederlandse ambassade is 
bij de East China University of politics and law in Shanghai een rechtswinkel 
voor arbeiders geopend. Arbeiders die een arbeidsconflict hebben, krijgen hier 
steun van professor en arbeidsrechtenverdediger Dong Baohua en zijn team.  
Het is een succesvol project, dat  inmiddels navolging heeft gevonden. 
79

6   Mensenrechten in multilateraal 
verband
Hoewel er nog veel te verbeteren valt, is het internationale systeem voor de 
bescherming en bevordering van mensenrechten sterker dan ooit. Dat is mede 
te danken aan de investering van landen als Nederland. Want hoewel wij in 
internationale fora uiteraard maar één van vele leden zijn, draagt Nederland in 
zowel VN, EU, Raad van Europa als OVSE op een zichtbare en effectieve wijze 
bij aan het versterken en intensiveren van het mensenrechtenwerk dat binnen 
deze fora plaatsvindt. 
6.1  Europese Unie 
De Europese Unie is een waardegemeenschap. Nederland werkt continue samen 
met EU-partners om deze waarden binnen en buiten de Europese Unie uit te 
15
dragen. In deze paragraaf is aangegeven wat daarbij voor Nederland in 2008 de 
prioriteiten zijn geweest. Een algemeen en uitgebreid overzicht van de EU-
activiteiten op het gebied van mensenrechten is te vinden in het ‘Jaarverslag van 
16
de EU over de mensenrechten 2008’.
EU extern mensenrechtenbeleid
Nederland heeft zich, zoals aangegeven in de mensenrechtenstrategie en het 
actieplan, ingezet voor de versterking van het externe EU-beleid op het terrein 
van de bescherming en bevordering van mensenrechten. Door initiatief te 
nemen en partners te overtuigen met goede argumenten kan het Nederlandse 
mensenrechtenbeleid immers Europees mensenrechtenbeleid worden. 
15 In paragraaf 8.7 wordt ingegaan op het Nederlandse mensenrechtenbeleid ten aanzien van de afzonderlijke 
lidstaten van de EU (en andere Europese landen). 
16 Het Jaarverslag van de EU over de mensenrechten 2008 (document 14146/2/08 REV 2) beslaat de periode juli 
2007-juni 2008 en is te vinden op de website van de Raad van de Europese Unie (link:  http://www.consilium.
europa.eu/uedocs/cmsUpload/st14146-re02.nl08.pdf ).
81

en de coherentie te vergroten. Alle thema’s komen in deze dialoog aan bod, 
17 
ook nieuwe thema’s zoals de  bescherming van religieuze minderheden.  
De Universiteit Tilburg is opdracht gegeven om de Engelstatige versie van het 
Human Rights Instrument Handbook te actualiseren. Zoals aangegeven in de 
mensen rechtenstrategie, heeft het handboek tot doel de kennis van mensen-
rechten bij ambassades van EU-lidstaten in derde landen te vergroten. 
Mensenrechten in dialogen met derde landen 
Nederland heeft zich er sterk voor ingezet dat mensenrechtenonderwerpen  
prominent onderdeel uitmaken van alle dialogen die de Europese Unie voert met 
derde landen. In de verschillende overlegstructuren tussen de EU en derde landen, 
zoals de ASEM en de GCC, heeft Nederland ook inhoud gegeven aan de agenda-
punten waar mensenrechten aan de orde kwamen. Nederland dringt daarnaast 
aan op de behandeling van individuele gevallen bij de verschillende dialogen, 
bijvoorbeeld in de dialogen met China, Rusland, Tunesië en Egypte.
De EU streeft er naar dat in de relaties met derde landen de principes van mensen-
rechten en democratie, altijd (en op een zo eenduidig mogelijke manier) vooraf 
geregeld worden bij het aangaan van overeenkomsten. Er wordt in verdragen 
tussen de EU en een derde land (zoals een associatieakkoord of een partner-
schaps- en samenwerkingsovereenkomst) standaard een clausule opgenomen 
inzake de eerbiediging van mensenrechten. Deze clausule vormt een ‘essentieel 
element’ in het bilaterale verdrag: dat betekent dat het verdrag kan worden 
opgeschort als de bepalingen inzake mensenrechten niet worden nageleefd.
Het Europees Nabuurschapsbeleid (ENB) bouwt voort op de associatieakkoorden 
tussen de EU en de oostelijke en zuidelijke buurlanden, waar de mensenrechten-
clausules eveneens een belangrijk onderdeel van vormen. Binnen het ENB staan 
de bilaterale actieplannen centraal. Deze zijn tot nu toe gesloten met twaalf van 
de zestien partnerlanden behorende bij het ENB. De ontwikkeling van de  
actieplannen wordt jaarlijks weergegeven in voortgangsrapportages die alle 
18
samenwerkingsgebieden bestrijken, inclusief mensenrechten. Met de buur-
landen van de Unie wordt het thema mensenrechten besproken in subcomités, 
waarin vertegenwoordigers van hoog ambtelijk niveau van de Europese  
17 Dit mede in het kader van de toezegging die de minister van Buitenlandse Zaken deed tijdens de behande-
ling van de begroting van het ministerie van Buitenlandse Zaken 2008 om de Kamer te informeren over de 
rol van de Persoonlijke Vertegenwoordiger voor mensenrechten van de Hoge Vertegenwoordiger voor het 
Gemeenschappelijk Buitenlands en Veiligheidsbeleid van de EU.
18 Deze rapportages zijn op 19 mei 2008 aan de Kamer gestuurd.
83

van minderhedenbeleid en hervorming van de rechterlijke macht, waaraan het 
land moet voldoen voordat de onderhandelingen over dit hoofdstuk van start 
kunnen gaan. Voor Turkije wordt in de raadswerkgroep voor uitbreiding nog 
gesproken over de openingsijkpunten die de EU vervuld wil zien.        
Azië
In de relatie met Azië is in diverse fora en bilateraal aandacht besteed aan de 
mensenrechten. Belangrijke momenten daarin vormden het afgelopen najaar  
de EU-India top van 29 september en de ASEM-top van 24-25 oktober. De Europese 
Unie zette er bij dergelijke gelegenheden steeds op in de mensenrechten hoog 
op de agenda te plaatsen. De situatie in Birma heeft in de afgelopen maanden 
opnieuw bijzondere aandacht gekregen in de mensenrechtendialoog met  
de Aziatische partners. Onder andere tijdens de ASEM-top vormde de situatie  
in Birma een belangrijk agendapunt. Tijdens de ASEM-top is op aandringen van 
de EU ook stilgestaan bij het 60-jarige bestaan van de Universele Verklaring van 
de Rechten van de Mens.
De EU streeft ernaar te komen tot vrijhandelsakkoorden met India, de ASEAN 
landen (zonder Laos, Cambodja en Birma/Myanmar) en Zuid Korea. Nederland 
heeft zich sterk gemaakt voor de opname van een mensenrechtenclausule in die 
akkoorden. Het resultaat is dat met alle onderhandelingspartners naast de  
handelsbesprekingen ook overleg zal worden gestart gericht op vernieuwing van 
de bestaande partnerschaps- en samenwerkingsovereenkomsten (PSO). De  
politieke clausules en de mensenrechtenclausule zullen in deze overkoepelende 
overeenkomsten een plaats krijgen.  
Zuidelijke buren van de EU
Nederland heeft er voor gepleit de bespreking van individuele gevallen in het 
subcomité mensenrechten met Tunesië in het interne reglement van het sub-
comité vast te leggen. Nederland heeft hier tot het laatste overleg aan vast-
gehouden. Dit bleek helaas niet haalbaar. Eind 2007 is met Tunesië een akkoord 
bereikt over deze kwestie analoog aan de oplossing die hiervoor is gevonden met 
Marokko. Dit houdt in dat in een briefwisseling tussen de EU en Tunesië is vast-
gelegd dat de EU zich het recht voorbehoudt individuele mensenrechtengevallen 
aan de orde te stellen in de vergaderingen die vallen onder de politieke dialoog 
met Tunesië. Het subcomité mensenrechten maakt hier onderdeel van uit.  
Hoewel Tunesië niet bevestigend heeft geantwoord, is tijdens de eerste bijeen-
komst op voordracht van Nederland een individueel geval door de EU aan de 
orde gebracht en besproken. 
85

Oostelijke buren van de EU
De mensenrechten speelden ook in 2008 een grote rol in de relatie met de  
oostelijke buren van de EU. In de samenwerkingsraden met de verschillende 
landen (Armenië, Azerbeidzjan, Georgië, Oekraïne, Kazachstan) stond het 
steeds op de agenda. In de samenwerkingsraad van Oezbekistan (september 
2008) heeft de EU mede op aandringen van Nederland specifieke aandacht 
gevraagd voor de situatie van kinderen in de katoensector. Daarnaast is er in 
2008 een mededeling van de Commissie verschenen over het Oostelijk  
Partnerschap, waarin wordt gesteld dat de verrijking van de relatie met de  
oostelijke landen van het Europese Nabuurschapsbeleid afhankelijk is van de 
mensenrechtensituatie in deze landen. Zie voorts paragraaf 8.7.
Roma
Nederland is verheugd met de huidige Europese aandacht voor de positie van de 
8 tot 10 miljoen Roma, de grootste minderheidsgroep in de Unie. Van alle 
bevolkingsgroepen in Europa hebben zij de meeste achterstand wat betreft 
toegang tot onderwijs, gezondheidszorg, werk en huisvesting. Tijdens de 
Europese Raad van 11 en 12 december 2008 zijn daarom conclusies van de Raad 
van 8 december over de integratie van Roma herbevestigd. Hierin worden de 
Commissie en lidstaten verzocht rekening te houden met de situatie van Roma 
bij het maken van beleid op diverse terreinen: grondrechten, armoede- en 
discriminatiebestrijding, gelijkheid van vrouwen en mannen, toegang tot 
onderwijs, huisvesting, gezondheid, werk, justitie en cultuur. Het staat 
Commissie en lidstaten vrij om voor 2009 en 2010 maatregelen op de genoemde 
terreinen te bepalen. Eveneens moeten bestaande Europese instrumenten, zoals 
de structuurfondsen, het pre-toetredingsinstrument, en het nabuurschaps-
instrument beter worden gebruikt. De Commissie wordt verzocht uiterlijk medio 
2010 aan de Raad te rapporteren over de voortgang van de integratie van Roma 
en in samenwerking met de komende voorzitters vanaf 2010 (Spanje, België, 
Hongarije) een nieuwe Roma-top te organiseren. Ook wordt de Commissie 
verzocht een geïntegreerd Europees platform te organiseren voor de uitwisseling 
van best practices, en hierbij ook de Roma civil society te betrekken. 
 
Verder is Nederland van mening dat internationale organisaties die zich met 
Roma bezighouden, waaronder de EU, beter moeten samenwerken. Daarom 
heeft Nederland in november een driedaagse bijeenkomst georganiseerd om  
de diverse internationale organisaties die zich met Roma-beleid bezig houden 
(EU, Raad van Europa, OVSE, UNDP, UNHCR en de Wereldbank) bijeen te brengen 
om zo meer samenwerking en coördinatie van de activiteiten te bevorderen. 
87

Samen gaat het beter I
Mensenrechten spelen niet alleen in Brussel een rol. Juist ook ter plekke, in de 
landen waar we ons mensenrechtenbeleid uitvoeren, gaat op dat de EU samen 
sterker staat. In Guatemala bestaat sinds 2006 de zogenaamde ‘Filtergroep’, 
bestaande uit vertegenwoordigers van verschillende EU-lidstaten en de Europese 
Commissie. Aanvankelijk was het een groep met beperkte samenstelling 
(Nederland, Verenigd Koninkrijk en Finland), maar ze werd in 2008 uitgebreid 
met Zweden, de Commissie, Spanje, Frankrijk en Italië. De Filtergroep komt 
iedere maand bij elkaar om te bespreken hoe het gaat met mensenrechten-
verdedigers en in welke gevallen actie moet worden ondernomen. Daarnaast 
onderhoudt de Filtergroep ook rechtstreeks contact met onder meer het 
Openbaar Ministerie en de Ombudsman voor de Mensenrechten (PDH) om zo 
aanvullende informatie te kunnen krijgen. Schendingen waarvoor door de 
EU-ambassadeurs extra aandacht is gevraagd, worden vervolgens door de 
Filtergroep gevolgd. Zo wordt bijgehouden of er voortgang is bij het onderzoek 
naar de schendingen en vervolging van de daders. Omdat ambassademedewer-
kers vaak te weinig tijd hebben om dit zelf te doen, wordt veel gebruik gemaakt 
van een lokale organisatie. De Filtergroep organiseert ook publieke evenementen 
waar aandacht wordt besteed aan mensenrechten en mensenrechtenverdedigers 
die zich op een of andere wijze hebben onderscheiden. 
Samen gaat het beter II
In Ecuador hebben de ambassades van EU-landen en de Europese Commissie 
het initiatief genomen om zichzelf te organiseren in zestien informele werk-
groepen, ieder met een thema op het gebied van ontwikkelingssamenwerking, 
goed bestuur of mensenrechten. Hiermee willen de ambassades de uitwisseling 
van informatie op de verschillende thema’s verbeteren, zodat men beter van 
elkaar weet wat er wordt gedaan en zo effectiever kan werken. Nederland 
coördineert de werkgroep over mensenrechten.
89

Relatie tussen VN-mensenrechtenraad en Derde Commissie
Nederland is voorstander van een rationele en strategische werkverdeling tussen 
de twee belangrijkste VN-organen op het gebied van mensenrechten, die beide 
hun eigen toegevoegde waarde hebben. De Derde Commissie van de Algemene 
Vergadering kent een universeel lidmaatschap, wat een grote mate van  
legitimiteit aan haar werk verleent en het mogelijk maakt om wereldwijd steun 
te verwerven voor bepaalde besluiten. De VN-mensenrechtenraad komt  
gedurende het hele jaar bijeen (ook in spoedzittingen) en heeft meer 
instru menten om in te gaan op de naleving van mensenrechten op landen-
niveau. Ons optreden in de Derde Commissie en in de Mensenrechtenraad is 
erop gericht om beide fora zo effectief mogelijk te maken.
VN-verdragscomité’s
De VN-verdragscomité’s spelen een unieke rol bij het toezien op de naleving van 
VN-mensenrechtenverdragen door de landen die partij zijn bij deze verdragen. 
Zij kampen echter  onder meer met een enorme werklast en komen daardoor 
niet uit met de hun bemeten zittingstijd. In de Derde Commissie van de AVVN  
is op Nederlands initiatief in de resoluties over het het VN-kinderrechtencomité 
en het VN-comité inzake de uitbanning van rassendicriminatie aan OHCHR 
gevraagd om een voorstel te doen voor een meer structurele oplossing voor dit 
gebrek aan zittingstijd.  
Nederland geeft op 20 maart 2009 uitvoering aan de strategische inzet om een 
speciaal evenement te organiseren over de versterking van de rol van de VN-
verdragscomité’s. De bijeenkomst, die en marge van de Mensenrechtenraad 
plaatsvindt, is bedoeld om een stimulans te geven aan de besprekingen over dit 
onderwerp. De comité’s hebben in hun rol als toezichthouder op de naleving van 
mensenrechtenverdragen een belangrijk nieuw instrument naast zich gekregen: 
de Universal Periodic Review. Beide toezichthoudende instrumenten kunnen 
elkaar versterken als zij hun werk goed met elkaar afstemmen. Door bij de 
beoordeling van landen bijvoorbeeld naar elkaars aanbevelingen te verwijzen, 
wordt het moeilijker voor staten om opmerkingen van de VN over hun mensen-
rechtensituatie naast zich neer te leggen. 
6.2.1 Mensenrechtenraad 
Nederland is zonder meer een van de meest actieve leden van de VN- 
mensenrechtenraad. Nederland is lid van de Raad sinds zijn oprichting in 
91

De minderheidspositie waarin Nederland en gelijkgezinde landen zich bevinden 
maakt het moeilijk om een doorslaggevende invloed te hebben op de  
20
resultaten. De meerderheid van de leden van de Mensenrechtenraad, aan-
gevoerd door de OIC, met als woordvoerder Pakistan, de Afrikaanse Groep met 
als woordvoerder Egypte en de Non-Aligned Movement (NAM) aangevoerd door 
Cuba, zijn er op uit de positie van de Raad aanzienlijk te verzwakken en doen 
hierbij een beroep op nationale soevereiniteit en niet-inmenging in binnenlandse 
aangelegenheden. Met name het klassieke instrument van de landenmandaten en 
speciale rapporteurs zijn deze landen een doorn in het oog. De verwachting is dat 
in de toekomst de landenmandaten verder onder druk komen te staan. Boven-
dien slaagt deze groep landen erin om onderwerpen zoals het Midden Oosten, 
racisme, het recht op ontwikkeling en godsdienstlaster op de agenda van de 
Raad te houden.
De discussies die in de Raad plaatsvinden zijn echter een afspiegeling van het 
internationale denken over mensenrechten en mogen door Nederland niet uit de 
weg worden gegaan. Nederland is van mening dat de Raad nog immer voldoende 
mogelijkheden biedt om de universaliteit van de mensenrechten te blijven  
benadrukken en toe te zien op de naleving van mensenrechten op landenniveau. 
Nederland is als lid binnen de Raad een actieve speler en hecht met name groot 
belang aan het behandelen van landensituaties in de Raad, het behoud van  
landenrapporteurs, een goede uitvoering van de Universal Periodic Review, 
betekenis volle participatie van NGO’s en de onafhankelijkheid van het kantoor 
van de Hoge Commissaris van de Mensenrechten. De afgelopen sessies van de 
Raad (eind september is de negende sessie afgerond) hebben aangetoond dat 
deze doelstellingen bereikbaar blijven, maar dat waakzaamheid, consistentie en 
crea tiviteit in het vinden van nieuwe modaliteiten en partnerschappen van 
belang zijn. Nederland zal zich blijven inzetten om de effectiviteit en geloof-
waardigheid van de Raad te bevorderen.
Het blijft dus van belang te investeren in de Mensenrechtenraad. Dat blijkt  
overigens ook uit gesprekken met mensenrechtenverdedigers, die aangeven dat 
het van groot belang is om op internationaal niveau aandacht te besteden aan 
 mensenrechtenschendingen. Bovenstaande onderstreept ook de noodzaak meer 
aandacht te besteden aan een effectief optreden van de EU binnen de  
20 De Mensenrechtenraad bestaat uit 47 lidstaten (13 Afrikaanse, 13 Aziatische, 6 Oost Europese, 8 Latijns 
Amerikaanse en 7 Westerse) die over een periode van drie jaar worden verkozen. Zie voor een actueel over-
zicht van het lidmaatschap: www.ohchr.org/english/bodies/hrcouncil/membership.htm. In 2008 werden 
de volgende landen (her)kozen als lid: Argentinië, Bahrein, Brazilië, Burkina Faso, Chili, Frankrijk, Gabon, 
Ghana, Japan, Pakistan, Zuid Korea, Slowakije, Oekraïne, VK en Zambia.
93

Sessie 1 Sessie 2 Sessie 3
(7-18 april 2008) (5-16 mei 2008) (1-15 december 2008)
Bahrein Gabon Botswana
Ecuador Ghana Bahama’s
Tunesië Peru Burundi
Marokko Guatemala Luxemburg
Indonesië Benin Barbados
Finland Zuid-Korea Montenegro
Verenigd Koninkrijk Zwitserland Verenigde Arabische Emiraten
India Pakistan Israël
Brazilië Zambia Liechtenstein
Filipijnen Japan Servie
Algerije Oekraïne Turkmenistan
Polen Sri Lanka Burkina Faso
Nederland Frankrijk Kaapverdië
Zuid-Afrika Tonga Colombia
Tsjechië Roemenië Oezbekistan
Argentinië Mali Tuvalu
Nederland zal erop blijven aandringen dat de aanbevelingen die uit de review zijn 
voortgekomen daadwerkelijk worden geïmplementeerd en dat de implementatie 
ervan door de Raad wordt getoetst. De uitkomsten van de UPR kunnen door 
Nederland en de EU overigens ook worden gebruikt in dialogen met derde 
landen. Zo heeft minister Verhagen tijdens zijn bezoek aan Algerije de uitkomst 
van de UPR-behandeling van dat land met de autoriteiten besproken. 
Een drietal landen (Tunesië, Afghanistan en de Verenigde Arabische Emiraten) 
heeft inmiddels contact opgenomen met Nederland over de UPR. Zij hebben 
aangegeven graag gebruik te maken van de Nederlandse kennis en ervaring bij 
de voorbereidingen van hun UPR-examen.  
Tijdens de eerste rondes van de Universal Periodic Review van de VN-mensenrechten-
raad is overigens wel gebleken dat het NGO’s sterk wordt bemoeilijkt side-events 
te organiseren waarin de landensituaties kunnen worden besproken. Dit geldt 
ook voor NGO’s die een consultatieve status bij de VN hebben. Nederland spant 
zich er actief voor in om door NGO’s georganiseerde side-events toch doorgang te 
laten vinden, omdat deze activiteiten van grote waarde kunnen zijn voor het 
95

Landenresoluties 
Nederland acht het van groot belang dat de Derde Commissie landensituaties 
blijft behandelen, ook nu deze middels UPR in de VN-mensenrechtenraad aan 
de orde komen. De AVVN heeft dit jaar drie landenresoluties aangenomen die 
specifiek ingaan op mensenrechtenschendingen in Birma, Noord-Korea en Iran. 
Stemuitslagen landenresoluties Derde Commissie 2008
Voor Tegen Onthouding
Birma 89 29 63
Noord-Korea 95 24 62
Iran 70 51 60
Een analyse van de stemmingen laat zien dat vooral Westerse en gelijkgezinde 
Latijnsamerikaanse landen voor landenresoluties stemmen, gematigde 
Aziatische en Afrikaanse landen veelal onthouden, terwijl hardliners zoals China, 
Pakistan, Venezuela, Zimbabwe, Rusland, Iran en Cuba tegen stemmen.  
Een opvallende koers werd gevaren door Servië, dat zich geen enkele keer bij  
de EU-positie aansloot. 
Thematische resoluties
Alle door Nederland en de EU ingediende of gesteunde thematische initiatieven 
waren eveneens succesvol, waaronder de resoluties over kinderrechten, geweld 
tegen vrouwen, een moratorium op de doodstraf en de resolutie over religieuze 
tolerantie. Deze resoluties, waarvan hieronder een kort overzicht wordt gegeven, 
zijn in de betreffende thematische paragrafen van deze rapportage reeds aan  
de orde gekomen (respectievelijk 3.5, 3.4, 3.1 en 3.3.). 
De Nederlandse delegatie heeft zich actief ingezet voor een goed resultaat in de 
onderhandelingen over een alomvattende resolutie over de rechten van het kind. 
De resolutie bevat goede verwijzingen naar seksueel geweld in conflict en de 
positie van kinderen in strafprocedures. Kinderarbeid stond tijdens de onder-
handelingen centraal. Op Nederlands initiatief roept de resolutie op tot tijds-
gebonden plannen ter implementatie van de ILO-conventie op het gebied van 
kinderarbeid. Extra aandacht wordt gevraagd voor de ergste vormen van kinder -
arbeid. Mede door tegenstand van de Europese Commissie en een aantal EU-
lidstaten, bleken ambitieuze passages op het gebied van handelsmaatregelen 
en kinderarbeid onhaalbaar. In een nationale verklaring heeft Nederland het 
97

nemen naar beperking van vrijheid van meningsuiting. Nederland zag zich 
hierdoor genoodzaakt tegen de resolutie te stemmen. Tenslotte leidden enkele 
institutionele kwesties tot veel controverse. Een door Cuba en Mauritius 
ingediende resolutie waarin een aantal aanbevelingen van de 
VN-mensenrechten raad integraal bekrachtigd werd, stelde de EU en andere 
delegaties voor een lastig dilemma. Onder de aanbevelingen bevonden zich 
elementen die eerder door de EU waren afgewezen in Genève, maar ook 
aanbevelingen die de EU wel kon ondersteunen. Uiteindelijk hebben de 
EU-lidstaten zich onthouden van stemming, doordat de ‘bekrachtiging’ van de 
aanbevelingen vervangen werd door ‘erkenning’. Vrijwel alle delegaties achtten 
het samenbrengen van de verschillende aanbevelingen van de VN-mensen-
rechtenraad in één resolutie zeer onwenselijk. Het is nog onduidelijk hoe in de 
toekomst de aanbevelingen van de Raad zullen worden opgevolgd door de 
AVVN. Nederland zal aandringen op nadere gedachtevorming hierover binnen 
de EU. De Derde Commissie stelde wel het werkprogramma van de Hoge 
Commissaris van de Rechten van de Mens vast.
6.3  Raad van Europa 
Bescherming voor specifieke groepen
De Raad van Europa (RvE) speelt een belangrijke rol bij realiseren van de  
prioriteiten van het Nederlandse mensenrechtenbeleid, met name waar het gaat 
om normontwikkeling op het gebied van kwetsbare groepen als vrouwen,  
kinderen en personen die op grond van seksuele geaardheid worden 
gediscrimineerd en de bescherming van minderheden. Nederland zet zich in om 
optimaal gebruik te maken van de meerwaarde die de Raad op deze onderwer-
pen heeft.
Zo is Nederland actief betrokken bij de discussie over een RvE-conventie inzake 
geweld tegen vrouwen/huiselijk geweld die momenteel in voorbereiding is. Dit 
geldt ook voor de totstandkoming van het nieuwe kinderrechtenprogramma van 
de Raad van Europa voor 2009-2011, “Building a Europe for and with Children”. 
Nederland heeft zich er sterk voor gemaakt dat de samenhang tussen jeugd-, 
familie- en kinderbeleid binnen de RvE wordt vergroot, evenals de samenhang 
met het EU-kinderrechtenbeleid. 
Het bestrijden van discriminatie van homoseksuelen is een ander speerpunt van 
Nederland binnen de Raad van Europa. Dat heeft onder meer geleid tot de 
99

gerichte Human Rights Trust Fund. Uit dit fonds worden structurele maatregelen 
ter versterking van de nationale rechtsstelsels gefinancierd bedoeld om de 
implementatie van het Europees Verdrag voor de Rechten van de Mens te 
bevorderen. Beoogd resultaat is hierdoor de werklast van het Hof te verminderen 
en daarmee effectiviteit van het Hof te verbeteren. In 2008 werd het fonds aan-
gewend ter bevordering van effectieve uitvoering van nationale en internationale 
rechterlijke uitspraken en ter ondersteuning van het werk van de Mensenrechten-
commissaris in het door conflict getroffen Zuid-Ossetië. Tevens financiert 
Nederland twee extra medewerkers bij de griffie van het Hof, twee medewerkers 
van het Secretariaat van de Raad van Europa en de medewerker van het HELP-
programma. De continuering van dit programma, dat hulp verleent aan lidsta-
ten bij de implementatie van Europese regelgeving, is door Nederlandse inzet in 
ieder geval voor 2009 veilig gesteld.
Europees Hof voor de Rechten van de Mens
Protocol nr. 14 bij het Europees Verdrag voor de Rechten van de Mens (EVRM) is 
van cruciaal belang voor de aanpak van de enorme werklast van het Europees 
Hof voor de Rechten van de Mens. Inwerkingtreding ervan wordt echter tot op de 
dag van vandaag geblokkeerd door Rusland, dat als enige lidstaat van de Raad 
van Europa het Protocol nog niet heeft geratificeerd. Nederland heeft zowel  
binnen de Raad van Europa als bilateraal bij Rusland aangedrongen op ratificatie 
van Protocol 14. Dit lijkt echter steeds onwaarschijnlijker te worden. De  
Commissie van Advies inzake Volkenrechtelijke Vraagstukken (CAVV) heeft op 
verzoek van minister Verhagen onderzoek gedaan naar de vraag of het inter-
nationaal recht mogelijkheden biedt om de doelstellingen van Protocol 14 langs 
andere weg te realiseren. Ook is gevraagd naar eventuele alternatieve oplossingen 
voor de problemen rond de werklast van het Hof. Dit advies zal begin 2009 
worden aangeboden aan de secretaris-generaal van de Raad van Europa.   
Naast Protocol nr. 14 zijn in de loop der jaren vele voorstellen gedaan voor ver-
lichting van de werklast van het Europees Hof voor de Rechten van de Mens en, 
in samenhang daarmee, versterking van de mensenrechtenbescherming binnen 
de Raad van Europa. Het meest prominent is het rapport van de ‘Groep van Wijzen’ 
uit 2006 met tien voorstellen van zeer uiteenlopende aard. Een inter- 
gouverne mentele ‘reflectiegroep’ onder Nederlands voorzitterschap, die tot doel 
heeft waar mogelijk gevolg te geven aan al deze voorstellen, stelde in april 2008 
een tussenrapport op. Nederland zal actief betrokken blijven bij de uitwerking 
van de voorstellen en heeft zitting genomen in een recentelijk opgerichte werk-
groep die gaat onderzoeken of het mogelijk is een statuut voor het Hof op te 
stellen. 
101

Ook nam Nederland binnen de OVSE actief deel aan discussies over verkiezings-
waarneming, zodat in de toekomst zinvolle verkiezingswaarneming in OVSE-
staten mogelijk blijft. Het Fins voorzitterschap heeft om specifieke Nederlandse 
inbreng gevraagd voor de organisatie van een tweetal seminars op het gebied 
van verkiezingen.
Nederland vraagt tijdens OVSE-bijeenkomsten politieke aandacht voor individuele 
mensenrechtenverdedigers en voert overleg met hen (laatstelijk tijdens de OVSE 
Ministeriële Raad in Helsinki op 4 en 5 december). Daarnaast steunt Nederland 
hen in praktische zin door via de OVSE financieel bij te dragen aan hun  
participatie aan bijeenkomsten van de HDIM. Door een persoonlijke interventie 
heeft minister Verhagen ervoor gezorgd dat tijdens de recente OVSE Ministeriële 
Raad in Helsinki NGO-aanwezigheid mogelijk was bij de slotzitting. 
Nederland heeft in OVSE-kader ook aandacht gevraagd voor het gebruik van 
clustermunitie en het effect ervan op de menselijke veiligheid. Tijdens de  
Ministeriële Raad in Helsinki heeft Nederland benadrukt dat gezien de  
uitwerking van clustermunitie bij inzet ervan extra voorzichtigheid moet worden 
betracht in situaties waarbij de kans bestaat dat burgerslachtoffers worden 
gemaakt. Daarnaast heeft Nederland de OVSE-lidstaten die nog geen partij zijn 
bij het Verdrag inzake Clustermunitie opgeroepen dit alsnog te worden.
Nederland heeft de afgelopen tijd overleg gevoerd met Kazachstan om te zien 
hoe de voorbereiding op het Kazachstaans OVSE-voorzitterschap in 2010 kan 
worden ondersteund. Kazachstan zal in aanloop naar het OVSE-voorzitterschap 
nauwlettend worden gevolgd in de vervulling van zijn verplichtingen binnen de 
menselijke dimensie. In dit kader bepleitte minister Verhagen in het gesprek 
met zijn Kazachstaanse counterpart tijdens de OVSE Ministeriële Raad in  
Helsinki (4 en 5 december j.l.) voor een continue gedachte-uitwisseling over de 
Wet op de Godsdienstvrijheid met alle betrokken partijen. 
Tenslotte blijft Nederland binnen de OVSE het werk van de in Den Haag  
gevestigde OVSE Hoge Commissaris voor Nationale Minderheden onder-
steunen. Dit gebeurt door een financiële bijdrage voor het kantoor en op ad hoc 
basis met steun voor concrete projecten. 
103

7  Praktische ondersteuning van 
mensenrechtenactiviteiten 
Structurele verbetering van de mensenrechtensituatie moet vanuit de bevolking 
zelf worden bevochten. Diplomatieke druk en engagement van buitenaf zijn 
essentieel, maar de echte verandering komt uiteindelijk van binnenuit.  
Het ondersteunen van activiteiten die leiden tot een concrete verbetering van 
de mensenrechtensituatie in een bepaald land is dan ook een essentieel onder-
deel van het mensenrechtenbeleid. Zonder deze activiteiten kan beleid niet 
worden vertaald naar dagelijkse realiteit. Mensenrechtenactiviteiten kunnen 
uit verschillende financieringsmodaliteiten worden gefinancierd: het nieuwe 
Mensenrechtenfonds, de ondersteuning van mensenrechtenactiviteiten van 
internationale organisaties, het Matra-programma, het Vakbondsfinancierings-
programma en in het kader van ontwikkelingssamenwerking met partnerlanden. 
7.1  Mensenrechtenfonds 
In 2008 werd het nieuwe Mensenrechtenfonds operationeel. Het Mensenrechten-
fonds is in de eerste plaats bestemd voor de financiering van mensenrechten-
activiteiten in landen zelf (zijnde niet-partnerlanden). Gezien het belang van 
deze activiteiten is het Mensenrechtenfonds in de loop van 2008 verhoogd van 
20 miljoen euro naar 23,5 miljoen euro. Voor 2009 en 2010 zal dit bedrag verder 
stijgen tot respectievelijk 25 en 27,5 miljoen euro. Van het bedrag dat in 2008 
werd uitgegeven, kan circa 16 miljoen euro als ODA en ruim 7 miljoen euro als 
non-ODA worden aangemerkt. 
Uit het Mensenrechtenfonds kunnen Nederlandse ambassades lokale organisaties 
ondersteunen die zich inzetten voor promotie en bescherming van mensenrech-
ten. Aan alle ambassades is de opdracht gegeven het nieuwe mensenrechten-
beleid te integreren in hun werkprogramma. Ook is hen gevraagd om beleids-
prioriteiten zo veel mogelijk om te zetten in concrete activiteiten. Het resultaat 
105

Regionale spreiding mensenrechtenprojecten
Wereldwijde projecten 13%
Latijns Amerika 11%
West en Midden 
Europa 6%
Zuid-Oost en  Afrika 21%
Oost Europa 6%
Azie 13%
Midden Oosten/Golf 30%
De projecten verschillen per land, al naar gelang de mensenrechtenproblemen 
die zich ter plekke voordoen en de mogelijkheden die er zijn om te interveniëren. 
Projecten zijn onder andere gericht op voorkomen van geweld tegen vrouwen 
door betere wetgeving en naleving daarvan, hulp aan slachtoffers van mensen-
rechtenschendingen door middel van rehabilitatiecentra, bevorderen van vrijheid 
van meningsuiting en mediadiversiteit, bevorderen van eerlijke toegang tot 
onafhankelijke rechtspraak, non-discriminatie van minderheden, mensenrechten 
en terrorismebestrijding en mensenrechtentraining aan ordehandhavingstroepen. 
Ook is, in overeenstemming met de mensenrechtenstrategie, het thema vrijheid 
van godsdienst en levensovertuiging expliciet opgenomen in de beleidsregels 
25
van het fonds.
Het is de verwachting dat ambassades in de komende jaren nog actiever dan tot 
nu toe mensenrechtenactiviteiten zullen identificeren. Hier is in voorzien met de 
voorgenomen groei van het Mensenrechtenfonds. Maar er zijn ook ‘witte vlekken’, 
landen waar ernstige mensenrechtenschendingen voorkomen en waar 
Nederland tot nu toe geen mensenrechtenactiviteiten ondersteunt. Soms kan 
dat ook niet. Een voorbeeld is Noord Korea, waar de overheid geen enkele 
politieke wil tot verandering toont en waar geen maatschappelijk middenveld is 
dat kan worden ondersteund. 
25 De volledige tekst van de beleidsregels voor het mensenrechtenfonds zijn gepubliceerd in de Staatscourant 
van 21 september 2007 (nr. 183, pagina 12).
107

De enige manier om in dergelijke situaties verandering te weeg te brengen is 
door praktische hulp te bieden via internationale NGO’s of VN-instanties. In 
andere landen met ernstige mensenrechtenschendingen is het soms wat een-
voudiger mensenrechtenactiviteiten te ondersteunen, omdat daar wel een maat-
schappelijk middenveld aanwezig is dat verandering nastreeft. Het streven is om 
ook in landen als bijvoorbeeld Oezbekistan, Eritrea, Qatar en Tsjaad niet alleen 
van ons te laten horen, maar dit ook te gaan ondersteunen middels financiering 
van mensenrechtenactiviteiten.
7.2  O ndersteuning van mensenrechtenactiviteiten van 
internationale organisaties 
Nederland ondersteunt diverse internationale organisaties op het gebied van 
mensenrechten. In totaal was hier in 2008 een bedrag mee gemoeid van 
9.264.326 euro. Hiermee zijn mensenrechtenactiviteiten gefinancierd van 
OHCHR, de Raad van Europa, de OVSE, UNICEF en het UN Development Programme 
(UNDP). 
Het grootste deel van dit budget is besteed aan de ondersteuning van het kantoor 
van de VN Hoge Commissaris voor de Rechten van de Mens (OHCHR). Nederland 
is een belangrijke donor van dit kantoor en heeft in 2008 zijn bijdrage verhoogd 
van 6 miljoen euro tot 7,5 miljoen euro per jaar. Het in het actieplan vermelde 
streven om tot de vijf grootste donoren van het kantoor te blijven behoren is 
hiermee ruimschoots waargemaakt. De door Nederland gesteunde activiteiten 
zijn gericht op het voorkomen van schendingen van en het zekerstellen van  
respect voor de mensenrechten, het bevorderen van internationale samen-
werking, het coördineren van mensenrechtenactiviteiten en -programma’s en 
het integreren van mensenrechten in het gehele VN-apparaat. 
Nederland is van mening dat de onafhankelijkheid van OHCHR een cruciale 
factor is in het uitdragen en monitoren van mensenrechten. De verhoogde en 
niet-geoormerkte Nederlandse financiële bijdrage past in het streven van 
Nederland om de onafhankelijke positie van de OHCHR vis à vis de 
VN-mensenrechten raad te versterken en de Hoge Commissaris in staat te stellen 
haar rol en verantwoordelijkheden waar te maken. Overigens draagt Nederland 
dit standpunt ook voortdurend uit in VN-mensenrechtenraad en AVVN. Het 
behouden van de onafhankelijke positie van de OHCHR was het belangrijkste 
gespreks onderwerp tijdens de ontmoeting in juli 2008 van minister Verhagen 
109
Mensenrechtenactiviteiten gefinancierd uit het mensenrechtenfonds

onder andere meer aandacht voor mensenrechten en de onderlinge verwevenheid 
van burgerrechten en politieke rechten enerzijds en sociaaleconomische rechten 
anderzijds (zie ook hoofdstuk 5). 
Nederland streeft ernaar dat mensenrechtennormen zoals non-discriminatie, 
participatie en de plicht van de overheid om zich te verantwoorden richting haar 
burgers doorwerken naar het nationale beleid en begrotingsproces van partner-
landen. Nederland doet dat via de OS-dialoog met de overheid, via steun aan 
NGO’s en door instituties te versterken die zeggenschap en aanspreekbaarheid 
van de overheid bevorderen. In zeven partnerlanden zet Nederland pilot-
programma’s op om de verantwoording van overheden aan de eigen burgers 
(‘domestic accountability’) te bevorderen. In november 2008 werden de concept-
voorstellen voor deze pilots in Benin, Bolivia, Ghana, Mozambique, Rwanda, 
Tanzania en Zambia besproken. Een steeds meer beproefde methode om de 
overheid op mensenrechtenbeleid aan te spreken is het kritisch volgen van de 
toewijzing van nationale begrotingsmiddelen voor de realisatie van mensen-
rechten. Daarnaast worden ook ondersteunende activiteiten in partnerlanden 
gefinancierd. In Ghana nam de Nederlandse ambassade met succes deel aan 
een lobby die resulteerde in het introduceren van gender in de begrotingen van de 
ministeries van gezondheid, onderwijs en landbouw. Tegelijk droeg Nederland 
in het kader van de Schoklandakkoorden bij aan een Nationaal Actieplan om de 
uitvoering van wetgeving tegen huiselijk geweld te bevorderen. In Ethiopië  
verleende de ambassade steun aan organisaties die met succes opkomen voor 
de rechten van vrouwen, waardoor goede resultaten bereikt werden op het 
gebied van slachtofferhulp en veilige abortus. In Mozambique steunde de 
ambassade de provincie Nampua op het gebied van verantwoording aan de 
eigen burgers. De ambassade gaf steun aan NGO’s in Nampua om sectorale en 
thematische platforms op te zetten om hun dialoog met het provinciale bestuur 
vorm te geven.
In totaal werd in de OS-partnerlanden in 2008 voor 117 miljoen euro besteed aan 
activiteiten die zijn gericht op goed bestuur, mensenrechten en versterking van 
de rechtsstaat. 
Tevens worden uit de subsidiekaders TMF/MFS en SALIN enkele mensenrechten-
organisaties ondersteund. Deze organisaties, zoals de Association for the Prevention 
of Torture en de World Council on Religion and Peace, dragen bij aan implementatie 
van de prioritaire doelstellingen van de mensenrechtenstrategie.
111

Een Matra-mensenrechtenproject: Turkije
In Turkije wordt sinds begin 2008 vanuit het Matra Projecten Programma een 
meerjarig project gefinancierd dat is gericht op de bestrijding van geweld tegen 
vrouwen. Negen van de tien vrouwen in Turkije hebben ervaring met lichamelijk 
en psychisch geweld. Er is geen duidelijke wetgeving op het terrein van huiselijk 
geweld en de meeste vrouwen doen geen aangifte uit angst voor represailles.  
Als aangifte wordt gedaan, behandelt de politie het geweld niet als misdrijf, 
maar zoekt naar een compromis. Als er al een straf wordt opgelegd, is deze in  
de regel mild. 
Met het project wordt bijgedragen aan de bestrijding van huiselijk geweld in 
Turkije en bevordering van de sociaaleconomische integratie van de slachtoffers 
van huiselijk geweld.  Dit betekent dat meer vrouwen aangifte doen, dat hulp-
verlening en politie samenwerken aan betere preventie, dat de hulpverlening 
meer wordt gericht op empowerment van slachtoffers en op het bieden van 
nieuwe perspectieven na de opvangperiode, zoals betaald werk. Concreet 
introduceert het project een nieuw model voor de hulpverlening in op-
vanghuizen voor vrouwen die slachtoffer zijn van huiselijk geweld. Met behulp 
van dit model wordt ook de capaciteit van de betrokken Turkse overheidsdienst 
versterkt. De gekozen benadering is gericht op alle personen en instanties die 
met de problematiek te maken hebben.
7.5  Vakbondsmedefinancieringsprogramma 
Het Vakbondsmedefinancieringsprogramma (VMP) is een belangrijk instrument 
bij het ondersteunen van de vakbeweging en het bevorderen van vakbonds- en 
arbeidsrechten wereldwijd. De twee uitvoerders van het programma zijn FNV en 
CNV. Zij richten zich onder meer op verbetering van de naleving van internationaal 
erkende vakbonds- en arbeidsrechten, versterking van de vakbeweging in  
ontwikkelingslanden, stimuleren van de sociale dialoog, bestrijding van kinder-
arbeid en versterking van de positie en participatie van vrouwen in vakbonds-
structuren. Zij zijn werkzaam in landen als Colombia, Guatemala, Ghana,  
Pakistan, Indonesië, Sri Lanka, Cambodja en Zimbabwe, waar sprake is van 
(structurele) schendingen van vakbonds- en arbeidsrechten. Hun inzet varieert 
van capaciteits versterking en internationale lobby tot gerichte acties met als 
doel overheden tot naleving van vakbonds- en arbeidsrechten te bewegen. In 
113

8 Mensenrechten per regio
Mensenrechten vormen een integraal onderdeel van onze relaties met alle  
landen, bondgenoot of niet. Want ruimte voor verbetering is er altijd, en dat 
geldt voor ieder land. Onze inzet is dan ook verspreid over alle regio’s. In dit 
hoofdstuk komt die inzet per regio aan de orde. De landen die daarbij worden 
genoemd, zijn niet noodzakelijk de enige landen waar onze zorg naar uitgaat. 
Wel zijn het landen waar Nederland zich het afgelopen jaar actief heeft ingezet 
op het gebied van mensenrechten, zowel in bilaterale relaties, internationale 
fora en door middel van het financieren van concrete projecten. De nadruk ligt 
hierbij op activiteiten die door ambassades wordt uitgevoerd. 
Het doel van deze inzet staat voorop: een betere mensenrechtensituatie, een 
menswaardig bestaan voor ieder mens. Het middel wordt per geval gekozen.  
Dat betekent dat we niet in ieder land dezelfde middelen toepassen. Soms 
ondernemen we actie in het openbaar, soms achter gesloten deuren. De hoofd-
zaak is een effectief mensenrechtenbeleid te voeren. Dit betekent dat we alert 
reageren op concrete schendingen, door aanwezig te zijn bij het proces tegen 
Ibrahim Eissa, de hoofdredacteur van de Egyptische krant Al Dostour, door te 
pleiten bij president Karzai voor herinvoering van het moratorium op de dood-
straf, door de mensenrechtenambassadeur naar Sri Lanka te sturen om daar te 
pleiten voor onafhankelijke monitoring en onderzoek naar schendingen, door 
aan te dringen bij de Soedanese president Bashir op uitlevering van twee  
aangeklaagden aan het Internationaal Strafhof (ISH), door in de VS te pleiten 
voor sluiting van Guantánamo Bay en door te eisen dat Servië volledig samen-
werkt met het Joegoslavië tribunaal alvorens akkoord te gaan met een 
stabilisatie- en associatieakkoord. In dit hoofdstuk komen deze en andere
 voorbeelden van mensenrechtenbeleid in de praktijk komen aan bod.
 
115

Nederland is momenteel met de NCHR in overleg om verdere steun meer toe te 
spitsen op het onderwerp ‘marteling’ en in het bijzonder het versterken van de 
NCHR bij het documenteren van formele klachten van marteling. De Nederlandse 
ambassade voert voorts regelmatig gesprekken over mensenrechten met de 
onderminister voor mensenrechten, het ministerie van Buitenlandse Zaken, het 
ministerie voor internationale samenwerking, religieuze leiders, Nederlandse en 
Egyptische NGO’s en de National Council for Women (NCW). De ambassade 
verzorgde een presentatie van een rapport over godsdienstvrijheid door Human 
Rights Watch en de Egyptian Organisation for Human Rights. Er is een bezoek aan 
Nederland gefaciliteerd van de Egyptische ‘liaison judge’ waarbij hij met het 
ministerie van Justitie en het Permanent Bureau van Haags Kinderverdrag heeft 
gesproken over kindontvoeringen. De ambassade woonde tevens rechtszaken bij 
van onder andere Ibrahim Eissa, journalist en hoofdredacteur van Al-Dostour, en 
Maher al-Gohari, een bekeerling die vecht voor registratie van zijn (christelijke) 
geloof op zijn identiteitskaart. Ook is de ambassade aanwezig geweest bij 
rechtszaken inzake de sluiting van twee NGO’s. Via de ambassade worden  
diverse mensenrechtenprojecten in Egypte ondersteund. 
        
Aandacht voor mensenrechten heeft een belangrijke plaats in het Nederlandse 
beleid ten aanzien van Irak. Kwesties als eerwraak, positie van vrouwen en 
minderheden zijn door Nederland bij herhaling opgebracht tijdens bilaterale 
contacten met Irakese en Koerdische autoriteiten. Speciaal aandachtspunt is de 
positie van religieuze minderheden. Minister Verhagen heeft naar aanleiding 
van de moord op aartsbisschop Rahho in maart 2008 bij de Irakese regering 
aangedrongen op maximale inspanning voor het berechten van de daders.  
Naar aanleiding van geweld tegen christelijke families in Mosul in oktober heeft 
de Nederlandse ambassadeur bij de Irakese vicepremier zorgen uitgesproken 
over het geweld en de intimidatie tegen christelijke families. De Irakese regering 
is verzocht alles in het werk te stellen om de veiligheid te herstellen zodat de 
verdreven families kunnen terugkeren. Ook in EU-verband is de mensenrechten-
situatie in het algemeen, en in het bijzonder ook de positie van vrouwen, etnische 
en religieuze minderheden, regelmatig door Nederland opgebracht. In diverse 
conclusies van de RAZEB zijn, mede als gevolg hiervan, deze zorgen eveneens 
verwoord. Nederland heeft ook enkele malen zorgen uitgesproken jegens Irak en 
de VS over de positie van gevangen in gevangenissen en detentiekampen. Eind 
augustus bezocht de ambassadeur het detentiekamp ‘Camp Bucca’ ten zuiden 
van Basra. 
117

Nederland dringt, bilateraal en in EU-verband, bij Israël en bij de Palestijnse 
Autoriteit voortdurend aan op respect voor de mensenrechten en het inter-
nationaal humanitair recht in de Palestijnse Gebieden. Tijdens het bezoek van 
minister Verhagen aan het Midden-Oosten in mei 2008 heeft hij tegenover zijn 
Israëlische collega en ook tegenover de Palestijnse premier zorg uitgesproken 
over de mensenrechtensituatie in de regio. Ook tijdens de bilaterale consultaties 
met Israël in november 2008 zijn de mensenrechten in de Palestijnse Gebieden 
uitgebreid aan de orde gekomen. Nederland heeft daarbij onder andere zorg 
uitgesproken over het nederzettingsbeleid, toenemend geweld door kolonisten 
en de ernstige beperking van de bewegingsvrijheid van Palestijnen. Nederland 
heeft zich tijdens de besprekingen over intensivering van de relaties tussen de 
EU en Israël ingezet voor oprichting van een subcomité mensenrechten (zie ook 
paragraaf 6.10). Mede hierdoor heeft de EU tijdens de EU-Associatieraad met 
Israël van 16 juni in haar verklaring aangegeven dat oprichting van een dergelijk 
subcomité onderdeel moet uitmaken van de geïntensiveerde relatie met Israël. 
Inmiddels zijn de voorbereidingshandelingen tot formele oprichting van het 
subcomité begonnen. 
Daarnaast speelt Nederland als donor een voortrekkersrol bij de opbouw van  
de Palestijnse justitiële sector. Een goed functionerende justitiële sector is van 
groot belang om respect voor mensenrechten te bevorderen. In 2008 heeft de 
heeft de Nederlandse vertegenwoordiging in Ramallah het co-voorzitterschap 
uitgeoefend in de Informal Working Group on Human Rights. Deze werkgroep heeft 
zich onder andere bezig gehouden met het onderwerp doodstraf. Nederland 
financierde het National Human Rights Institute (ICHR), evenals twee NGO’s in de 
West Bank en Gaza, die steun verlenen aan slachtoffers van marteling. Samen 
met Zwitserland, Denemarken en Zweden is bovendien een contract getekend 
met het NGO Development Centre (NDC), dat als mensenrechtensecretariaat moet 
gaan functioneren. Voort is een informele brainstormsessie over mensenrechten 
georganiseerd met vijf Palestijnse NGO’s en vijf geselecteerde donoren.
De Nederlandse ambassade in Tel Aviv ondersteunt diverse projecten op het 
gebied van mensenrechten, onder andere gericht op verbetering van de positie 
van Arabische vrouwen en de Bedoeïenenminderheid en ter bevordering van de 
interculturele dialoog. Daarnaast heeft de ambassade in 2008 contacten onder-
houden met Israëlische NGO’s en is actie ondernomen in enkele individuele 
gevallen. De ambassade heeft een hoorzitting van de zaak omtrent Shalwan 
Jabareen bijgewoond, de directeur van een Palestijnse NGO die van de Israëlische 
autoriteiten geen toestemming krijgt om de Westoever te verlaten omdat hij 
119

vertegenwoordigers. De delegatie bracht onder andere een bezoek aan Juwaideh 
Prison, waar UNODC met Nederlandse steun een project heeft ontwikkeld voor 
drugsverslaafden en HIV-patienten. Ook werd gesproken met het National Centre 
for Human Rights en met afgevaardigden van verschillende NGO’s en journalisten, 
met name over eerwraak en persvrijheid.   
Bovendien financiert de ambassade veertien mensenrechtenprojecten, waarvan 
acht gericht zijn op het versterken van de positie van de vrouw. Daarnaast zijn er 
in 2008 zes nieuwe mensenrechtenprojecten geïdentificeerd en opgestart. De 
ambassade heeft voorts een actieplan opgesteld ter bestrijding van geweld tegen 
vrouwen. Het doel is om op termijn te komen tot aanpassing van de wetgeving. 
De huidige wetgeving biedt onvoldoende bescherming aan vrouwen en vervolging 
en bestraffing van geweldplegers tegen vrouwen is nog inadequaat. 
Gezien de weerstand dit in de Jordaanse maatschappij oproept, moet vooral 
worden gewerkt aan een cultuuromslag. In het kader van het actieplan wordt 
voorts een evaluatie naar de vrouwenprojecten van de ambassade uitgevoerd.  
Op basis van de resultaten daarvan zal worden nagegaan welke aanvullende 
activiteiten in 2009 kunnen worden ondersteund. In het kader van 60 jaar UVRM 
heeft de ambassade ten slotte een project gefinancierd waarbij 50.000 exemplaren 
op zakformaat van de UVRM en tevens 600 boeken over mensenrechten onder 
jongeren worden verspreid. 
Op initiatief van Nederland heeft het lokale EU-voorzitterschap in Koeweit in 
maart 2008 gedemarcheerd naar aanleiding van de arrestatie van transgender 
personen (mannen die als vrouwen gekleed gingen). Samen met Human Rights 
Watch wordt gewerkt aan het organiseren van juridische bijstand aan deze 
personen. Op EU-niveau en in samenwerking met de ambassade van het  
Verenigd Koninkrijk wordt een internationale workshop georganiseerd over het 
belang van het benoemen van vrouwelijke rechters. Dit moet de lokale autoriteiten 
er toe motiveren vrouwelijke rechters in Koeweit te benoemen en de publieke 
opinie in dit land over dit onderwerp te stimuleren. Aan deze workshop zullen 
ook rechters deelnemen uit Bahrein en de Verenigde Arabische Emiraten. In 
VN-verband en in samenwerking met de International Organisation for Migration 
(IOM) is een workshop over de mensenrechten van migranten financieel onder-
steund. Er zijn bovendien contacten gelegd met de Parlementaire Commissie 
voor Mensen rechten, in het bijzonder over de instelling van een Mensenrechten-
autoriteit die bestuurlijke interventiebevoegdheden zou moeten krijgen. Een 
dergelijke autoriteit zal zich nuttig kunnen maken voor slachtoffers die weinig 
opleiding hebben of, in het geval van veel migranten, volledig afhankelijk zijn 
121

ook de Deense nationaliteit bezit en wie aan consulair bezoek wordt geweigerd. 
De ambassade is sinds mei 2008 samen met vrouwelijke Libische kunstenaars 
bezig met voorbereidingen van een project op het gebied van vrouwenrechten. 
Tijdens het bezoek van minister Verhagen aan Marokko op 24-25 november 
2008 vond een themabijeenkomst over mensenrechten plaats met  
vertegenwoordigers van mensenrechtenorganisaties, overheid en academische 
wereld. De minister onderstreepte tijdens deze bijeenkomst het belang dat 
Nederland hecht aan verbetering van de mensenrechtensituatie en in-
spanningen van het maatschappelijk middenveld. Tijdens een gesprek met zijn 
collega Fassi Fihri heeft de minister de Nederlandse bezorgdheid over de 
mensenrechtensituatie in de Westelijke Sahara tot uitdrukking gebracht.
Op 8 oktober 2008 vond de reguliere mensenrechtendialoog EU-Marokko plaats. 
Onder andere op aandringen van Nederland werd door de EU veel aandacht 
besteed aan hervorming van het justitiële apparaat en de nieuwe wet over de 
pers en de situatie van vrouwen, met name het tegengaan van geweld tegen 
vrouwen. 
De ambassade heeft in 2008 de Nederlandse zorgen overgebracht over de 
veroordeling van zes mannen wegens homoseksuele gedragingen en de straf-
baarheid van dergelijke gedragingen in het algemeen. Daarnaast woonde de 
ambassade het proces bij tegen Hassan Rachidi, directeur van Al Jazeera 
Maghreb. Rachidi was aangeklaagd vanwege het verspreiden van valse informa-
tie, terwijl hij slechts aan hem door een mensenrechtenorganisatie aangeboden 
informatie had geciteerd. De ambassadeur sprak met de minister voor Familie-
zaken over de noodzaak vrouwenrechten steviger in de wetgeving te verankeren. 
Ook bracht de ambassade een bezoek aan de Westelijke Sahara. Tijdens dit 
bezoek werd gesproken met een aantal mensenrechtenorganisaties.De 
Nederlandse ambassade heeft in 2008 drie mensenrechtenprojecten gefinan-
cierd, onder andere gericht op het stimuleren van wetgeving voor vrouwenrech-
ten. In het kader van dit project vond een serie gesprekken plaats tussen lokale  
vrouwenrechten NGO’s, parlementariërs en overheid.
De Nederlandse ambassade in Oman is een samenwerkingsverband aangegaan 
met de eerste westerse NGO die een vestiging heeft in het land. Het gaat om de 
Amerikaanse NGO Amideast, die zich ten doel heeft gesteld om meer samenwerking 
te genereren tussen de Arabische wereld en het westen door middel van  
onderwijs, informatievoorziening en ontwikkelingsprogramma’s. Als een van 
123

De afgelopen periode heeft ook in het teken gestaan van toenemende contacten 
tussen organisaties op het gebied van mensenrechten. Er vond een aantal  
bezoeken over en weer plaats. In juni 2008 voerde de Vaste Kamercommissie 
voor Buitenlandse Zaken, als onderdeel van haar bezoek aan Saoedi-Arabië, 
gesprekken met de National Human Rights Commission and de National Human 
Rights Society, twee belangrijke mensenrechtenorganisaties in dit land. Onder de 
aegis van de Stichting Bridging the Gulf bracht de voorzitter van de National Human 
Rights Society, dr. Bandar, in augustus een bezoek aan Nederland. Hij deed een 
groot aantal organisaties in Nederland aan. In oktober bracht een aantal  
Saoedische mensen rechtenverdedigers als onderdeel van een regionale  
delegatie van maatschappelijke organisaties van de Gulf Cooperation Council-
landen een bezoek aan Brussel en Nederland om nader over mensenrechten van 
gedachten te wisselen. Ook Dr. Ibrahim Mugaiteeb van mensenrechten-
organisatie Human Rights First (HRF) bezocht Nederland. Ook deze bezoeken 
vonden plaats op uitnodiging van de Stichting Bridging the Gulf.
Begin augustus werd in Riyad een bijeenkomst gehouden met drie  
vertegenwoordigers van de Human Rights First mensenrechtenorganisatie en
vertegenwoordigers van de diplomatieke gemeenschap. Belangrijkste thema’s 
waren het Saoedische mensenrechtenbeleid in het algemeen, de positie van de 
Sjiieten in het bijzonder en de positie van mensenrechtenactivisten in dit land.  
In november jl. gaf de heer Mugaiteeb een uiteenzetting over de mensenrechten-
situatie in zijn land aan het EU ambassadeurs-overleg in Riyad. Hij vroeg daarbij 
ook nadrukkelijk brede EU-steun voor zijn organisatie, en verwees daarbij naar 
de hulp die hij van sommige landen, waaronder Nederland, al ontving.  
Belangrijke wens is registratie door de Saoedi-overheid, hetgeen nog steeds niet 
is gelukt. Wel is de NGO recentelijk opgenomen in een internationaal verband. 
Begin december vroeg hij om EU-steun om de tenuitvoerlegging van de dood-
straf van Abdullah Fandi Al Shammari te voorkomen, hetgeen door de  
ambassadeurs direct met positief advies aan de hoofdsteden werd doorgeleid. 
Op 9 december werd door de EU gedemarcheerd. Ten slotte heeft de ambassade 
in augustus een werkbezoek gebracht aan het grensgebied met Jemen, waar de 
meerderheid van de bevolking tot de religieuze minderheid van Ismaelieten 
behoort. Zij worden ernstig gediscrimineerd door de Saoedi autoriteiten. 
Minister Verhagen heeft tijdens zijn bezoek aan Syrië in januari 2008 mensen-
rechten aan de orde gesteld, onder meer in zijn gesprek met de Syrische president. 
De Nederlandse ambassade in Damascus neemt actief deel aan maandelijkse 
EU-afstemming over de mensenrechtensituatie. In dat kader is voorgesteld om 
125

 Commission for Family Affairs, een overheidsagentschap, alsook van contact-  
func tionarissen van vakdepartementen over de Convention on the Right of the Child. 
De training wordt verzorgd door het Geneva Human Rights Institute (GIHR). 
De training vindt eerste helft 2009 plaats. 
Nederland heeft zich in het bijzonder uitgesproken voor de bespreking van  
individuele gevallen van mensenrechtenschendingen in Tunesië in het EU-
Tunesië subcomité mensenrechten. Mede op initiatief van Nederlandse steun 
werden door het EU-voorzitterschap bovendien diverse demarches uitgevoerd 
om de autoriteiten aan te spreken op enkele van deze individuele zaken. Het 
betrof onder andere de situatie van hongerstaker Slim Boukhdir, een journalist 
die ondanks gratie verlening onder streng huisarrest staat, geen enkele 
bewegingsvrijheid kent en geen paspoort krijgt. Ook werd aandacht gevraagd 
voor Ziad Fakraoui, een Tunesiër die werd opgepakt kort na de publicatie van  
een rapport van Amnesty International, ‘In te name of Security, routine abuse in 
Tunisia’ waaraan hij, als ex-veroordeelde, had meegewerkt. De EU pleitte verder 
voor vrijlating van Zakhia Dhifaoui, lerares en tevens journaliste van het  
Forum Démocratique, die na de sociale onrust en gewelddadig uiteengeslagen 
demonstraties in Gafsa werd gearresteerd en tot acht maanden gevangenisstraf 
werd veroordeeld. Ten slotte werd de situatie van Abdellatif Bouhjila besproken, 
die in hongerstaking is gegaan wegens het strenge administratieve huisarrest 
dat hem is opgelegd en waardoor zijn toegang tot medische voorzieningen is 
belemmerd. De demarches hebben in het geval van Fakraoui en Dhifaoui 
geresulteerd in onmiddellijke invrijheidsstelling, terwijl Bouhjila meer ruimte 
kreeg voor medische behandeling. In het algemeen geldt dat Nederland meer dan 
voorheen ingezet op aanwezigheid van het EU-voorzitterschap bij processen in 
het kader van terrorismebestrijding en processen tegen militanten die zich 
verzetten tegen sociale ongerechtigheid en beperking van vrijheid van menings-
uiting (zoals de Gafsa processen). In EU-verband of samen met andere gelijk-
gezinde landen worden ten slotte regelmatig ontmoetingen met mensenrechten - 
verdedigers georganiseerd. De ambassade heeft ook individueel regelmatig 
contact met NGO’s en oppositio nele politieke partijen. 
Uit het Mensenrechtenfonds heeft de ambassade een programma gefinancierd 
dat tot doel heeft om mensenrechtenorganisaties in de Arabische wereld te  
versterken, vooral op het gebied van vergaring van kennis en informatie over de 
positie van de vrouw. Ook vond medefinanciering plaats van een congres dat 
door de Temimi Foundation werd georganiseerd om het maatschappelijk midden-
127

met name in Afghanistan. Weer andere landen, zoals Japan, Zuid-Korea, 
Australië en Nieuw-Zeeland, zijn op mensenrechtengebied gelijkgezinde 
partners in multilateraal verband. 
Deze verscheidenheid houdt in dat voor ieder land een eigen strategie moet  
worden gekozen. In internationaal verband trekt Nederland veelal samen op met 
EU-partners, bijvoorbeeld tijdens ontmoetingen tussen de EU en de regionale 
organisatie ASEAN (Association of Southeast Asian Nations) en binnen het samen-
werkingsverband ASEM (Asia-Europe Meeting). Ambassades richten zich vooral op 
het opzetten van praktische samenwerking op het gebied van mensenrechten, 
bijvoorbeeld bij het versterken van de rechtsstaat en het verbeteren van de positie 
van vrouwen. Daarnaast wordt met veel landen in de regio gesproken over 
afschaffing van de doodstraf.
De regering praat regelmatig over mensenrechten met de autoriteiten in  
Afghanistan. In de afgelopen periode kreeg de doodstraf volop de aandacht. 
Naar aanleiding van de terdoodveroordeling van de Afghaanse journalist en 
student Sayed Parvez Kambakhsh heeft Nederland een reeks stappen onder-
nomen. Zo heeft de minister-president tegen de Afghaanse president Karzai 
meermalen zijn zorgen uitgesproken over deze veroordeling. Dit najaar werd 
bekend dat het vonnis is omgezet in 20 jaar gevangenisstraf. De EU-Speciaal 
Vertegenwoordiger voor Afghanistan en het Franse EU-voorzitterschap voerden 
naar aanleiding hiervan gezamenlijk een démarche uit bij de Afghaanse  
Procureur-Generaal. Nederland blijft nauw contact onderhouden met de EU-
partners in Kabul en de Afghaanse Onafhankelijke Mensenrechtencommissie 
(AIHRC) over deze zaak. De AIHRC wordt overigens ook door Nederland  
financieel ondersteund. Het feit dat het Afghaanse hooggerechtshof de dood-
straf van honderd gevangenen bevestigde, was voor Nederland evenmin  
acceptabel. Minister Verhagen heeft daarom tijdens zijn bezoek aan  
Afghanistan begin mei 2008 bij president Karzai gepleit voor herinvoering van 
het moratorium op de doodstraf. President Karzai verzekerde dat de honderd 
uitgesproken doodvonnissen niet, althans niet op korte termijn, worden  
uitgevoerd. Tijdens het bezoek vond overigens ook een rondetafelbijeenkomst 
met mensenrechtenorganisaties plaats. 
In november werden circa vijftien van de eerder genoemde 100 Afghaanse  
gedetineerden geëxecuteerd. Op 3 december jl. voerde de Nederlandse  
ambassadeur te Kabul, gezamenlijk met zijn EU-collega’s, een démarche uit  
bij de Afghaanse minister van Buitenlandse Zaken. Tijdens dit gesprek is  
129

inzake geweld tegen vrouwen. Het boek bevat data over geweld tegen vrouwen en 
verhalen van slachtoffers. Daarnaast geeft het boek een overzicht van bestaande 
maatregelen, uitdagingen en aanbevelingen voor de preventie van geweld. De 
staatssecretaris van het ministerie van vrouwen- en kinderzaken was eregast.
Nederland heeft samen met andere donoren, waaronder UNDP, Denemarken en 
de Europese Commissie, voortdurend druk bij op regering uitgeoefend om een 
National Human Rights Commission (NHRC) op te richten. Deze is in 2008 eindelijk 
van de grond gekomen met de benoeming van drie commissieleden per  
1 december 2008. De regering heeft deze stap zeer waarschijnlijk mede gezet 
omdat in 2009 de Universal Periodic  Review van Bangladesh in de VN-mensen-
rechtenraad plaatsvindt. De NHRC heeft tot doel om de mensenrechtensituatie 
te onderzoeken en om de overheid te adviseren over de uitvoering van mensen-
rechtenverdragen. Om een effectief functioneren te bevorderen, heeft Nederland 
toegezegd de NHRC financieel te ondersteunen via een pooled fund-constructie. 
UNDP bereidt daartoe een voorstel voor.
Nederland speelt in diverse internationale fora een actieve rol om de mensen-
rechtensituatie in Birma/Myanmar onder de aandacht te brengen en de auto-
riteiten op te roepen tot verandering. In vervolg op acties die Nederland in 2007 
naar aanleiding van het neerslaan van de vreedzame demonstraties heeft onder-
nomen (het bezoek van de mensenrechtenambassadeur aan Birma en het ijveren 
voor een Speciale Zitting over de situatie in Birma in de VN-mensenrechtenraad), 
heeft Nederland tijdens de Derde Commissie van de Algemene Vergadering in 
2008 actief bijgedragen aan een sterk geformuleerde resolutie die de regering 
van Birma veroordeelt vanwege de aanhoudende schendingen van de mensen-
rechten. 
Ook is de situatie in Birma vast onderdeel van de politieke dialoog met de  
Aziatische landen en in het kader van ASEAN en ASEM. Nederland heeft voorts 
een aantal EU-demarches ten aanzien van Birma ondersteund. De EU heeft in 
oktober 2007 het sanctiepakket ten aanzien van Birma aangescherpt en uitge-
breid met als uitgangspunt dat deze herziene maatregelen vooral het regime 
dienen te treffen en de bevolking dient te ontzien. Voor wat betreft investeringen 
bestaat op dit moment een verbod op nieuwe investeringen in een drietal secto-
ren die nauw verbonden zijn met het regime (hout, mineralen en edelstenen).
Mede op initiatief van Nederland vergaderden de EU ministers op 13 mei 2008 
over de humanitaire situatie na de overstromingen in Birma als gevolg van de 
cycloon Nargis. De EU riep Birma daarbij nogmaals op volledige toegang aan 
131

e
ondersteund en is uiteindelijk tijdens de 9 zitting in september 2008 met con-
sensus aan genomen.
Het actieve mensenrechtenbeleid ten aanzien van China uit zich in algemene zin 
in vele bilaterale gesprekken over mensenrechten, EU-demarches, EU-verklaringen 
en de EU-China mensenrechtendialoog. 
Van 19 tot en met 24 november 2007 voerde de mensenrechtenambassadeur con-
sultaties in China. Hij sprak met zijn Chinese counterpart over de belangrijkste 
Nederlandse zorgpunten, zoals de positie van mensenrechtenverdedigers en de 
vrijheid van meningsuiting. Met de State Administration for Religious Affairs sprak hij 
over godsdienstvrijheid en met het United Front Work Department van de Chinese 
Communistische Partij met name over de situatie in Tibet. Daarnaast voerde hij 
gesprekken met individuen en NGO’s over mensenrechten in China. Eén van de 
doelen was om mensenrechtenverdedigers een hart onder de riem te steken. 
Nederland vervult een voortrekkersrol bij de implementatie van de EU- 
richtsnoeren voor mensenrechtenverdedigers in China. De Nederlandse  
ambassade heeft een Chinees-Engelstalige publicatie deze richtsnoeren laten 
produceren. Dit boekwerkje is verspreid onder de EU-lidstaten in Peking, die het 
weer onder mensenrechtenverdedigers en andere geïnteresseerden verspreiden. 
Een specifiek geval van actieve Nederlandse actie richting is de Aids-activist Hu 
Jia. Minister Verhagen heeft, los van de EU-acties ter zake, aangegeven de 
arrestatie van Hu Jia te betreuren. Een medewerker van de ambassade heeft 
vervolgens twee maal geprobeerd het proces tegen Hu Jia bij te wonen, maar 
werd niet tot de rechtszaal toegelaten. Na de veroordeling van Hu Jia begin april 
liet minister Verhagen weten de veroordeling ernstig te betreuren en riep hij de 
Chinese autoriteiten op Hu Jia vrij te laten. Minister Verhagen heeft ook tijdens 
een ontmoeting in New York bij zijn Chinese collega aangedrongen op vrijlating 
van Hu Jia en op het respecteren van mensenrechten in het algemeen.
Op 17 januari 2008 organiseerde het ministerie van Buitenlandse Zaken in Den 
Haag een rondetafelbijeenkomst met ongeveer 150 personen over China, de  
Olympische Spelen en mensenrechten. In een paneldiscussie, waaraan minister 
Verhagen, de staatssecretaris van Volksgezondheid, Welzijn en Sport, directeur 
Amnesty International Nederland Nazarski en voorzitter NOC*NSF Terpstra deel-
namen, en een discussie met de zaal werd uitgebreid besproken hoe Nederland 
het beste kon bijdragen aan de verbetering van de mensenrechten in China.
133

bezoek aan China. Hij stelde bij beide bezoeken mensenrechten aan de orde  
in gesprekken met Chinese autoriteiten. In een speech aan de Universiteit van 
Peking heeft de minister-president zijn visie gegeven op de rechtsstaat. Minister 
Verhagen, de minister van Landbouw, Natuur en Voedselkwaliteit en de staats-
secretaris van Economische Zaken vergezelden de minister-president bij delen 
van het tweede bezoek aan China. Tijdens dat bezoek werden ook gesprekken 
gevoerd met mensenrechtendeskundigen en mensenrechtenverdedigers. Naast 
de reeds genoemde bewindslieden brachten ook de minister van Onderwijs, 
Cultuur en Wetenschappen en de minister van Volkshuisvesting, Ruimtelijke 
Ordening en Milieu bezoeken aan China. Tijdens bezoeken van bewindslieden 
aan China zijn diverse zorgpunten ten aanzien van de mensenrechten aan de 
orde geweest, zoals de vrijheid van religie, maatschappelijk verantwoord  
ondernemen, de doodstraf, Tibet, artistieke vrijheid, rechten van gehandicapten 
en de samenwerkingsprogramma’s. Daarbij was het specifieke onderwerp  
afgestemd op het beleidsterrein van de Nederlandse bewindspersoon en de 
Chinese gesprekspartner.
Van 8 tot en met 10 oktober bezocht de Chinese State Administration for Religious 
Affairs (SARA), onder leiding van Deputy Administrator Wang, Nederland om 
kennis te nemen van de rol van religie en levensovertuiging in de Nederlandse 
samenleving. Een deel van het bezoek was gewijd aan de positie van moslims  
in de Nederlandse samenleving. Aan het eind van het programma concludeerde 
de heer Wang dat kwesties rond geloof en levensovertuiging in Nederland via 
dialoog met maatschappelijke organisaties worden opgelost. In gesprekken  
met de Secretaris-generaal en de mensenrechtenambassadeur zijn Nederlandse 
zorgen over de gebrekkige vrijheid van religie en geloofsovertuiging naar voren 
gebracht.
Minister Verhagen ontving ten slotte op 17 oktober een delegatie van het Chinese 
Volkscongres en drong onder andere aan op spoedige ratificatie van het  
Internationaal verdrag inzake burgerrechten en politieke rechten. De delegatie 
bezocht Nederland om inzicht te krijgen in het proces van ratificatie van  
verdragen in Nederland.
Maatschappelijk verantwoord ondernemen is een belangrijk aspect van het 
Nederlandse mensenrechtenbeleid ten aanzien van India. Daarom was de 
regering ook actief betrokken bij het zoeken naar een oplossing voor een conflict 
over arbeidrechten tussen enerzijds de Nederlandse NGO’s Schone Kleren  
Kampagne (SKK) en Landelijke India Werkgroep (LIW) en anderzijds het bedrijf 
135

Minister Koenders in gesprek met vertegenwoordigers van mensenrechtenorganisaties op Atjeh
Foto: Mohamad Iqbal / Buitenlandse Zaken
tegen mensenrechtenverdediger Dr. Binayak Sen. Dr. Sen, vice-president van de 
prominente Indiase NGO People’s Union for Civil Liberties, zit in voorarrest vanwege 
vermeende banden met Maoïstische rebellen. De aanklacht tegen Dr. Sen is 
gebaseerd op artikelen uit speciale anti-Maoistische veiligheidswetten, die in 
zekere mate ruimte laten voor ‘schuld door associatie’. In zijn algemeenheid 
leiden veiligheidswetten regelmatig tot klachten over inbreuk op persoonlijke 
vrijheid. De ambassade organiseerde in november eveneens een grootschalige 
netwerkbijeenkomst voor mensenrechtenverdedigers.   
Christelijke bekeringsactiviteiten leiden in verschillende delen van India tot een 
reactie van groepen hindoes. Zo bestaan er in verschillende staten anti-bekerings-
wetten. De Indiase deelstaat Orissa staat al enige tijd bekend om geweld van 
radicale hindoes tegen christenen (veelal bekeerde Dalits uit lagere hindoekastes). 
Hierbij spelen vaak ook sociaaleconomische en etnische kwesties een rol. De 
moord op een hindoe geestelijke leidde in augustus tot wraakacties van hindoes 
tegen christenen, die de schuld van de moord kregen. Christenen werden gedood, 
kerken werden vernield en mensen moesten vluchten. De Indiase premier Singh 
veroordeelde het geweld in scherpe bewoordingen. Mede op aandringen van 
Nederland werd deze kwestie opgebracht tijdens de EU-India top. In december 
2008 maakte de Nederlandse ambassade deel uit van een EU-fact finding missie 
naar Orissa.
137

en activiteiten gesteund in hun werkzaamheden op genoemde terreinen. 
Daarnaast wordt ook met Hivos samengewerkt om de capaciteit van 
Indonesische mensenrechtenorganisaties te versterken. Naast versterking in het 
algemeen gaat het specifiek om de onderwerpen pluralisme, rechtszekerheid, 
gender, minderheden en homoseksuelen. De Nederlandse bijdrage aan deze 
activiteiten bedraagt ruim € 4 miljoen voor een periode van drie jaar. Via Hivos 
zijn onder andere NGO’s gesteund die zich richten op de versterking van de 
positie van vrouwen in voormalige conflictgebieden in Atjeh, NGO’s die zich 
bezighouden met het opstellen van wetgeving gericht op mensenrechten-
verdedigers en NGO’s die werken aan het verbeteren van de democratische 
controle op de veiligheidssector.
In de VN-mensenrechtenraad van maart 2008 heeft de EU zich mede op Nederlands 
initiatief zeer kritisch uitgesproken over de situatie in Noord-Korea en een 
resolutie ingediend. Ook bilateraal – tijdens bezoeken van de Nederlandse 
ambassa deur in Zuid-Korea aan Noord-Korea in november 2007 en april 2008 
– heeft Nederland bij de Noord-Koreaanse autoriteiten aangedrongen op  
verbetering van de mensenrechten. Daarnaast heeft het EU-voorzitterschap in 
Pyongyang in maart 2008 bij de autoriteiten navraag gedaan naar mogelijke 
buitengerechtelijke executies in februari 2008, overigens zonder bevredigend 
antwoord te ontvangen. Tot slot heeft de EU in mei 2008 aangedrongen op  
verbetering van de slechte humanitaire situatie, door een betere inventarisatie 
van de bestaande problemen.
Tijdens bezoek van minister van Buitenlandse Zaken Maxime Verhagen aan 
Zuid-Korea op 28 en 29 oktober 2008 sprak hij met zijn ambtgenoot YU Myung-
hwan onder meer over de recente ontwikkelingen in Noord-Korea, het belang van 
mensenrechten en van een gezamenlijke resolutie in de AVVN. Uiteindelijk werd 
op 21 november 2008 de VN-landenresolutie tegen de mensenrechtensituatie in 
Noord-Korea, mede ondersteund door Zuid-Korea, aangenomen in de Derde 
Commissie.
In Pakistan riep toenmalig president Musharraf op 3 november 2007 de nood-
toestand uit. In reactie op dit besluit en op de arrestaties van leden van oppositie-
partijen, rechterlijke macht, mensenrechtenorganisaties en journalisten die hierop 
volgden, schortte Nederland de ontwikkelingssamenwerkingsrelatie op. Een  
uitzondering hierop vormden activiteiten die door lokale ontwikkelings-
organisaties werden uitgevoerd op het terrein van democratisering en mensen-
rechten, alsmede humanitaire activiteiten. De EU heeft sinds het uitroepen van de 
139

De mensenrechtenambassadeur bezocht Sri Lanka samen met zijn EU-collega’s 
in juni 2008. Al eerder, bij de zitting van de VN-mensenrechtenraad, heeft de 
mensenrechtenambassadeur in een gesprek met de Sri Lankaanse minister voor 
Mensenrechten en Rampenbestrijding het belang van onafhankelijke monitoring 
en onderzoeken naar schendingen aan de orde gesteld.
Tijdens de kennismaking in oktober van de nieuwe Sri Lankaanse ambassadeur 
in Nederland, Grace Awalatham, zijn naar aanleiding van de ontwikkelingen in 
het oosten en noorden van Sri Lanka op hoog ambtelijk niveau de Nederlandse 
zorgen overgebracht over de mensenrechten- en humanitaire situatie in het land. 
De  Nederlandse ambassade heeft voorts in november 2008 besloten tot  
financiering van Sri Lanka Home for Human Rights, een organisatie die juridische 
hulpverlening biedt voor mensenrechtenverdedigers en voor slachtoffers  
(inclusief familie) van mensenrechtenschendingen. Nederland financiert in  
Sri Lanka ook projecten van UNICEF die tot doel hebben dat kinderen in crisis-
gebieden in Sri Lanka onderwijs krijgen om aldus bij te dragen aan de  
‘normalisering’ van het dagelijks leven en de verzekering van basiseducatie en 
bescherming van kinderen. 
Vrijheid van meningsuiting stond hoog op de agenda tijdens de halfjaarlijkse 
mensenrechtendialoog van de EU met Vietnam, waarvan tijdens de verslagperiode 
drie rondes plaatsvonden (december 2007, juni en december 2008). Persvrijheid 
en vrijheid van meningsuiting kregen prominent aandacht, overigens ook buiten 
het kader van de dialoog. Tijdens zijn bezoek aan Vietnam in maart 2008 legde 
minister Koenders niet alleen bij zijn gesprek met vice-premier Pham Gia Khiem, 
maar ook in een beleidstoespraak voor een vooraanstaand trainingsinstituut 
voor het hoger kader van Partij en overheid enkele kritische boodschappen op 
tafel over het belang van vrijheid van meningsuiting en de rechtstaat. Aanleiding 
hiertoe waren onder meer de arrestaties van ijveraars voor democratisering en – 
later in het jaar – de veroordelingen van journalisten voor berichtgeving in hun 
kranten over een corruptieschandaal bij de overheid en maatregelen tegen andere 
journalisten en hoofdredacteuren. Naar aanleiding van deze zaak en zorgen over 
een concept voor een nieuwe Perswet stond de rol van de media ook centraal 
tijdens een eind november gehouden anticorruptiedialoog tussen donor -
gemeen schap en overheid. Na afloop van deze dialoog kwam Nederland in 
Hanoi met een kritisch persbericht dat de aandacht trok van lokale en  
internationale media. Nederland benadrukte daarin het belang dat de media in 
staat worden gesteld tot objectieve berichtgeving over corruptiezaken, zonder 
141

In november heeft de Nationale Assemblee van Burundi een nieuwe strafwet 
goedgekeurd waarin een aantal positieve elementen staan, zoals de afschaffing 
van de doodstraf en strafbaarstelling van seksueel geweld, maar ook enkele 
negatieve elementen, zoals de strafbaarstelling van homoseksualiteit en 
afschaffing van de strafbaarstelling van arbitraire detentie. De Senaat zal de 
strafwet nog moeten goedkeuren en Nederland spant zich samen met andere 
EU-partners in om de Senaat te overreden deze elementen niet aan te nemen. 
Naar aanleiding van de arrestaties van journalisten en oppositieleden in de laatste 
maanden van 2008, hebben minister Koenders en minister Solheim van  
Noor wegen in een brief en een persoonlijk gesprek met de president de  
inperking van politieke en civiele vrijheden aan de orde gesteld. Medio 
december heeft de mensenrechtenambassadeur een bezoek gebracht aan 
Burundi, waar hij onder andere een bezoek aan drie politiek gevangenen in de 
gevangenis heeft gebracht. Tijdens het bezoek aan Burundi heeft de mensen-
rechtenambassadeur onder meer de inperking van civiele en politieke vrijheden, 
de nieuwe strafwet, de oprichting van een onafhankelijke verkiezingscommissie 
en mensenrechtencommissie en het proces van transitional justice aangekaart. 
Nederland heeft in de VN-mensenrechtenraad ingezet op het behoud van het 
mandaat van de Onafhankelijke Expert inzake de Democratische Republiek 
Congo (DRC). Door sterk verzet van de DRC en de Afrikaanse Groep is dit niet 
gelukt. Wel wist de EU, op sterk aandringen van Nederland, te bereiken dat VN-
rapporteurs op thema’s als seksueel geweld en onafhankelijke rechtsspraak de 
situatie ter plekke onderzoeken en daarvan verslag uitbrengen aan de VN-
e
mensenrechtenraad. Nederland zal in de voorbereidingen voor de 10 zitting 
van de Mensenrechtenraad (voorjaar 2009) intensief lobbyen voor een  
gezamenlijke rapportage van deze rapporteurs aan de Raad. Nederland  
leverde daarnaast een actieve bijdrage aan de speciale sessie over de DRC die 
in december 2008 in de VN-mensenrechtenraad plaatsvond. Nederland vroeg 
met name aandacht voor bestrijding van straffeloosheid, geweld tegen  
vrouwen en opnieuw de actieve inzet van VN-rapporteurs in de DRC om de 
situatie ter plekke te onderzoeken. 
De ambassade in Kinshasa spitste haar mensenrechteninspanning toe op rechten 
van vrouwen en vooral op de bestrijding van straffeloosheid van seksueel geweld. 
In het kader van het ‘MDG-3 fonds’ worden organisaties ondersteund die zich 
inzetten voor het versterken van vrouwelijk leiderschap, mensenrechten-
verdedigers steunen en een eind willen maken aan straffeloosheid van geweld 
tegen vrouwen in de DRC.
143

Nederland stelt regelmatig de mensenrechtensituatie aan de orde in bilaterale 
diplomatieke en politieke contacten met Eritrea en ziet er op toe dat dit ook 
gebeurt in het kader van de Artikel-8 dialoog die de EU met Eritrea voert. De 
mensenrechtensituatie in Eritrea is zorgwekkend, met een vrijwel ontbrekende 
persvrijheid, gevangenhouding van oppositieleden en vervolging van gods-
dienstige minderheden. Daarbij wordt het voortdurende grensconflict gebruikt 
als excuus voor een repressief binnenlands beleid. Minister Koenders heeft de 
mensenrechtensituatie tijdens zijn reis door Hoorn van Afrika in maart 2008 met 
de Eritrese president besproken. Eerder al stelde minister Verhagen de schen-
ding van mensenrechten in Eritrea aan de orde in een gesprek met de Eritrese 
minister van Buitenlandse Zaken tijdens de EU-Afrikatop in december 2007. 
Nederland was zeer intensief betrokken bij het politieke proces naar aanleiding 
van anti-homo uitspraken van president Jammeh van Gambia. Naar verluidt zou 
deze homoseksuelen willen laten onthoofden. Op initiatief van Nederland heeft 
de EU de Gambiaanse autoriteiten duidelijk gemaakt wat het EU-standpunt is 
ten aanzien van homoseksualiteit, de doodstraf en mensenrechten. Ook is  
overgebracht dat de EU de uitlatingen van president Jammeh en de houding van 
Gambia ten aanzien van homoseksualiteit ernstig afkeurt. Tevens ontbood 
Nederland de Tijdelijk Zaakgelastigde van Gambia om deze boodschap over te 
brengen. 
Uit de onrustige Nigerdelta in Nigeria kwamen berichten over het gebruik van 
buitensporig geweld door de Joint Military Taskforce. In het midden van het land 
bleven conflicten voorkomen van etnische en religieuze aard, waarbij door  
politie en ordediensten soms hardhandig wordt ingegrepen. Op gebied van  
vrouwenrechten heeft Nederland in juli 2008 een vierjarige overeenkomst  
getekend met de organisatie RAPA voor het opzetten van tien vrouwencentra, 
waar voorlichting wordt gegeven over vrouwenrechten. Wat betreft mensen-
handel wordt bijgedragen aan een project van het IOM voor de opvang van 
slachtoffers en wordt een project voor technische assistentie aan het Nigeriaanse 
agentschap voor de bestrijding van mensenhandel opgezet. Ook is bijgedragen 
aan een project gericht op bewustwording inzake vooral milieurechten, een 
project ter bevordering van transparantie en ethiek binnen de Nigeriaanse pri-
vate sector en een project gericht op monitoring van lokaal bestuur. Ten slotte 
steunde Nederland via de ambassade een Nigeriaanse NGO bij het organiseren 
van workshops ter bevordering van een meer positieve berichtgeving over homo-
seksuelen. 
145

Minister Verhagen en minister Koenders in Soedan, februari 2008. Foto: Halden Krog-EPA
Tijdens het overleg, dat werd geleid door minister Koenders, is besproken hoe de 
uitvoering van het Djibouti Akkoord het best kan worden ondersteund, vooral op 
de gebieden van humanitaire toegang en veiligheid. De aanwezigen hebben op 
politiek niveau vervolgacties afgesproken onder meer ten aanzien van 
betrokkenheid van de Somalische diaspora, vergroting van de veiligheid van 
humanitaire organisaties, steun aan de Somalische politie, extra bijdragen aan 
het Consolidated Appeal voor Somalië, mogelijkheden om konvooien van het 
Wereldvoedselprogramma (WFP) op zee te beschermen en het tot stand brengen 
van een internationale consensus over de uitvoering van een vredesovereen-
komst en het ontplooien van een stabilisatiemacht.
De mensenrechtensituatie in Soedan blijft ernstig met als grootste zorgpunten 
aanvallen op burgers en seksueel geweld in Darfur, willekeurige arrestaties en 
marteling van leden van de oppositie en mensenrechtenverdedigers en repressie 
van media. De Soedanese regering heeft tot op heden onvoldoende uitvoering 
gegeven aan de aanbevelingen van de Expertgroep van de VN-mensenrechten-
raad om de mensenrechtensituatie in Darfur te verbeteren en de straffeloosheid 
aan te pakken.
De ministers van Buitenlandse Zaken en voor Ontwikkelingssamenwerking  
hebben tijdens hun gezamenlijke bezoek aan Soedan in februari 2008 met  
President Bashir en andere regeringsvertegenwoordigers over mensenrechten 
147

Minister Koenders in Soedan, februari 2008. Foto: Halden Krog-EPA
van een krachtig signaal ten aanzien van Soedan. Nederland heeft gepleit voor 
een resolutie waarin het gebrek aan medewerking van de Soedanese regering 
aan het Internationaal Strafhof veroordeeld wordt. Nederland heeft tijdens de 
zevende zitting van de mensenrechtenraad een aparte verklaring afgegeven over 
Soedan en heeft zich actief ingezet om de aanname van een resolutie over 
Soedan door de raad te bewerkstelligen. 
In Tanzania vinden sinds eind 2006 met regelmaat moorden op albino’s plaats. 
Tot dusverre zijn 29 moorden bekend. Deze staan in verband met het bijgeloof 
dat de lichaamsdelen, het bloed en haar van albino’s magische krachten geven. 
Hoewel de Tanzaniaanse regering deze moorden fel veroordeelt, laat de vervolging 
van de mogelijke schuldigen te wensen over. Nederland ondersteunt de NGO’s 
die zich bezighouden met de situatie van albino’s en speelt een aanjagende rol 
in het Europees verband om druk uit te oefenen op de regering (zie ook tekstbox 
in paragraaf 3.70) . 
Nederland is zeer betrokken bij de mogelijke berechting van voormalige president 
Hissène Habré van Tsjaad, die momenteel in ballingschap verblijft in Senegal. 
Het voorgenomen proces tegen Habré is uniek en van politiek belang, aangezien 
het de eerste keer zou zijn dat een Afrikaans staatshoofd in een Afrikaans land 
onder nationale wetgeving zou worden berecht voor zijn misdaden. In februari 
149

waarbij mensenrechtenverdedigers terecht staan, zijn demonstraties bijgewoond 
en vervulde de ambassade binnen donorbijeenkomsten en de EU een aanjagende 
rol op mensenrechtengebied. In oktober is de ambassade gekozen tot de  
voorzitter van de Human Rights and Governance Donor Group. In die functie neemt de 
ambassade het initiatief in donorcoördinatie op het gebied van mensenrechten 
en goed bestuur. Daarnaast organiseert de ambassade een aantal thematische 
bijeenkomsten (bijvoorbeeld over transitional justice) van donoren en maatschap-
pelijk middenveld, om de ondersteuning en mogelijke hiaten te identificeren.
 
8.4   De Amerika’s 
In het Westelijk Halfrond is er, ondanks veel vooruitgang de afgelopen jaren, nog 
veel te winnen op het gebied van mensenrechten. De mensenrechtenproblematiek 
in dit deel van de wereld is zeer divers en afhankelijk van ieder land wordt hier 
door Nederland zoveel mogelijk aandacht aan gegeven. Naast zorgen over de 
mensenrechtensituatie in specifieke landen en/of over specifieke thema’s, wordt 
nadrukkelijk gebruik gemaakt van de goede betrekkingen met invloedrijke landen 
zoals de Verenigde Staten en Canada, maar ook Brazilië, Argentinië en Costa 
Rica om de mensenrechtensituatie in de hele regio te bevorderen.
Bezoeken van bewindslieden en hoge ambtenaren aan de regio worden  
aangegrepen om het onderwerp mensenrechten gepaste aandacht te geven.  
Zo werd tijdens het bezoek van minister Verhagen aan de VS op 5 juni jl.  
uitgebreid ingegaan op de mensenrechtensituatie in Guantánamo Bay. Daarnaast 
heeft de mensenrechtenambassadeur in maart/april 2008 Argentinië en  
Guatemala bezocht en in november Brazilië, waar hij gesprekken heeft gevoerd 
met zowel overheden als vertegenwoordigers van het maatschappelijk middenveld. 
In Curaçao heeft hij tijdens een regionale ambassadeursconferentie uitgebreid 
aandacht gegeven aan de mensenrechtenstrategie en het belang van nationale 
actieplannen ter bevordering van mensenrechten. 
Relevante thema’s
In alle Amerikaanse landen wordt door Nederland actief aandacht gegeven aan 
het thema mensenrechten. Te denken valt aan de positie van mensenrechten-
verdedigers, geweld tegen vrouwen, straffeloosheid, situatie in gevangenissen 
en vrijheid van meningsuiting. Ook worden initiatieven ondersteund die de 
situatie van inheemse bevolking beogen te verbeteren en wordt er met diverse 
landen een actieve dialoog over (een moratorium op) de doodstraf gevoerd.
151

vorige eeuw. Ook andere projecten ter bevordering van de implementatie 
van de aanbevelingen van de Waarheids- en Verzoeningscommissie worden 
in dit land ondersteund.  
Verder wordt in Honduras het voorkomen van geweld tegen en marteling 
van gevangen ondersteund. Ook in Brazilië, Argentinië, Ecuador en Peru 
wordt specifiek aandacht besteed aan projecten die zich richten op de 
positie en gezondheid van gevangenen. De doodstraf is een ander belangrijk 
thema waar aandacht aan wordt besteed in de regio. Zo is bilateraal en in 
EU-verband zorg uitgesproken over de executies in de VS en ogenschijnlijke 
verschuivingen binnen de Canadese positie ten opzichte van Canadese 
staatsburgers die in andere democratische landen ter dood worden 
veroordeeld. Daarnaast stelt Nederland met name in het Caribische gebied 
de bezwaren tegen de doodstraf met regelmaat aan de orde.
Tijdens de EU-LAC top in Lima in mei 2008 heeft premier Balkenende ten 
slotte bilateraal met diverse regeringsleiders uit Latijns-Amerika gesproken 
over de mensenrechten. In al deze gesprekken heeft de minister-president 
onder andere gepleit voor nauwere samenwerking in VN-verband en binnen 
de VN-mensenrechtenraad in het bijzonder. De minister-president sprak 
daarnaast met president Uribe over de  mensenrechtensituatie in Colombia 
en met president Correa van Ecuador over vrijheid van meningsuiting in dat 
land. Ook zegde Correa toe dat er meer aandacht zou komen voor de slechte 
detentieomstandigheden van specifiek Nederlandse gevangenen in Ecuador. 
Midden- en Zuid-Amerika 
Nederland speelt in Bolivia een voortrekkersrol binnen de EU op het gebied 
van de mensenrechten. Verder heeft de Nederlandse ambassade in samen-
werking met een aantal NGOs, waaronder HIVOS, actie ondernomen om 
rechtshulp aan de slachtoffers van ernstige mensenrechtenschendingen in 
Pando in september voor te bereiden en mensenrechtenverdedigers politiek 
te ondersteunen. Ook is met de Boliviaanse overheid en mensenrechten-
verdedigers een dialoog gestart over de universaliteit van mensenrechten. 
In de Boliviaanse context met individuele rechten, collectieve rechten en 
gewoonterechten is dit een belangrijk onderwerp dat ook zijn weerslag krijgt 
in de nieuwe grondwet en het daaruit voortvloeiende juridische, politieke 
en institutionele kader. 
153

inclusief individuele mensen rechtenzaken met Cuba, de reeds opgeschorte 
sancties van juni 2003 op te heffen. Tevens werd afgesproken dat de dialoog in 
juni 2009 geëvalueerd zal worden en dat de Raad dan zal besluiten of de dialoog 
wordt voortgezet. Deze moet dan wel hebben geresulteerd in verbeteringen in 
Cuba, inclusief op het gebied van de mensenrechten. Op 23 oktober heeft EU-
Commissaris Michel met de Cubaanse autoriteiten een akkoord getekend over 
het herstel van de ontwikke lingssamenwerking tussen de Europese Commissie 
en Cuba. Het herstel van de OS-relatie sluit aan bij de hervatting van de dialoog 
tussen de Europese Unie en Cuba. Deze politieke dialoog vormt het kader waar-
binnen de mensenrechten met Cuba worden besproken.  
In Guatemala heeft Nederland het initiatief genomen om in EU-verband regulier 
mensenrechtenschendingen onder de loep te nemen en waar nodig EU-actie te 
initiëren (zie ook tekstbox in paragraaf 6.1). Bedreigingen van mensenrechten-
verdedigers en vakbondsvertegenwoordigers worden hier besproken worden, 
evenals bijvoorbeeld de problematiek rond geweld tegen vrouwen. Ook wordt 
actief aandacht besteed aan het verbeteren van de prestaties van het Openbaar 
Ministerie, vooral gezien het hoge aantal onopgeloste moorden. Daarvoor is ook 
ondersteuning gekomen van de VN Commissie tegen straffeloosheid CICIG, 
waar Nederland 2 miljoen euro aan bijdraagt. Aandacht voor straffeloosheid 
bestaat ook uit ondersteuning aan initiatieven door forensisch antropologische 
organisaties zoals het Fundación Antropológica Forense de Guatemala, dat massa-
graven onderzoekt ten behoeve van bewijsvoering rond de dood van slachtoffers 
van het gewapend conflict.
In Haïti ondersteunt Nederland projecten op het gebied van promotie van 
mensenrechten, onder ander via een trainingsprogramma voor de politie en  
workshops voor schoolkinderen. Daarnaast zet Nederland zich in voor de 
bescherming van de mensenrechten van uit de Dominicaanse Republiek  
uitgezette, niet-gedocumenteerde (illegale) Haïtianen. 
In 2009 gaat een project van start om het eerste georganiseerde netwerk van 
mensenrechtenverdedigers in Honduras op te zetten. Hieraan voorafgaand zijn 
in 2008 door de ambassade in San José een tweetal bijeenkomsten 
georganiseerd in Honduras en in El Salvador.
Canada en de VS
De Verenigde Staten zijn internationaal gezien een belangrijke partner op het 
gebied van mensenrechten. Goede samenwerking met de VS op gebied van  
155

te werken in de toepassing van VN VR Resoluties 1325 (2000) en 1820 (2008) op 
gebied van vrouwen, vrede en veiligheid.
Canada is een belangrijke partner voor Nederland en gelijkgezinde landen binnen 
de VN. In de VN-mensenrechtenraad heeft Canada de afgelopen jaren steeds het 
initiatief genomen voor de resolutie over vrijheid van meningsuiting. In de Derde 
Commissie van de Algemene Vergadering van de VN heeft Canada al een aantal 
jaren achter elkaar een resolutie ingediend over de mensenrechtensituatie in 
Iran. Nederland werkt nauw samen met Canada om steun voor deze initiatieven 
te verzekeren. 
De EU voert met zowel de VS als met Canada jaarlijks zogenaamde mensen-
rechtenconsultaties. Prominent op de agenda staat samenwerking in de 
relevante mensenrechtenfora, maar ook nationale mensenrechtenkwesties zoals 
de doodstraf staan op de agenda.
8.5   Europa 
Landen in Europa zijn in eerste instantie onze bondgenoten bij de bevordering 
van mensenrechten wereldwijd. Wij delen dezelfde waarden en wensen deze ook 
in de wereld uit te dragen. Naast alles wat er in het kader van de Europese Unie 
gebeurt en waarop in paragraaf 6.1 reeds werd ingegaan, ondernemen Europese 
landen ook eigen initiatieven op mensenrechtengebied, alleen of in samen-
werking. Zo dient Nederland, samen met Frankrijk, jaarlijks een resolutie in over 
geweld tegen vrouwen in de Derde Commissie, is Portugal voorvechter van  
ESC-rechten en dient Denemarken een resolutie in over het tegengaan van  
marteling in de VN-mensenrechtenraad en de Derde Commissie. Ook met niet-
EU-lidstaten  als Noorwegen en Zwitserland wordt samengewerkt op het gebied 
van mensenrechten. Een succesvol voorbeeld betreft de verklaring over mensen-
rechten, seksuele geaardheid en gender identiteit, die op 18 december in de VN 
werd voorgelezen (paragraaf 3.7) , die ook door Noorwegen actief werd onder-
steund. Hoe goed de samenwerking echter ook is, we moeten bereid blijven om 
ook Europese landen de maat te nemen. 
Mensenrechten in Europa
De landen in de Europese regio hebben zich op diverse wijze gecommitteerd aan 
de bevordering en bescherming van mensenrechten. Mensenrechtennormen uit 
157

Rechten van vrouwen
Ook op het gebied van vrouwenrechten en het tegengaan van geweld tegen  
vrouwen heeft een aantal ambassades projecten gefinancierd. Zo steunt de 
Nederlandse ambassade in Ankara onder meer een opvanghuis voor vrouwen en 
kinderen die slachtoffer zijn van huiselijk geweld en gaat er in december een 
project van start dat als doel heeft een netwerk van lokale vrouwelijke 
journalisten op te zetten, om zo de vrouwen een stem te geven in de media. 
Rechten van kinderen
Ook kinderrechten vormen een aandachtspunt. Zo bezocht de staatssecretaris 
voor Europese Zaken in februari 2008 een kindertehuis in Mogilino, Bulgarije. 
De soms erbarmelijke omstandigheden waarin de kinderen in Bulgaarse tehuizen 
leven kregen veel (media-) aandacht in Nederland. Met middelen uit het Mensen-
rechtenfonds en MATRA wordt steun gegeven aan projecten van UNICEF en NGO’s 
op het gebied van kinderrechten en jeugdzorg. In samenwerking met het 
programmaministerie van Jeugd en Gezien is kennis en expertise aangeboden 
aan de Bulgaarse overheid met het oog op een structurele aanpak van dit 
probleem. 
Rechten van homoseksuelen
In diverse Europese gremia is door Nederland ingezet op het bevorderen van 
gelijke rechten voor homoseksuelen. Nederlandse ambassades ondersteunen 
diverse initiatieven om het maatschappelijke debat over mensenrechten en 
seksuele geaardheid te stimuleren. Het bevorderen van tolerantie ten opzichte 
van homoseksuelen valt eveneens binnen de inzet van de ambassades. Dit 
gebeurt onder meer in Ierland, Letland, Litouwen Portugal en Turkije.
Asiel en migratie
De negatieve effecten van asiel en migratie doen zich met name aan de Europese 
grenzen voelen. Cyprus heeft bijvoorbeeld per capita het hoogste aantal asiel-
zoekers in de EU. Samen met de Immigratie en Naturalisatiedienst (IND), het 
Centraal orgaan Opvang Asielzoekers (COA) en de Cypriotische asieldienst 
wordt gewerkt om Cyprus te helpen voldoen aan de Europese richtsnoeren op 
het gebied van opvang van asielzoekers. De Nederlandse ambassade speelt hier-
bij een actieve rol. Op initiatief van de ambassade is er regelmatig overleg 
tussen een tiental ambassades op Cyprus waarin de activiteiten op het gebied 
van migrantenrechten van de respectievelijke ambassades worden afgestemd.
159

van de wetgeving en jurisprudentie ondersteund. Nederland biedt met name 
expertise aan op de domeinen van Justitie en Binnenlandse Zaken. Waar beide 
landen moeten voldoen aan specifieke benchmarks onder het Co-operation and 
Verification Mechanism (CVM) zijn samenwerkingsprojecten in gang gezet gericht 
op onafhankelijke rechtspraak en corruptiebestrijding. In Bulgarije wordt 
bijvoorbeeld in samenwerking met het Nederlands Helsinki Comité de Bulgarian 
Judges’ Association (BJA) gesteund. Er wordt gestreefd om de BJA institutioneel te 
versterken op zowel organisatorisch als operationeel gebied.
 
In Roemenië sprak de staatssecretaris van Europese Zaken tijdens zijn werkbezoek 
(september 2008) nadrukkelijk bij al zijn gesprekspartners (waaronder de 
Roemeense minister van Buitenlandse Zaken en minister van Justitie) de 
Nederlandse zorg uit over onvoldoende vooruitgang ten aanzien van de CVM 
benchmarks . Ook heeft de mensenrechtenambassadeur eind september een  
bezoek aan Roemenië gebracht.
Westelijke Balkan
Het integratieproces van de Westelijke Balkan landen in de Europese 
structuren vraagt ook van deze regio dat het de normen en waarden waar 
Europa voor staat, overneemt. In dit traject stelt Nederland zich, mede naar 
aanleiding van de laatste EU-voortgangsrapportages in bilateraal en in 
multilateraal verband, kritisch op ten aanzien van bijvoorbeeld de gebrekkige 
rechtshandhaving ter bescherming van etnische minderheden in een aantal 
van deze landen. Zoals in paragraaf 6.1 werd aangegeven, blijft Nederland van 
mening dat er voor straffe loosheid en schending van de rechten van 
minderheden geen ruimte is in Europa en spreekt met name Servië en Kroatië 
aan op het feit dat zij niet volledig samenwerken met het Joegoslavië 
Tribunaal. Nederland heeft er binnen de EU met succes voor geijverd dat de 
Stabilisatie en Associatie Overeenkomst met Servië niet van kracht wordt 
voordat aan deze voorwaarde wordt voldaan. 
Maar ook buiten EU-kader levert Nederland een substantiële inspanning gericht 
op de verbetering van de algehele mensenrechtensituatie in deze en andere  
landen die deel uitmaken van de Westelijke Balkan. Op landenniveau besteed-
den de Nederlandse ambassades in de regio veel aandacht aan de positie van 
kwetsbare groepen: homoseksuelen, vrouwen en minderheden. Zo droegen ze 
bij aan het bestrijden van discriminatie van homoseksuelen door actieve deel-
name aan en ondersteuning van activiteiten van homobelangenorganisaties. 
Ook zet Nederland zich in voor anti-discriminatiewetgeving en het bestrijden 
161

alsmede door het ondersteunen van verschillende kleinere projecten vanuit het 
speciaal voor gender-activiteiten in het leven geroepen gedelegeerde fonds. 
8.6   Oost-Europa en Centraal-Azië 
In Oost-Europa en Centraal-Azië valt op mensenrechtengebied nog veel te  
verbeteren. Hoewel ook hier opgaat dat de situatie per land verschilt, geldt over 
het algemeen dat er zorgen zijn over het democratische gehalte van de meeste 
regeringen, over de positie van onafhankelijke maatschappelijke organisaties en 
mensenrechtenverdedigers, over de vrijheid van meningsuiting en de veiligheid 
van journalisten en over het ontbreken van een goede rechtsgang.  Zoals ook is 
aangegeven in paragraaf 6.1, speelden mensenrechten in 2008 een grote rol in 
de relatie met de oostelijke buren van de EU, onder andere in het kader van de 
samenwerkingsraden met de verschillende landen. Ook is in 2008 een mede-
deling van de Commissie verschenen over het Oostelijk Partnerschap, waarin 
wordt gesteld dat de verrijking van de relatie met de oostelijke landen van het 
Europese Nabuurschapsbeleid afhankelijk is van de mensenrechtensituatie in 
deze landen.
Nederland heeft het initiatief genomen om de EU-mensenrechtendialoog met de 
afzonderlijke Centraal-Aziatische landen (Kazachstan, Oezbekistan, 
Turkmenistan, Kirgizië en Tadzjikistan) te versterken door deze van benchmarks te 
voorzien. Om de voortgang van deze dialoog goed te kunnen te evalueren, 
bevatten deze benchmarks zoveel mogelijk concrete resultaten, zoals de toegang 
tot gevangenen en het toestaan van onafhankelijke NGO’s.  
In bilaterale gesprekken met de Russische regering is consequent aandacht 
besteed aan mensenrechten in Rusland. Premier Balkenende heeft dit gedaan 
tijdens zijn ontmoetingen met zowel President Poetin (Moskou, november 2007) 
als premier Zoebkov (Den Haag, april 2008). Tijdens het bezoek aan Moskou van 
november 2007 heeft de minister-president NGO’s ontmoet die actief zijn op het 
gebied van mensenrechten en heeft hij in een publieke voordracht het belang 
van democratie en mensenrechten onderstreept. Ook tijdens het bezoek van de 
Russische minister van Buitenlandse Zaken Lavrov aan Nederland (30 oktober 
2008) is dit onderwerp besproken. 
Ook in EU-kader heeft Nederland een actieve rol gespeeld bij het opbrengen van 
163

project European Radio for Belarus gesteund, dat voorziet in onafhankelijke 
informatievoorziening aan een jong publiek (zie ook tekstbox in paragraaf 3.9). 
Via het MATRA-programma wordt steun verleend aan mensenrechten-
organisaties en worden projecten op het gebied van vakbondsrechten onder-
steund. 
Hoewel de mensenrechtensituatie in Oekraïne de laatste jaren sterk verbeterd is, 
zijn meldingen van racisme en xenofobie reden tot zorg, waarvoor ambassade 
Kiev vooral in EU-kader aandacht vraagt bij de Oekraïense regering. De 
ambassade in Kiev heeft op 10 december ter gelegenheid van de viering van 
60-jaar Universele Verklaring voor de Rechten van de Mens een bijeenkomst 
georganiseerd met twaalf invloedrijke mensenrechtenorganisaties in Oekraïne. 
Het MATRA-programma heeft zowel in Oekraïne als in Moldavië een aantal 
projecten ondersteund dat zich deels richt op de bescherming van mensen-
rechten, met name op sociale rechten. 
In Moldavië heeft de Nederlandse ambassadeur zowel bij de premier als op 
ministersniveau herhaaldelijk zorgen geuit over de verslechterende persvrijheid 
in de afgelopen maanden. Nederland heeft steun verleend aan een EU-verklaring 
in OVSE-kader, waarin zorg wordt uitgesproken over het niet-verlengen van een 
uitzendvergunning van een onafhankelijk TV-station in Moldavië. 
Nederland is binnen de EU een voortrekkersrol blijven spelen in de discussie over 
mensenrechten in Oezbekistan. Vooral door Zweedse en Nederlandse druk 
besloot de RAZEB in oktober 2007 om de visumrestricties tegen Oezbeekse  
functionarissen niet af te schaffen, maar slechts voorwaardelijk op te schorten. 
Hoewel Oezbekistan nog altijd niet volledig heeft voldaan aan de door de EU 
opgestelde benchmarks op mensenrechtengebied, heeft Nederland in oktober 
ingestemd met de opheffing van de reeds opgeschorte visumrestricties omdat, 
indien geen consensus zou zijn bereikt, de EU-sancties (inclusief het wapen-
embargo) in november automatisch zouden aflopen. Er is op voorstel van  
Nederland afgesproken dat de EU-ambassadeurs in Tasjkent met regelmaat 
rapporteren over de mensenrechten situatie in Oezbekistan. Ook heeft Nederland 
binnen de EU het initiatief genomen om een nieuwe lijst met nog vastzittende 
Oezbeekse mensenrechtenverdedigers op te stellen. Deze lijst heeft de EU  
overhandigd aan de Oezbeekse minister van Buitenlandse Zaken tijdens een 
ministerieel overleg in Turkmenistan (Ashgabat, april 2008). Na internationale 
druk van onder meer Nederland werd in juni 2008 de Oezbeekse mensenrechten-
verdedigster Mutabar Tadjibaeva vrijgelaten. Begin november werd zij door 
165

zowel in EU-, VN-, RvE- en OVSE-verband als bilateraal. Sinds de gewapende 
confrontatie met Rusland in augustus 2008 is de aandacht voor de mensenrechten-
situatie met name voor de conflictgebieden en de grote aantallen ontheemden 
geïntensiveerd. Nederland levert negen waarnemers aan de EU Monitoring Missie, 
onder wie twee mensenrechtenexperts. Er wordt intensief contact onderhouden 
met de Ombudsman en NGO’s onder meer over onderwerpen als tolerantie, 
etnische minderheden, godsdienstvrijheid (onder andere problemen van de 
Armeense kerk). Uit het OS-programma en het MATRA-programma worden 
diverse projecten gesteund op het gebied van mensenrechten, in het bijzonder 
op het gebied van jeugdrecht, de rechten van seksuele minderheden, bestrijding 
van huiselijk geweld, en de oprichting van een Mensenrechtencentrum in Gali 
(Abchazië).
In Armenië wordt regelmatig contact gehouden met NGO’s en de Ombudsman 
over mensenrechtenkwesties. De politieke ontwikkelingen worden nauw gevolgd. 
In het kader van de EU en de Raad van Europa worden de gebeurtenissen sinds 1 
maart (toen een vreedzame demonstratie met geweld werd neergeslagen) geob-
serveerd en wordt aangedrongen op het vrijlaten van politieke gevangenen. Er 
wordt via MATRA steun gegeven aan het Helsinki Citizens’ Committee.
Tijdens gesprekken met regeringsvertegenwoordigers in Azerbeidzjan vormt 
de mensenrechtensituatie, met name op het gebied van persvrijheid, een vast 
agendapunt, onder meer bij een bezoek op hoogambtelijk niveau aan Baku in 
december 2008. De betrokken Nederlandse ambassade (in Ankara) sprak bij  
een bezoek aan Azerbeidzjan in november 2008 met een aantal mensenrechten-
organisaties over de situatie in het land.
167



