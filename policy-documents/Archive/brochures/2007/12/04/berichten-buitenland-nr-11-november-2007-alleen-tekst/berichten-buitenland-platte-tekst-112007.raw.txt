Berichten 
 
Buitenland 
 
Voor de Nederlandse agribusiness, jaargang 33, nummer 11, november 2007 
 
 
 
In dit nummer: 
 
● Midden-Amerika:'verborgen' regio biedt volop kansen 
 
● Verenigd Koninkrijk: trends in etnische voeding 
 
● Renée Bergkamp: "agribusiness is een oersterk merk" 
 
 
 
 
Colofon 
Berichten Buitenland is een uitgave van de directie Industrie en Handel van het Ministerie van 
Landbouw, Natuur en Voedselkwaliteit. 
Deze publicatie is bestemd voor het Nederlandse agrarische bedrijfsleven, met als doel informatie te 
verstrekken over ontwikkelingen op agrarisch handelsgebied, buitenlandse markten, kwaliteiten 
etiketteringvoorschriften, wetgeving, landbouwprojecten, handelsbemiddeling, enz. 
 
De berichtgeving van dit blad komt mede tot stand met medewerking van de landbouwraden die zijn 
verbonden aan de Nederlandse ambassades in het buitenland en de beleidsmedewerkers van de 
directie Industrie en Handel. 
 
Uitgever: 
Ministerie van Landbouw, 
Natuur en Voedselkwaliteit 
Directie Industrie en Handel 
Bezuidenhoutseweg 73 
Postbus 20401 
2500 EK Den Haag 
www.minlnv.nl/agribusiness 
 
Informatie en abonnementen: 
Voor informatie over artikelen of een (gratis) abonnement op Berichten Buitenland kunt u contact 
opnemen met de heer J.J.M. Verbeek, 
Tel.: +31 (0)70 – 378 40 64 
Fax: +31 (0)70 – 378 61 23 
E-mail: j.j.m.verbeek@minlnv.nl 
 
Productie: 
Exxion Communicatie 
 
ISSN 0920 - 0975 
 
Het overnemen of vermenigvuldigen van artikelen uit Berichten Buitenland is alleen toegestaan met 
bronvermelding. 
 
N.B. Zoals gebruikelijk bij handelsbemiddeling, wordt alle informatie verstrekt buiten de 
verantwoordelijkheid van het Ministerie van Landbouw, Natuur en Voedselkwaliteit. 
Berichten Buitenland, nummer 11, november 2007 1 

The sky is the limit op het gebied van groenten, fruit en sierteeltproducten 
 
Midden-Amerika: regio van onbegrensde mogelijkheden 
 
Midden-Amerika is politiek gezien al jaren vrij stabiel. Ook is de regio een enorm 
populaire bestemming voor avontuurlijke backpackers en ook het massatoerisme 
krijgt voet aan de grond. Nu is het tijd voor de Nederlandse ondernemer om zijn 
geluk te gaan beproeven op deze markt waar the sky nog echt the limit is. Zeker 
nu DR-CAFTA, een belangrijk vrijhandelsverdrag tussen de Midden-Amerikaanse 
landen en Amerika, is geratificeerd. 
 
Voor de meeste landen in Midden-Amerika kenmerkten de jaren tachtig zich door politieke 
instabiliteit. In de jaren negentig keerde de rust terug, waardoor het afgelopen decennium 
benut kon worden voor een voorzichtig herstel van economie en democratie. De regio heeft 
daarbij met een gemiddelde economische groei van zo’n 5% in 2006 een hogere en 
constantere groei bereikt dan de Zuid-Amerikaanse buren. Deze resultaten zijn deels te 
danken aan de handelsrelatie tussen de regio en de nabij gelegen Verenigde Staten. Meer 
dan 50% van de regionale export gaat naar deze grootmacht en bijna 50% van de import is 
uit Noord-Amerika afkomstig. Maar ook de handel met Nederland is onstuimig gegroeid; 
Nederland is na de Verenigde Staten de grootste handelspartner van Costa Rica, de 
belangrijkste agrarische producent in de regio. Van alle export (uit alle sectoren) uit 
Midden-Amerika richting de Europese Unie is 60% uit Costa Rica afkomstig. De gemiddelde 
economische groei nam toe van 3,9% in 2005 naar rond de 5% in 2006; Panama en Costa 
Rica staken hier met kop en schouder bovenuit met een groei van boven de 8%. 
Groeiverwachtingen voor 2007 en 2008 zijn iets bescheidener, vooral met het oog op 
afzwakking van de groei in de Verenigde Staten. 
 
Versnipperde regio 
Terug naar waar het allemaal om draait. Midden-Amerika, de regio van onbegrensde 
kansen. De regio is de grootste producent ter wereld van ananas, snijgroen en 
uitgangsmateriaal voor groene planten. Nummer twee voor bananen en meloenen. Om nog 
maar niet te spreken over koffie, mango’s, overig uitgangsmateriaal en exotische groenten 
en vruchten. En waarom dan toch die relatieve onbekendheid bij het publiek? Dat zal wel 
met het politiek instabiele imago te maken hebben. Of met de onuitspreekbare namen van 
de plaatsnamen. Neem Tegucigalpa, de hoofdstad van Honduras, het land waar het woord 
‘bananenrepubliek’ is uitgevonden. Ga er maar eens verbaal aanstaan. Zo simpel kunnen we 
helaas en tegelijkertijd gelukkig toch niet redeneren. De kern van het probleem ligt in het 
feit dat Midden-Amerika zich tot op de dag van vandaag niet als blok aan de rest van de 
wereld heeft gepresenteerd. Elk land in de regio verdedigt en promoot zijn eigen belangen. 
Met als gevolg dat de belangen zo versnippert zijn en de impact zo gering is, dat aan de 
regio al gauw voorbij gegaan wordt. Het is logischer om je als Nederlandse exporteur of 
investeerder te richten op grote landen of blokken zoals China, Oost-Afrika, India of het 
Midden-Oosten dan op bijvoorbeeld Honduras of Guatemala. 
 
Maar dat neemt niet weg dat de regio eigenlijk alles in zich heeft om een grootmacht te 
worden als het gaat om de productie van niet-traditionele groenten, fruit en 
sierteeltproducten. De economische situatie is sterk verbeterd in vrijwel de gehele regio, de 
politieke situatie is niet meer te vergelijken met die in de jaren tachtig en de infrastructuur, 
zowel in de landen zelf als de verbindingen met de belangrijkste afzetmarkten, is ronduit 
goed. En zelfs bijzonder sterk in vergelijking met andere productielocaties wereldwijd. 
 
Eén counterpart 
Ook de samenwerking op Midden-Amerikaans niveau is aan het groeien. Enerzijds omdat de 
landen afzonderlijk van elkaar tot het besef komen dat elkaar versterken beter werkt dan 
elkaar bestrijden. Anderzijds, en dat is van recentere datum, omdat er handelsoverleg 
gestart is met de Europese Unie om te komen tot een vrijhandelsverdrag. 
 
Berichten Buitenland, nummer 11, november 2007 3 

het moeilijk doen. Wat me erg bevalt, is dat je hier als je in een new business deal zit, je 
echt afspraken kunt maken met mensen. Vaak is handje schudden en elkaar eens goed in 
de ogen kijken in eerste instantie voldoende. Natuurlijk, als er financiële transacties bij 
komen kijken, is het wel handig om afspraken op papier te hebben staan. En dat brengt me 
op een aantal belangrijke tips voor ondernemers die hier voet aan de grond willen krijgen: 
Spreek de taal. Dat is echt een groot voordeel. Respecteer de cultuur, word niet boos als 
iemand een kwartiertje te laat is, maar kom zelf wel op tijd! Dat verwachten ze van je, want 
daar staan wij om bekend. En voor de echte durfals: ga naar Nicaragua. Daar zijn de 
mogelijkheden echt onbegrensd. Politiek niet helemaal stabiel, maar de kansen die er 
liggen…….” 
 
Berichten Buitenland, nummer 11, november 2007 5 

Column 
 
Siem Korver 
 
Europa verliest daadkracht! 
Trage EU-regelgeving doet ons de das om 
 
Voor de voeding van landbouwhuisdieren wordt gebruik gemaakt van verschillende stromen 
van akkerbouwgewassen als granen en soja. Meestal zijn dit vormen van bijproducten van 
de humane voedingsindustrie die op deze wijze worden omgezet in hoogwaardig dierlijk 
eiwit. Een goed voorbeeld is soja waarvan de sojaolie wordt gebruikt in de humane voeding 
en het sojaschroot onder andere in de veevoersector. We hebben hierbij te maken met 
grondstoffenstromen van zogenaamde commodities die wereldwijd worden verhandeld. 
 
Een aantal grote en sterk exporterende landen past op grote schaal de resultaten van het 
biotechnologisch onderzoek toe bij de productie van soja en granen. Cruciaal hierbij is dat 
een zorgvuldige goedkeuring plaatsvindt om deze producten direct of indirect in het 
voedselkanaal te kunnen brengen. Deze goedkeuring dient gebaseerd te zijn op gedegen en 
onafhankelijk wetenschappelijk onderzoek waarbij in het bijzonder wordt gekeken naar 
effecten op mens en milieu. 
 
Wat is nu de praktijk? De testperiode in de Europese Unie is dubbel zo lang als in de derde 
landen. Het gaat hier in Europa om gemiddeld 30 maanden versus 15 maanden in de 
Amerika’s! Daarnaast is goedkeuring van de European Food Safety Agency nog geen 
garantie voor werkelijke toestemming voor gebruik in de EU. In Europa hebben we namelijk 
nog de politieke besluitvorming voor de toelating en er is een meerderheid van de Raad van 
Ministers nodig. 
 
Het gevolg is dat Europa haar daadkracht en internationale concurrentiekracht verliest. Op 
dit moment zien we al verschillen tussen continenten qua kostprijs voor de dierlijke 
producten. Er komt een schaarste van grondstoffen op de Europese markt. Terechtkomt de 
Europese Unie in een recente economische studie tot de conclusie dat ‘there is an urgent 
need to take action in order to avoid negative implications for EU livestock production and 
agriculture overall’. 
 
Het voedselpakket in Europa zal hierdoor duurder worden of we importeren dierlijke 
producten uit de Amerika’s en andere landen. Daarmee hebben we dan ons dilemma 
geëxporteerd. 
 
Net als onze voedselvoorziening! 
 
Siem Korver is bijzonder hoogleraar Food, Farming and Agribusiness aan de Universiteit van 
Tilburg. Verder is hij directeur Public Affairs Food van de VION Food Group. Deze column 
schrijft hij op persoonlijke titel. 
 
Wilt u reageren? Mail de redactie op s.h.hoff@minlnv.nl 
 
Berichten Buitenland, nummer 11, november 2007 7 

gegeten dan elders in het land. De halallevensmiddelenmarkt alleen al vertegenwoordigt 
een waarde 7,7 miljard euro. De Indiase levensmiddelenconsumptie bedraagt 2,5 miljard 
euro per jaar, de Chinese markt is goed voor ongeveer een miljard euro en de 
Caraïbisch/Afrikaanse levensmiddelenmarkt bedraagt ongeveer 350 euro miljoen. 
 
Onderaan komen we de Thaise markt tegen; goed voor meer dan 150 miljoen euro. De 
etnische levensmiddelenmarkt groeide in 2005 met 2,9%. Het jaarlijkse inkomen van Britse 
etnische gemeenschappen wordt geschat op ongeveer 60 miljard euro. Jaarlijks besteden zij 
8 miljard euro aan etnisch voedsel. De Chinese bevolkingsgroep is de groep met het meeste 
geld en dus de meest koopkracht. 
 
Elke dag mango’s 
Maar niet alles is etnisch voedselgoud wat er blinkt. De huidige voedingsmiddelentrend 
brengt ook belangrijke vraagstukken met zich mee. Vraagstukken waar de regering door 
middel van beleidsvorming grip op probeert te krijgen. Zo is er het issue van ‘food miles’. 
Deze term geeft de afstand weer hoeveel een eindproduct gereisd heeft alvorens het 
verkocht wordt. Zo kan bepaald worden wat de impact is van een product op het milieu. 
Hetzelfde geldt voor de vaak gebezigde term ‘carbon foot print’. Deze meetmethode geeft 
de uitstoot van CO aan zowel voor mensen als voor producten. Wat van ver komt is lekker, 
2
maar niet als het bijdraagt aan milieuvervuiling, CO -uitstoot en hoge prijzen. Dat betekent 
2
dat er lokaal gekocht moet worden, maar dat heeft weer ten gevolg dat 
ontwikkelingslanden minder markt krijgen. En bovendien is lokaal kopen jezelf vastbinden 
aan seizoengebonden producten. Met de verwende consument is dat niet vol te houden, die 
wil elke dag mango’s. 
 
Dilemma’s 
Onderwerpen zoals de eerdergenoemde ‘food miles’ en ‘carbon foot print’, maar ook 
bekende klanken als ‘fair trade’ en klimaatsverandering, zijn steeds terugkerende thema’s in 
de media. Hoe verhoudt zich bijvoorbeeld een streven naar beperking van ‘food miles’ tot 
het uitgedragen beleid dat de markttoegang in de rijke landen voor in het bijzonder 
agrarische producten uit ontwikkelingslanden bevorderd moet worden? De minst 
ontwikkelde ontwikkelingslanden liggen nu eenmaal niet naast de deur. Concluderend kan 
gesteld worden dat etnische cuisine onverminderd populair is en blijft. Meer mensen 
bereiden etnische maaltijden thuis, zodat de verkoop van ingrediënten snel toeneemt, maar 
de afzet van etnische voorgekookte sauzen en passant afneemt. Beleidsmatige 
vraagstukken als ‘food miles’ en de stimulering van agrarische producten uit 
ontwikkelingslanden blijven een hot item waar nog hele debatten aan gewijd zullen worden. 
 
Exporterende Nederlandse bedrijven van etnische producten en ingrediënten moeten zich 
richten op de grote steden en dan vooral op Londen, Manchester en Leeds. Halalproducten 
zijn met een afzetmarkt van 97% onder moslims niet te vermijden en Chinezen staan als 
meest koopkrachtige bevolkingsgroep met gevulde portemonnee klaar om producten te 
kopen. 
 
Margreet Page Roberts-Klees, 
LNV-bureau Londen 
 
Berichten Buitenland, nummer 11, november 2007 9 

Bedrijfsoverdracht 
Renée Bergkamp heeft ruim vijf jaar met veel plezier op LNV gewerkt en daar een grote 
bewondering voor de succesvolle agribusiness aan over gehouden. “De Nederlandse export 
van landbouwproducten staat nummer twee of drie op de wereldranglijst, al naar gelang 
welke maatstaven je hanteert. Dat is voor ons kleine land een ongekende prestatie. Onze 
agribusiness is een oersterk internationaal merk en dat heeft zelfs zijn uitstraling op onze 
totale economische reputatie. Je mag daaruit concluderen dat deze sector weinig steken 
laat vallen. En dat is mede te danken aan de manier waarop LNV in de wereld 
vertegenwoordigd is, met landbouwraden en –attachés. EZ kent een soortgelijke 
vertegenwoordiging op de ambassades, maar minder dicht en kleiner in aantal. Maar de 
agribusiness staat ook voor een aantal problemen, die om aandacht en wellicht nauwere 
samenwerking van LNV met EZ vragen. 
 
Bedrijfsoverdracht is in het algemeen een zaak die ons bezighoudt. En in de landbouw is 
het probleem nog ingewikkelder. We staan aan de vooravond van een generatiewisseling, 
terwijl de bereidheid om het bedrijf en de boerderij over te nemen minder wordt. Hard 
werken in combinatie met de risico’s. Banken die niet soepel zijn. Pensioenregelingen die 
net niet voldoende aansluiten. Als we weten dat 10% van de bedrijfsoverdrachten mislukt, 
wijs je op een probleem waar we een oplossing voor moeten zoeken. Zo”n succesvolle 
sector als de landbouw mag op dat punt geen steek laten vallen en als LNV van de kennis 
van EZ gebruik kan maken, moeten we op dat punt samen actie ondernemen. Het heeft in 
ieder geval mijn aandacht.” 
 
Interventie departement 
Vergelijken we het algemene ondernemen, waar Renée Bergkamp nu op EZ haar aandacht 
op mag richten, met de specifieke agrisector van haar vorige functie bij LNV, dan valt een 
aantal zaken op. Overal in de wereld kennen landbouwmensen Wageningen UR. In het 
bredere EZ-terrein bestaat een dergelijke focus niet. 
 
Daarbij geeft EZ ook aandacht aan het vestigingsklimaat voor buitenlandse bedrijven in 
Nederland, terwijl LNV daar voor de landbouw nauwelijks iets mee te maken heeft. In het 
algemeen moet EZ ook vinger aan de pols houden waar het gaat om de aansluiting van het 
onderwijs op het praktische bedrijfsleven, terwijl daar in de agrisector, vanwege de 
traditioneel meer geëffende overgang, van LNV minder aandacht naar hoeft uit te gaan. 
Nog iets: EZ is meer een interventie departement dat ook allerlei ontwikkelingen op 
ministeries als van Justitie en VWS moet volgen om de uitwerking van de regels op het 
bedrijfsleven in de gaten te houden. “En,” voegt Bergkamp toe, “wat me opvalt, is het 
verschil in werksfeer. Je kunt zeggen dat EZ met het brede werkterrein en de na te streven 
doelstellingen wat zakelijker, wat actiever te werk gaat. Bij LNV is het werkterrein 
toegespitst en gaat het om doorlopende verdieping van de resultaten. En dat kost wat meer 
tijd.” 
 
Adequaat inspelen 
Een volgende vraag betreft de ooit geopperde samenvoeging van de ministeries. In de ogen 
van een aantal hervormers zouden de directies van het Ministerie van LNV kunnen worden 
verdeeld onder andere departementen. Directie Industrie & Handel wordt in die visie 
toebedeeld aan EZ. “Ik denk dat je daarmee je doel voorbij schiet,” meent Renée 
Bergkamp. “Je moet in je nationale organisatie de indeling van de EU volgen. Daar is 
landbouw en de agribusiness een hoofdstuk apart en die structuur moet je in Den Haag in 
rechte kolom volgen. Anders kun je niet adequaat inspelen op het beleid dat op Europees 
niveau wordt ontwikkeld en waarmee je actief en slagvaardig aan de gang moet. Dus is het 
volgens mij zaak de huidige indeling gewoon aan te houden en niet nu te gaan 
herstructureren.” Overigens is ze wel van mening dat de ministeries in Den Haag meer 
kunnen samenwerken en dat zie je ook al gebeuren. Zo kunnen kennis en ervaring worden 
gedeeld. Want LNV heeft voldoende bereikt waarmee andere overheden hun voordeel 
kunnen doen. “Een voorbeeld daarvan is te vinden bij het CBS. 
 
Berichten Buitenland, nummer 11, november 2007 11 

Kort graag... 
 
Het Ministerie van Landbouw heeft ruim 50 LNV-raden in evenzoveel landen. Elke maand 
maken we kennis met één van onze verre medewerkers. 
 
12 vragen aan Geert Westenbrink, LNV-Raad te Ethiopië 
 
Wat staat er op uw visitekaartje? 
Daar staat op Geert Westenbrink, Agricultural Counsellor, Addis Abeba, Ethiopia. Ik ben hier 
vorig jaar maart gekomen. Het is voor LNV een nieuwe post en dit maakt mijn werk extra 
boeiend. 
 
Wat heeft u het meest verwonderd bij de kennismaking met uw werkterrein? 
Allereerst het vitale belang van de landbouw. 85% van de mensen is afhankelijk van de 
landbouw, de landbouw genereert 45% van het inkomen en is verantwoordelijk voor 90% 
van de export. Op de tweede plaats de ongekende snelle ontwikkeling van de bloementeelt, 
drie of vier jaar geleden was er niets en nu zijn er al 76 bedrijven met een totale 
oppervlakte van 800 hectare en is Ethiopië nu de derde buitenlandse aanvoerder op de 
Nederlandse veilingen. Belangrijke factoren hierbij zijn goede variatie in 
klimaatomstandigheden, beschikbaarheid van land in combinatie met een aantrekkelijk 
investeringsklimaat én een betrokken overheid. Ter illustratie: het laatste: de minister van 
Handel en Industrie bezoekt elke drie tot zes maanden alle sierteeltbedrijven om problemen 
te horen en op te lossen. 
 
Wat kan op uw werkterrein beslist beter? 
Op dit moment zijn buitenlandse bedrijven nog niet toegelaten in transport/logistiek, 
logistiek, handel en de banksector. Dit maakt dat de dienstverlening in deze sectoren nog 
beneden de internationale standaard ligt. Ik heb goede hoop dat voor de tuinbouw 
binnenkort voor logistiek en input supply wel mogelijkheden komen. Er staan hiervoor al 
een paar vooraanstaande Nederlandse bedrijven in de startblokken. 
 
Wat moet iedereen weten over het land waar u werkt? 
Vrijwel iedereen heeft bij Ethiopië de associatie van droogte, woestijnachtige landschappen 
en extreme ondervoeding. Dit klopt voor het overgrote deel van het land niet; Ethiopië 
heeft een ongekend grote variatie aan landschappen en klimaten. In Ethiopië groeien 
vrijwel alle tropische en gematigde gewassen en dankzij de enorme variatie in ecologie 
heeft Ethiopië een ongekende (agro-) biodiversiteit. Ook uniek voor Ethiopië is de zeer oude 
christelijke traditie en de vele daarmee verbonden legendes. 
 
Wat moet men nooit doen in het land waar u werkt? 
De indruk geven dat jij het beter weet. 
 
En wat juist wél? 
Werken op basis van wederzijds respect. Ethiopiërs zijn een trots volk. Tegelijkertijd houdt 
men van dubbelzinnige geestige woordspelingen. Een bekende uitspraak is ‘pride is the only 
credit on our bank account’. 
 
Wat is het toppunt van plezier in uw werk? 
Zoeken en realiseren van win-wins voor Ethiopië en Nederland, zowel op niveau van 
ondernemingen als op sector-/ketenniveau. In de tuinbouwsector helpen wij bijvoorbeeld 
Nederlandse en/of Nederlands-Ethiopische bedrijven en tegelijkertijd ondersteunen wij door 
middel van het Ethiopia Netherlands Horticulture Partnership de sector als geheel. 
Bijvoorbeeld door introductie van een code of practice, praktijktraining en het ontwikkelen 
van een Ethiopische Plantenziektekundige Dienst. Voor dit partnerschap zijn naast LNV ook 
middelen vanuit Ontwikkelingssamenwerking (OS) beschikbaar gesteld. Voor oliezaden en 
mogelijk zuivel gaan wij nu volgens dezelfde formule werken. 
 
Berichten Buitenland, nummer 11, november 2007 13 

Korte berichten uit het buitenland 
 
AFRIKA 
 
Ethiopië 
LNV-bureau Addis Abeba 
 
> Handelsmissie 
 
Expansiedrift 
Van 7 tot 13 oktober bracht een ambtelijke Ethiopische delegatie een bezoek aan 
Nederland. Voornaamste doel van het bezoek was het versterken van de bilaterale relaties 
op het gebied van de tuinbouw. In Ethiopië groeit de export van tuinbouwproducten met 
ongekende snelheid. Een van de redenen van het bezoek is de explosief stijgende 
ontwikkeling van de bloementeelt in Ethiopië. Vier jaar geleden was er niets. Nu zijn er al 
76 bedrijven met een totale oppervlakte van 800 hectare en is Ethiopië de derde 
buitenlandse aanvoerder op de Nederlandse veilingen. Belangrijke verbeterpunten tussen de 
twee landen zijn input-supply, het verbeteren van de logistieke keten en het verder 
ontwikkelen van de export van groente en fruit. De Ethiopische delegatie heeft tijdens de 
bedrijfsbezoeken kunnen zien en ervaren wat de Nederlandse klant/importeur verwacht van 
de kwaliteit van het product en welke eisen en verwachtingen dat met zich meebrengt ten 
aanzien van de productie, productkwaliteit, voedselveiligheid, inrichting en performance van 
de logistieke keten. 
 
Kenia 
LNV-bureau Nairobi 
 
> Snijbloemen 
 
Kenia profiteert 
De export van bloemen vanuit Kenia heeft de eerste helft van 2007 een groei van meer dan 
55% ten opzichte van vorig jaar doorgemaakt. De groei is voornamelijk te danken aan de 
slechte weersomstandigheden in Europa, waar de meeste bloemen naartoe zijn 
geëxporteerd. De totale omzet van de export van snijbloemen lag halverwege 2007 op 3,2 
miljard euro. De totale omzet van 2006 bedroeg 4,5 miljard euro. Analisten schatten 
daarom dat de omzet van 2006 ruimschoots zal worden gepasseerd. Deze lucratieve 
opbrengsten zetten Keniaanse handelaren aan tot illegale kweek- en handelspraktijken om 
maar aan de vraag te kunnen blijven voldoen. De wildgroei aan illegale afspraken en 
schimmige overeenkomsten zou slecht kunnen uitpakken voor het land. Zeker met het oog 
op de ondertekening eind dit jaar van een nieuw Economic Partnership Agreement (EPA) 
met de EU. 
 
Korte berichten uit het buitenland 
 
AMERIKA 
 
Argentinië 
LNV-bureau Buenos Aires 
 
> Economie 
 
Exportbelasting omhoog 
De uitgaande regering van Nestor Kirchner legt een aardig welkomstgeschenk op tafel voor 
de nieuwe president, Kirchner’s echtgenote Cristina Hernandez. Per direct zijn de 
exportbelastingen verhoogd voor de volgende agrarische producten: sojabonen van 27,5% 
naar 35%, meel en olie van 24% naar 32%, tarwe van 20% naar 28%, maïs van 20% naar 
25%, zonnebloempitten van 24,5% naar 32% en olie en meel van 20% naar 30%. De totale 
Berichten Buitenland, nummer 11, november 2007 15 

Verenigde Staten 
LNV-bureau Washington 
 
> Functional Foods | WTO 
 
Consument besteedt meer 
Uit een nationaal onderzoek van de Amerikaanse International Food Information Council 
(IFIC) blijkt dat de Amerikaanse consument steeds meer van het verband tussen voedsel en 
gezondheid overtuigd is. En daar zijn ook de dagelijkse aankopen op toegespitst. De 
consument is kortom bereid geld aan gezond voedsel en daarbij ook aan trendy functional 
foods te spenderen. Zaak dus voor voedselproducenten van met name functional foods om 
op deze ontwikkeling in te springen. Kansen liggen vooral in de wijze van verpakken en 
door het product te voorzien van uitgebreide voedselinformatie. Ingrediënten als 
antioxidanten, omega 3 vetten en soja zijn goed bekend bij de consument en oefenen 
aantrekkingskracht uit. Zogenoemde ‘health claims’ zijn handig in het succesvol afzetten 
van het product maar in praktijk lastig toe te passen aangezien de wet streng toeziet op de 
100% waterdichtheid van de claims. 
 
Handige database 
De internationale regulering omtrent veiligheid van voedsel, dieren en planten, is vanaf nu 
een stuk overzichtelijker. Met de lancering van een database op internet maakt de World 
Trade Organization die informatie voor iedereen toegankelijk. Een van de doelen van de 
database is om mogelijke handelsbarrières op het gebied van voedsel weg te nemen. De 
strenge eisen ten aanzien van voedselveiligheid houden competitieve export vaak tegen. 
Dat moet met deze database deels worden bestreden. De database biedt een schat aan 
informatie, waaronder de laatste exportcriteria en regelgeving maar ook bepalingen omtrent 
specifieke ingrediënten afkomstig uit een bepaalde regio komen aan bod. Gezocht kan 
worden op criteria als geografische ligging, product codes, keywords en natuurlijk voedsel 
zelf. De database is te bereiken via http://spsims.wto.org. 
 
Verwachte exportgroei Centraal-Amerika 
CAFTA is een vrijhandelsverdrag tussen de Verenigde Staten, de Dominicaanse Republiek en 
de landen van Centraal-Amerika. Over de Dominican Republic - Central American Free Trade 
Agreement (DR-CAFTA), het vrijhandelsverdrag van Costa Rica, Nicaragua, Honduras, 
Guatemala, El Salvador en de Dominicaanse Republiek met de Verenigde Staten, is een 
aantal jaren onderhandeld. In Costa Rica is het verdrag in oktober 2007 geratificeerd 
middels een referendum. Het verdrag zal naar verwachting gaan zorgen voor groei in 
export, import en buitenlandse directe investeringen. Door de invoering van DR-CAFTA 
wordt het voor buitenlandse bedrijven interessant om te investeren in de Midden-
Amerikaanse regio, omdat deze door het vrijhandelsverdrag ruimere belastingvrije toegang 
krijgt tot markten in de Verenigde Staten. Een recentelijk gepubliceerd rapport gaat dieper 
in op de kansen voor het Nederlandse bedrijfsleven. Zie ook het hoofdartikel op pagina 2 
van dit nummer. 
 
Korte berichten uit het buitenland 
 
AZIË 
 
China 
LNV-bureau Peking 
 
> Handelsmissie 
 
Greenports 
Minister Verburg heeft eind oktober in Beijing het Sino Dutch Agricultural Innovation and 
Promotion Center geopend. Zij deed dit samen met haar Chinese collega Sun Zhengcai. Het 
doel van het centrum is het samenbrengen van Nederlands-Chinees onderzoek op het 
gebied van ‘food and nutrition’. Het centrum is een verzamelgebouw voor alle Nederlandse 
Berichten Buitenland, nummer 11, november 2007 17 

hoofdstad Boekarest, wil zich in de toekomst gaan richten op kleinere steden zoals Bacau, 
Sibiu, Cluj-Napoca en Craiova. In deze steden zijn grote winkelcomplexen nog een relatief 
onbekend fenomeen en Plaza Centers hoopt dan ook de concurrentie voor te zijn. De 
komende vijf jaar wil het bedrijf vijftien nieuwe winkelcentra openen, verspreid over heel 
Roemenië. Op het gebied van winkelcomplexen ligt nog een groot potentieel in Roemenië. 
Roemenen hebben steeds meer te besteden en winkelen verschuift steeds meer van een 
alledaagse, noodzakelijke bezigheid naar een populaire vrijetijdsbesteding. 
 
België 
LNV-bureau Brussel 
 
> Voeding | Bestrijdingsmiddelen 
 
Slanke suiker 
Voedingsproducent Damhert uit Heusden-Zolder verwierf het patent op tagatose, een nieuw 
soort suiker dat niet dik zou maken en geschikt zou zijn voor diabetici. Het bedrijf lanceert 
binnenkort eigen producten met de zoetstof afkomstig uit lactose. Toch ziet Damhert vooral 
het B2B-segment als meest interessante afzetmarkt. Binnen- en buitenlandse fabrikanten 
testen tagatose momenteel. Damhert wist het patent op tagatose over te nemen van 
Spherix, een Amerikaans bedrijf dat de zoetstof ontdekte, maar zijn patent liet verlopen. 
Het maakt het Limburgse bedrijf tot de exclusieve verdeler en producent van de suiker. 
Damhert, een klein familiebedrijf, is zo opgewassen tegen het concurrentiegeweld van 
andere aanbieders van natuurproducten als bijvoorbeeld Cereal. Damhert levert vooral aan 
natuurwinkels en hanteert in supermarkten het shop-in-shop principe. 
 
Spanje 
LNV-bureau Madrid 
 
> Transgene teelt | Aquacultuur 
 
Uitbreiding genteelt 
De Spaanse minister van Landbouw heeft recent in een interview verklaard dat ‘wij ons niet 
verzetten tegen transgene teelten, op voorwaarde dat de consumenten alle garanties 
krijgen dat het eten dat zij krijgen veilig is’. Van tevoren had het ministerie van Landbouw 
een overzicht gegeven van het ingezaaid areaal Bt-mais. Dit is gestegen van 23.280 hectare 
in 2002 tot 75.148 in 2007. De stijging in 2007 was groot: 40% meer dan in 2006. Verdeeld 
over de gewesten ligt het meeste areaal in Aragón (35.860 hectare), Cataluña (23.013 
hectare) en Valencia (5.327 hectare). De procentuele stijging in 2007 ten opzichte van 2006 
was het grootst in de gewesten Extremadura (212%), Madrid (141%), La Rioja (100%), 
Andalucía (99%) en Valencia (89%). De bond van de grotere boeren (Asaja) is sterk 
voorstander van uitbreiding van gg-teelt, de bond van kleine boeren (UPA) blijft tegen. 
Steun voor aquacultuur 
De Spaanse minister voor Landbouw en Visserij heeft het parlement toegezegd dat het 
ministerie de in sterke groei verkerende aquacultuur volop zal blijven steunen zodat de 
sector een leidende rol in de wereld kan gaan vervullen. Met het Strategisch Plan voor 
Marine Aquacultuur en het Plan voor Internationale Actie voor de Spaanse Aquacultuur 
zullen productiviteit, internationalisering, concurrentiekracht en werkgelegenheid worden 
bevorderd. Bij internationalisering denkt de minister vooral aan het sluiten van bilaterale 
akkoorden en netwerken met Zuid-Amerikaanse landen. Modernisering van de sector wordt 
ondersteund door maatregelen uit het Strategisch Plan voor Technologische Innovatie van 
de Visserijsector De Spaanse regering benadrukt dat het belang van komen tot een 
duurzame vorm van aquacultuur wordt onderschreven. 
 
Berichten Buitenland, nummer 11, november 2007 19 

11% van de respondenten gaf aan dat dit land wordt gezien als potentiële nieuwe markt. 
Opvallend is dat de zwakke dollar hier geen invloed op lijkt te hebben. Nu, driekwart jaar 
later, geeft bijna 25% aan de Amerikaanse markt te willen betreden in 2008, 6% van hen 
stelt echter de voorwaarde dat de euro/dollar verhouding gunstiger wordt. Fenedex vroeg 
haar leden of en waar ze Amerikaanse concurrenten nadrukkelijker tegen komen sinds de 
goedkope dollar. 53% gaf aan niet meer last te ondervinden van Amerikaanse concurrenten. 
De 47% die wel orders aan Amerikanen dreigt te verliezen, doet dit voornamelijk op 
markten in Azië en Zuid-Amerika. Dit is niet verwonderlijk aangezien deze gebieden zeer 
dollar georiënteerd zijn. 
De Nederlandse exporteur ziet de toekomst niet somber in, naast nadelen werden ook 
voordelen van de lage dollar genoemd. De voordelen blijken zich niet te beperken tot 
slechts de import maar vaak wordt ook de goedkopere inkoop van producten en 
grondstoffen in dollars genoemd. 
Bron: Fenedex 
 
Korte berichten uit het buitenland 
 
MIDDEN-OOSTEN 
 
Dubai 
LNV-bureau Abu Dhabi 
 
Investeringen 
 
Zelfvoorzieningsgraad landbouw 
Voor landbouwontwikkelingen in het Midden-Oosten is het essentieel dat er geïnvesteerd 
blijft worden in het zelf produceren van goederen en grondstoffen. Als dat niet gebeurt dan 
zal in 2015 ongeveer 10 miljard euro aan voedsel worden geïmporteerd. Geld dat de regio 
hard nodig heeft. Volgens de Arab Authority for Agricultural Investment and development 
(AAAID) zijn er investeringskansen genoeg. Om die kansen onder de aandacht te brengen 
hebben zij deelgenomen aan de AGRA Middle East Conferentie die onlangs in Dubai werd 
gehouden. Het evenement voor agribusiness in het Midden Oosten zegt dat de waarde van 
de tijdens het evenement gesloten deals in de miljoenen loopt. Twee en een half miljoen 
euro om precies te zijn. Volgend jaar wordt verwacht, nu landen als Zuid Afrika, Sudan, 
China, Korea, Bulgarije, Rusland, Argentinië en Brazilië hun medewerking en aanwezigheid 
hebben toegezegd, dat de beurs qua omvang met 75% groeit. Meer dan 100 
toonaangevende agribedrijven uit 25 verschillende landen waren op de beurs 
vertegenwoordigd. In 2008 vindt het evenement van 8 tot 10 april weer in Dubai plaats. 
 
Korte berichten uit het buitenland 
 
OVERIG EUROPA 
 
Rusland 
LNV-bureau Moskou 
 
Invoerrechten | Retail | Voedsel 
 
Lagere invoerrechten 
Binnenkort zullen in Rusland invoerrechten op melkproducten verlaagd worden. De 
beslissing is een reactie op de scherpe en recente prijsstijgingen van voedsel waaronder 
ook melk en melkgerelateerde producten. 
Volgens de Russische Federale Statistische Dienst zijn de melkprijzen in september met 
ruim 9.4% gestegen en die van melkproducten met 7.9%. De stijging ligt voornamelijk aan 
de hogere voedselprijzen in het buitenland. De regering heeft toegezegd dit probleem aan 
te pakken en waar nodig hulp te bieden aan de agrisector. 
 
Berichten Buitenland, nummer 11, november 2007 21 

Nieuws 
 
Collectieve Nederlandse inzending Fresh Summit 2008 in Amerika 
 
Het ministerie van Landbouw, Natuur en Voedselkwaliteit is van plan een collectieve 
Nederlandse inzending op de Produce Marketing Association (PMA) Fresh Summit 2008 te 
organiseren in samenwerking met HBAG/groenten en fruit. De PMA, een Amerikaanse 
internationale brancheorganisatie voor de groenten-, fruit en sierteelthandel, organiseert 
deze beurs van 24-27 oktober in Orlando, Florida. De PMA 2008 is interessant voor 
producenten, handelaren en toeleverende bedrijven in de groenten, fruit- en sierteeltsector. 
Het paviljoen van HBAG is voor handelaren in groenten en fruit, de overige bedrijven zijn 
welkom in het naastgelegen paviljoen van het ministerie van LNV. 
 
U kunt uw producten presenteren in de business lounge van het Ministerie middels een 
productendisplay of een (mini)stand. Indien uw bedrijf deelneemt, verwachten we dat er 
minimaal één deelnemer van uw bedrijf aanwezig is tijdens de beurs. 
 
Belangstelling? Neem voor meer informatie via e-mail contact op met mevrouw M. de 
Muynck j.m.de.muynck@minlnv.nl. 
 
Eosta wint fresh & cash export award 2007 
 
Eosta, handelsbedrijf van biologische groenten en fruit, is de winnaar van de Fresh & Cash 
Export Award 2007. Het bedrijf ontving de hoofdprijs uit handen van de Minister van 
Landbouw Gerda Verburg. Eosta won de award met de ontwikkeling van een geavanceerd 
tracking & tracing systeem genaamd Nature and More. 
Een sticker met een unieke code die op iedere vrucht wordt geplaatst, biedt de consument 
de mogelijkheid via www.natureandmore.com de herkomst van het product herleiden. Zo 
kan men zich ervan verzekeren dat het product gezond en klimaatvriendelijk is geteeld. 
Minister Verburg is vol lof over het innovatieve karakter van de sector. Ze geeft aan dat de 
genomineerden van de Export Award stuk voor stuk bedrijven zijn die goed luisteren naar 
de wensen van de Duitse consument en die weten wat er in Duitsland omgaat. Volgens de 
minister is de Fresh & Cash Export Award een prachtig voorbeeld van de doelstellingen van 
het innovatieprogramma Flowers & Food “ Winnen aan Waarde”. Hierin is het voorop stellen 
van de wensen van de consument immers een van de centrale thema’s. Verder stelt ze dat 
de Nederlandse tuinbouwsector het niet makkelijk heeft. Op het gebied van imago en 
voorkeur van de consument komt Nederland op een vierde plaats, na Duitsland, Spanje en 
Italië. Daarentegen beseft de Duitse retailer wel degelijk dat Nederland veel te bieden 
heeft. Zij erkennen de kwaliteit, veiligheid en smaak van de Nederlandse groenten en fruit 
en de ontwikkeling die Nederland heeft doorgemaakt op deze vlakken. Deze erkenning is 
terug te zien in het Nederlandse marktaandeel: qua kasgroenten is het Nederlandse 
marktaandeel 10% hoger dan tien jaar geleden. 
Willem Baljeu voegt hier als juryvoorzitter aan toe: “Uit een onderzoek dat de Duitsland 
Desk van het Hoofdbedrijfschap Agrarische Groothandel deze zomer uitvoerde, blijkt dat de 
helft van de respondenten in de stijgende consumentenbestedingen financiële ruimte ziet 
voor de Nederlandse AGF-sector om te investeren in service, marketinginnovatie en 
kwaliteit. De juryleden waren het op dit punt dan ook unaniem met elkaar eens: het is van 
belang dat de Duitse handel zich bewust wordt van de grote inspanning en bereidheid van 
de Nederlandse AGF-sector om de Duitse eindgebruiker optimaal te bedienen met goed 
smakende, verse en uiterst veilige groente- en fruitproducten. 
 
Berichten Buitenland, nummer 11, november 2007 23 

Link bekeken 
 
BOB, BGA, GTS 
 
Op de EU site http://ec.europa.eu/agriculture/foodqual/quali1_nl.htm vindt u informatie 
over de BOB (Beschermde oorsprongsbenamingen), de BGA (Beschermde geografische 
aanduidingen) en de GTS (Gegarandeerde traditionele specialiteiten) alsmede het verschil 
daartussen. Voor elk land kunt u op de site precies zien welke producten inmiddels als 
beschermd staan geregistreerd in Brussel. Landen als Frankrijk, Italië en Spanje hebben 
meer dan 100 productnamen officieel geregistreerd. Het zijn landen met een rijke culinaire 
achtergrond. Landen als Denemarken, België en Ierland scoren duidelijk minder, ze zitten 
onder de 10. Ook Nederland hoort bij de ‘kleintjes’: slechts 7 producten staan officieel 
geregistreerd als beschermd. Op de site vindt u nadere achtergrondinformatie, de 
registratievoorwaarden en de onderhavige wetgeving. 
 
Berichten Buitenland, nummer 11, november 2007 25 

