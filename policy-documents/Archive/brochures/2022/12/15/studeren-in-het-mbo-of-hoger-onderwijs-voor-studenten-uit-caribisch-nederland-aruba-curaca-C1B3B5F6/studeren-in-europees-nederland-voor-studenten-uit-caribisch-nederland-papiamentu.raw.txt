Pa wak e informashon  
Studia na  
i animashon onlain  
skèn e QR-code
Hulanda  
Oropeo
Informashon pa alumno ku ta bai hasi eksámen final 
i pa studiante ku residensia na Hulanda Karibense

Bo kier sa kiko bo tin derecho riba dje i kiko bo 
mester regla si bo ta bai studia?
Skèn e QR-code òf wak riba rijksoverheid.nl/studeren  
pa un resúmen personal. 
Skolnan hulandes pa enseñansa profeshonal superior i universidatnan mester tene 
kuenta ku situashon di e futuro studiantenan di e parti karibense di Reino ora nan ta 
selektá, por ehèmpel ofresiendo posibilidat pa partisipá riba distansia na e proseduranan 
di selekshon. Tuma kontakto tokante esaki ku e instituto di enseñansa konserní.
Registrá
Registrá bo mes na tempu
Registrá bo mes mas rápido posibel via studielink.nl. Por hasi esei for di 1 di òktober 
2024 kaba. Pa estudionan ku selekshon (numerus fixus ) bo mester registrá pa mas tardá  
15 di yanüari 2025 (promé ku 7’or di anochi ora karibense). 
Riba e wèpsait di e skol pa estudio profeshonal superior òf universidat tin e último 
fechanan di inskripshon pa demas estudionan ku selekshon (manera estudionan di arte). 
Paga bon tinu: e último fecha di inskripshon por ta promé ku 15 di yanüari 2025 kaba. 
Pa demas estudio ta mihó bo inskribí promé ku 1 di mei 2025 promé ku 6’or di atardi ora 
karibense. Wak pa mas informashon riba studiekeuze123.nl/aanmelden-voor-1-mei.
Hasi un chekeo di eskoho di estudio 
Bo a inskribí bo mes na tempu via Studielink? E ora ei bo tin derecho riba un chekeo di 
eskoho di estudio, pa wak si e estudio ta pas ku bo. E chekeo di eskoho di estudio tin 
biaha ta obligatorio. 
E chekeo di eskoho di estudio mayoria bia ta un kombersashon, un kolegio di prueba ku 
un tèst òf un kuestionario. Despues bo ta haña feedback i un konseho. Bo no ta mará 
na e konseho si bo a registrá bo mes promé ku 1 di mei. Pues den kaso di un konseho 
negativo tambe bo tin mag di start ku e estudio. Ta prudente e ora ei si pa pensa bon si e 
estudio ta pas realmente ku bo. Si bo a registrá bo mes promé ku 1 di mei, t’asina ku bo 
por kambia ainda di estudio.
Bo a registrá bo mes pa promé bia pa un estudio despues di 1 di mei? E ora ei si e 
konseho di e instituto edukashonal por ta obligatorio.  

Asuntunan finansiero
Regla finansiamentu di estudio 
Pidi finansiamentu di estudio riba duo.nl/cariben. Den hbo i wo tambe bo tin derecho 
riba finansiamentu di estudio si ainda bo no tin 18 aña. Pidi bo finansiamentu di estudio 
minimal 8 siman promé ku bo tin intenshon di kuminsá ku esaki. E ora ei bo sa sigur ku 
bo ta disponé na tempu di bo plaka i bo produkto di biahe pa studiante. 
Finansiamentu di estudio ta konsistí di diferente komponente, ku bo por pidi apart:
 • Beka básiko • Fiansa ku interes
 • Beka adishonal • Fiansa pa plaka di kolegio
 • Produkto di biahe pa studiante
Pa skolnan di enseñansa profeshonal superior i universidat e beka básiko, e beka 
adishonal i e produkto di biahe pa studiante ta bekanan di prestashon. Esaki ta nifiká 
ku si bo logra bo diploma denter di 10 aña, ta konvertí nan den un donashon. Si esei no 
logra, bo tin ku paga tur kos bèk e ora ei, ku interes. Semper bo mester paga un fiansa ku 
interes i un fiansa pa plaka di kolegio bèk, ku interes. Tur e kondishonnan ta riba duo.nl.
E beka básiko
Kon haltu beka básiko ta, ta dependé di bo situashon di biba. Bo ta bai biba aweró 
serka (un di) bo mayornan? E ora ei bo ta bibando na kas. Bo no ta bibando serka bo 
mayor(nan)? E ora ei bo ta bibando pafó di kas. E beka básiko ta mas haltu ora bo 
ta bibando pafó di kas. Riba e wèpsait di DUO bo ta haña tambe un foyeto tokante 
finansiamentu di estudio, trahá spesialmente pa studiantenan di e parti karibense di 
Reino. E foyeto akí ta disponibel tambe na papiamentu i ingles. 
Un beka adishonal
Riba e beka básiko, kisas bo por haña un beka adishonal. Nos ta konsehá bo pa sèmper 
pidi un beka adishonal. Aplikashon ta un biaha so. Despues DUO ta kalkulá kada aña si 
bo ta bin na remarke pa esei. E beka adishonal ta dependé di entrada di bo mayornan. 
Tambe ta tene kuenta ku e kantidat di yu ku bo mayornan ta kuida pe i si bo mayornan 
ta pagando un debe di estudio bèk.
Tep: riba duo.nl/meerdanlenen tin un resúmen útil di kiko 
un estudio ta kosta, kon otro studiantenan ta yega na plaka 
i kuantu finansiamentu di estudio bo por haña. Tambe bo 
por kalkulá riba watkoststuderen.nl i riba duo.nl/rekenhulp 
kuantu bo estudio ta kosta i kon bo ta paga esei.

Mudansa pa  
Hulanda Oropeo
Number di servisio sivil (Burgerservicenummer)
Bo a hasi un petishon di finansiamentu di estudio pa un estudio na Hulanda? Bo tin 
nashonalidat hulandes i bo no tin un Number di servisio sivil (BSN) ainda? E ora ei bo ta 
risibí un BSN momentu ku bo apliká pa un finansiamentu di estudio. Ku bo BSN bo por 
kuminsá regla algun asuntu na Hulanda, asta si bo no ta na Hulanda ainda.
DigiD: bo yabi serka gobièrnu
Ku bo BSN, bo por pidi un DigiD. DigiD ta e manera ku gobièrnu ta usa pa ‘log in’ online. 
Bo tin mester di bo DigiD pa entre otro bo produkto di biahe pa studiante i pa ‘log in’ 
riba Mijn DUO. Mas informashon tokante kon pa apliká i aktivá bo DigiD for di e área 
karibense bo ta haña riba www.digid.nl/buitenland.
Kita nòmber for di registro sivil
Promé ku bo biaha pa Hulanda Oropeo, bo mester laga kita bo nòmber na registro sivil 
di e isla kaminda bo ta biba. Bo ta hasi esaki denter di 10 dia promé ku bo biaha, na e 
sekshon di Registro Sivil òf Census Office. Inskribí bo mes denter di 5 dia despues ku bo 
yega Hulanda Oropeo na e munisipio kaminda bo ta bai biba. Wak pa mas informashon 
riba rvig.nl/Informatieblad-studenten-Caribisch-Nederland.

