Scan de QR-code 
Studeren in 
voor de online 
informatie en animatie
Europees 
Nederland
Informatie voor eindexamenleerlingen en 
studenten woonachtig in Caribisch Nederland.

Wil je weten waar je recht op hebt en wat je  
moet regelen als je gaat studeren?
Scan de QR-code of kijk op rijksoverheid.nl/studeren  
voor een persoonlijk overzicht.
Aanmelden
Meld je op tijd aan
Meld je zo snel mogelijk aan via studielink.nl. Dat kan al vanaf 1 oktober 2024.
Voor opleidingen met selectie (numerus fixus ) moet je je uiterlijk 15 januari 2025  
(vóór 19.00 uur Caribische tijd) aanmelden. De uiterste aanmelddata voor de  
overige opleidingen met selectie  (zoals kunstopleidingen) staan op de website van  
de hogeschool of universiteit. Let goed op: de uiterste aanmelddatum kan al voor  
15 januari 2025 zijn. 
Voor de overige opleidingen kun je je het beste voor 1 mei 2025 vóór 18.00 uur Caribische 
tijd aanmelden. Kijk voor meer informatie op studiekeuze123.nl/aanmelden-voor-1-mei.
Doe een studiekeuzecheck 
Heb je je op tijd aangemeld via Studielink? Dan heb je recht op een studiekeuzecheck, 
om te kijken of de opleiding bij je past. De studiekeuzecheck is soms verplicht. 
De studiekeuzecheck is meestal een gesprek, een proefcollege met een toets of een 
vragenlijst. Daarna krijg je een terugkoppeling en een advies. Het advies is niet bindend 
als je je uiterlijk op 1 mei hebt aangemeld. Dus ook bij een negatief advies mag je aan 
de opleiding beginnen. Het is dan wel verstandig om nog eens goed na te denken of de 
opleiding wel echt bij je past. Als je je voor 1 mei hebt aangemeld, kan je namelijk nog 
wisselen van opleiding. Heb je je na 1 mei pas voor het eerst bij een opleiding aange-
meld? Dan kan het advies van de onderwijsinstelling wel bindend zijn. 
Als je in het Caribisch deel van het Koninkrijk woont, dan is de onderwijsinstelling  
verplicht jou de mogelijkheid te bieden om dit gesprek desgewenst op afstand,  
digitaal te voeren. Neem hiervoor contact op met de opleiding.
Lees alles over de studiekeuzecheck op studiekeuze123.nl/studiekeuzecheck.

Geldzaken
Regel studiefinanciering 
Vraag studiefinanciering aan op duo.nl/cariben. In het hbo en wo heb je ook recht op 
studiefinanciering als je nog geen 18 jaar bent. Vraag je studiefinanciering minimaal 8 
weken voor je ermee wil starten aan. Dan weet je zeker dat je op tijd je geld en studen-
tenreisproduct hebt. 
De studiefinanciering bestaat uit verschillende onderdelen, die je apart kunt aanvragen:
• basisbeurs
• aanvullende beurs 
• studentenreisproduct 
• rentedragende lening
• collegegeldkrediet 
Voor hogescholen en universiteiten zijn de basisbeurs, de aanvullende beurs en het 
studentenreisproduct prestatiebeurzen. Dit betekent dat als je binnen 10 jaar je diploma 
haalt, ze worden omgezet in een gift. Lukt dat niet, dan moet je alles terugbetalen, met 
rente. Een rentedragende lening en een collegegeldkrediet moet je altijd terugbetalen, 
met rente. Alle voorwaarden staan op duo.nl.
De basisbeurs
De hoogte van de basisbeurs hangt af van je woonsituatie.  
Woon je straks met (een van) je ouders? Dan ben je thuiswonend. 
Woon je niet met je ouder(s)? Dan ben je uitwonend. De basisbeurs is hoger als je  
uitwonend bent. 
Op de website van DUO vind je ook een brochure over studiefinanciering, speciaal  
gemaakt voor studenten uit het Caribisch deel van het Koninkrijk. Deze brochure is  
ook beschikbaar in het Papiaments en Engels.
Een aanvullende beurs
Bovenop de basisbeurs kun je misschien een aanvullende beurs krijgen. We raden aan 
om de aanvullende beurs altijd aan te vragen. Aanvragen hoeft maar één keer.  
DUO berekent daarna ieder jaar of je ervoor in aanmerking komt. De aanvullende beurs 
hangt af van het inkomen van je ouders. Ook wordt rekening gehouden met het aantal 
kinderen dat je ouders verzorgen en of je ouders een studieschuld terugbetalen. 
Het studentenreisproduct
Met het studentenreisproduct reis je vrij door heel Europees Nederland met al het  
openbaar vervoer. Je kunt kiezen voor een week- of weekendabonnement.

Verhuizen naar  
Europees Nederland
Burgerservicenummer
Vraag je studiefinanciering aan voor een opleiding in Nederland? En heb je de Neder -
landse nationaliteit, maar nog geen Burgerservicenummer (BSN)? Dan krijg je een BSN 
als je studiefinanciering aanvraagt. Met je BSN kun je alvast een aantal zaken in Neder -
land regelen, ook als je nog niet in Nederland bent.
DigiD: je sleutel bij de overheid
Met je BSN, kun je een DigiD aanvragen. DigiD is het online inlogmiddel voor de over-
heid. Je hebt je DigiD onder andere nodig voor je studentenreisproduct en om in te log-
gen op Mijn DUO. Meer informatie over het aanvragen en activeren van je DigiD vanuit 
het Caribisch gebied vind je op www.digid.nl/buitenland.
Uitschrijven uit bevolkingsadministratie
Voordat je naar Europees Nederland  vertrekt, moet je jezelf bij de bevolkingsadminis-
tratie van het eiland waar je woont uit laten schrijven. Dit doe je binnen tien dagen voor 
jouw vertrek, dit kan bij de afdeling Burgerzaken of de Census Office. Schrijf je binnen  
5 dagen na aankomst in Europees Nederland in bij de gemeente waar je gaat wonen.  
Kijk voor meer informatie op  rvig.nl/Informatieblad-studenten-Caribisch-Nederland.

