Pa wak e informacion  
Studia na  
y animacion online  
scan e QR-code
Hulanda 
Europeo
Informacion pa alumnonan di examen final y 
studiantenan cu ta biba na Aruba, Corsou y Sint Maarten

Bo kier sa kico bo tin derecho riba dje y kico  
bo mester regla si bo ta bay studia?
Scan e QR-code of wak riba rijksoverheid.nl/studeren  
pa un resumen personal. 
Scolnan Hulandes pa enseñansa profesional superior y universidadnan mester tene 
cuenta cu situacion di e futuro studiantenan di e parti Caribense di Reino ora nan ta 
selecta, por ehempel ofreciendo posibilidad pa participa na distancia na e proceduranan 
di seleccion. Tuma contacto tocante esaki cu e instituto di enseñansa concerni.
Registra
Registra bo mes na tempo
Registra bo mes mas rapido posibel via Studielink.nl. Por haci esey ya for di 1 di october 
2024 caba. Pa estudionan cu seleccion (numerus fixus ) bo mester registra bo mes pa mas 
tarda 15 di januari 2025 (prome cu 7’or di anochi ora Caribense). 
Riba e website di e scol pa estudio profesional superior of universidad tin e ultimo 
fechanan di inscripcion pa demas estudionan cu seleccion (manera estudionan di arte). 
Paga bon tino: e ultimo fecha di inscripcion ya por ta prome cu 15 di januari 2025 caba. 
Pa demas estudio ta miho bo inscribi bo mes prome cu 1 di mei 2025 prome cu 6’or di 
atardi ora Caribense. 
Wak pa mas informacion riba studiekeuze123.nl/aanmelden-voor-1-mei.
Haci un chekeo di escogencia di estudio 
Bo a inscribi bo mes na tempo via Studielink? E ora ey bo tin derecho riba un chekeo 
di escogencia di estudio, pa wak si e estudio ta pas cerca bo. E chekeo di escogencia di 
estudio tin biaha ta obligatorio. 
E chekeo di escogencia di estudio mayoria biaha ta un combersacion, un colegio di 
prueba of un test of un cuestionario. Despues bo ta haya feedback y un conseho. Bo no 
ta mara na e conseho si bo a registra bo mes pa mas tarda riba 1 di mei. Pues den caso di 
un conseho negativo tambe bo tin mag di start cu e estudio. Ta prudente e ora ey si pa 
pensa bon si e estudio ta pas realmente cu bo. Si bo a registra bo mes prome cu 1 di mei, 
t’asina cu bo por cambia ainda di estudio.
Bo a registra bo mes pa prome biaha pa un estudio despues di 1 di mei? E ora ey si e 
conseho di e instituto educacional por ta obligatorio. 

Asuntonan financiero
Regla financiamento di estudio 
Pidi financiamento di estudio riba duo.nl/cariben. Den hbo y wo tambe bo tin derecho 
riba financiamento di estudio si ainda bo no tin 18 aña. Pidi bo financiamento di estudio 
minimal 8 siman prome cu bo tin intencion di cuminsa cu esaki. E ora ey bo sa sigur cu 
bo ta dispone na tempo di bo placa y bo producto di biahe pa studiante. 
Financiamento di estudio ta consisti di diferente componente, cu bo por pidi apart:
• Beca basico
• Beca adicional 
• Producto di biahe pa studiante 
• Fiansa cu interes
• Fiansa pa placa di colegio 
Pa scolnan di enseñansa profesional superior y universidadnan e beca basico, e beca 
adicional y e producto di biahe pa studiante ta becanan di prestacion. Esaki ta nifica 
cu si bo logra bo diploma denter di 10 aña, ta converti nan den un donacion. Si esey no 
logra, bo tin cu paga tur cos bek e ora ey, cu interes. Semper bo mester paga un fiansa cu 
interes y un fiansa pa placa di colegio bek, cu interes. Tur e condicionnan ta riba duo.nl.
E beca basico
Con halto e beca basico ta, ta depende di bo situacion di biba. Bo ta bay biba oro 
cerca (un di) bo mayornan? E ora ey bo ta bibando na cas. Bo no ta bibando cerca bo 
mayor(nan)? E ora ey bo ta bibando pafo di cas. E beca basico ta mas halto ora bo ta 
bibando pafo di cas. 
Riba e website di DUO bo ta haya tambe un foyeto tocante financiamento di estudio, 
traha specialmente pa studiantenan di e parti Caribense di Reino. E foyeto aki ta 
disponibel tambe na Papiamento y Ingles. 
Un beca adicional
Riba e beca basico, kisas bo por haya un beca adicional. Nos ta conseha bo pa semper 
pidi un beca adicional. Mester pidie un biaha so. DUO ta calcula despues cada aña si 
bo ta bin na remarca pa esey. E beca adicional ta depende di entrada di bo mayornan. 
Tambe ta tene cuenta cu e cantidad di yiu cu bo mayornan ta percura pe y si bo 
mayornan ta pagando bek un debe di estudio. 
E producto di biahe pa studiante
Cu e producto di biahe pa studiante bo ta biaha liber den Hulanda Europeo cu transporte 
publico. Bo por scoge pa un abono den siman of den weekend.

Mudansa pa  
Hulanda Europeo
Number di servicio civil (Burgerservicenummer)
Bo a haci un peticion pa financiamento di estudio pa un estudio na Hulanda? Y bo tin 
nacionalidad Hulandes y bo no tin un Number di servicio civil (BSN) ainda? E ora ey bo 
ta ricibi un BSN ora bo pidi financiamento di estudio. Cu bo BSN bo por cuminsa regla 
algun asunto na Hulanda, hasta si bo no ta na Hulanda ainda.
DigiD: bo yabi cerca gobierno
Cu bo BSN, bo por pidi un DigiD. DigiD ta e manera cu gobierno ta usa pa ‘log in’ online. 
Bo tin mester di bo DigiD pa entre otro bo producto di biahe pa studiante y pa ‘log 
in’ riba Mijn DUO. Mas informacion tocante con pa pidi y activa bo DigiD for di e area 
Caribense bo ta haya riba www.digid.nl/buitenland.
Kita nomber for di registro civil
Prome cu bo biaha pa Hulanda Europeo, bo mester laga kita bo nomber na registro civil 
di e isla caminda bo ta biba. Bo ta haci esaki denter di 10 dia prome cu bo biaha, na e 
seccion di Registro Civil of Census Office. Inscribi bo mes denter di 5 dia despues cu bo 
yega Hulanda Europeo na e municipio caminda bo ta bay biba. Wak pa mas informacion 
riba rvig.nl/Informatieblad-studenten-Caribisch-Nederland.

