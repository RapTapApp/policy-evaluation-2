Speech van de minister-president bij de opening van de 
tentoonstelling ‘Marine en Michiel’, stadhuis Den Haag,  
1 mei 2007  
 
Excellenties, dames en heren, 
 
Aenschouw den Heldt, der Staeten rechterhandt, 
Den redder van ’t vervallen vaderlandt; 
Die in één jaer twee groote koningkrijken 
Tot driemael toe de trotse vlag deedt strijken; 
Het roer der vloot, den arm daer Godt door stree 
Door hem herleef de vrijheid en de vreê! 
 
Dames en heren, ik wilde bij de opening van deze expositie eens poëtisch beginnen. Met dit 
loflied van Gerard Brandt op Michiel Adriaenszoon de Ruyter – de stoere Zeeuw uit 
Vlissingen. Geschreven ná zijn wapenfeiten in de Derde Engelse Oorlog. 
 
U weet natuurlijk allemaal wat er toen op het spel stond… 
Het jaar 1672… 
 
Juist ja: het Rampjaar.  
Toen Nederland door vier buitenlandse machten tegelijk werd aangevallen, vanuit het westen, 
het zuiden en het oosten. Het volk was redeloos, de regering radeloos, het land reddeloos.  
 
Reddeloos? Nee, toch niet helemaal. Want het kleine Nederland bood moedig weerstand. Te 
land en vooral ter zee.  
 
Luitenant-admiraal De Ruyter van de Nederlandse vloot had naar moderne maatstaven de 
pensioengerechtigde leeftijd bereikt. Aan boord noemden ze hem liefkozend ‘bestevaer’. 
‘Grootvader’. Maar opa liet niet met zich spotten.   
 
De beslissende slag werd uitgevochten voor de kust bij Kijkduin – niet hier bij Den Haag, 
maar in Noord-Holland - in augustus 1673.  
 
 1

• Een zeereis van anderhalf jaar langs drie continenten, zoals De Ruyter in 1664 en 1665 
maakte.  
• Met overal kapers op de kust. 
• Met de geheime opdracht van de Staten-Generaal om de brutale Engelsen een duchtig 
lesje te leren langs de Afrikaanse westkust en in het Caraïbisch gebied. 
• In de tropische hitte, door wateren die je voor een deel nauwelijks kent. 
• Op een menu van hoofdzakelijk gort met pruimen, stokvis, ranzige boter, azijn en 
grauwe erwten. 
• En dan aan het slot door de Engelse linies op de Noordzee weten te glippen en met 
rijke lading weer veilig terug te keren in de haven van Delfzijl. 
  
Ik geef het u te doen! 
 
En dit is nog maar één van de vele reizen die De Ruyter in zijn leven maakte.  
 
Een zeeman met zout in zijn bloed. Zo noemt zijn biograaf Ronald Prud’homme van Reine 
hem.  
 
De belangrijkste zaken in zijn leven waren: de zee, de bijbel en zijn familie. In Hongarije 
wordt hij nog steeds geëerd als de man die in 1676 26 Hongaarse predikanten van de Spaanse 
galeien redde. 
 
Er zijn veel meer verhalen over hem die de tand des tijds hebben doorstaan. Zoals zijn 
vriendschap met Jan Compagnie, een zwarte jongen die hij in Vlissingen had leren kennen 
toen ze daar samen als bootmansjongen werkten.  
 
Vijfenveertig jaar later komt hij Jan totaal onverwacht opnieuw tegen op Goeree, een eiland 
voor de Afrikaanse kust. Jan Compagnie is inmiddels opgeklommen tot onderkoning van 
Goeree. Hij ontvangt zijn oude vriend bijzonder hartelijk. Mee terug naar Vlissingen wil hij 
niet. Maar een partijtje Hollandse kaas wordt in grote dank aanvaard. Want die had hij op zijn 
tropische eiland toch wel bijzonder gemist… 
 
 3

Daarom besluit ik graag met enkele regels uit een lofdicht dat Vondel maakte, bij een portret 
van Jan Lievens:  
 
Britanje, lust het u den zeehelt zelf te zien, 
Den Ruiter Michaël, vol vier en blixemstraelen? 
Hier leeft hij, u getroost op zee het hooft te biên, 
Of op den Teems de vlagh van ’s konings mast te haelen. 
Men drijf’s mans dapperheên in geen Guineesch metael: 
Al d’Oceaen gewaeght van Hollants Amirael. 
 
Dames en heren, met veel plezier verklaar ik de tentoonstelling ‘Marine en Michiel’ voor 
geopend! 
 
 
 
 
 
 
 5

