Dames en heren, 
 
Wat heeft de overheid met seks te maken? 
“Niets”, zullen veel mensen onmiddellijk antwoorden. ”Ik weet zelf wel wat ik wel 
of niet prettig vind en met wie ik seks wil hebben. De overheid heeft zich daar niet 
mee te bemoeien”, is de redenering van velen. 
 
Ik neem aan dat de meeste mensen hier aanwezig zich hierin kunnen vinden. 
Ikzelf ook. Maar toch ook weer niet. Immers, er zijn uitzonderingen op de regel en 
ik kan zo enkele voorbeelden bedenken waarvan ik vind dat de overheid zich niet 
moet afwenden, maar moet optreden. 
 
Bijvoorbeeld als een man van 51 een meisje van 14 mee naar huis neemt en 
seksuele handelingen met haar verricht. 
 
Of als een meisje onder druk van een groep vrienden seks met hen heeft. 
 
Of als het om loverboys gaat. Zoals in het geval van Daniëlle, een meisje van 15 
jaar dat eens aan een journalist vertelde: 
 
“Ik was superverliefd op Nick! Hij was zo lief voor me, ik kreeg echt alles wat ik 
wilde, parfum, nieuwe kleren, etentjes…ik was de enige voor hem! Tot die keer 
dat ‘ie me meevroeg naar Nijmegen, met de auto, met vrienden. Een vriend van 
hem liet vallen dat ‘ie zin had in seks. Nick zei tegen me “ach, één keer kan geen 
kwaad, doe het voor mij”… Ik voelde me vreselijk verraden, ik ben in de auto door 
die jongen verkracht. Nick en de anderen stonden gewoon een joint te roken alsof 
er niets aan de hand was. Later heb ik vaker voor Nick seks gehad, ook voor geld. 
Nick vond het tijd dat ik zelf de kost eens ging verdienen. (…)” 
 
In Nederland is de norm dat mensen zelf keuzes moeten maken als het om seks 
gaat. Dit valt onder het zelfbeschikkingsrecht, de autonomie van het individu. 
Maar hoe zit het dan met Daniëlle? Behoort datgene wat Nick en zijn vrienden 
deden ook tot de autonomie van het individu? En Daniëlle, die had toch gewoon 
haar grenzen kunnen aangeven? 
 
Vandaag wil ik het hebben over de autonomie van het individu en over andere 
waarden die van belang zijn bij seksualiteit en relaties. En ik wil het hebben over 
de rol van de overheid daarbij.  
 
Ik doe dat door eerst terug te kijken naar onze omgang met seksualiteit in de 
afgelopen 100 jaar. In die periode is ons denken over seks totaal veranderd. We 
kunnen met recht van een revolutie spreken.  
Anno 2009 geniet Nederland een open en vrijzinnig imago als het gaat om  
seksualiteit. De meeste Nederlanders genieten van een gezond seksueel leven. 
Nederland kent een hoog anticonceptie- en condoomgebruik en een laag 
abortuscijfer en mensen streven naar seks die vooral in een intieme relatie 
plaatsheeft.  
Maar niet met iedereen gaat het goed. Denk aan Daniëlle…  
Ik denk ook aan de toename van het aantal chlamydia infecties onder jongeren 
die de vruchtbaarheid kunnen beïnvloeden, of meisjesbesnijdenis.  
Deze problemen, die niet alleen individuen raken, maar soms ook de samenleving, 
wil ik later in mijn verhaal nader toelichten. 
 
Ik zal ook duidelijk maken dat het uitgangspunt van de overheid om zich met 
seksualiteit bezig te houden, eveneens een revolutie heeft doorgemaakt. Handelde 

depots plaats. Toch nam het succes en de invloed van de vereniging met de jaren 
toe.  
 
De Seksuele Revolutie van de jaren zestig en zeventig zorgde voor een trendbreuk 
in het denken over seks. De emancipatiegolven in deze decennia hadden veel 
invloed op seksualiteit en relaties. Seksuele normen werden veel ruimer: alles 
mocht. Seks voor en buiten het huwelijk, seks om de seks en seksuele lust 
werden geaccepteerd. Ook homoseksualiteit werd benoemd en de homo-
emancipatie raakte in een stroomversnelling.  
 
Een belangrijke rol in de verruiming van seksuele normen speelde de komst van 
de anticonceptiepil in 1962. Ook andere voorbehoedsmiddelen raakten in zwang: 
het spiraaltje het pessarium, condooms. Hiermee ontstond de vrijheid om 
seksualiteit en voortplanting los van elkaar te zien, hetgeen vooral voor vrouwen 
nieuwe perspectieven bood. 
 
Door de seksuele revolutie voelden veel mensen zich bevrijd uit de dwangbuis van 
traditionele sekserollen. Voor anderen bracht dit nieuwe vragen; wat wil ik zelf 
precies en hoe verhouden seks, liefde en intimiteit zich tot elkaar? Weer anderen 
ging het allemaal veel te snel en zij hekelden de losbandigheid en het gebrek aan 
zelfbeheersing. 
 
In deze periode ontstond ook een nieuwe open cultuur van voorlichting, die de 
ooievaar verving. Zo organiseerde de NVSH vanaf 1958 bijeenkomsten voor 
leraren over seksualiteit en kwam zij in 1967 met een rapport over seksuele 
opvoeding in schoolverband.  
 
Ook de opvattingen van de overheid veranderden. Kon de rol van de overheid ten 
aanzien van seksualiteit voorheen worden gekenmerkt door beperking en 
normering; de jaren zestig en zeventig waren hiervan het spiegelbeeld. De 
overheid beperkte nu niet de seksuele moraal maar volgde de beweging naar 
meer vrijheid en zelfbeschikking van het individu. Zo heft de overheid in 1969 het 
verbod op openbare verstrekking van voorbehoedsmiddelen op. Tevens stelde de 
overheid in 1969 voor het eerst subsidie beschikbaar voor het geven van seksuele 
voorlichting.  
De discussie over legalisering van abortus kwam op gang, vrouwen eisten ‘baas in 
eigen buik’ te zijn. Na lange strijd zou dat in 1984 uiteindelijk leiden tot de 
abortuswetgeving zoals die in hoofdlijnen nog bestaat.  
 
Intussen werden ook de keerzijden van seksualiteit belicht. Het gezin bleek niet 
alleen een ‘haven in een harteloze wereld’, maar ook een bron van geweld en 
miskenning. De seksuele revolutie bracht naast bevrijding ook nieuwe 
disciplinering – seks moest je leuk vinden, weigeren kon eigenlijk niet. De 
vrouwenbeweging benoemde het ‘persoonlijke als politiek’ en initieerde de 
discussie over negatieve aspecten, zoals seksueel geweld en verkrachting binnen 
het huwelijk. Toch werd dit laatste pas in 1991 strafbaar. Ook duurde het nog 
geruime tijd voordat de overheid het verzet tegen seksueel geweld als politiek 
thema benoemde. Dat gebeurde in 1984 met de eerste kabinetsnota van Hedy 
d’Ancona over seksueel geweld tegen vrouwen en meisjes.  
 
Mocht men al denken dat er vanaf de jaren zestig sprake was van een lineaire 
ontwikkeling naar meer seksuele emancipatie en vrijheid, dan maakt de 
ontdekking van het hiv-virus en de opkomst van aids daar begin jaren ’80 een 
abrupt einde aan. Het confronteerde mensen met de negatieve kanten van vrije 
seks: je kunt er zelfs dood aan gaan. Voorlichting kreeg hierdoor hernieuwde 

Autonomie legt tegelijkertijd ook grenzen op aan de overheid, in de zin dat de 
overheid niet in de slaapkamer komt en zich niet bemoeit met de uiteindelijke 
seksuele keuzen van het individu. Dit heet negatieve vrijheid: bescherming van de 
individuele levenssfeer ten opzichte van de staat. 
Overheidsbemoeienis kan hier slechts aan de orde zijn als mensen niet zelf 
kunnen bepalen wat ze willen in de slaapkamer. Immers, autonomie veronderstelt 
dat mensen zelfstandig kunnen oordelen wat ze wel en niet willen en dat onder 
woorden kunnen brengen. Degenen die dat niet kunnen omdat ze geen voldragen 
zelfstandig oordeelsvermogen hebben, bijvoorbeeld kinderen of verstandelijk 
gehandicapten, worden door de overheid in hun autonomie beschermd. 
 
Weerbaarheid 
 
Maar ook als je wel geacht wordt over dat oordeelsvermogen te beschikken, is het 
zelf kunnen beschikken over wat je wilt en wat niet soms minder eenvoudig dan 
het lijkt. Anders gezegd: Handelt een meisje autonoom als ze toestemt om seks te 
hebben met verschillende jongens omdat haar vriendenkring dat normaal vindt? 
Ik denk dat we dat allemaal ontkennend beantwoorden. Ze handelt vanwege de 
groepsdruk. 
 
Om autonoom beslissingen te kunnen nemen, moet je weerbaar zijn.  
Weerbaarheid is de tweede centrale waarde in mijn beleid. Je moet je keuzes 
kenbaar kunnen maken en conform deze keuzes durven handelen, ook ten 
aanzien van seksualiteit. Je moet je wensen kenbaar kunnen maken.  
Of zoals onderzoekster Vanwesenbeeck zegt: “Als je nooit volmondig ‘ja’ kunt 
zeggen tegen seks, is elke ‘nee’ ook verdacht.”  
En ook die ‘nee’ is belangrijk. Mensen moeten hun grenzen kunnen aangeven en 
daarnaar handelen. Autonomie mag nooit verworden tot gevoelde dwang om 
handelingen te verrichten of te ondergaan. Dat vraagt om weerbaarheid. De leus 
“als een meisje nee zegt bedoelt ze ook nee” is nog steeds actueel.  
 
Wederkerigheid en respect 
 
Autonomie en weerbaarheid alleen zijn niet voldoende voor een evenwichtige 
seksuele relatie. Seksualiteit mag zo langzamerhand een hyper-individuele 
beleving zijn geworden, het is toch nog steeds iets dat je meestal niet alleen 
beleeft maar samen met een ander. Seksualiteit gaat daardoor gepaard met grote 
kwetsbaarheid.  
 
Respect en besef van wederkerigheid hangt daar nauw mee samen.  
De individuele vrijheid van de één houdt op waar die van een ander wordt 
beschadigd. Dit noemen we het schadebeginsel.  
Het zelfbeschikkingsrecht van het individu is van groot belang, maar is niet 
grenzeloos. Autonomie oefen je uit in een sociale en relationele context. Dit 
betekent ook dat je verantwoordelijk bent voor de gevolgen die een ander 
ondervindt van jouw handelen.  
Een simpel voorbeeld: het besef bij een jongen dat een meisje zwanger kan raken 
als je geen voorbehoedsmiddel gebruikt. Of: je partner niet melden dat je met hiv 
besmet bent terwijl je zonder condoom vrijt. Dit is vanuit het schadebeginsel 
onaanvaardbaar.  
 
Goede hulpverlening 
 
Een laatste belangrijke waarde is het recht op seksuele en relationele vorming en 
goede hulpverlening.  

Naast een gebrek aan kennis, ontstaan problemen ook door een gebrek aan 
relationele- en seksuele vaardigheden, in vaktermen worden deze vaardigheden 
ook wel seksuele interactiecompetentie genoemd.  
  
Het ligt voor de hand dat de taak van informatievoorziening en aanleren van 
vaardigheden bij de ouders ligt: zij zijn immers de primaire opvoeders. Uit 
onderzoek is gebleken dat een warm gezinsklimaat een positieve invloed heeft op 
het seksuele gedrag en de seksuele gezondheid van kinderen. Ook om die reden 
ligt er een taak voor ouders. “Voorlichting is kinderen een basis meegeven voor 
een gezonde relatie later. Je leert ze over hun lichaam, de verschillen tussen 
jongens en meisjes en relationele aspecten. Ook is het belangrijk dat kinderen in 
een vroeg stadium leren nadenken over zaken als homoseksualiteit” zoals 
seksuologe Van der Doef het ooit weergaf. 
 
In veel gezinnen gebeurt dit gelukkig ook. Ik was verheugd te lezen dat uit 
opvoeddebatten die door de gemeente Rotterdam zijn georganiseerd, seksuele 
voorlichting en omgaan met eigen en andermans grenzen werd gezien als één van 
de 10 vanzelfsprekende zaken bij de opvoeding.  
 
Echter, niet alle ouders slagen in een succesvolle seksuele opvoeding van hun 
kind. Zo is openlijk spreken over seksualiteit in bijvoorbeeld veel Marokkaanse, 
Somalische of Turkse gezinnen taboe. Ook voor laagopgeleide autochtone ouders 
is het zonder schaamte spreken over seksualiteit lastig gebleken. Dit heeft 
gevolgen voor de seksuele opvoeding van hun kinderen. Zij zullen hun informatie 
elders moeten halen. 
 
Bijvoorbeeld op school.  
Maar ook het gesprek in de klas over seksualiteit is geen vanzelfsprekendheid. 
Hoewel scholen ruimte hebben om aandacht te besteden aan seksuele opvoeding, 
is voorlichting nooit verplicht gesteld. Hierdoor kan het gebeuren dat niet elk kind 
op school voldoende of adequate seksuele voorlichting en -vorming geniet. 
Sommige scholen zijn heel actief, anderen weten niet goed hoe ze het aan moeten 
pakken of richten voorlichting te veel op de biologische en minder op de 
relationele aspecten van seks. Of ze vinden het niet passen in hun 
levensbeschouwelijke of religieuze opvatting. Terwijl de school juist zo’n goed 
podium voor seksuele vorming is omdat alle kinderen naar school gaan.  
 
Seksuele normen worden aan de ene kant steeds individueler, maar aan de 
andere kant steeds meer gedomineerd door een mondiale cultuur waarin 
seksualiteit eenzijdig wordt afgebeeld.  
In de multiculturele samenleving is seksualiteit bovendien een ‘mijnenveld’, zo 
stelt de filosoof Appiah. Seksuele normen staan soms symbool voor de mate 
waarin individuen zich kunnen vasthouden aan hun eigen identiteit. Daarnaast 
neemt de onrust toe wanneer alternatieve normen voortkomen uit andere 
culturele groepen, dus als ‘buitenstaanders’ andere normen hanteren. In de media 
hebben andere seksuele praktijken snel een ‘andere kleur’: bij ‘Breezersletje’ 
denkt men al gauw aan een Afro-Caribisch meisje, bij ‘loverboys’ aan 
Marokkaanse jongens.  
 
Het is belangrijk dat de overheid hierin ondersteuning biedt. Zo laat VWS 
bijvoorbeeld lespakketten ontwikkelen die docenten kunnen gebruiken. Hierin 
komen ook relationele aspecten van seks aan de orde. Zoals het succesvolle 
VMBO-lespakket Lang leve de liefde, gericht op thema’s als weerbaarheid, 
communicatie en het ontwikkelen van persoonlijke normen. Ook gaat de overheid 
interventies ontwikkelen voor het tegengaan van stereotype opvattingen. 

Deze drie kerntaken van de overheid zijn duidelijk en overzichtelijk. En wellicht is 
dat een hele geruststelling voor degenen die denken dat het kabinet er op uit is 
een soort slaapkamerpolitiek in te voeren en via allerlei morele geboden terug wil 
naar het begin van de 20e eeuw of de jaren vijftig.  
Ik hoop dat ik heb aangegeven dat daar allerminst sprake van is.  
 
Maar het is toch te makkelijk om hier nu te eindigen, alsof er verder op seksueel 
gebied helemaal niets aan de hand is. Er zijn wel degelijk nieuwe dilemma’s en 
uitdagingen waar de overheid een antwoord op moet vinden.  
 
Morele paniek? 
 
Een voorbeeld is Breezerseks. Dit wordt gezien als één van de nieuwste, maar 
zeker niet de enige variant van uitwassen van seksualiteit. Maar ik vraag me af 
hoe nieuw dit eigenlijk is. Is er in z’n algemeenheid sprake van toenemende 
ontsporing van seks, of gaat het hier om morele paniek waarbij enkele incidentele 
uitwassen als norm worden gesteld?  
 
Die vraag is lastig te beantwoorden. Enerzijds wijst alles er op – zo vertelde ik u 
eerder - dat het over het algemeen goed gaat met de seksuele gezondheid van 
Nederlanders. Ook scoort Nederland bijvoorbeeld nog altijd hoog ten aanzien van 
homo-emancipatie.  
Breezerseks mag dan nieuw zijn omdat breezers nieuw zijn, maar seks in ruil voor 
andere zaken gebeurde vroeger ook. Of dergelijk gedrag is toegenomen is mij niet 
bekend. Onderzoek uit 2007 naar instrumentele seks onder tieners geeft geen 
antwoord op de vraag in hoeverre seks in ruil voor geld of een andere beloning en 
het bezoeken van seksfeesten in de afgelopen 10 jaar is toegenomen. De 
verwijzing naar eerdere tijden mag echter sowieso geen argument zijn om je ogen 
te sluiten voor nieuwe vormen van ongewenste uitwassen.  
 
De loverboy-problematiek bijvoorbeeld vraagt om een specifieke aanpak, onder 
andere omdat het een specifieke groep meisjes treft. Ik concludeer voorlopig dat 
we terughoudend moeten zijn in meegaan met morele paniek, maar daarentegen 
niet weg moeten lopen voor het nauwkeurig benoemen van nieuwe problemen of 
nieuwe verschijningsvormen van bestaande problemen.  
 
Autonomie; maar van wie? 
 
Een ander onderwerp dat mij als staatssecretaris bezighoudt, is de al eerder 
genoemde autonomie. Dat het overheidsbeleid gericht moet zijn op autonomie en 
weerbaarheid kan, denk ik, op ruime instemming rekenen. Maar de vraag is: 
autonomie en weerbaarheid van wie?  
Meestal wordt in eerste instantie aan meisjes gedacht. Zij moeten nadenken over 
anticonceptie en voorbehoedsmiddelen en zij moeten aangeven wanneer ze iets 
niet willen. “In onderwijs en hulpverlening zijn het vooral de meisjes die moeten 
leren hun wensen te articuleren”, zo stelt Kremer. 
Ook jongeren zelf leggen die verantwoordelijkheid bij meisjes, zo blijkt uit recent 
onderzoek. Zowel jongens als meisjes vinden dat meisjes verantwoordelijk zijn 
voor het stellen van grenzen, voor zichzelf én voor jongens.  
 
Maar wat betekent dit voor jongens?  
Moeten jongens ook niet leren ‘nee’ te zeggen? Autonomie betekent immers niet 
alleen aangeven wat je wilt – of sterker nog, je lust volgen – maar ook het kunnen 
afleggen van verantwoording. Dat vraagt om zelfbeheersing.  

Soa 
 
Ook de soa-problematiek heeft de aandacht van de overheid.  
Het aantal chlamydia-besmettingen onder jongeren neemt toe. 
Jonge mannen die seks hebben met andere mannen zijn onveiliger gaan vrijen. 
Omdat hiv minder zichtbaar is door goede medicatie, schatten zij de kans 
geïnfecteerd te raken verkeerd in.  
Professionals waarschuwen voor nieuwe problemen in relatie tot soa en hiv, zoals 
de toename aan Hepatitis B en –C besmettingen.  
 
De vraag is hoe we die ongewenste ontwikkelingen kunnen keren en hoe ver de 
overheid hierin moet gaan. Bij een Ivf-behandeling stellen we als voorwaarde dat 
overgewicht aangepakt moet worden, omdat de kans van slagen anders te klein 
is. Moeten we bij behandeling van soa’s en hiv de voorwaarde stellen dat men 
tekent voor veilige seks? Daar valt veel tegen in te brengen – we lopen dan 
bijvoorbeeld de kans dat mensen zich helemaal niet laten behandelen waardoor de 
kans op verspreiding juist toeneemt, nog los van de vraag hoe je een en ander 
gaat controleren. Aan de andere kant moeten we wel aandacht hebben voor dit 
onveilige gedrag.  
 
Seksuele dwang 
 
Ook op andere terreinen zien we nieuwe of buitengewoon hardnekkige risico’s’. De 
cijfers met betrekking tot seksuele dwang baren mij zorgen: maar liefst veertig 
procent van de vrouwen en zeven procent van de mannen is ooit slachtoffer 
geweest van seksueel geweld. Dit varieert van ongewenste seksuele aanrakingen 
tot verkrachting.  
18% van de meisjes tussen de 12 en 25 jaar is wel eens gedwongen tot seksuele 
handelingen tegen haar zin. Dat is buitengewoon ernstig en kunnen we als 
samenleving niet tolereren. Het voorkomen en aanpakken van seksueel geweld is 
daarom onderdeel van mijn beleid. 
En in het kader van mijn beleid Beschermd en Weerbaar, intensivering van de 
hulp en opvang bij geweld in afhankelijkheidsrelaties, investeer ik ook flink om de 
hulp en opvang - ook voor slachtoffers van seksueel geweld - te verbeteren. Ik 
stel daar extra middelen voor beschikbaar.  
 
 
Dames en heren, ik ga afsluiten.  
 
Eind van dit jaar kom ik samen met de minister van VWS met een uitgebreide 
brief over seksuele gezondheid. Ik kan u alvast een rode draad uit dat verhaal 
melden; de overheid bemoeit zich al heel lang met moraliteit en de seksuele 
gezondheid van haar burgers en zal dat in de toekomst ook blijven doen. Zij heeft 
de plicht om scherpe grenzen te trekken over wat in de Nederlandse samenleving 
niet getolereerd kan worden.  
Daarbij gaat het bijvoorbeeld om het schenden van het uitgangspunt van gelijke 
behandeling van jongens en meisjes, het betwisten van homoseksualiteit als 
volwaardige seksualiteit en het gebruik van geweld in afhankelijkheidsrelaties.  
Ook zal de overheid sturen om de vrijheid en autonomie van het individu mogelijk 
te maken. 
 
Tegelijkertijd is de rode draad dat de overheid zich niet in de slaapkamer moet 
begeven en zich in principe niet moet uit laten over wat ‘goede seks’ is.  
In dit spanningsveld wordt het beleid ontwikkeld, een beleid dat dynamisch is en 
reageert op maatschappelijke ontwikkelingen. De overheid betuttelt niet maar 

