Antwoorden op vragen bij het Jaarverslag VWS 2012 (TK 33605-XVI, nr. 1) 
 
Vraag1 
Er is een recent onderzoek uitgebracht door onderzoeksbureau Mid Summer Night Party (MSNP), 
waarin kritiek wordt geleverd op de uitkomsten van de marktscans in de mondzorg van vorig jaar. 
Zo bleek de Nederlandse Zorgautoriteit (NZa) er in de vergelijking onder andere vanuit te gaan dat 
in slechts 26,4% van de gevallen verdoving in rekening gebracht zou zijn bij een 
wortelkanaalbehandeling. Kan de minister reageren op het rapport van de MSNP? 
 
Antwoord 1 
Het is mij bekend dat onderzoeksbureau MSNP onderzoek heeft uitgevoerd naar de 
prijsontwikkeling tijdens het experiment met de vrije tarieven. De NZa is van mening dat de 
gegevens waarop MSNP zich baseert onjuist en niet representatief zijn. Het voornaamste 
struikelpunt is volgens de NZa het op een onjuiste manier toepassen van de zogenaamde 
conversiesystematiek, waarbij de nieuwe prijzen worden geprojecteerd op de oude 
verrichtingenlijst. Zo heeft volgens de NZa onderzoeksbureau MSNP voor de tarieven voor 
wortelkanaalbehandelingen in 2011 (voor het experiment) de tarieven voor bijbehorende consulten 
en verdovingen meegeteld terwijl deze afzonderlijk gedeclareerd kunnen worden. Daardoor wordt 
het tarief voor een wortelkanaalbehandeling oneigenlijk verhoogd en lijkt de tariefstijging tijdens 
het experiment beperkter. 
 
Vraag 2 
Is het beeld juist dat er jaarlijks circa 370 nieuwe tandartsen nodig zijn en er maar 200 per jaar in 
Nederland worden opgeleid? Daarnaast zou een deel van de nieuwe afgestudeerden deeltijd gaan 
werken. Een stijgend aantal buitenlandse tandartsen wordt BIG geregistreerd, maar vertrekt vaak 
na drie jaar weer. Ontstaat hierdoor niet een tekort aan tandartsen dat met name in het oosten en 
zuiden van het land merkbaar zal zijn? Zo ja, welke acties wil de minister ondernemen om het 
tekort tegen te gaan? 
 
Antwoord 2 
Inderdaad doet zich de afgelopen jaren een stijgende instroom van buitenlandse tandartsen voor. 
Dat blijkt uit eerdere rapportages van het Capaciteitsorgaan. De instroom kwam voornamelijk uit 
de buurlanden, Duitsland en België. Ik kan niet beamen of deze tandartsen binnen korte termijnen 
weer naar hun oorspronkelijk land terug gaan. Daar heb ik geen beeld van. Binnenkort verwacht ik 
een tweede rapportage van het Capaciteitsorgaan over de capaciteit in de mondzorg. Mogelijk dat 
daar aanvullende informatie uit blijkt. 
Hoe dan ook heb ik uw Kamer eerder schriftelijk en mondeling medegedeeld behoefte te hebben 
aan een beter beeld van de capaciteitsontwikkeling voordat ik aan maatregelen denk. Het 
eenvoudigweg uitbreiden van de opleidingscapaciteit voor tandartsen doet afbreuk aan het 
ingezette beleid inzake taakherschikking. Ik ben met de sector in overleg over een verdergaande 
vorm van deze taakherschikking in de mondzorg, bijvoorbeeld door het verder uitbreiden van het 
wettelijke deskundigheidsgebied van de mondhygiënist. Naar mijn overtuiging biedt deze aanpak 
een meer duurzame basis voor de toekomstige capaciteitsopbouw in de mondzorg. 
Het louter uitbreiden van opleidingsplaatsen voor tandartsen leidt overigens niet 
noodzakelijkerwijze tot het opheffen van regionale tekorten. Tandartsen hebben hun eigen 
voorkeur om zich ergens te vestigen en ik kan ze daarin niet sturen. Overigens verwacht ik geen 
toenemende tekorten in het oosten en zuiden van het land vanwege remigrende tandartsen, omdat 
ook in de grensstreken de mondzorg ook hier voor het overgrote deel door Nederlandse tandartsen 
wordt verleend. 
 
Vraag 3 
Wat zijn de exploitatiekosten van de Centrale Commissie Mensgebonden Onderzoeken (CCMO)? 
 
1 
 

huisarts. Tevens is het van belang dat de toekomstige vormgeving van de bekostiging van de 
huisartsenzorg preventie stimuleert. 
 
Vraag 7 
De minister streeft naar basiszorg dichtbij. Wat verstaat de minister onder basiszorg? 
 
Antwoord 7 
Onder basiszorg versta ik die zorg die veelal direct toegankelijk is, doorgaans medisch niet-
complex van aard is en die dicht bij de patiënt geleverd wordt op de momenten waarop deze zorg 
nodig heeft. Basiszorg kan worden geleverd door een scala aan zorg- en hulpverleners, onder 
andere huisartsen, praktijkondersteuners, apothekers, paramedici, (wijk)verpleegkundigen, de 
thuiszorg, verloskundigen, tandartsen, centra voor eerstelijnsdiagnostiek, eerstelijns psychologen. 
En deels ook door medisch specialisten. Het is de zorgverlening waar de patiënt vaak als eerste 
met zijn zorgvraag naar toegaat en daardoor ook één van de meest zichtbare onderdelen van de 
zorg.  
 
Het begrip “basiszorg”laat zich overigens moeilijk definiëren, aangezien zorg continu verandert. 
Bepaalde handelingen die we nu nog onder de noemer medisch-specialistische zorg scharen, 
kunnen over een aantal jaar mogelijk tot basiszorg behoren. Het verschuiven van de behandeling 
van diabetes en COPD van het ziekenhuis naar de eerstelijnszorg is daarvan een voorbeeld. 
 
Vraag 8 
Huisartsen hebben afgesproken € 50 miljoen minder uit te geven aan geneesmiddelen. Wat is de 
relatieve opbrengst (autonome groei versus netto besparing)? 
 
Antwoord 8 
Voor de afgesproken taakstelling wordt gerekend met een nominaal bedrag, zijnde € 50 miljoen. 
Andere ontwikkelingen in het geneesmiddelenkader worden hier niet in meegenomen. De totale 
uitgaven aan geneesmiddelen (exclusief receptregelvergoeding, exclusief unieke leveringen) 
voorgeschreven door huisartsen bedragen circa € 2 miljard. 
De netto opbrengst die op grond van het Convenant tussen VWS en de LHV van juni 2012 
gerealiseerd moet worden, bedraagt in 2013 € 50 miljoen. De opbrengst wordt gemonitord door de 
Stichting Farmaceutische Kengetallen (SFK): de LHV wordt periodiek op de hoogte gesteld van de 
tot dan toe behaalde opbrengsten. In november 2013 zal de opbrengst over 2013 worden 
vastgesteld.  
 
Vraag 9 
De minister co-financiert een richtlijn voor preventief medisch onderzoek en een EU-project 
“quality criteria for health checks”. Waarom is hier voor gekozen? Vallen health checks onder 
effectief bewezen preventiemaatregelen? Hoeveel geld is hiermee gemoeid?  
 
Antwoord 9 
Kern van mijn beleid met betrekking tot screening is de balans tussen het recht van mensen om 
zelf te kunnen kiezen voor screening en de bescherming van diezelfde mensen tegen de risico’s 
van screening (“Vroegopsporing en gezondheidsrisico’s” - TK 32793, nr. 19). Ik zet vooral in op 
zelfbeschikking: een goedgeïnformeerde burger die kan kiezen voor een health check. De meeste 
health checks zijn niet bewezen effectief op groepsniveau en zullen dus niet in het pakket komen of 
als bevolkingsonderzoek worden ingezet. Maar een individu kan anders denken over het nut en de 
health check zelf willen betalen. Om te kiezen hebben mensen instrumenten nodig, een kader dat 
duidelijk maakt waar een health check ten minste aan moet voldoen qua informatie en veiligheid. 
Dit kader heb ik gestimuleerd, de uitwerking is aan de aanbieders.  
3 
 

Hierin is beschreven dat het programma tot 1 september 2011 per saldo een besparing heeft 
opgeleverd van ruim € 3,3 miljoen. Per cliënt bedraagt deze gemiddeld € 227,- en per 
wijkverpleegkundigenjaar € 7.606,-. De (financiële) marge op het werk van de zichtbare schakel 
wijkverpleegkundige en haar ondersteunende organisatie is 34%. Met eenmalige kosten van € 2,0 
miljoen is sprake van een positieve netto contante waarde. 
Overigens geldt dat bij het bepalen van de kosten en baten geen rekening is gehouden met 
eventuele effecten voor de wijkverpleegkundige zelf (werktevredenheid, beroepseer), haar 
collega’s (elders toepasbare kennis en vaardigheden), werkgevers (arbeidsproductiviteit) en de 
wijken als geheel (participatie, sociale cohesie, bewustzijn van gezondheid). 
 
Vraag 13 
In 2012 is het aantal buurtsportcoaches verhoogd naar 2.360 fte in 373 gemeenten. Wat is de 
netto-effectiviteit van deze buurtsportcoaches? 
 
Vraag 14 
Wat zijn de effecten van de sportcoaches die vanaf 2012 in 373 gemeenten zijn aangesteld?  
 
Antwoord 13 en 14 
In opdracht van de ministeries van VWS, OCW en de VNG voert BMC Consultants de Monitor Brede 
Impuls Combinatiefuncties 2012 uit. De resultaten hiervan verwacht ik medio 2013. Ik zal uw 
Kamer over de uitkomsten informeren.  
Tevens vindt in opdracht van het ministerie van VWS het Verdiepingsonderzoek Brede impuls 
combinatiefuncties plaats door het Mulier Instituut en Kennispraktijk. De resultaten van dit 
onderzoek komen eind 2013 beschikbaar. Ook hierover zal ik u te zijner tijd informeren. 
 
Vraag 15 
Wanneer worden de maatregelen om veiligheid van zorgverleners te vergroten in initieel onderwijs 
opgenomen? Wanneer wordt de Kamer hierover geïnformeerd? 
 
Antwoord 15 
Vanuit het Actieplan Veilig werken in de zorg is een werkgroep Scholing opgericht, met 
afgevaardigden van alle betrokken branches. Deze werkgroep stelt momenteel een activiteitenplan 
op om scholing, voorlichting en training op het terrein van agressie in de zorg nog beter in de 
beroepsopleidingen aangeboden te krijgen en te borgen. De uitvoering van het plan vangt naar 
verwachting eind 2013 aan. Jaarlijks wordt u nader geïnformeerd over de voortgang van en de 
behaalde resultaten met het Actieplan Veilig werken in de zorg, inclusief de scholing van 
aankomende medewerkers. 
 
Vraag 16 
Hoeveel meldingen van agressie tegen zorgpersoneel zijn er geweest in 2012 en hoeveel aangiftes 
zijn er door werkgevers gedaan? 
 
Vraag 17 
Hoe groot is de meldingsbereidheid van agressie-incidenten? In hoeveel gevallen werd er aangifte 
gedaan door de werkgever? Hoe hoog is dit percentage in vergelijking met het aantal incidenten?  
 
Antwoord 16 en 17 
Om agressie tegen zorgverleners terug te dringen, is het noodzakelijk dat alle incidenten door de 
medewerker worden gemeld bij de werkgever en dat, waar nodig, aangifte wordt gedaan. 
Werkgevers in zorgbranches dienen daartoe incidenten te registreren. Het registreren vloeit voort 
uit de Arbo-wet en maakt deel uit van de maatregelen in de arbocatalogi.  
In de regel is dit echter niet op een uniforme wijze op brancheniveau, laat staan op 
zorgsectorniveau geregeld. Dit heeft als gevolg dat branches in beperkte mate over uniform 
5 
 

werkt 63 fte direct ten behoeve van het inspecteren op de werkvloer en het handhaven. Het gaat 
daarbij om (senior-)inspecteurs en om programmamedewerkers die voor inspecties het 
voorbereidend werk verrichten. Het Bureau Opsporing is uitgebreid met 8 fte. Voor het sneller 
afhandelen van het groeiend aantal meldingen is het Meldpunt IGZ uitgebreid met 11 fte. Ten 
slotte is ter algemene ondersteuning van de groeiende organisatie van de IGZ 18 fte aangetrokken. 
Hieronder valt ook de uitbreiding van de juridische eenheid ten behoeve van de 
(bestuursrechtelijke en tuchtrechtelijke) handhavingstaak van de IGZ. 
 
Vraag 21 
Hoeveel ziekenhuizen beschikken op dit moment nog niet over een Veiligheidsmanagementsysteem 
(VMS) zoals afgesproken in budget jaar 2012? 
 
Antwoord 21 
De brancheorganisaties NVZ en NFU hebben mij laten weten dat op basis van de informatie die zij 
ontvangen van de accrediterende en certificerende instanties per 1 mei 2013 in totaal 16 van 93 bij 
hen aangesloten ziekenhuizen nog niet beschikken over een gecertificeerd 
Veiligheidsmanagementsysteem (VMS). Een deel van de genoemde 16 nog niet geaccrediteerde of 
gecertificeerde ziekenhuizen is nog in afwachting van definitieve besluitvorming van de 
accrediterende/certificerende instantie. 
Op dit moment rondt de IGZ een onderzoek af naar de implementatie van het VMS in ziekenhuizen 
in het kader van haar thematisch toezicht vanaf 2009.  
 
Vraag 22 
Op welke wijze verwacht de minister te kunnen zorgdragen voor het publiek toegankelijk maken 
van de informatie over kwaliteit? Wordt de Kamer over de voortgang hiervan geïnformeerd? Zo ja, 
op welke termijn?  
 
Antwoord 22 
De taak om informatie over kwaliteit publiek toegankelijk te maken wil ik beleggen bij het 
Kwaliteitsinstituut. Tijdens de behandeling van het wetsvoorstel heb ik u toegezegd om over 3 jaar 
een eerste evaluatie toe te sturen. Ik neem de voortgang op dit onderwerp daar graag in mee. Het 
wetsvoorstel ligt momenteel ter behandeling in de Eerste Kamer. 
De Zorgbalans die in 2014 verschijnt, gaat ook in op de stand van zaken met betrekking tot 
transparantie over kwaliteit van zorg. Zoals gebruikelijk stuur ik u die toe. 
 
Vraag 23 
Hoeveel en welke gemeenten hebben een beleidsplan opgesteld om mishandeling van ouderen te 
bestrijden?  
 
Antwoord 23 
Uit de in opdracht van VWS uitgevoerde inventarisatie ‘Preventie en aanpak van 
ouderenmishandeling bij centrumgemeenten’ (september 2012), blijkt dat alle 27 geïnterviewde 
centrumgemeenten in hun beleidsplannen op het gebied van geweld in huiselijke kring ook 
aandacht besteden aan ouderenmishandeling. Daarnaast heeft een aantal gemeenten een specifiek 
beleidsdocument over ouderenmishandeling.  
De resultaten van het onderzoek zijn geanonimiseerd. Het is daarom niet mogelijk aan te geven 
welke gemeenten het betreft. 
 
Vraag 24 
Er zijn hoofdlijnenakkoorden gesloten met medisch specialisten, ziekenhuizen, geestelijke 
gezondheidszorg en huisartsen. Kan per akkoord gespecificeerd worden wat de effecten zijn 
geweest op de ontwikkeling van de uitgaven en eventuele overige relevante effecten? 
 
7 
 

 
 
Versnelling informatievoorziening 
In het algemeen geldt dat het lang duurt voor de benodigde informatie beschikbaar is over de 
uitgaven aan medisch specialistische zorg; momenteel duurt het enkele jaren voordat de 
zorguitgaven definitief kunnen worden vastgesteld. Dat hangt in de medisch-specialistische zorg en 
bij de ggz samen met de doorlooptijd van de dbc’s, waardoor het na afloop van jaar t nog tot 31 
december t+1 duurt voor de laatste dbc - die drukt op jaar t - kan worden gesloten. Verder hebben 
aanbieders nog tijd nodig om de geleverde zorg te declareren en verzekeraars hebben nog tijd 
nodig om de declaraties te controleren en betaalbaar te stellen.  
Ik vind het niet acceptabel dat het zo lang duurt voordat het uitgavenbeeld stabiel is. Ik heb dan 
ook de stuurgroep Verbetering Informatievoorziening Zorguitgaven ingesteld en die onder andere 
de opdracht gegeven om voorstellen te doen voor het versnellen van de financiële 
informatievoorziening en de implementatie van die voorstellen. Ik zal de Kamer voor de zomer nog 
een brief sturen met de tussenresultaten. 
 
Vraag 25 
Hoe moeten de bestuurlijke afspraken met de ggz rondom de 2% groei worden geïnterpreteerd, is 
dit totale toegestane groei of groei bovenop autonome groei?  
 
Antwoord 25 
Dit betreft de totale toegestane groei (exclusief loon- en prijsbijstelling). 
 
Vraag 26 
Op welke aspecten van kwaliteit differentiëren zorgkantoren in de vergoedingen aan AWBZ 
aanbieders? Welke verschillen zijn er tussen zorgkantoren? 
 
Antwoord 26 
Het algemene beleid ten aanzien van de beoordeling van kwaliteit van zorgaanbieders wordt 
vastgelegd in de inkoopleidraad van Zorgverzekeraars Nederland (ZN). De zorgkantoren kunnen 
hier vervolgens individuele nuances in aanbrengen. Het beleid van het zorgkantoor bepaalt 
derhalve de doorgevoerde kortingen in het kader van kwaliteit. Om meer inzicht te bieden in de 
aard van de kwaliteitsaspecten die door het zorgkantoren worden meegewogen, neemt de 
staatssecretaris de zorgkantoren van Menzis als voorbeeld. Menzis hanteert in de V&V-sector een 
basistarief van 94% van de maximum ZZP-tarieven van de NZa. De aanbieders kunnen maximaal 
een opslag van 5% op het basistarief verkrijgen. De volgende opslagen zijn mogelijk: 
 Een opslag van 1% is verbonden aan goede scores op de CQ-index.  
 Een opslag van 0,5% voor het aanbieden van gevarieerde welzijnsactiviteiten aan bewoners.  
 Een opslag van 0,5% voor ondersteuning door de cliëntenraad. 
 Een opslag van 1% voor vast personeel in niveaus 3,4 en 5. 
 Een opslag van 1% voor aansluiting bij ketenzorg dementie. 
 Een opslag van 1% voor aansluiting bij specifieke lokale projecten. 
 
Qua systematiek handelen de andere zorgkantoren overeenkomstig.  
 
Vraag 27 
Zijn er gevallen bekend wanneer het contract met een slecht presterende aanbieder in de AWBZ 
werd verbroken? Zo ja, om welke specifieke reden werd het contract verbroken? 
 
Antwoord 27 
De contracten zijn een zaak van het zorgkantoor en de aanbieders. Het zorgkantoor heeft tot taak 
om kwalitatief goede en doelmatige zorg in te kopen. Uiteraard zullen ook contracten of delen 
9 
 

 
 
 
Antwoord 32 
Een volledig overzicht van alle e-Health initiatieven in Nederland is niet beschikbaar. Ik heb het 
NIVEL en Nictiz opdracht gegeven gedurende drie jaar het gebruik van ICT in de gezondheidszorg 
te monitoren. De monitor richt zich op de beschikbaarheid, het gebruik en de ervaren effecten van 
e-Health. Er worden o.a. vragenlijsten voorgelegd aan zorggebruikers en zorgverleners. De scope 
van de monitor zal ieder jaar deels gelijk zijn (om ontwikkelingen te volgen), maar telkens ook een 
nieuw zorgdomein belichten. De monitor zal ieder jaar rond Prinsjesdag verschijnen en aan uw 
Kamer worden aangeboden. 
 
Vraag 33 
Aan welke criteria moeten e-mental health-initiatieven voldoen om in aanmerking te komen voor 
de € 2 miljoen overgangsfinanciering die initiatieven op dit vlak moet subsidiëren? Hoeveel van dit 
geld is reeds besteed?  
 
Antwoord 33 
De criteria die gelden voor financiering van anonieme e-mental health initiatieven zijn vermeld in 
het Beleidskader voor subsidiëring van anonieme e-mental health (Stcrt. 13 oktober 2012, nr. 
18936). Als criteria gelden onder meer dat de subsidieaanvraag niet lager dan € 125.000,- en niet 
hoger dan € 700.000, - mag zijn. Het moet gaan om anonieme interventies die bestaan uit 
eerstelijns psychologische zorg of toegeleiding naar die zorg, voor personen die kampen met 
psychische problematiek of met verslavingsproblemen. De interventies moeten verder bewezen 
effectief zijn en zich richten op geïndiceerde preventie, zorggerelateerde preventie of behandeling 
van een psychische stoornis of vorm van verslaving. 
Het beleidskader bevat voorts nog voorwaarden waaraan zorgaanbieders moeten voldoen om voor 
subsidie in aanmerking te komen, zoals bijvoorbeeld de voorwaarde voor de aanbieder om na te 
gaan of de interventie geïndiceerd is voor de anonieme gebruiker en het landelijk aanbieden van de 
interventie. 
De helft van het in 2012 en 2013 beschikbare budget voor anonieme e-mental health is besteed 
aan deze initiatieven. Dit betekent dat ruim € 2 miljoen is besteed in de jaren 2012 en 2013. 
 
Vraag 34 
Waarom wil de minister grootschalige e-health initiatieven? Wat is er mis met kleinschalige 
initiatieven die bovendien veel beter te beveiligen zijn? 
 
Antwoord 34 
Veel partijen in de zorgsector zijn de laatste jaren op eigen initiatief gestart met de implementatie 
van ICT in hun dagelijks werk. Hierdoor bestaat er inmiddels een heel scala aan kennis, ervaring en 
goede voorbeelden. Tegelijk blijven deze voorbeelden vaak beperkt tot kleinschalige toepassing in 
een specifieke regio of voor een specifieke aandoening. Een nadeel hiervan is dat de positieve 
effecten ervan ook tot deze kleine schaal beperkt blijven. De potentie die het gebruik van ICT in 
onze gezondheidszorg heeft, wordt daarmee niet ten volle benut. Vandaar dat ik het initiatief van 
zorggebruikers, zorgverleners en zorgverzekeraars heb omarmd om tot een gezamenlijke 
introductie en opschaling van e-Health initiatieven te komen. Standaardisatie is daarbij cruciaal. 
 
Vraag 35 
Kan de Kamer de gegevens van de monitor van de NZa ontvangen?  
 
 
 
 
11 
 

passende zorg te vinden. Bij een beperkt aantal mensen verliep dit moeizaam, waardoor zij lang op 
passende zorg moesten wachten. 
 
Vraag 41 
Door het extramuraliseren van ZZP 1 en 2 zullen cliënten deze zorg thuis ontvangen. Klopt het dat 
zorgkantoren echter niet meer thuiszorg in zijn gaan kopen? Zo ja, om welke zorgkantoren gaat 
het? Hoeveel mensen krijgen nu geen zorg? 
 
Antwoord 41 
In 2012 was er nog geen sprake van het extramuraliseren van ZZP 1 en 2. Vanaf 1 januari 2013 
geldt dat nieuwe cliënten die voorheen in aanmerking kwamen voor een indicatie voor ZZP 1 of 2 
een indicatie krijgen voor extramurale zorg. De maatregel leidt ertoe dat er geleidelijk een 
verschuiving optreedt van intramurale zorg naar extramurale zorg. Daar zijn ook middelen voor 
beschikbaar en dit wordt ook ingekocht door de zorgkantoren. Het klopt niet dat zorgkantoren niet 
meer thuiszorg zijn gaan inkopen. 
 
Vraag 42 
Hoeveel mensen hebben geen persoonsgebonden budget meer gekregen door de 10-
uursmaatregel?  
 
Antwoord 42 
De 10-uursmaatregel heeft ertoe geleid dat naar inschatting circa 21.000 personen geen pgb meer 
hebben kunnen aanvragen. 
 
Vraag 43 
Hoeveel mensen hebben een vergoedingsregeling persoonlijke zorg ontvangen?  
 
Antwoord 43 
Volgens de cijfers van het College voor Zorgverzekeringen hebben 773 mensen gebruik gemaakt 
van de vergoedingsregeling persoonlijke zorg. 
 
Vraag 44 
Hoeveel mensen hebben hun persoonsgebonden budget verloren ten gevolge van de beperkte 
toegang tot het persoonsgebonden budget in 2012?  
 
Antwoord 44 
Niemand heeft zijn persoonsgebonden budget verloren. De pgb-maatregelen die in 2012 zijn 
ingegaan hebben alleen betrekking op nieuwe cliënten en niet op de mensen die al een pgb 
hadden. 
 
Vraag 45 
Hoe groot was de contracteerruimte in 2011, 2012 en 2013? Kan per jaar, per maatregel 
uitgesplitst worden wat de invloed van deze maatregel was op de hoogte van de 
contracteerruimte? Kan hierbij ook worden meegenomen alle maatregelen die eerder genomen zijn 
maar pas later zichtbaar zijn, zoals het onder de contracteerruimte brengen van de 
capaciteitsgroei? 
 
Antwoord 45 
In 2011 bedroeg de contracteerruimte € 19,2 miljard, in 2012 € 21,7 miljard en in 2013 bedraagt 
de voorlopige contracteerruimte € 21,3 miljard (exclusief herverdelingsmiddelen). 
 
 
 
13 
 

Vraag 47 
Resultaten bij vereenvoudiging van administratieve verantwoordingslasten, welke bezuiniging heeft 
dit opgeleverd? 
 
Antwoord 47 
VWS zet zich net als ieder departement in om de administratieve lasten te verminderen. De basis 
hiervan wordt gevonden in een kabinetsaanpak die opeenvolgende kabinetten vanaf het kabinet 
Balkenende I hebben geformuleerd en uitgevoerd. Uw Kamer wordt daar over periodiek 
geïnformeerd, zoals dat ook in 2012 is gebeurd (TK 29 515, nr. 338). Uit deze zogenaamde 
voortgangsrapportage blijkt dat de bijdrage van VWS aan de rijksbrede doelstelling ter 
vermindering van administratieve lasten in 2012 € 76,6 miljoen bedroeg. Het kabinet werkt met 
een brede definitie van administratieve lasten, en de vereenvoudiging van verantwoordingslasten is 
hier een onderdeel van. Het gerealiseerde bedrag in 2012 betreft niet alleen 
verantwoordingslasten, maar is een saldo van een aantal toe- en afnames van administratieve 
lasten binnen de geldende kabinetsdefinitie. De gerealiseerde besparing betreft bijvoorbeeld een 
deel digitalisering van uitvraag, een wijziging van bekostiging van chronische zorg en de 
vermindering van toezichtslasten door de IGZ.  
Een deel van de inspanningen om de administratieve lasten te verminderen lopen nog en zullen 
waar en wanneer dat mogelijk is gekwantificeerd worden. Uw Kamer zal daarover worden 
geïnformeerd bij de voortgangsrapportage over de voortgang van de huidige kabinetsdoelstelling, 
zoals dat recentelijk is gemeld bij de aanpak voor deze kabinetsperiode (TK 29362, nr. 212). 
 
Vraag 48 
Kan een overzicht worden gegeven van de meer dan 100 experimenteervoorstellen die bij het 
ministerie van VWS zijn binnengekomen?  
 
Antwoord 48 
In de periode tot september 2011 hebben inderdaad ruim 100 zorgaanbieders een voorstel voor 
een experiment regelarme instellingen gedaan. De voorstellen waarop in is gegaan, zijn met naam 
en toenaam gecommuniceerd aan de Kamer (TK 31765, nr. 53). Het publiceren van namen van 
zorgaanbieders die een voorstel hebben gedaan waarop niet is ingegaan, vergt toestemming van 
de betrokken aanbieder en ligt daarom niet voor de hand. 
 
Vraag 49 
Op welke wijze zijn de meldingen door zorgaanbieders per september 2012 het inspectiebeleid voor 
het melden van valincidenten en valcalamiteiten vereenvoudigd?  
 
Antwoord 49 
Met ingang van 3 september 2012 hoeven zorgaanbieders alleen valcalamiteiten verplicht te 
melden. Van een valcalamiteit is er sprake als de cliënt als gevolg van een val overlijdt of als de 
cliënt hier zodanig ernstig letsel aan overhoudt dat diens zorgbehoefte hierdoor niet-beoogd of 
onverwacht langdurig en /of ernstig toeneemt. Bij een valincident, hoewel ongewenst, zijn de 
gevolgen voor de cliënt minder ernstig. Valincidenten behoeven niet meer bij de IGZ te worden 
gemeld. De IGZ verwacht dat zorgaanbieders valincidenten blijven onderzoeken en lering trekken 
uit de bevindingen om verdere incidenten zoveel mogelijk te voorkomen. De IGZ houdt toezicht op 
de naleving van het valbeleid. 
 
Vraag 50 
Wanneer worden de definitieve financiële gegevens voor de medisch specialistische zorg en 
ziekenhuizen over 2012 naar de Kamer gezonden?  
 
 
 
15 
 

 
Vraag 52 
Welke patronen zijn reeds door het Centrum Indicatiestelling Zorg (CIZ) gesignaleerd in de 
monitoring van de ontwikkeling van de indicatiestelling? Welk gevolg heeft dit gekregen?  
 
Antwoord 52 
De indicatiemelding is in het eerste volle jaar van de pilot (oktober 2011 – oktober 2012) door 
steeds meer zorgaanbieders benut. In totaal hebben 876 zorgaanbieders gemiddeld 64 
indicatiemeldingen gedaan, dit waren totaal 56.041 indicatiemeldingen. De indicatiemelding neemt 
een steeds groter aandeel in van de totale aanspraak van 80-plus-cliënten met een intramurale 
aanspraak. Maar ook los van de indicatiemelding neemt het aantal 80-plussers met aanspraak op 
intramurale zorg toe. Dit wordt veroorzaakt door de toename van de 80-plussers in de Nederlandse 
bevolking. Indicatiemeldingen betreffen voor meer dan 96% aanmeldingen in de sector verpleging 
en verzorging (V&V).  
Voor het in kaart brengen van de verandering in de totale zorgzwaarte van intramurale 80+-
cliënten op de verschillende peildata maakt het CIZ gebruik van een zorgzwaarte-index.  
Het algemene beeld dat naar voren komt na een jaar indicatiemelding, is dat er, sinds de invoering 
per oktober 2011, geen sprake is van een trendbreuk ten aanzien van de totale aanspraak op 
AWBZ-zorg. Het onderzoek wijst uit dat vanaf 1 januari 2010 de stijging van de zorgzwaarte van 
de 80-plussers met een intramurale indicatie beïnvloed wordt door een afname van het aantal lage 
V&V pakketten (VV01 en VV02) en een toename van het aantal hogere V&V pakketten (VV03 en 
hoger) en de toename van de 80+-cliënten. De invoering van de indicatiemelding lijkt deze stijging 
niet te beïnvloeden. 
In de pilot is gebleken dat zorgaanbieders behoefte hebben om naast kwantitatieve resultaten, ook 
een terugkoppeling te krijgen of het indicatieonderzoek dat door hen wordt verricht in lijn is met de 
huidige wet- en regelgeving. Het CIZ heeft daartoe de meldingen van een individuele 
zorgaanbieder gespiegeld aan het landelijk gemiddelde en deze kwantitatieve resultaten 
maandelijks teruggekoppeld aan de zorgaanbieders.  
Daarnaast zijn indicatiemeldingen steekproefsgewijs getoetst. De uitkomsten van 
de steekproeven worden benut om de zorgaanbieders te ondersteunen. Ook geven deze resultaten 
het CIZ soms aanleiding tot nader onderzoek. De steekproeven blijven ook in 2013 onderdeel van 
de pilot. 
 
Vraag 53 
Op basis van welke informatie concludeert de minister dat de invoering van dbc’s op weg naar 
Transparantie (DOT) heeft geleid tot “forse administratieve lastenverlaging”?  
 
Antwoord 53 
Het DOT-systeem heeft wat betreft de administratieve belasting een aantal belangrijke voordelen 
ten opzichte van het oude dbc-systeem. Zo vereist het DOT-systeem niet meer dat de medisch 
specialist zelf moet uitzoeken welk dbc-zorgproduct het best past bij de geleverde zorg. Dit wordt 
in DOT automatisch afgeleid uit de geregistreerde diagnose en de gedane behandelingen. Ook 
wordt het zorgtraject automatisch afgesloten enige tijd na het laatste bezoek van een patiënt. Een 
ander voorbeeld is dat in het geval de patiënt moet terugkomen voor controle er automatisch een 
vervolg-dbc geopend wordt. Tot slot worden met de invoering van DOT ook de registratieregels 
verbeterd: de registratieregels zijn eenduidiger dan de huidige regels, waardoor er minder fouten 
worden gemaakt (die anders weer gecorrigeerd zouden moeten worden) en de registratie 
efficiënter verloopt. 
Naast deze voordelen is ook vermeldenswaard dat het DOT-systeem een belangrijke vereiste is 
voor het mogelijk maken van ‘eenmalige registratie aan de bron voor meerdere doeleinden’. Deze 
stap betekent een aanzienlijke verlichting van de administratieve lasten voor zorgaanbieders. Het 
idee is om vanuit de zorgdocumentatie van een patiënt meerdere sturingsdoeleinden te bedienen, 
17 
 

Voor meer informatie wordt u verwezen naar de jaarrapportage van het CIZ die u kunt raadplegen 
op www.ciz.nl. 
 
Vraag 57 
Kan de minister een overzicht sturen van alle indicaties uitgesplitst per zorgzwaartepakket, die 
zorgaanbieders aangevraagd hebben voor bewoners van 80 jaar en ouder?  
 
Antwoord 57 
Het CIZ rapporteert ieder kwartaal over het gebruik van de indicatiemelding 80+. In onderstaande 
tabel treft u het aantal 80-plus-cliënten in de VenV aan met een nieuw verkregen ZZP-indicatie in 
een kwartaal. Voor 4 data zijn de aantallen ZZP-indicaties in de V&V-reeks uitgesplitst naar CIZ-
indicaties (kolom CIZ) en indicatiemelding 80+ (kolom IM80+).  
 
1 april 2012 1 juli 2012 1 oktober 2012 1 januari 2013 
 
CIZ IM80+ CIZ IM80+ CIZ IM80+ CIZ IM80+ 
 
VV01 110 390 70 350 80 340 40 530 
VV02 1.130 880 860 840 740 700 470 1.200 
VV03 2.270 2.540 1.820 2.520 1.740 2.140 1.690 2.690 
VV04 1.900 2.030 1.320 2.190 1.340 2.530 1.160 3.030 
VV05 2.370 3.340 1.830 3.380 1.780 3.550 1.530 3.880 
VV06 1.190 2.130 850 2.170 760 2.580 770 2.930 
VV07 360 1.020 300 1.060 290 1.100 210 1.090 
VV08 70 230 60 210 40 250 50 260 
VV10 180 70 170 70 190 60 180 60 
Totaal 9.570 12.620 7.280 12.790 6.950 13.260 6.100 15.660 
 
Deze tabel treft u aan op p.27 van de kwartaalrapportage over het vierde kwartaal van 2012. Deze 
rapportage publiceert het CIZ op www.ciz.nl.  
 
Vraag 58 
Hoe groot is de administratieve lastenverlaging door de invoering van DOT’s, hoeveel geld heeft dit 
bespaard?  
 
Antwoord 58 
Zoals bij vraag 53 al geschetst, moet DOT worden bezien als onderdeel van een aantal verbeter- 
cq. verandertrajecten, dat al geruime tijd loopt. Zo brengt de betrouwbaarheid van het DOT-
systeem met zich mee dat de regeling Administratieve Organisatie/Interne Controle inzake dbc 
registratie en facturering per 1 januari 2012 is afgeschaft en de noodzakelijke handelingen omtrent 
nacalculatie niet meer separaat hoeven te worden uitgevoerd. Dit levert een substantiële 
vermindering van administratieve lasten op. Een exacte omvang hiervan is niet te geven. 
 
Vraag 59 
Wat heeft de invoering van de DOT’s gekost?  
 
Antwoord 59 
Ik heb geen inzicht in de totale kosten die ziekenhuizen en verzekeraars hebben gemaakt voor het 
invoeren van het DOT-systeem. 
 
Vraag 60 
Hoeveel extra middelen zijn er per jaar vanaf 2013 vrijgemaakt voor palliatieve zorg? Wat wordt 
precies met dit geld bekostigd? 
19 
 

Antwoord 63 
De vermindering van subsidies heeft in 2012 niet direct geleid tot opheffing van patiënten- en 
gehandicaptenorganisaties. Eén patiëntenorganisatie (Reumapatiëntenbond) heeft ervoor gekozen 
de activiteiten elders onder te brengen en de organisatie op te heffen. Ik heb begrepen dat dit een 
bestuurlijke keuze is geweest en los staat van de bezuinigingen op de subsidies. Wel is mij bekend 
dat nog een andere patiëntenvereniging (Vereniging Geestdrift) zich thans in een proces van 
opheffing bevindt door het wegvallen van een voldoende financiële basis. De verschillende 
activiteiten worden bij andere organisaties ondergebracht en kunnen doorgaan. 
 
Vraag 64 
Hoeveel en welke patiënten- en gehandicaptenorganisaties hebben minder subsidie ontvangen?  
 
Antwoord 64 
In totaal hebben 193 van de 210 patiënten- en gehandicaptenorganisaties te maken gehad met 
vermindering van subsidie. In de bijlage is een overzicht van deze 193 organisaties opgenomen. 
De overige 17 organisaties ontvingen al een subsidie op het basisbedrag van € 35.000 of minder. 
Bij deze organisaties heeft er dan ook geen afbouw van subsidie plaatsgevonden. 
 
Vraag 65 
Hoeveel en welke patiënten- en gehandicaptenorganisaties zijn gefuseerd door de bezuiniging op 
hun subsidie?  
 
Antwoord 65 
Volledige fusies tussen patiënten- en gehandicaptenorganisaties hebben in 2012 naar onze 
informatie niet plaatsgevonden, ook niet door de korting op de subsidies. Wel is in toenemende 
mate sprake van intensieve samenwerking tussen de organisaties.  
  
Vraag 67 
Op pagina 35 wordt een overschrijding van de kosten van de Geestelijke Gezondheidszorg 
genoemd van € 115 miljoen. Op pagina 177 wordt een mutatie van € 173,5 miljoen gemeld voor 
de Geneeskundige geestelijke gezondheidszorg. Hoe verhouden deze getallen zich tot elkaar? 
 
Antwoord 67 
De mutatie van € 173,5 miljoen op pagina 177 is het totaal van alle mutaties op de sector 
Geneeskundige Geestelijke Gezondheidszorg na het opstellen van de ontwerpbegroting 2012. Eén 
van die mutaties betreft de overschrijding 2011 van € 115 miljoen, die is genoemd op pagina 35. 
Daarnaast zijn in de mutatie van € 173,5 miljoen onder meer opgenomen de toedeling van de 
nominale bijstelling 2012 (+ € 110 miljoen), een overheveling tussen de langdurige ggz en de 
geneeskundige ggz (+ € 26 miljoen) en het budgettaire gevolg van de afspraak uit het bestuurlijk 
akkoord GGZ dat de overschrijding 2011 (van € 115 miljoen) slechts voor € 40 miljoen mag 
doorwerken (-/- € 75 miljoen). 
 
Vraag 69 
Waaruit bestaan specifiek de overschrijdingen bij de zorg in natura verleend door AWBZ 
instellingen?  
 
Antwoord 69 
Het gaat om een overschrijding € 594 miljoen. De overschrijding van € 260 miljoen is voornamelijk 
het gevolg van de administratieve verwerking van extra exploitatielasten nieuwe capaciteit 2010. 
e
Deze overschrijding is in de 1 suppletoire begroting 2012 geconstateerd. Daarbij komt een 
overschrijding van € 334 miljoen die een gevolg is van gestegen kapitaallasten en van meer 
zorgkosten binnen de contracteerruimte. Dit laatste komt doordat bij nacalculatie nauwelijks 
21 
 

Antwoord 73 
De overboeking heeft betrekking op mijn opdracht aan ZonMw om te starten met het ZonMw-
verbeterprogramma, dat eind mei 2012 is aangevangen en tot en met 2016 loopt. Aanbieders van 
palliatieve zorg worden ondersteund om met bestaande kennis en inzichten de palliatieve zorg 
verder te verbeteren. Het vroegtijdig inzetten van palliatieve zorg is een belangrijk speerpunt van 
het programma, waarbij het ook gaat om een verbreding van palliatieve zorg naar andere 
aandoeningen dan kanker. 
Er zijn tot op heden vijftien goede voorbeelden geselecteerd door een onafhankelijke commissie. 
Het kan hierbij gaan om bestaande richtlijnen maar bijvoorbeeld ook om trainingen, gericht op de 
verspreiding van deze kennis en inzichten (zie website:www.goedevoorbeeldenpalliatievezorg.nl). 
Zevenentwintig projectvoorstellen zijn ingediend in de eerste subsidieronde van het 
Verbeterprogramma Palliatieve Zorg. Zeventien daarvan zijn gehonoreerd en zijn in volle gang. 
Recent zijn de voorbereidingen gestart gericht op het ondersteunen van de uitrol van projecten in 
de ‘tweede ronde’. Jaarlijks (tot 2016) organiseert ZonMw een nieuwe subsidieronde.  
Voorts wordt ten behoeve van de kennisverspreiding nauw samengewerkt met het NHG, V&VN en 
Verenso De kennis uit de goede voorbeelden zal hierdoor in versnelde mate in de regio’s worden 
verspreid. 
Daarnaast is het NIVEL onlangs gestart met de evaluatie van het verbeterprogramma. Hierin zal 
blijken in hoeverre verbeteringen zijn gerealiseerd door de verbeterprojecten die als beste uit de 
bus zijn gekomen in de subsidieronden. Als evaluatie-instrument gebruikt het NIVEL daarvoor de 
Kwaliteitsindicatoren Palliatieve Zorg. De eerste resultaten van dit onderzoek zullen eind 
2013/begin 2014 bekend zijn. In het programma is ten slotte ook ruimte voor het toetsen van de 
module voor palliatieve zorg. De staatssecretaris zal u tussentijds informeren over de voortgang in 
deze. 
 
Vraag 74 
De voorraad antivirale middelen bleek langer houdbaar dan gedacht. Hoe kan dat? Is tussentijds de 
houdbaarheidsdatum veranderd?  
 
Antwoord 74 
Voor een deel van de voorraad antivirale middelen is de houdbaarheidsdatum door de producent 
verlengd. Voor een deel bestaat de voorraad uit de grondstof oseltamivir. Daarvan wordt de 
werkzaamheid in een kwaliteitsprogramma regelmatig gecontroleerd. 
 
Vraag 75 
Waardoor wordt de onderuitputting bij de budgetten voor preventieve chronische ziekten (€ 0,4 
miljoen) veroorzaakt?  
 
Antwoord 75 
De onderuitputting bij de budgetten voor preventieve chronische ziekten is niet specifiek toe te 
wijzen. Enerzijds wordt deze veroorzaakt door de verlenging van projecten waardoor voor 2012 
gereserveerde budgetten zijn doorgeschoven naar latere jaren. Anderzijds waren de uitgaven op 
dit terrein over de hele linie lager dan begroot. 
 
Vraag 76 
Opbrengsten bestuurlijke boeten is € 3,5 miljoen lager uitgevallen dan geraamd. Is er minder mis 
of is er minder gecontroleerd? Kan de minister meer kwantitatieve gegevens omtrent controles en 
effecten geven?  
 
Antwoord 76 
In de jaren 2008-2011 waren de ontvangsten bestuurlijke boetes NVWA steeds circa € 3,5 miljoen 
lager dan geraamd. De structureel te hoge ontvangstenraming was voor VWS aanleiding deze te 
e
herijken. Met ingang van de 1 suppletoire begroting 2012 is de ontvangstenraming bestuurlijke 
23 
 

van normalisatie zal de komende jaren verder worden doorgetrokken in bijvoorbeeld de 
financiering van de huisvesting.  
 
Vraag 80 
Er wordt subsidie verstrekt voor interdepartementaal preventiebeleid voor ongelukken in de 
privésfeer. Wat heeft dit opgeleverd? 
 
Vraag 87 
Letselpreventie heeft het aantal spoedeisende hulpbehandelingen door privéongevallen en 
sportblessures niet naar beneden kunnen brengen. Zijn de interventies wel doelmatig? Heeft de 
minister hier een verklaring voor? 
 
Antwoord 80 en 87 
Over de effecten van het letselpreventiebeleid heeft de staatssecretaris u op 14 mei jl. 
geïnformeerd via de ‘Beleidsdoorlichting letselpreventie 2008-2012’ en de beleidsreactie hierop (TK 
32772 nr. 2). In de beleidsdoorlichting komt naar voren dat subsidieverlening aan de stichting 
VeiligheidNL de belangrijkste uitgave is op het gebied van letselpreventie. Op beleidsniveau wordt 
sterk ingezet op interdepartementale afstemming en samenwerking, gezien het intersectorale 
karakter van het onderwerp. 
In de beleidsreactie heeft de staatssecretaris aangegeven dat Nederland een van de veiligste 
landen van de wereld is op het vlak van letsels, wat te zien is aan de relatief lage letselcijfers. 
Hoewel geen direct causaal verband aantoonbaar is, is het aannemelijk dat de ingezette 
preventiemaatregelen hebben bijgedragen aan het voorkomen van gezondheidsschade door 
privéongevallen en sportblessures. Zo is ingezet op het ontwikkelen en beoordelen van kwalitatief 
goede interventies, gericht op valpreventie bij senioren, sportblessurepreventie, valtraining van 
kinderen en kinderveiligheid (0-4 jaar). Uit effectonderzoek naar vier daarvan blijkt dat twee 
interventies een positief effect hebben op het voorkomen van letsels, de andere twee interventies 
tonen positieve effecten op gedrag(sdeterminanten). 
Letselreductie door het bevorderen van veilig gedrag vereist langdurige aandacht hiervoor. Op 
diverse terreinen is succes geboekt. Zo blijkt uit cijfers van VeiligheidNL dat het jaarlijks aantal 
ernstige ongevallen met kleine kinderen (0-4 jaar) in de periode 2000 t/m 2009 is gedaald met 
27%, resulterend in een besparing van € 6 miljoen aan medische kosten. In dezelfde periode is het 
aantal sportblessures per gesport uur gedaald met 22%, waardoor de maatschappelijke kosten 
hiervoor (medische kosten en kosten voor arbeidsverzuim) jaarlijks € 300 miljoen lager zijn. 
Het is uiteindelijk aan lokale overheden en andere partijen om af te wegen of zij aan de slag gaan 
met de implementatie van de beschikbare effectieve interventies. Deze afweging is nu soms nog 
lastig, omdat er weinig lokale gegevens beschikbaar zijn over de oorzaak en incidentie van letsels. 
De staatssecretaris heeft VeiligheidNL eind 2012 subsidie verleend om te verkennen of het 
Letselinformatiesysteem aangepast kan worden zodat er meer gegevens op lokaal niveau 
beschikbaar kunnen komen. 
 
Vraag 81 
De alcohol- en tabakleeftijd wordt verhoogd naar 18 jaar. Welke gevolgen heeft dit voor 
preventiebeleid dat tot verhoging van de leeftijd juist op deze groep gericht was, aangezien dat nu 
niet meer nodig is vanwege het verbod? 
 
Antwoord 81 
De verhoging van de leeftijdsgrens voor de verkoop van alcohol en tabak naar 18 jaar heeft geen 
grote gevolgen voor het preventiebeleid. In het communicatietraject voorafgaand aan de invoering 
van de wetswijzigingen zal dit najaar juist aandacht worden besteed aan de leeftijdsgroep 16 tot 
18 jaar en hun omgeving. Een wetswijziging maakt preventie zeker niet overbodig, de nieuwe 
wettelijke norm moet ook de sociale norm worden. In dat traject juist voorlichting en een breder 
preventiebeleid gericht op (ook de oudere groep) jongeren belangrijk. 
25 
 

Vraag 85 
Welke maatregelen heeft stichting VeiligheidNL inmiddels ontwikkeld en geïmplementeerd?  
 
Antwoord 85 
Met subsidie van VWS verricht VeiligheidNL een groot aantal activiteiten om letsels te voorkomen. 
VeiligheidNL richt zich op het ontwikkelen en verspreiden van kwalitatief goede interventies. 
Valpreventie bij senioren, sportblessurepreventie, valtraining van kinderen en kinderveiligheid (0-4 
jaar) zijn daarbij belangrijke aandachtsgebieden. Daarnaast registreert VeiligheidNL letsels via het 
Letselinformatiesysteem. 
In de interventiedatabase van het Centrum Gezond Leven van het RIVM zijn 22 interventies van 
VeiligheidNL opgenomen. Op het totale gebied van gezondheidsbevordering zijn in Nederland 
momenteel 23 interventies beoordeeld als (waarschijnlijk) effectief; vijf daarvan zijn afkomstig van 
VeiligheidNL en nog twee andere richten zich ook op valpreventie bij ouderen. De beschrijving van 
deze interventies kunt u vinden op www.loketgezondleven.nl. Voor het overige aanbod van 
VeiligheidNL, zowel voor burgers als voor professionals, wordt u verwezen naar www.veiligheid.nl. 
 
Vraag 86 
Kan voor de genoemde indicatoren worden vermeld wat in grote lijnen de oorzaken zijn van de in 
sommige gevallen verslechterende cijfers?  
 
Antwoord 86 
De indicatoren ten aanzien van overgewicht en obesitas bij volwassenen en kinderen laten kleine 
fluctuaties zien. We zien verschuivingen in de doelgroepen ten aanzien van overgewicht en 
obesitas. Er kunnen echter nog geen conclusies aan worden verbonden of het hier om significante 
verbeteringen of verslechteringen gaat; daarvoor zijn de verschillen te klein.  
De trend voor letsels de afgelopen jaren is positief, alleen voor 2011 is een kleine verslechtering te 
zien ten opzichte van het jaar daarvoor, maar het cijfer ligt nog steeds beneden het streefcijfer 
voor 2012. Toekomstige cijfers moeten uitwijzen of de hogere waarde voor de indicator in 2011 
incidenteel was of niet. 
  
Vraag 88 
Hoeveel ouderen en mensen met een beperking moesten voor ongevallen in de privéomgeving 
behandeld worden in het ziekenhuis? Hoeveel was dit in eerdere jaren?  
 
Antwoord 88 
In het Letselinformatiesysteem (LIS) van VeiligheidNL wordt op basis van een steekproef van 
Spoedeisende Hulpafdelingen (SEH) in ziekenhuizen de oorzaak geregistreerd van de letsels 
waarvoor de patiënten behandeld worden. Daarbij wordt niet vastgelegd of patiënten beperkingen 
hebben, wel worden de leeftijd en de toedracht van het ongeval geregistreerd. Landelijke 
totaalcijfers worden berekend door opschaling van de representatieve LIS-steekproef. In 2011 
werden circa 100.000 65+ers behandeld op een SEH-afdeling na een privéongeval; het merendeel 
hiervan (82%) betreft valongevallen. In de periode 2007-2011 is een stijging geregistreerd voor 
SEH-behandelingen na een privéongeval bij 65+ers van 17%. Na correctie voor de veranderende 
bevolkingsopbouw (vergrijzing) is geen sprake van een significante stijging (3%, statistisch niet 
significant). 
 
Vraag 89 
Bij hoeveel dienstapothekers moet contant worden afgerekend omdat er geen contract is met één 
of meerder zorgverzekeraars? Wat heeft dat voor een gevolgen voor de afstand die patiënten 
moeten rijzen om de benodigde geneesmiddelen te halen?  
 
 
 
27 
 

 
Er zijn geen specifieke gegevens bekend over de reden waarom mensen geen premie betalen, 
anders dan dat als gevolg van de economische omstandigheden meer mensen hun 
zorgverzekeraars vragen om betalingsregelingen. In mijn beantwoording van de Kamervragen van 
de Kamerleden Bouwmeester (PvdA) en Kuzu (PvdA) over de toename van betalingsachterstanden 
bij zorgverzekeraars (2013Z07390) heb ik uw Kamer op 8 mei jl. geïnformeerd dat er in april 2010 
een onderzoek is afgerond naar de mogelijke redenen waarom verzekerden de premies van 
zorgverzekeringen niet betalen. Het onderzoek leverde slechts in beperkte mate inzichten op over 
attitude, gedrag en gedragsmotieven en kende daarnaast een zeer lage respons van de doelgroep. 
Gezien deze eerdere ervaring acht ik (algemeen) onderzoek naar de achtergrond van mensen die 
problemen hebben met het betalen van hun zorgkosten weinig zinvol.  
 
Vraag 94 
Welke maatregelen zijn getroffen om de hoger dan verwachte uitvoeringskosten van het College 
voor Zorgverzekeringen (CVZ) van € 14,9 miljoen in de toekomst te voorkomen?  
 
Antwoord 94 
In het jaarverslag over 2012 is aangegeven dat dit verschil een aantal oorzaken heeft. Zo was de 
in de ontwerpbegroting 2012 opgenomen raming van de uitvoeringskosten onverzekerden en 
wanbetalers nog gebaseerd op een in een eerder jaar opgestelde raming van het aantal (€ 10,7 
miljoen). Ten behoeve van het CVZ heeft een overboeking plaatsgevonden voor het beheer van de 
AWBZ-brede zorgregistratie (€ 2,0 miljoen) en de Sectie Zorgberoepen en opleidingen (€ 1,0 
miljoen). Verder zijn voor het werkplan 2012 van het CVZ aanvullende middelen beschikbaar 
gesteld (€ 1,2 miljoen). De hogere uitvoeringskosten zijn dus volledig verklaarbaar en niet het 
gevolg van slecht beheer of onverklaarbare stijgingen in de kosten van het CVZ. Via de eerste 
suppletoire begroting 2013 zijn de uitvoeringskosten wanbetalers en onverzekerden structureel op 
een meer realistisch niveau gebracht. Verwacht mag worden dat als gevolg daarvan in de jaren 
vanaf 2014 geen forse bijstellingen in het jaarverslag behoeven te worden opgenomen. 
 
Vraag 95 
Hoeveel mensen moesten zich in 2012 door conflicterend gebruik van geneesmiddelen laten 
behandelen? Hoeveel was dat in eerdere jaren?  
 
Antwoord 95 
Ik heb geen gegevens over het behandelingen die mensen moeten ondergaan als gevolg van 
conflicterend gebruik van geneesmiddelen. Wel beschik ik over onderzoek naar het aantal 
geneesmiddelgerelateerde ziekenhuisopnames, dat veroorzaakt is door verkeerd 
geneesmiddelengebruik. Onder dit verkeerde gebruik valt uiteraard ook de behandeling met 
conflicterende geneesmiddelen. 
 
Ik heb uw Kamer in februari 2013 de herhaalstudie (op basis van gegevens 2008) aangeboden op 
het terrein van aan geneesmiddelgerelateerde ziekenhuisopnames die potentieel vermijdbaar zijn. 
Uit deze studie bleek een lichte daling van dit aantal ziekenhuisopnames ten opzichte van de 
eerder hiernaar gedane studie (Harmstudie).  
 
De eerdere Harmstudie uit 2006 (op basis van gegevens uit 2004) toonde aan dat jaarlijks 16.000 
potentieel vermijdbare ziekenhuisopnamen plaatsvonden vanwege een verkeerd gebruik van 
geneesmiddelen. In deze studie is het ”verkeerd gebruik” in de meest ruime zin meegenomen en is 
bijvoorbeeld ook het gebrek aan therapietrouw meegenomen. Het gebrek aan therapietrouw is niet 
meegenomen in de onlangs aangeboden studie, waardoor beide studies niet één op één 
vergelijkbaar zijn.  
 
29 
 

Antwoord 99 
De aanloopkosten gemoeid met de opzet en inrichting van het register komen voor rekening van 
de overheid, de jaarlijkse kosten voor registratie en opslag zullen zo spoedig mogelijk gedekt 
worden door het hanteren van een nader te ontwikkelen tarief.  
Op basis van kosten van andere registers wordt voor de kosten van de opzet en inrichting 
vooralsnog uitgegaan van € 1,5 miljoen eenmalig. De jaarlijkse kosten van registratie en opslag 
worden vooralsnog geraamd op € 1,5 miljoen. De werkelijke kosten zullen duidelijk worden als het 
offertetraject is doorlopen.  
 
Vraag 100 
Tot wanneer loopt de voorlichtingscampagne “Nederland zegt Ja” door? Wat zijn de resultaten tot 
nu toe van de voorlichtingscampagne? 
 
Antwoord 100 
De aanbesteding voor de campagne loopt tot en met 2013. Later in 2013 besluit ik aan de hand 
van de resultaten op welke wijze de voorlichtingscampagne over orgaandonatie wordt voortgezet.  
De resultaten van de campagne op het gebied van kennis, houding en gedrag in 2012 zijn als 
volgt: 
 Kennis  
De campagnedoelstelling om een stijging te realiseren in de bekendheid met de website 
‘jaofnee.nl’ is gehaald, zowel onder niet-geregistreerden als onder het algemeen publiek: door 
de campagne is 42% van de niet-geregistreerden bekend met deze website, dit is een stijging 
van 11% ten opzichte van de periode voorafgaand aan de campagne. Een vergelijkbare stijging 
is zichtbaar bij het algemeen publiek (van 39% naar 51%). 
 Houding  
Bijna drie op de tien niet-geregistreerden hebben het gevoel dat ze nu eens moeten beslissen 
of ze donor willen zijn. De campagnedoelstelling om hierin een stijging te realiseren is behaald: 
van 22% naar 29%.  
De helft van de niet-geregistreerden (51%) staat na de campagne positief tegenover het 
afstaan van de eigen organen en weefsels. Hier is sprake van een stijging van 8% tijdens de 
campagne. De doelstelling was een stijging op lange termijn. Deze doelstelling is gehaald. Ook 
onder het algemeen publiek (zowel geregistreerden als niet-geregistreerden) stijgt de positieve 
houding ten opzichte van het afstaan van de eigen donoren (van 60% naar 65%).  
 Gedrag  
Het campagnedoel om een stijging te realiseren in het aantal niet-geregistreerden dat een 
beslissing voor zichzelf heeft genomen of zij donor willen zijn is niet gehaald: er is wel een 
stijging van 35% naar 38%, maar deze is niet significant. Wel zorgt de campagne ervoor dat 
degenen die al hadden besloten donor te willen worden nu vaker van plan te zijn hun keuze dit 
jaar vast te gaan leggen in het Donorregister: voor de campagne was dit percentage 36%, na 
de campagne 51%, een stijging van 15%.  
De campagne heeft ervoor gezorgd dat niet-geregistreerden meer praten over orgaandonatie: 
voor de campagne was dat 18%, na de campagne 37%. Hiermee is het campagnedoel 
ruimschoots gehaald, en wordt een stijgende lijn in de tijd voortgezet. 
De stijging in het aantal donorregistraties is niet gemeten met campagne-effectonderzoek. Wel 
zijn er registratiecijfers beschikbaar. Hieruit blijkt dat als gevolg van de gevoerde campagne in 
de Donorweek tussen week 42 en 45 een toename van registraties is van circa 40.000. 
 
Vraag 101 
Welke verbetervoorstellen voor donorwerving worden landelijk in ziekenhuizen geïmplementeerd? 
Antwoord 101 
De landelijke implementatie van de pilots uit de regio’s Groningen en Leiden is in 2012 gestart. Ik 
heb u hierover geïnformeerd in mijn brief van 21 december 2011 (TK 28140 nr. 81), die ik u 
destijds tezamen met de evaluatie van de pilots heb toegezonden. 
31 
 

de effectiviteit van langdurige behandeling met fysiotherapie niet is aangetoond, zijn uit de lijst 
geschrapt. Het betreft een aantal aandoeningen op het terrein van het bewegingsapparaat en een 
aantal cardiale aandoeningen. 
 
Het is niet bekend hoeveel mensen door de beperking van de aanspraak niet langer een 
fysiotherapeut bezocht heeft in 2012. Mensen hebben nog altijd de keuze zich aanvullend te 
verzekeren voor fysiotherapie, dan wel de kosten voor eigen rekening te nemen. Een relatie leggen 
tussen andere zorgkosten en het niet meer vergoed krijgen van fysiotherapie wordt ook beperkt, 
omdat niet aantoonbaar is of deze zorgkosten met gecontinueerde fysiotherapie niet gemaakt 
zouden zijn. Het is dan ook niet te zeggen of, en zo ja, tot welke extra zorgkosten deze 
pakketbeperking heeft geleid. 
 
5
Uit onderzoek van het KNGF blijkt dat er in de eerste drie kwartalen van 2012 sprake is van een 
daling van het aantal zittingen fysiotherapie met 7-10 procent ten opzichte van de eerste drie 
kwartalen 2009-2011. Daarnaast blijkt uit hetzelfde onderzoek dat er minder wordt gedeclareerd 
ten laste van de basisverzekering en meer ten opzichte van de aanvullende verzekeringen. 
 
Vraag 106 
Hoe hoog is de arbeidsuitval als gevolg van het beperken van de vergoeding voor behandeling met 
langdurige fysiotherapie? Welke kosten zijn hiermee gemoeid?  
 
Antwoord 106 
Het is niet bekend hoeveel mensen door de beperking van de aanspraak niet langer een 
fysiotherapeut bezocht heeft in 2012. Mensen hebben nog altijd de keuze zich aanvullende te 
verzekeren voor fysiotherapie, dan wel de kosten voor eigen rekening te nemen. In het geval van 
arbeidsgerelateerde klachten kan de werkgever ook kosten voor zijn rekening nemen, bijvoorbeeld 
door een bedrijfsfysiotherapeut in te huren. Het is dan ook niet te zeggen of deze pakketbeperking 
heeft geleid tot arbeidsuitval en eventueel daarmee samenhangende kosten. 
 
Vraag 107 
Hoeveel mensen gebruikten in 2012 geen maagzuurremmers ter preventie van maagbloedingen als 
het gevolg van medicijngebruik? Hoeveel mensen gebruikten deze maagzuurremmers in eerdere 
jaren? 
 
Antwoord 107 
Ik heb hierover geen exacte gegevens. Het aantal eerste uitgiftes van maagzuurremmers ligt in 
2012 volgens cijfers van de stichting Farmaceutische Kengetallen (SFK) ongeveer 25% lager dan in 
2011. Wat betreft de daling van het aantal patiënten dat maagzuurremmers slikt in combinatie met 
non-steroidal anti-inflammatory drugs (NSAID’s, dus ter preventie van maagbloedingen als gevolg 
van medicijngebruik) heb ik geen cijfers voorhanden. De SFK heeft in mei 2012 gerapporteerd dat 
er onder de patiënten die boven de 70 jaar zijn en NSAID’s gebruiken een daling lijkt te zijn van 
ongeveer 5% van nieuwe gebruikers van maagzuurremmers ten opzichte van het jaar ervoor. Dit 
betreft alleen cijfers over openbare apotheken, terwijl zowel NSAID’s als maagzuurremmers ook bij 
de drogist gekocht kunnen worden.  
 
Vraag 108 
Hoeveel mensen zijn er in 2012 in het ziekenhuis opgenomen met een maagbloeding als gevolg 
van medicijngebruik? Welke stijging of daling is dat ten opzichte van eerdere jaren?  
 
 
 
                                                           
5
 http://www.fysionet.nl/actueel/nieuwsoverzicht/minder-patienten-naar-de-fysiotherapeut_1.html  
33 
 

opzet van burgernetwerken, al dan niet in combinatie met brandweer en politie-eenheden, om in 
geval van hartfalen snel met reanimatie te kunnen beginnen. In dergelijke gevallen is het 
belangrijker dat de hulpverlening binnen 6 tot 8 minuten start dan dat de ambulance binnen 15 
minuten aanwezig is om de patiënt te vervoeren. 
 
Vraag 112 
Voor welke behandelingen bestaan er wachtlijsten? Hoe lang zijn deze wachtlijsten? Hoe zijn deze 
wachtlijsten te verklaren?  
 
Antwoord 112 
De NZa monitort in de marktscans de wachttijden voor medisch specialistische zorg en de 
geestelijke gezondheidszorg. Voor de monitoring hanteert de NZa Treeknormen, deze normen zijn 
door veldpartijen aangedragen als de te gebruiken norm voor wachttijden.  
Over het algemeen nemen de wachttijden voor medisch specialistische zorg af. 
Onder andere voor de diagnostiek liggen de wachttijden allemaal onder de Treeknorm van 4 
weken. 
 
Voor de Medisch specialistische zorg geeft de NZa in de marktscan van november 2012 aan dat de 
wachttijden voor polikliniekbezoeken van de volgende specialismen boven de Treeknorm ligt van 4 
weken, waarbij de wachttijd varieert van de 4 tot 8 weken.  
 Allergologie 
 Maag, darm en leverziekten 
 Reumatologie 
 Revalidatiegeneeskunde 
 Oogheelkunde 
 Pijnbestrijding / Anesthesiologie 
 
De wachttijden van de volgende behandelingen liggen boven de Treeknorm van 7 weken, waarbij 
de wachttijd varieert van 7 tot iets meer dan 10 weken.  
 Borstverkleining 
 Borstreconstructie 
 Buikwandcorrectie 
 Borstvergroting 
 
De NZa geeft in de marktscan geen oorzaak aan voor het overschrijden van de Treeknormen.  
In de Marktscan ggz van februari 2013 geeft de NZa aan dat over de wachttijden voor de curatieve 
ggz geen nieuwe gegevens beschikbaar zijn ten opzichte van de gegevens opgenomen in de 
monitor ggz 2010. In de eerstelijns psychologische zorg wacht een cliënt in 2011 gemiddeld 21 
dagen op hulp. Dit is iets langer dan in 2010, maar ongeveer drie dagen korter dan in 2009. De 
wachttijden in de ggz zijn niet verder uitgesplitst naar het type behandeling. De NZa geeft in de 
Marktscan verder geen verklaring voor de wachttijden binnen de ggz. 
 
Vraag 113 
Hoe staat het aantal opleidingsplaatsen voor de studie geneeskunde en hbo-masteropleidingen tot 
verpleegkundig specialist in verhouding met het dalend aantal banen in de zorg geconstateerd door 
het CBS? Zorgen de bezuinigingen in de zorg er niet voor dat deze mensen opgeleid worden voor 
de werkloosheid?  
 
Antwoord 113 
De cijfers van het CBS zien op het totaal aan banen in zorg en welzijn. De daling die het CBS 
constateert doet zich voor in de branches welzijn en maatschappelijke dienstverlening en vooral in 
de kinderopvang.  
35 
 

Vraag 116 
Hoeveel mensen kozen in 2010, 2011, 2012 en 2013 voor een vrijwillige eigen risico? Hoe 
verklaart de minister deze ontwikkeling?  
 
Antwoord 116 
Uit de zorgthermometer van Vektis volgt dat in 2010 en 2011 6% van de verzekerden voor een 
vrijwillig eigen risico koos. In 2012 was dat aantal gestegen naar 7%. Voor 2013 kiest bijna 10% 
van de verzekerden voor een vrijwillig eigen risico.  
 
Hieruit blijkt dat steeds meer verzekerden kiezen voor een vrijwillig eigen risico. Het merendeel 
van deze verzekerden (64%) kiest voor het maximale vrijwillig eigen risico van € 500. Ik beschik 
niet over inzicht in de motieven om voor een vrijwillig eigen risico te kiezen. Het is goed mogelijk 
dat mensen in deze tijd extra kritisch zijn op hun uitgaven. Zodoende kan een verzekerde door te 
kiezen voor een hoger vrijwillig eigen risico geld uitsparen als hij verwacht geen gebruik te maken 
van zorg. Echter, uit de zorgthermometer van Vektis blijkt uit gegevens uit 2011 dat een 
verzekerde met een hoger eigen risico niet altijd lage Zvw-zorgkosten heeft. 30 tot 40% van de 
verzekerden met een klein vrijwillig eigen risico (€ 100,- of € 200,-) maakt ook dit vrijwillig eigen 
risico volledig vol. Van de verzekerden met het maximale vrijwillig eigen risico maakt ruim tien 
procent dit volledig vol. 
 
Vraag 117 
Kan de minister een indicatie geven van het aantal mensen dat in 2012 niet naar de huisarts ging 
uit angst dat zij na een doorverwijzing het eigen risico moesten aanspreken? Is er een stijging te 
zien?  
 
Antwoord 117 
Er zijn geen exacte cijfers hoeveel verzekerden in 2012 niet naar de huisarts gingen uit angst dat 
zij na een doorverwijzing het eigen risico moesten aanspreken.  
Uit een onderzoek van het NIVEL onder hun consumentenpanel blijkt dat in 2012 9% van de 
verzekerden aangaf minder zorg te gebruiken als gevolg van het eigen risico. Een groot deel van 
deze verzekerden gaf aan niet naar de huisarts te gaan vanwege het eigen risico. Volgens het 
NIVEL is het onduidelijk of dit komt, omdat de verzekerde afziet van de huisarts uit angst voor een 
doorverwijzing of dat de verzekerde onbekend is met het feit dat voor de huisarts geen eigen risico 
geldt. 
 
Ook uit eerdere onderzoeken naar de no-claimteruggaveregeling (oktober 2007) en naar het 
verplicht eigen risico (mei 2011) kwam naar voren dat sommige verzekerden, vanwege 
respectievelijk no-claim of eigen risico, de huisarts mijden. Aangezien deze onderzoeken anders in 
opzet waren dan die van het NIVEL en deze eerdere onderzoeken het aantal verzekerden dat afziet 
van huisartsenzorg niet kwantificeren, is het niet mogelijk om aan te geven of er sprake is van een 
stijgende of dalende trend. 
 
Vraag 118 
Hoeveel mensen kozen in 2010, 2011, 2012 en 2013 voor een aanvullende verzekering? Hoe 
verklaart de minister deze ontwikkeling?  
 
Antwoord 118 
Uit de zorgthermometer van Vektis volgt dat het aantal verzekerden met een aanvullende 
verzekering afneemt. In 2010 en 2011 kozen 89% van de verzekerden voor een aanvullende 
verzekering, in 2012 was dat 88% en in 2013 86%.  
 
 
 
37 
 

kostenverschillen tussen de verschillende geneesmiddelen. De OMS heeft op deze terreinen veel 
inzet in 2012 gepleegd en zal dit voortzetten in 2013. 
 
Vraag 121 
In hoeveel ziekenhuizen zijn medisch specialisten in loondienst? Welke ziekenhuizen betreft dit en 
welk bedrag wordt daarmee bespaard? Hoeveel geld zou er bespaard worden als alle medische  
specialisten in loondienst waren?  
 
Antwoord 121 
Zo goed als alle, zo niet alle ziekenhuizen hebben medisch specialisten in loondienst. In sommige 
ziekenhuizen zijn alle daar werkende medisch specialisten in loondienst. Dit betreft in ieder geval 
de acht academische ziekenhuizen. Daarnaast is van een aantal algemene ziekenhuizen bekend dat 
alle specialisten in loondienst werken. Het is mij niet bekend bij hoeveel algemene ziekenhuizen 
dat op dit moment het geval is. Mijn ministerie houdt niet een overzicht bij van alle 
arbeidsbetrekkingen tussen medisch specialisten in elk ziekenhuis. 
 
In het door SEO Economisch Onderzoek (SEO) uitgevoerde internationaal vergelijkende analyse 
van specialisteninkomens (TK 29248, nr. 240) is te zien dat macro 57% van de medisch 
specialisten in Nederland primair een loondienstbetrekking hebben. 
 
Het is mij niet bekend of, en zo ja, hoeveel het zou besparen als alle vrijgevestigd medisch 
specialisten in loondienst zouden gaan. Overigens heeft de Commissie Meurs aangegeven dat het 
juridisch niet mogelijk is om vanuit overheidswege een loondienstverband voor medisch 
specialisten verplicht te stellen. 
 
Vraag 122 
Aan welke geneesmiddelen was in 2012 een tekort? Welke gevolgen had dit voor de patiënt? Hoe is 
dit tekort te verklaren?  
 
Antwoord 122 
Op basis van cijfers van KNMP Farmanco is bekend dat in 2012 in totaal aan ruim 300 
geneesmiddelen een tekort was, waarvan 217 tijdelijk niet verkrijgbaar en 89 definitief uit de 
handel.  
 
Voorbeelden:  
In 2012 zijn er diverse problemen geweest met de levering van een aantal antikankermiddelen 
zoals cytarabine, doxorubicine en mitoxantron. Ondanks leveringsproblemen met deze chemokuren 
in Nederland, waren ze nog wel voorradig in het buitenland. 
In 2012 was het geneesmiddel Semap® niet beschikbaar vanwege productieproblemen bij de 
fabrikant. Semap® is het enige antipsychoticum dat slechts eenmaal per week via de mond kan 
worden ingenomen. Dit medicijn is ongeveer drie maanden niet beschikbaar geweest. Het middel is 
nu als ongeregistreerd geneesmiddel verkrijgbaar.  
Chloordiazepoxide is een geneesmiddel dat voorgeschreven wordt bij angstgevoelens en 
gespannenheid en alcoholontwenning. Dit geneesmiddel valt onder het preferentiebeleid, waarmee 
de zorgverzekeraars voorkeursleveranciers hebben aangewezen. Van juli tot december 2012 was 
dit geneesmiddel niet leverbaar bij de verschillende fabrikanten, waardoor deze patiënten over 
moesten stappen op een ander geneesmiddel.  
 
Gevolgen patiënt: 
De gevolgen voor de patiënt waren beperkt, mede dankzij de forse inspanningen van de 
apothekers. In de praktijk wordt een patiënt overgezet op hetzelfde geneesmiddel maar van een 
andere fabrikant, op een andere werkzame stof of wordt het middel geïmporteerd uit het 
buitenland dan wel zelf bereid voor de patiënt. De patiënt merkt overigens wel duidelijk de 
39 
 

sprake was van gelijk– of meerwaarde in vergelijking met de standaardbehandeling en dat 
vervolgonderzoek aangewezen is naar de kosteneffectiviteit van de behandeling. Op grond van de 
uitkomsten van dat vervolgonderzoek zal over vier jaar definitief moeten worden besloten of deze 
geneesmiddelen in de vergoeding blijven of uitstromen. 
 
Daarnaast is bij zeven andere intramurale geneesmiddelen (dan wel nieuwe indicaties van 
bestaande geneesmiddelen) die in 2012 beschikbaar kwamen een zg. t=0 toetsing uitgevoerd door 
CVZ om te bezien of er voor deze geneesmiddelen een tijdelijke, voorwaardelijke toelating gewenst 
is (= vervolgonderzoek en een definitieve toetsing na vier jaar (t=4)). De uitkomst van deze t=0 
toetsingen is nog niet door CVZ vastgesteld. Tot het moment dat het CVZ de uitkomst van deze 
t=0 toetsingen vaststelt, zitten deze middelen vooralsnog in het pakket, mits deze voldoen aan het 
wettelijk criterium stand van de wetenschap en praktijk. 
 
Bij twee intramurale geneesmiddelen (Benlysta en Xiapex), waarbij het CVZ een t=0 toetsing 
uitvoerde, oordeelde het CVZ dat deze middelen geen onderdeel uitmaken van het pakket, omdat 
niet is aangetoond dat deze geneesmiddelen een gelijk- of meerwaarde hebben ten opzichte van de 
standaardbehandeling. 
 
Bij vijf intramurale geneesmiddelen heeft het CVZ een zogenaamde t=4 toetsing afgerond. Dit 
betreft de definitieve toetsing (na vier jaar) van middelen die destijds voorwaardelijk zijn 
opgenomen op de beleidsregels dure en weesgeneesmiddelen. Het betreft hier de middelen 
ranibizumab, omalizumab, aglucosidase alfa, agalsidase beta en agalsidase alfa.  
Voor ranibuzumab heeft CVZ een uitstroomadvies uitgebracht op grond van het criterium 
kosteneffectiviteit. Ik heb nog niet over dit advies besloten. Voor omalizumab is een financieel 
arrangement afgesloten (no cure / no pay) op basis waarvan ik heb besloten om het middel niet uit 
te laten stromen. Voor aglucosidase alfa, agalsidase beta en agalsidase alfa heeft het CVZ mij 
geadviseerd prijsonderhandelingen te voeren met fabrikanten teneinde de vergoeding te kunnen 
continueren. 
 
Vraag 126 
Is het waar dat er huisartsen zijn die weigeren nog langer “medische noodzaak” te vermelden op 
een recept? Hoe vaak komt dit voor? Wat zijn de gevolgen voor de patiënt?  
 
Antwoord 126 
Uit de uitzending van het televisieprogramma Kassa van 27 april 2013 heb ik begrepen dat het 
voorkomt dat huisartsen weigeren nog langer “medische noodzaak”op het recept te zetten als zij 
vinden dat het medisch niet verantwoord is om een patiënt met een als preferent aangewezen 
geneesmiddel te behandelen. Hoe vaak dit voorkomt weet ik niet en kan ik ook niet overzien. De 
manier waarop een arts medische noodzaak aangeeft en de controle hierop is een aangelegenheid 
van zorgverzekeraars en voorschrijvers. 
 
Vraag 127 
Is het waar dat er huisartsen zijn die patiënten doorsturen naar de zorgverzekeraar om allereerst 
toestemming te krijgen van de zorgverzekeraar alvorens “medische noodzaak” te vermelden op 
een recept? Hoe vaak komt dit voor? Wat zijn de gevolgen voor de patiënt?  
 
Antwoord 127  
Ik weet niet of dit waar is. Ik kan dan ook niet aangeven in welke mate dit gebeurt. Overigens 
betreft dit een aangelegenheid van voorschrijvers en zorgverzekeraars. 
 
Vraag 129 
Hoeveel mensen hadden in 2011 en 2012 een betalingsachterstand op hun zorgpremie? Hoeveel 
mensen zijn dat op dit moment?  
41 
 

miljoen). Ook waren de beheerskosten voor het Toetsingsorgaan bewijslast voor de Wtcg (€ 0,6 
miljoen) niet opgenomen in de oorspronkelijk goedgekeurde CAK-beheerskostenbegroting voor het 
jaar 2012.  
Naast bovenstaande verhogingen van de reguliere beheerskosten heeft het CAK van VWS voor zes 
projecten in totaal € 7,3 miljoen ontvangen. Deze projecten zijn: 
 
De invoering van SEPA (Single European Payment Agreement) € 0,70 miljoen 
Inhalen achterstallig ICT-onderhoud € 1,40 miljoen 
Invoering Vermogensinkomensbijtelling AWBZ € 1,81 miljoen  
invoering inkomensafhankelijke Eigenbijdrage € 0,43 miljoen 
Invoering inkomensafhankelijke Wtcg € 2,71 miljoen 
Invoering Eigenbijdrage Zorgverleners Zonder Personeel € 0,25 miljoen 
 
Vraag 134 
Hoe is de gestelde verbetering van de positie van de burger in het zorgstelsel gemeten en 
vastgesteld? Welke middelen zijn hiervoor gebruikt? 
 
Antwoord 134 
Mijn beleid is erop gericht om de positie van de patiënten en cliënten te versterken door onder 
andere informatie over zorgaanbieders en zorgverzekeraars beter toegankelijk en vergelijkbaar te 
maken, de continuïteit van de zorg te waarborgen en de rechtspositie van de burger in het 
zorgstelsel te verbeteren. In 2012 is voortgang geboekt op alle drie de genoemde terreinen. En er 
liggen nog wetvoorstellen in het parlement om nog verdere verbeteringen, onder andere het 
Kwaliteitsinstituut, Wet kwaliteit, klachten en geschillen (Wkkgz) en de zorgfusietoets, door te 
voeren. Daardoor is de positie van de burger versterkt. Ik heb geen aanvullend onderzoek laten 
doen. De Zorgbalans 2014 die op mijn verzoek wordt opgesteld zal verder ingaan op de positie van 
de burger in het zorgstelsel. 
 
Vraag 135 
Zijn er binnen de AWBZ vertragingen bij het ontwikkelen van stabiele en betrouwbare 
kwaliteitsindicatoren? Zo ja, welke en in welk onderdeel van de AWBZ? 
 
Antwoord 135 
De ontwikkeling van stabiele en betrouwbare indicatoren verloopt trager dan gehoopt omdat het 
een complex proces blijkt om in de gezamenlijkheid van zorgverlener, zorgvrager en zorginkoper 
indicatoren te ontwikkelen die voor de verschillende doelgroepen voldoende zeggen over proces, 
structuur, risico’s en uitkomst. In de Gehandicaptensector wordt, na een aanvankelijk wat stroeve 
start, inmiddels hard gewerkt aan de ontwikkeling van een gezamenlijke indicatorenset. 
Daarentegen vindt binnen de sector van de ouderenzorg, die in 2007 als eerste met een 
gezamenlijke indicatorenset kwam, momenteel het debat plaats over de vraag of een gezamenlijke 
indicatorenset voldoende geschikt is om aan de verschillende informatiebehoefte van de 
verschillende doelgroepen te voldoen. De ontwikkeling van stabiele en betrouwbare 
kwaliteitsindicatoren is een leerproces, waarbij de staatssecretaris een belangrijke stimulerende rol 
weggelegd ziet voor het Kwaliteitsinstituut. Het is aan het Kwaliteitsinstituut om samen met de 
partijen in de betreffende sectoren afspraken te maken over het af te leggen traject. 
 
Vraag 136 
Welke vragen zijn uit het Jaardocument Maatschappelijke Verantwoording geschrapt? Zijn er 
vragen op andere gebieden toegevoegd? 
 
Antwoord 136 
Het Jaardocument Maatschappelijke Verantwoording (JMV) bestond uit jaarverslag, jaarrekening en 
digiMV (digitale vragen over maatschappelijke verantwoording). Het jaarverslag wordt met ingang 
43 
 

2006/ 2007/ 2008/ 2009/ 2010/ 2011/ Groei 
Opleiding 2007 2008 2009 2010 2011 2012 per jaar 
Verpleegkundige (5) 3.717 3.722 3.796 3.967 4.384 4.712 5,4% 
Sociaal pedagogische hulpverlening 
(5) 5.276 5.511 5.525 5.582 5.863 5.593 1,2% 
Maatschappelijke dienstverlening (5) 4.269 4.593 4.569 5.353 5.483 5.296 4,8% 
Pedagogiek (5) 2.288 2.581 2.656 2.943 2.860 2.808 4,5% 
Verpleegkundige (4) 6.759 7.091 6.280 6.918 7.354 7.316 1,6% 
Verzorgende (3) 9.589 9.951 10.266 10.225 10.379 10.419 1,7% 
Helpende zorg en welzijn (2) 10.995 11.835 11.323 11.558 17.886 11.623 1,1% 
Zorghulp (1) 1.339 1.205 1.161 1.232 1.358 1.380 0,6% 
Pedagogisch medewerker (4) 8.511 7.945 6.504 6.035 4.881 3.238  
Maatschappelijke zorg (4) 418 1.032 1.953 2.304 1.974 2.644 1,7%* 
Pedagogisch medewerker (3) 10.266 10.381 9.643 9.323 10.019 9.612  
Maatschappelijke zorg (3) 618 1.427 2.838 4.260 5.463 5.990  
Totaal 64.045 67.274 66.514 69.700 77.904 70.631 2,1% 
Bron: Onderzoeksprogramma Arbeidsmarkt Zorg en Welzijn (www.azwinfo.nl). 
* Vanwege wijzigingen in de kwalificatiestructuur de opleidingen tot pedagogisch medewerker en 
maatschappelijke zorg samen genomen. 
 
Vraag 139 
Door de uitvoering van de regeling palliatieve zorg zijn in 2012 8500 cliënten ondersteund. 
Wanneer is deze regeling van start gegaan en welk budget is er voor deze regeling beschikbaar? 
Hoeveel cliënten zijn er totaal in 2011 ondersteund? In hoeveel gevallen van deze 8500 cliënten 
betreft het minderjarigen? Op welke wijze is de kinderpalliatieve zorg verbeterd? Wat zijn de 
gevolgen van de toekomstige ingrepen op de langdurige zorg voor de palliatieve zorg? 
 
Antwoord 139 
Als gevolg van de hervorming van de AWBZ en de komst van de Wet Maatschappelijke 
Ondersteuning (WMO) werd de regeling Coördinatie Vrijwillige Thuiszorg en Mantelzorg 
(CVTMregeling), uitgevoerd door de zorgkantoren en gericht op een tegemoetkoming in de kosten 
van de coördinatie en opleiding van de vrijwilligers in de palliatief terminale zorg, in 2007 
beëindigd. Hiervoor in de plaats kwam met ingang van 2008 de Regeling palliatieve terminale zorg 
(Regeling van de Staatssecretaris van Volksgezondheid, Welzijn en Sport van 8 november 2007, 
nr. DLZ-KZ-2802433, houdende subsidiëring van palliatieve terminale zorg). 
Het beschikbare budget bedraagt thans € 15,51 miljoen, gericht op de verstrekking van een 
tegemoetkoming voor de inzet van vrijwilligers in de palliatief terminale zorg en een 
tegemoetkoming voor de huisvestingslasten van zelfstandige hospices en bijna-thuis-huizen. Dit is 
exclusief het budget voor de Netwerken Palliatieve Zorg, wat ook in deze regeling is vastgelegd (€ 
3,3 miljoen). Laatstgenoemde middelen zijn gericht op de coördinatie van de Netwerken Palliatieve 
Zorg. 
 
In 2011 zijn 8.162 cliënten ondersteund met de regeling. Het aantal minderjarigen bedraagt acht.  
Er zijn verschillende ontwikkelingen die bijdragen aan verbetering van kinderpalliatieve zorg. Deze 
zorg zal worden verstevigd door de in ontwikkeling zijnde richtlijn voor kinderpalliatieve zorg, tot 
stand gekomen in samenwerking met Stichting Pal. De richtlijn is in de eindfase. Verder heeft het 
AMC/Emma Kinderziekenhuis zich gespecialiseerd in kinderpalliatieve zorg en zijn in verschillende 
andere ziekenhuizen aandachtsfunctionarissen voor kinderpalliatieve zorg. Daarnaast zal ook 
binnen het ZonMw-verbeterprogramma aandacht zijn voor specifieke groepen mensen voor wie 
geldt dat een versterking van de palliatieve zorg op zijn plaats is.  
De positionering van de palliatief terminale zorg beziet de staatssecretaris in het licht van de 
hervormingen in de langdurige zorg. De palliatief terminale fase wordt omschreven als de laatste 
drie maanden van het leven. 
45 
 

Ten slotte is de methode die Frieslab hanteert bij het begeleiden van projecten te zien als een 
instrument dat breed toepasbaar is. Belangrijk daarbij is het werken vanuit menselijke maat en 
inhoudelijke gedrevenheid. 
 
Vraag 143 
Waarom is slechts 25% van de uitkomsten van de kwaliteitsmetingen in de gehandicaptensector 
bekend geworden? Hebben de andere 75% wel een meting gedaan? Wanneer worden deze 
uitslagen bekend? 
 
Antwoord 143 
In januari 2012 is de gehandicaptensector begonnen met het vernieuwde kwaliteitskader en het 
bijbehorende meetinstrumentarium. De VGN meldt dat in 2012 bij 100% van de aanbieders is 
gemeten (pijler 1) en bij 100% van de cliënten waarvoor een vragenlijst moest worden ingevuld 
(pijler 2A) dit ook is gebeurd. Het verzamelen van de gegevens op cliëntniveau via pijler 2A 
gebeurt op basis van de bespreking van het zorg- en ondersteuningsplan, dat (minimaal) eenmaal 
per jaar moet plaatsvinden. Het moment van bespreking van dit plan is meteen gekoppeld aan het 
invullen van de cliëntgegevens van pijler 2A. Dit betekent dus dat er sprake is van een geheel 
meetjaar in plaats van meetweken. Tijdig voor het Jaarverslag Maatschappelijke Verantwoording 
(JMV) over verslagjaar 2011 was pijler 2A gemeten bij alle cliënten die in het eerste kwartaal van 
2012 hun jaarlijkse zorg- en ondersteuningsplanbespreking hadden. Dit was ongeveer 25% procent 
van de cliënten. In het JMV over verslagjaar 2012, dat per 1 juni 2013 beschikbaar is, zullen de 
gegevens van de kwaliteitsmeting bij 100% procent van de cliënten waarvoor in 2012 een 
vragenlijst moest worden ingevuld, terug te vinden zijn. 
 
Vraag 144 
Zijn er situaties bekend waar het CCE niet betrokken wordt bij probleemgedrag, 
vrijheidsbeperkende maatregelen en handelingsverlegenheid en waar vervolgens melding bij de 
IGZ gedaan wordt door cliënten of cliëntvertegenwoordigers?  
 
Antwoord 144 
Ja, dit komt voor. Daarom gaat de IGZ bij een melding over handelingsverlegenheid, 
probleemgedrag en toepassing van vrijheidsbeperkingen altijd na of het CCE is ingeschakeld. 
Indien dit niet het geval is, dan verzoekt de IGZ de zorgaanbieder dringend het CCE in te 
schakelen en volgt of de zorgaanbieder actie onderneemt. Mocht dit niet gebeuren dan zal de IGZ 
de casus beoordelen en van de zorgaanbieder, indien nodig, verbetermaatregelen eisen. 
In de gehandicaptenzorg heeft het CCE een duidelijke plaats verworven. Als een zorgaanbieder niet 
weet hoe te handelen bij ernstig probleemgedrag van cliënten, dan wordt veelal het CCE 
ingeschakeld en daardoor is het CCE vaak betrokken bij dergelijke situaties. In de ouderenzorg is 
de positie van het CCE nog in ontwikkeling. Daar is vaker sprake van een melding waarbij de IGZ 
verwijst naar het CCE. 
 
Vraag 145 
Wanneer wordt de Kamer geïnformeerd over de volgende stap van het kwaliteitskader 
verantwoorde zorg? Welke volgende stappen zullen er zijn? Kan er een tijdspad gegeven worden 
met de bijbehorende stappen? 
 
Antwoord 145 
Het is aan het Kwaliteitsinstituut om samen met de partijen in de betreffende sectoren afspraken te 
maken over eventueel benodigde volgende stappen. Zie ook mijn antwoord op vraag 135. 
 
Vraag 146 
Wat is de huidige stand van zaken van de Monitor Langdurige Zorg? Hoe ver is men met het 
structureel vorm laten geven en toegankelijk maken van de monitor door het CBS? 
47 
 

Vraag 150 
Hoeveel mensen hebben in 2012 gebruik gemaakt van Valysvervoer en hoeveel mensen hebben 
hier in voorgaande jaren gebruik van gemaakt?  
 
Antwoord 150 
In 2012 hebben ca. 171 duizend pashouders gebruik gemaakt van het Valysvervoer. 
 
2009 2010 2011 2012 
 
Aantal gebruikers per jaar (x 1.000) 146 160 174 171 
 
Vraag 151 
Hoeveel Valyskilometers gebruiken mensen gemiddeld per jaar?  
 
Antwoord 151 
In 2012 is door de pashouders in totaal ca. 49 miljoen kilometer gebruikt. Alle pashouders met een 
hoog pkb (9842) hebben in totaal ca. 5 miljoen kilometers gebruikt, de pashouders met een 
standaard pkb (384.728) hebben in totaal ca. 44 miljoen kilometers gebruikt. Het gemiddeld aantal 
kilometers per pashouder per jaar ligt bij het hoog pkb op 528 km en bij het standaard pkb op 117 
km. 
 
Vraag 152 
Met welke reden is er € 3,3 miljoen minder uitgegeven dan begroot voor het Valysvervoer?  
 
Antwoord 152 
Door een daling van het aantal gebruikers en het aantal gereisde kilometers zijn de gerealiseerde 
uitgaven achtergebleven bij de prognose. 
 
  totaal gebruikers totaal aantal kilometers 
2011 174.000 65 miljoen 
2012 171.000 49 miljoen 
 
Vraag 153 
Waarom is er een vertraging opgelopen bij de plannen van aanpak bij mannenopvang en 
vrouwenopvang?  
 
Antwoord 153 
De vertraging heeft de volgende redenen. 
2012 is gebruikt om het project ´Aanpak geweld in huiselijke kring´, dat wordt uitgevoerd door de 
VNG en de Federatie Opvang voor te bereiden. Het project is daadwerkelijk in juli 2012 van start 
gegaan. Een belangrijk onderdeel van dit project is het opstellen van een format voor een 
regiovisie voor regionale beleidsplannen van gemeenten. Hieraan wordt nu gewerkt. In de tweede 
voortgangsrapportage over geweld in afhankelijkheidsrelaties die binnenkort naar de Tweede 
Kamer wordt gezonden, wordt ingegaan op de stand van zaken. 
 
Vraag 154 
Wat is de stand van zaken rondom de ontwikkeling van een pilot voor een financiële Wmo-monitor 
die inzicht dient te geven in de relatie tussen de uitvoering van de Wmo en de uitgaven in de 
AWBZ op gemeentelijk niveau? Zijn er al resultaten bekend? Zo ja, welke? Zo nee, wanneer kan de 
Kamer de eerste resultaten verwachten? 
 
 
 
49 
 

Universiteit Utrecht is uitgevoerd. Het tweede deel van de impactanalyse heeft de economische en 
financiële gevolgen van ratificatie van het Verdrag in beeld gebracht. Dit onderzoek is uitgevoerd 
door SEOR van de Erasmus Universiteit Rotterdam en is mei jl. afgerond.  
De conclusies van deze rapporten zijn verwerkt in de conceptwetsvoorstellen die nodig zijn voor 
ratificatie van het Verdrag. De wetsvoorstellen en bijbehorende memories van toelichting worden 
verder gereed gemaakt om ter consultatie aan te bieden aan het veld. Deze internetconsultatie zal 
tijdens de zomermaanden plaatsvinden waarna de wetsvoorstellen naar verwachting in oktober aan 
de Raad van State zullen worden aangeboden. 
 
Vraag 159 
Hoeveel zwerfjongeren zijn er en hoeveel waren dit er in voorgaande jaren? 
 
Antwoord 159 
Het meest recente telonderzoek naar het aantal zwerfjongeren waarbij voor het eerst gebruik is 
gemaakt van een nieuwe definitie, is in 2011 uitgevoerd. Het op basis daarvan geschatte aantal 
zwerfjongeren in 2010 bedroeg 8.000 op jaarbasis. Deze cijfers zijn vanwege verschillen in 
telmethode niet vergelijkbaar met eerdere cijfers. 
 
Vraag 160 
Wat is de verklaring voor het naar elkaar toegroeien van het aantal jongeren in een 
vrijetijdsvereniging en het aantal jongeren dat vrijwilligerswerk doet?  
 
Antwoord 160 
Hier is geen verklaring voor. Er zijn gegevens over vrijwilligerswerk tot en met 2008 beschikbaar. 
De grafiek is dan ook niet juist weergegeven. 
Algemeen is het zo dat jongeren die lid zijn van een vereniging kennis maken met het verenigings- 
en vrijwilligerswerk en dat het voor veel jonge mensen een drijfveer is om zelf ook, veelal binnen 
de eigen vereniging, vrijwilligerswerk te gaan doen. Jongeren zetten zich vooral in voor 
sportverenigingen, blijkt uit het trendrapport 2010 van de Landelijke Jeugdmonitor. 
 
Vraag 161 
Kan de minister de sterke stijging van het aantal jeugdigen dat gebruik maakt van de provinciaal 
gefinancierde jeugdzorg toelichten en verklaren? Is deze stijging onverminderd doorgezet in de 
periode 2010-2013? Zo ja, welke verklaringen zijn er hiervoor? Zo nee, welke verklaringen zijn er 
hiervoor? Hoe verhoudt dit zich tot cijfers van dit type zorg in het buitenland? 
 
Antwoord 161 
Door diverse maatschappelijke en economische omstandigheden is er in de jaren 2005 tot en met 
2010 sprake van een sterk groeiende vraag naar provinciaal gefinancierde jeugdzorg ontstaan. Op 
basis van de brancherapportage van Jeugdzorg Nederland over 2011 neemt de stijging van de 
vraag af. Over 2011 wordt nog een lichte stijging geconstateerd van 2% van het aantal cliënten. 
2011 is het laatste jaar waarover op dit moment realisatiecijfers beschikbaar zijn. De 
wachtlijstcijfers voor de jeugdzorg geven over 2012 een stabiel beeld te zien ten opzichte van 2010 
en 2011. Dit kan een indicatie zijn dat de vraag naar provinciale jeugdzorg niet verder stijgt. Een 
mogelijke verklaring hiervoor kan zijn dat er met de provincies afspraken zijn gemaakt 
(afsprakenkader 2009 – 2010 en wachtlijstafspraken 2011 en 2012) om te komen tot een 
beheersing van de vraag naar provinciale jeugdzorg. 
Het is niet mogelijk om een vergelijking te maken met de vraagontwikkeling van de jeugdzorg in 
het buitenland. De zorg voor jeugd is in het buitenland anders georganiseerd dan in Nederland 
waardoor een vergelijking niet goed mogelijk is. 
 
 
 
51 
 

gebruik maakt van een hulpaanbod bij verschillende instellingen dan telt deze wel meerdere keren 
mee. Deze term is overgenomen uit de brancherapportage van Jeugdzorg Nederland. Daarin wordt 
de volgende toelichting gegeven op de term unieke cliënt: 
“De organisaties voor Jeugd- en Opvoedhulp werken met eigen informatiesystemen die niet 
onderling verbonden zijn. Er is geen landelijke database of informatiesysteem beschikbaar. Elke 
instelling levert voor de brancherapportage het aantal unieke cliënten binnen de eigen organisatie 
aan. (…) Gevolg is dat de cijfers van unieke cliënten Jeugd & Opvoedhulp in de brancherapportage 
niet 100 procent zuiver uniek zijn, maar wel een redelijke indicatie geven. (pagina 14 
brancherapportage jeugdzorg 2011). 
 
Vraag 165 
Nagenoeg alle gemeenten hebben een Centrum voor Jeugd en Gezin (CJG) ingericht. Uit de 
evaluatie blijkt echter dat slechts een klein aandeel van de CJG’s daadwerkelijk goed werkt. Wat 
zegt dit over de doelmatigheid en de effecten van de inzet van gefinancierde middelen? Welke 
lessen kan de minister hieruit trekken? 
 
Antwoord 165  
Uit de evaluatie blijkt vooral dat het niet goed mogelijk was om te beoordelen of CJG’s doelmatig 
werken en effectief waren. Dit vooral omdat vaak niet of onvoldoende in toetsbare termen 
geformuleerd was welke taken het CJG precies had en welk maatschappelijk effect de gemeente 
daarmee wilde bereiken. Conclusies over de doelmatigheid en de effecten van de inzet van 
gefinancierde middelen zijn dus niet te trekken. 
De uitkomst van de evaluatie onderstreept dat het belangrijk is dat de gemeenten bij zaken die 
onder hun verantwoordelijkheid vallen opvattingen hebben over de te bereiken effecten en de 
verantwoordelijkheidstoedeling naar uitvoeringsorganisaties, zeker als er sprake is van een grote 
mate van beleidsvrijheid.  
Gezien de komende decentralisatie van alle jeugdhulp naar gemeenten neemt het belang toe voor 
gemeenten om scherp te benoemen hoe zij hun lokale en regionale systeem willen inrichten en 
welke effecten zij willen bereiken. Dit omdat zij (budgettair) verantwoordelijk worden voor alle 
vormen van jeugdhulp en dus nog meer dan voorheen zullen moeten sturen. 
 
Vraag 166 
Hoe is het toezicht op de pleegzorg geregeld voor pleegkinderen in het algemeen en voor 
weeskinderen in (netwerk) pleeggezinnen in het bijzonder? 
 
Antwoord 166 
De pleegzorgaanbieder is verantwoordelijk voor de veiligheid van het (wees)kind in het pleeggezin. 
De pleegzorgaanbieder legt regelmatig bezoeken af aan het pleeggezin en biedt begeleiding aan de 
pleegouders zodat tijdens de plaatsing continu zicht is op de veiligheid van het (wees)pleegkind. Er 
wordt door de pleegzorgbegeleider jaarlijks in het pleeggezin een veiligheidscheck uitgevoerd.  
De pleegzorgaanbieder is daarnaast ook in de gelegenheid een herscreening van de pleegouders uit 
te voeren, bijvoorbeeld bij een belangrijke gebeurtenis in het pleeggezin. Er kan voor de 
pleegouders een nieuwe Verklaring van Geen Bezwaar worden aangevraagd. Dit gebeurt 
bijvoorbeeld bij de komst van een nieuw gezinslid of als er in het pleeggezin langer dan 2 jaar geen 
kinderen zijn geplaatst. 
Bij netwerkpleegzorg woont het kind vaak al in het pleeggezin. In de eerste week verricht Bureau 
Jeugdzorg een eerste beoordeling van de netwerksituatie en voert een risicotaxatie uit. Daarna 
krijgt het gezin een tijdelijke indicatie (12 weken). Het pleeggezin wordt in de tussentijd gescreend 
e
door de pleegzorgaanbieder. In de 13 week beslist de pleegzorgaanbieder of het 
netwerkpleeggezin geschikt is. 
 
 
 
53 
 

Antwoord 171 
ZonMw is als uitvoerder van de Sportimpuls regeling verantwoordelijk voor de 
beoordelingsprocedure. Alle ingediende Sportimpuls aanvragen worden beoordeeld op basis van 
verschillende relevantie- en kwaliteitscriteria. Hierbij wordt onder andere gekeken in hoeverre het 
sport- en beweegaanbod voldoet aan de lokale vraag, welke lokale samenwerkingspartners 
betrokken zijn bij de aanvraag en de plannen van lokale aanbieders ten aanzien van de borging 
van de activiteiten na afloop van de projectperiode. Bij de beoordeling van de aanvragen worden 
door ZonMw verschillende deskundigen ingezet. 
 
De eerste ronde Sportimpuls projecten zijn in september 2012 van start gegaan en hebben een 
looptijd van twee jaar. Op dit moment is er nog geen informatie beschikbaar over resultaten en 
behaalde projectdoelen van Sportimpuls projecten. Dit najaar komen gegeven beschikbaar over de 
eerste tussenresultaten van de Sportimpuls. Eind 2013 zal ik hierover rapporteren. 
 
Vraag 172 
De gerealiseerde uitgaven op de doelstelling: “Voor iedere burger die dat wil is een passend sport- 
en beweegaanbod in de buurt aanwezig, dat bovendien veilig en toegankelijk is” bedragen € 46,7 
miljoen lager dan het in de begroting opgenomen bedrag van € 80,7 miljoen. Dit verschil is een 
gevolg van overboekingen naar het ministerie van ministerie van Binnenlandse Zaken en 
Koninkrijksrelaties (BZK). Waarom heeft deze overboeking plaatsgevonden? Het betreft hier toch 
een uitgave op de Sport? Kan de minister aangeven of op deze wijze niet het zicht wordt verloren 
op de behaalde resultaten? 
 
Vraag 174 
Met welke reden is doelstelling voor sport- en beweegaanbod in de buurt lager dan in de begroting 
opgenomen?  
 
Vraag 176 
Met welke reden is geld bestemd voor sport- en beweegaanbod in de buurt overgeboekt naar het 
ministerie van Binnenlandse Zaken en Koninkrijksrelaties?  
 
Antwoord 172, 174, 176 
De bijdragen voor buurtsportcoaches worden aan deelnemende gemeenten uitgekeerd in de vorm 
van een decentralisatie-uitkering. Op grond van de Wet Financiële Verhoudingen Medeoverheden, 
worden deze uitkeringen via het Gemeentefonds verricht. Daarom worden de daarmee 
samenhangende middelen in de loop van het begrotingsjaar overgeboekt van de begroting van 
VWS naar de begroting van BZK. Om zicht te houden op de resultaten wordt het aantal 
buurtsportcoaches jaarlijks gemeten en wordt de wijze waarop zij worden ingezet op lokaal niveau 
onderzocht. 
 
Vraag 173 
Bekostiging compensatie van betaalde energiebelasting sportverenigingen; onderuitputting van 
12%. Hoe wordt deze compensatie aangevraagd? 
 
Vraag 175 
Met welke reden hebben sportverenigingen minder aanvragen ingediend voor compensatie van de 
energiebelasting dan geraamd?  
 
Antwoord 173 en 175 
De sportbonden fungeren als intermediair tussen het ministerie van VWS en de sportverenigingen 
voor wat betreft de compensatie van betaalde energiebelasting. De sportbonden informeren 
jaarlijks hun verenigingen over de mogelijkheid van compensatie. De verenigingen leveren de 
informatie aan bij de sportbonden. De sportbonden dienen vervolgens een totaalaanvraag in bij 
55 
 

medewerkers, ouders/verwanten. In totaal hebben 13.500 cliënten aan sportactiviteiten en bijna 
19.000 cliënten aan beweegactiviteiten deelgenomen. 
Daarnaast heeft het programma ‘uitdagend sportaanbod’ plaatsgevonden van 2008-2012. Hierbij 
zijn minimaal 400 sportverenigingen zodanig versterkt dat zij een structureel en passend 
sportaanbod hebben voor kinderen met een handicap en in staat zijn deze groep adequaat te 
begeleiden. 
 
Vraag 179 
NOC*NSF heeft € 7 miljoen subsidie ontvangen voor de uitvoering van een programma ten 
behoeve van een veiliger sportklimaat. Wat zijn hier de behaalde resultaten? Zijn de projectdoelen 
behaald? 
 
Antwoord 179 
Het actieplan “Naar een veiliger sportklimaat” (VSK) is eind 2011, op initiatief van VWS, van start 
gegaan en loopt tot en met 2016. Het doel van het actieplan is het tegengaan van geweld en 
intimidatie op en rond de sportvelden en het creëren van een veilig sportklimaat waarin iedereen 
met plezier kan sporten. Het ministerie van VWS stelt gedurende deze periode € 7 miljoen per jaar 
beschikbaar. 
 
Het actieplan wordt uitgevoerd door NOC*NSF in samenwerking met de KNVB, de KNHB en de 
overige sportbonden, de VNG en de MO-groep en de betrokken ministeries. Het actieplan bestaat 
op hoofdlijnen uit maatregelen gericht op: excessen, lokaal veiligheidsbeleid, tuchtrecht, 
gedragsregels, spelregels en vrijwilligers zoals scheidsrechters, sportbestuurders, trainers en 
coaches.  
 
In 2012 hebben 32 bonden deelgenomen aan het programma, waarbij de sportbonden vanaf 
augustus daadwerkelijk aan de slag zijn met het actieplan. Er zijn resultaten geboekt – waaronder 
de aanpak van excessen door de KNVB, de lancering van homoacceptatie in het voetbal en diverse 
acties gericht op sportbestuurders, scheidsrechters, trainers en coaches. Er is veel geïnvesteerd in 
de bewustwording van de sleutelfiguren in de sport. Ook is een start gemaakt met de inventarisatie 
van het tuchtrecht en spelregels om deze op termijn te kunnen aanpassen. 
 
Vraag 180 
Er is voor € 2,5 miljoen uitgegeven voor ondersteuning van activiteiten op het gebied van de 
opleiding van sportartsen, het verbeteren van de kwaliteit van de sportgeneeskunde en het 
verzamelen en verspreiden van kennis en informatie over gezonde sportbeoefening. Wat zijn de 
behaalde resultaten? Zijn de projectdoelen behaald? 
 
Antwoord 180 
Het merendeel van de uitgaven betreft nog lopende meerjarensubsidies, ondermeer voor de 
opleiding tot sportarts. Er zijn gemiddeld 28 sportartsen in de vierjarige opleiding. Jaarlijks ronden 
7 artsen de opleiding af. De opleiding voldoet aan de eisen van de KNMG. De kwaliteit van de 
sportmedische instelling wordt gecertificeerd door een onafhankelijke instelling. De 
informatievoorziening via de website www.zegelgezond.nl is gecertificeerd. De website heeft 
maandelijks gemiddeld 90.000 bezoekers. 
 
Vraag 181 
Er is een bedrag van € 0,9 miljoen besteed aan activiteiten op het gebied van blessurepreventie. 
Wat zijn de behaalde resultaten? Zijn de projectdoelen behaald? 
 
Antwoord 181 
Over de effecten van het letselpreventiebeleid heeft de staatssecretaris u op 14 mei jl. 
geïnformeerd via de ‘Beleidsdoorlichting letselpreventie 2008-2012’ en zijn beleidsreactie hierop 
57 
 

Antwoord 184 
Indicator 1 betreft het percentage apparaatskosten PUR (SVB) in verhouding tot de uitgaven voor 
pensioenen en uitkeringen voor verzetsdeelnemers en oorlogsgetroffenen. Het belangrijkste 
instrument voor een doelmatige uitvoering van de wetten voor verzetsdeelnemers en 
oorlogsgetroffenen is het gehanteerde bekostigingsmodel voor de uitvoeringskosten van de 
afdeling V&O van de Sociale Verzekeringsbank. De bekostiging is gebaseerd op een prijs-per-
product- systematiek (product bijvoorbeeld nieuwe eerste aanvragen), waarbij het aantal ‘vaste’ 
onderdelen van de financiering qua omvang zo beperkt mogelijk is gehouden. 
 
Vraag 185 
Waarom is het project Omzettingen Wuv naar de Wubo gestart? 
 
Antwoord 185 
In de uitspraak 09/37 Wubo van 20 januari 2011 heeft de Centrale Raad van Beroep (CRvB) 
geoordeeld dat de Pensioen- en Uitkeringsraad artikel 40 lid 2 Wet uitkeringen burger-
oorlogsslachtoffers 1940-1945 (Wubo) dient toe te passen indien er sprake is van een situatie 
waarin in het verleden voor de uitvoeringsorganisatie duidelijk was dat de cliënt aanspraken op de 
Wet uitkeringen vervolgingsslachtoffers 1940-1945 (Wuv) had die minder gunstig waren dan de 
aanspraken die aan de Wubo zouden kunnen worden ontleend. Het (succesvolle) project 
Omzettingen Wuv naar Wubo had tot doel om de uitspraak van de CRvB op een zo cliëntvriendelijk 
mogelijke wijze te effectueren. Er zijn in totaal 1463 cliënten aangeschreven wat uiteindelijk heeft 
geresulteerd in 816 omzettingen. De cliënten kunnen worden geacht op dit moment bij de meest 
voordelige wet te zijn ondergebracht. 
 
Vraag 186 
Wat is het totale subsidiebedrag aan de vier herinneringscentra, en wat is het subsidiebedrag per 
organisatie? 
 
Antwoord 186 
Het totale subsidiebedrag 2012 voor de vier herinneringscentra is: 
 
Instellingssubsidie Herinneringscentrum Kamp Westerbork € 510.888 
Westerbork, Projectsubsidie Kennisuitwisseling Potocari € 33.480 
Westerbork, Projectsubsidie Steunpunt Gastsprekers € 29.183 
Totaal Westerbork: € 573.550,56   
Instellingssubsidie Nationaal Monument Kamp Vught € 376.008 
Vught, Projectsubsidie Restauratie en renovatie Barak 1B € 200.000 
Totaal Vught: €576.008  
Instellingssubsidie Nationaal Monument Kamp Amersfoort € 381.267 
Instellingssubsidie Indisch Herinneringscentrum Bronbeek  € 469.245 
Totaal Herinneringscentra € 1.966.592 
 
Antwoord 187 
Wat is verklaring voor het feit dat het gerealiseerde percentage van de bevolking dat (veel) belang 
aan 4 en 5 mei hecht lager dan de streefwaarde voor 2012? 
 
Antwoord 187 
Het Nationaal Comité 4 en 5 mei laat met het Nationaal Vrijheidsonderzoek jaarlijks onderzoek 
doen naar het draagvlak voor de Nationale Herdenking en Bevrijdingsdag. Bij het benoemen van 
streefwaarden is gekozen voor het hoogst bereikte draagvlakpercentage in de vier voorgaande 
jaren. De cijfers over voorgaande jaren laten een aanvaardbare fluctuatie zien van hoogstens 
enkele procenten. Het draagvlak voor de Nationale Herdenking en Bevrijdingsdag is al jaren groot. 
De streefwaarde voor 2012 van het percentage van de bevolking dat (veel) belang aan 4 en 5 mei 
59 
 

ontbreken van goede ICT en daarmee geautomatiseerde controle mechanismen, de onvolledige 
interne procesbeschrijving en, problemen met de verzekerden administratie en de wijzigingen 
daarop, het ontbreken van instructies voor de medewerkers en een formele procedure ten aanzien 
van klachten.  
Het ZVK heeft een aantal van deze gebreken inmiddels al verholpen en is volop bezig om de 
andere gebreken zo snel mogelijk te verhelpen opdat voor 2013 een positiever oordeel door de 
controlerende accountant kan worden afgegeven. 
Het gaat hier om gebreken bij het ZVK dat de zorgaanbieders financiert. Dat zegt niets over de 
uitgaven die de zorgaanbieders op hun beurt doen, de wijze waarop zij dat doen en de 
ordentelijkheid van de administratie die zij daar over voeren. 
Ter illustratie: de grootste zorgaanbieder , het ziekenhuis op Bonaire, verantwoordelijk voor circa 
60 % van de totale uitgaven aan zorg in Caribisch Nederland heeft over 2011 een goedkeurende 
verklaring gekregen van zijn accountant. 
 
Vraag 190 
Welke specifieke redenen liggen ten grondslag aan de onmogelijkheid om lopende het jaar 
maatregelen te treffen in de zorg? Wat wordt hier concreet aan gedaan, en op welke termijn?  
 
Antwoord 190 
De voornaamste reden dat er in de loop van een uitvoeringsjaar geen maatregelen kunnen worden 
getroffen is dat het niet mogelijk is om gedurende het jaar de aanspraken van burgers te wijzigen. 
De omvang en samenstelling van het verzekerd pakket moet bovendien ruim op tijd bekend zijn, 
zodat verzekeraars contracten kunnen sluiten met aanbieders en een premie kunnen vaststellen 
voor het komend jaar. Burgers moeten op basis daarvan kunnen kiezen voor een verzekeraar. 
 
Vraag 191 
Per wanneer komt er een einde aan het lang na-ijlen van de realisatiecijfers in de zorg? Welke 
maatregelen worden daartoe genomen, wat is de stand van zaken? 
 
Antwoord 191 
Vanwege het belang dat ik hecht aan de verbetering van de informatievoorziening, heb ik eind jaar 
2012 een stuurgroep Verbetering Informatievoorziening Zorguitgaven ingesteld. Bij brief van 29 
november 2012 (TK 29248, nr. 243) heb ik de Tweede Kamer daarover geïnformeerd. De opdracht 
aan de stuurgroep is om nog dit jaar voorstellen te doen en concrete resultaten te boeken op het 
gebied van versnelling van de informatievoorziening over de zorguitgaven, het verbeteren van de 
monitorfunctie en de verklarende informatie. Deze stuurgroep bestaat naast ambtenaren van mijn 
eigen ministerie uit vertegenwoordigers van het ministerie van Financiën, het CVZ, de NZa en één 
externe deskundige. 
De stuurgroep buigt zich nu over mogelijke voorstellen. Ik zal de Kamer nog voor het zomerreces 
van de eerste bevindingen en voorstellen van de stuurgroep op de hoogte stellen en daarbij 
aangeven welke conclusies ik trek uit die aanbevelingen en welke maatregelen ik zal nemen. 
 
Vraag 193 
Kan de volumedaling op het artikel gezondheidszorg tussen 2010-2011 en 2011-2012 nader 
worden onderbouwd? 
 
Antwoord 193 
9
Een exacte onderbouwing van de volumedaling de kan ik niet geven. Wel is een aantal zaken te 
benoemen die mogelijk heeft bijgedragen aan deze daling. Hieronder geef ik er een aantal weer.  
                                                           
1) De volumegroei is de som van de jaarlijkse autonome volumeontwikkeling van de zorguitgaven, de mee- en tegenvallers uit de actualisering van de 
zorguitgaven 2012 en het effect van eerder genomen uitgavenbeperkende maatregelen veelal ter redressering van eerdere overschrijdingen. (Bron: jaarverslag 
VWS 2011)  
61 
 

Antwoord 196 en 200 
In de AWBZ wordt bij zorg in natura gewerkt met één contracteerruimte als financieel kader voor 
de zorgkantoren. Omdat er geen aparte kaders per deelsector worden vastgesteld, is er feitelijk 
ook geen sprake van overschrijdingen per deelsector. Hetzelfde geldt voor de leveringsvorm (intra- 
of extramuraal). Wel wordt getracht een overschrijding van het totaalkader te verklaren door te 
kijken naar opvallende mutaties binnen dat totaalkader. In het VWS-jaarverslag wordt de 
overschrijding van € 260 miljoen grotendeels toegeschreven aan de capaciteitsuitbreiding van de 
intramurale gehandicaptenzorg en geestelijke gezondheidszorg. Extramurale zorg en intramurale 
verpleging en verzorging speelden nauwelijks een rol in het verklaren van de overschrijding. 
 
Vraag 197 
Welke verklaring is er voor de overschrijding op de bovenbudgettaire vergoedingen?  
 
Antwoord 197 
De overschrijding is een gevolg van meer bruikleen. Dat zijn tijdelijke uitleen artikelen, die niet via 
toegelaten instellingen lopen , maar rechtstreeks door de leverancier gedeclareerd worden bij 
zorgkantoren. In 2013 kan dit niet meer omdat de tijdelijke uitleen voortaan via de Zvw loopt. 
 
Vraag 198 
Kan de minister uiteenzetten wat de onderliggende posten zijn van de post “Geneesmiddelen” die 
een onderschrijving laat zien van € 826,8 miljoen? 
 
Vraag 214 
Kan de onderuitputting bij geneesmiddelen nader worden verklaard? Hoeveel minder is uitgegeven 
aan lagere prijzen voor dienstverlening door apothekers, hoeveel minder ten gevolge van 
preferentiebeleid? 
 
Antwoord 198 en 214 
Het geneesmiddelenbeleid gaat uit van een eenduidige en consistente visie, die in lijn is met de 
uitgangspunten en verantwoordelijkheidsverdeling in het zorgstelsel. Door een samenhangend 
geheel van maatregelen (onder andere door het afsluiten van convenanten met het veld, het geven 
van bevoegdheid tot het voeren van preferentiebeleid en vrij onderhandelbare tarieven 
apotheekhoudenden) en het inkoopbeleid van zorgverzekeraars, zijn de zorguitgaven beduidend 
lager dan geraamd. 
Een exacte nadere onderbouwing per specifieke post is niet te maken. De onderuitputting wordt 
veroorzaakt door meerdere factoren. Het is niet altijd eenduidig vast te stellen of prijsverlagingen 
toe te rekenen zijn aan het preferentiebeleid van zorgverzekeraars of bijvoorbeeld aan de effecten 
van de Wet Geneesmiddelenprijzen (WGP) en het uit patent lopen van geneesmiddelen. 
De onderschrijding over 2012 kan worden verklaard doordat verzekeraars lagere prijzen dan 
verwacht voor dienstverlening van de apothekers en geneesmiddelen, die apothekers afleveren, 
hebben afgesproken. Ook zijn de prijzen voor geneesmiddelen lager uitgevallen door intensivering 
en uitbreiding van het preferentiebeleid van zorgverzekeraars. Tot slot heeft de Wet 
Geneesmiddelenprijzen (WGP) de uitgaven beperkt. 
Voor een uitgebreidere toelichting met betrekking tot het preferentiebeleid verwijs ik naar het 
antwoord op vraag 216. 
 
Vraag 199 
Kan de minister een toelichten geven waarom er een overschrijding van € 333 miljoen is op de 
post “Instellingen voor medische-specialistische zorg”? Kan de minister eveneens een verdere 
toelichting geven waarom deze overschrijding niet verder is geboekt naar 2012 en niet structureel 
doorwerkt? 
 
 
63 
 

is al in de zomer van 2011 voorbereid en met Prinsjesdag aan Uw Kamer aangeboden. Op dat 
moment was het exacte effect van de bijgestelde criteria vanaf 2010 dus nog niet bekend. Het 
budgettaire effect van de bijstelling was in 2012 dus groter dan vooraf was ingeschat.  
 
Vraag 203 
Hoeveel mensen hebben zich bij het CAK gemeld met de wens om het uitgekeerde bedrag terug te 
storten? 
 
Antwoord 203 
In totaal heeft het CAK in 2012 tachtig meldingen binnen gekregen van personen die wensten het 
uitgekeerde bedrag terug te storten.  
 
Vraag 204 
Welke verklaring is er voor de overschrijding op de zorg in natura? Hoe kan het dat de minister dit 
niet heeft zien aankomen?  
 
Antwoord 204 
De zorgkantoren kopen steeds efficiënter zorg in. In het verleden tot en met 2010 bleek bij de 
nacalculatie steeds te gelden dat de feitelijk geleverde zorg ongeveer 1 % onder het 
afsprakenniveau lag. Dat het in 2011 aanzienlijk minder dan 1 % werd, bleek pas achteraf.  
In de toekomstige ramingen van de uitgaven zal de staatssecretaris de veronderstelling van 1% 
onderuitputting bijstellen. 
 
Vraag 205 
De kosten van de zorg in Caribisch Nederland zijn in 2012 uitgekomen op € 84,5 miljoen terwijl de 
kosten op € 39,9 miljoen begroot waren en de kosten in 2011 € 56,7 miljoen waren. Waardoor 
wordt de grote afwijking met betrekking tot het begrote bedrag veroorzaakt? Waardoor wordt de 
grote toename in verhouding tot de kosten in 2011 veroorzaakt? 
 
Antwoord 205 
De oorspronkelijke begroting voor 2011 en 2012 en verdere jaren is in 2010 opgesteld op een 
moment dat er nog onvoldoende informatie voor handen was over de kosten die met de nieuwe 
zorgverzekering BES gemoeid zouden zijn. Er waren geen goede gegevens over de regelingen van 
voor 1 januari 2011 voor handen en de nieuwe regeling geeft aan alle legale bewoners toegang tot 
de zorg. Dat leidde er toe dat een precieze raming opstellen niet mogelijk was. 
Nadat de eerste realisatie over het jaar 2011 beschikbaar kwam in het voorjaar 2012, zijn de 
ramingen voor 2012 en verdere jaren aangepast. Voor 2012 kwam deze toen uit op circa € 60 
miljoen.  
In het voorjaar van 2012 is het budget voor de zorg in Caribisch Nederland meerjarig gecorrigeerd 
voor de oorspronkelijk inderdaad te lage raming. De overschrijding van de uitgaven in 2012, die 
vervolgens in het najaar 2012 zichtbaar werd, wordt ten dele veroorzaakt door de inhaalslag in de 
zorg die plaatsvindt als gevolg van de achterstand die voor 10-10-2010 is ontstaan. Deze 
achterstand kan nu ongedaan worden gemaakt, doordat er inmiddels beduidend betere en voor alle 
inwoners toegankelijke zorg aanwezig is in Caribisch Nederland. Naar verwachting zal deze 
inhaalslag nog zeker drie jaar duren. 
 
In mijn antwoord van 24 april op uw schriftelijke vragen (TK 31568, nr.129) ben ik ingegaan op de 
ontwikkeling van de kosten van de zorg in Caribisch Nederland en het verschil tussen het voor 
2012 aangepaste begrote bedrag (€ 60 miljoen) en de uiteindelijke uitgaven in 2012 (ruim € 80 
miljoen).  
De groei van de uitgaven in 2012 wordt met name verklaard door:  
 Volume groei zorg ziekenhuis op Bonaire, Mariadal (€ 3,5 miljoen) 
 Medische uitzendingen (€ 2,5 miljoen) 
65 
 

 De reserve-eisen die DNB stelt aan verzekeraars zijn toegenomen in samenhang met het 
afschaffen van de macronacalculatie.  
 De zorguitgaven van verzekeraars vallen in 2012 lager uit dan eerder gedacht en dat komt 
vanwege het afschaffen van de macronacalculatie ten gunste van het resultaat van 
verzekeraars. De verzekeraars hebben de nominale premie in 2012 hoger vastgesteld dan 
in de begroting 2012, waarschijnlijk in de verwachting dat de zorguitgaven in 2012 hoger 
zouden uitkomen dan door VWS geraamd. De uitgaven van verzekeraars komen naar de 
huidige inschatting van VWS (in het jaarverslag) lager uit dan in de begroting 2012. Het is 
overigens goed mogelijk dat de winst die verzekeraars in hun jaarverslag presenteren 
uitgaat van een andere inschatting van de zorguitgaven, dan waarvan VWS thans uitgaat. 
 
Vraag 209 
Kan aangegeven worden waarom de nominale premie door verzekeraars € 34 hoger is vastgesteld 
dan begroot? Welk deel van de toegenomen winst van verzekeraars wordt gevormd door deze 
extra opslag? Kan worden aangegeven hoe het mogelijk kan zijn/worden om de rekenpremie lager 
vast te stellen dan noodzakelijk wordt geacht in verband met de geschatte zorgkosten om op die 
wijze verzekeraars te dwingen tot het aanwenden van reserves om hun concurrentiepositie te 
behouden? 
 
Antwoord 209 
Het is aan verzekeraars om de hoogte van hun nominale premie te bepalen. Zij hoeven niet 
openbaar te maken waarom ze tot een bepaalde premie komen. 
 
De nominale premie heeft in 2012 naar huidige inschatting € 0,5 miljard meer opgebracht dan 
geraamd in de VWS begroting 2012.  
 
VWS kan via de rekenpremie verzekeraars niet dwingen om reserves aan te wenden voor 
premiereductie. De basis van het systeem is dat verzekeraars zich zeer bewust zijn van hun 
concurrentiepositie. De premie 2013 is lager vastgesteld dan de VWS-raming. 
VWS publiceert wel elk jaar een raming van de nominale premie. VWS beziet momenteel met 
onder andere het CPB in welke mate daarbij rekening kan worden gehouden me de aanwending 
van de reserves om de premies te drukken. Die premieraming kan enige invloed hebben op het 
gedrag van verzekeraars, maar zij bepalen uiteindelijk zelf hun premie 2014. 
 
Vraag 210 
Kan de bewering "Mensen lijken kosten bewuster te worden, meer mensen kiezen voor een 
vrijwillig eigen risico en minder mensen voor een aanvullende verzekering" worden 
gekwantificeerd? Hoeveel mensen hebben een hoger eigen risico? Kan een overzicht gegeven 
worden van het aantal mensen dat en aanvullende verzekering heeft in de laatste 10 jaren? 
 
Antwoord 210 
Het is niet mogelijk om een overzicht te geven van het aantal verzekerden dat kiest voor een 
aanvullende verzekering in de afgelopen 10 jaar. Dit wordt pas sinds de invoering van de Zvw in 
2006 bijgehouden. Voor een dergelijk overzicht van verzekerden met een aanvullende verzekering 
sinds 2006 verwijs ik naar het antwoord bij vraag 118. 
 
Voor een overzicht van het aantal verzekerden dat kiest voor een vrijwillig eigen risico verwijs ik 
naar het antwoord bij vraag 116. 
 
Vraag 211 
Kan het bedrag dat een gemiddelde burger aan zorg betaalde in 2012 worden aangegeven 
wanneer aanvullende verzekering respectievelijk andere zorguitgaven ook worden meegenomen? 
 
67 
 

en Sport 2011 (TK 33240 XVI, nr. 6) is aangegeven, is het meestal niet duidelijk wanneer een 
geneesmiddel helemaal octrooivrij is. Er kunnen immers meerdere octrooien op een geneesmiddel 
of op de fabricagewijze rusten; er gelden aanvullende beschermingscertificaten; en er is sprake 
van een gesloten dossierperiode waardoor generieke varianten nog niet op de markt kunnen 
komen. Voor het berekenen van besparingen is niet de afloop van het octrooi/patent bepalend. 
Daarvoor is bepalend of er generieke varianten van het geneesmiddel op de Nederlandse markt 
komen en welke prijzen worden gedeclareerd bij zorgverzekeraars. Besparingen zijn dan ook niet 
vooraf exact te berekenen. In de raming wordt hiermee rekening gehouden op basis van trends uit 
het verleden. Ik verwijs u naar de volgende kamerstukken voor een nadere toelichting op de 
geneesmiddelenraming: TK 33288, nr. 24 en nr. 27). 
 
Vraag 216 
Kan een overzicht worden gegeven van de opbrengsten van preferentiebeleid geneesmiddelen 
vanaf de start van het preferentiebeleid? 
 
Antwoord 216 
Er kan geen exact overzicht van de opbrengsten van het preferentiebeleid worden gegeven. 
Oorzaak daarvan is dat het niet altijd eenduidig is waardoor geneesmiddelenprijzen dalen en wat 
de daling van die prijzen zou zijn geweest zonder preferentiebeleid door de werking van de Wet 
geneesmiddelenprijzen, het op de markt komen van generieke geneesmiddelen en het 
contracteerbeleid van zorgverzekeraars. De Nederlandse Zorgautoriteit raamt in de, ook aan de 
Kamer gezonden, Marktscan farmacie 2012 (TK, 29477, nr. 229), de totale besparingen door het 
preferentiebeleid op € 0,75 tot € 0,9 miljard in de afgelopen vijf jaren. 
 
Vraag 217 
Met welke reden zijn declaraties voor hulpmiddelen gedaald?  
 
Antwoord 217 
Met name bij de categorieën verbandmiddelen daalt net als in 2011 het aantal gebruikers. Dit 
verklaart voor een deel de verminderde groei van de uitgaven. De overige oorzaken voor de daling 
van de declaraties zijn op dit moment nog niet bekend. In het VWS-jaarverslag 2012 is verder 
onder meer aangegeven dat zorgverzekeraars doelmatiger zijn gaan inkopen (bijv. ten aanzien van 
incontinentiemateriaal) en dat ze de regels voor vergoeding van verbandmiddelen strenger hebben 
gehandhaafd. Nader onderzoek naar welke onderdelen van de hulpmiddelen zijn gestegen of 
gedaald is pas goed mogelijk als de jaarstaten van de zorgverzekeraars door het CVZ ontvangen 
zijn (juli 2013). Dan is er ook een beter zicht op de omvang van de na-ijlende declaraties in relatie 
tot de inschatting van de zorgverzekeraars. 
 
Vraag 218 
Hoeveel mensen hebben in 2012 minder of geen incontinentiematerialen gekregen en hoeveel 
bedroeg dit in voorgaande jaren? Wat is hier de verklaring voor? 
 
Antwoord 218 
In 2012 zijn zorgverzekeraars hulpmiddelen doelmatiger gaan inkopen. Mede hierdoor zijn de 
uitgaven aan hulpmiddelen gedaald. Ik kan niet specifiek aangeven hoeveel mensen minder of 
geen incontinentiematerialen hebben ontvangen in 2012 en voorgaande jaren door doelmatige 
inkoop van incontinentiematerialen. Doelmatige inkoop lijkt mij geen reden dat mensen minder of 
geen incontinentiematerialen ontvangen. 
 
Zorgverzekeraars hebben zorgplicht, ik ga er vanuit dat patiënten incontinentiemateriaal hebben 
ontvangen conform de aanspraak, die voortvloeit uit de Zorgverzekeringswet. 
 
 
69 
 

