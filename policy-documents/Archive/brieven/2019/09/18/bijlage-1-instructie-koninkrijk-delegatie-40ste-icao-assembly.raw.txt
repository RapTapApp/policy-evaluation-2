 
Instructie 9 augustus 2019 
ste
Instructie voor de delegatie van het Koninkrijk der Nederlanden naar de 40 zitting van 
de Algemene vergadering (Assembly) van de International Civil Aviation Organisation 
(ICAO), te houden van 24 september tot 4 oktober 2019 te Montréal, Canada. 
 
Inleiding en werkwijze delegatie 
 
 Inleiding 
De agenda van de 40e zitting van de ICAO Assembly omvat een breed scala aan 
luchtvaartonderwerpen op economisch, technisch, juridisch, administratief, milieu/klimaat, 
beveiliging- en veiligheidsgebied. De geannoteerde agenda (A40-Working Paper 1; WP1) bevat 
vooralsnog agendapunten verdeeld over de plenaire vergadering, een uitvoerend comité, een 
juridische commissie, een economische commissie, een technische commissie alsmede een 
administratieve commissie.  
 
Voor Nederland verdienen drie onderwerpen bijzondere aandacht: 
1. De verkiezing voor de ICAO Council 2020-2022. Het Koninkrijk der Nederlanden is dit jaar aan 
de beurt om zich kandidaat te stellen. Nederland maakt deel uit van de zogeheten Abis-
rotatiegroep. Onze partnerlanden zijn België, Ierland, Kroatië, Luxemburg, Oostenrijk, Portugal en 
Zwitserland. Nederland voert de regie over onze gezamenlijke lobby.  
2. De effectieve implementatie van het CORSIA systeem: wereldwijde maatregelen om de CO2 
emissies van de internationale burgerluchtvaart terug te dringen en daarmee duurzamer te maken. 
3. Luchtvaartbeveiliging: Tijdens deze Assembly zal worden beoordeeld of er voldoende voortgang 
geboekt is met betrekking tot de implementatie van het Global Aviation Security Plan (GASeP) 
waarmee de effectiviteit van beveiligingsmaatregelen wereldwijd verbeterd moet worden.  
 
Ad. 1 De inzet voor de verkiezing van de Koninkrijk kandidaat vindt plaats via een diplomatieke 
campagne ten aanzien van alle diplomatieke posten gezeteld in één van de 193 lidstaten van de 
ICAO die al ruim voor de aanvang van de Assembly is begonnen.  
Ad. 2 en 3: De Europese inzet voor de inhoudelijke onderwerpen op de Assembly is vervat in 
Working Papers (WP's)  waarvoor de coördinatie wordt verricht in de European Civil Aviation 
Conference (ECAC, 44 Europese staten) en in EU-verband. Nederland stemt, indien nodig, ter 
plekke af in EU, ECAC en in Abis verband. Finland treedt  in de tweede helft van 2019 op als 
voorzitter van de EU en zal de EU standpunten uitdragen tijdens de Assembly. 
 
 Werkwijze delegatie 
De delegatie laat zich ten aanzien van de luchtvaartonderwerpen, zoals neergelegd in de 
geannoteerde agenda, leiden door de in deze instructie opgenomen algemene, politieke - alsmede 
specifiek inhoudelijke richtlijnen.  
 
De Minister van Infrastructuur en Waterstaat zal eveneens aanwezig zijn met een tweeledige 
doelstelling: 
- Om als hoge vertegenwoordiger van het Koninkrijk der Nederlanden een extra impuls te kunnen 
geven aan positieve politieke uitkomsten van de ICAO Assembly op het terrein van klimaat en 
duurzaamheid met betrekking tot de wereldwijde beperking van luchtvaartemissies (CORSIA) en 
geluid. De kamer heeft op meerdere momenten aangedrongen op agendering in ICAO verband. U 
zult daartoe de plenaire Assembly toespreken en bilateraal met enkele delegatiehoofden van grote 
lidstaten spreken. 
-Om de uitslag van de verkiezing van onze Koninkrijk kandidaat in deel 2 van de ICAO Council 
positief te beïnvloeden. Dit is belangrijk aangezien ook andere luchtvaartlanden stevige campagnes 
voeren voor een zetel in de Council. Een plaats in de ICAO Council de komende drie jaren zal het 
eveneens mogelijk maken meer aandacht te vragen voor de Nederlandse belangen inzake (met 
name duurzame) de luchtvaart. 
 
De Assembly agenda bevat een groot aantal onderwerpen welke geheel, of gedeeltelijk, onder de 
competentie vallen van de EU. Voor deze onderwerpen geldt de gemeenschappelijke positie die 
binnen de EU is overeengekomen ten aanzien van de ICAO Assembly. Voor de meeste 
onderwerpen zijn EU posities bepaald aan de hand van papers die in Coreper zijn afgestemd en bij 
ICAO ten behoeve van de agenda van de Assembly zijn ingediend. Verdere aanvullingen en 
aanpassingen hierop worden volgens de daarvoor geldende gemeenschappelijke procedures 
vastgesteld. In het algemeen zal de delegatie zich steeds richten op de zo efficiënt mogelijk 
verwezenlijking van het gemeenschappelijke beleid. 
 
 1 

 
regio’s waar de door ICAO ontwikkelde technische en operationele normen niet of onvoldoende 
worden nageleefd. Nederland zal voor en tijdens de Assembly nauw samenwerken met de Europese 
Commissie, met het ECAC secretariaat en met het Finse voorzitterschap, bij de bepaling van 
gezamenlijke Europese standpunten met betrekking tot voorstellen van andere landen en het ICAO 
secretariaat. Uitgangspunt voor de delegatie zijn de Europese WP’s. 
  
Op het terrein van Luchtvaartveiligheid en Luchtverkeer zijn er acht Europese WP’s voorbereid:  
Alle voornoemde onderwerpen op het terrein van luchtvaart veiligheid en luchtverkeer sluiten aan 
bij de agendapunten van de Assembly (ten behoeve van het Technisch comité en het Uitvoerend 
comité) en bij de prioriteiten die op nationaal niveau in Nederland gehanteerd worden met 
betrekking tot het verbeteren van de veiligheid in de luchtvaart, zoals onder andere geformuleerd 
in het ‘State Safety Program’. 
 
Er zijn twee specifieke punten van aandacht: 
1. De nog lopende discussie over het ICAO initiatief voor een acceptabel niveau van 
veiligheidsprestaties (Acceptable Level of Safety Performance). ICAO heeft een eerste 
aanpassingsvoorstel ingediend, maar dat leverde niet de gehoopte  duidelijkheid op. Ter 
aanvulling: Een door EASA gestarte werkgroep hierover heeft nog geen consensus opgeleverd als 
het gaat over de manier van implementatie van het ICAO initiatief binnen Europa.  
2. De te verwachten discussie over de vervolgacties naar aanleiding van de twee ongelukken met 
de Boeing 737 MAX en de rol en positionering van de autoriteiten. 
Beide onderwerpen kunnen leiden tot een meer nadrukkelijke en zelfs nieuwe rol voor de 
toezichthouders, ILT op nationaal niveau en EASA op Europees niveau. 
 
Ten aanzien van het MH 17 dossier zijn de aanbevelingen van de Onderzoeksraad Voor Veiligheid 
opgevolgd. Er hebben zich sindsdien geen nieuwe ontwikkelingen voorgedaan. De ontwikkeling van 
ICAO regelgeving en guidance materiaal verloopt zoals gepland en er zijn geen aanwijzingen dat er 
onvoorziene vertragingen zullen gaan optreden. Er zijn voor zover bekend geen working papers 
(WP’s) voor de Assembly ingediend door lidstaten over het veilig vliegen over conflictgebieden. 
Nederland heeft wel met de andere ECAC lidstaten een voorstel ingediend om de bestaande 
aanbeveling over assistentie aan vliegtuig ongevallen slachtoffers en hun familie te wijzigen in een 
verplichting. 
 
Voor luchtverkeersleiding (Air Traffic Management - ATM) wordt op de Assembly een voorstel 
gedaan voor belangrijke aanpassingen van het Global Air Navigation Plan (GANP). Dit plan is 
gericht op verdere prestatieverbeteringen van het wereldwijde ATM systeem (capaciteit en 
vluchtefficiëntie) en het moet zorgen voor wereldwijde interoperabiliteit van alle technische 
systemen en procedures voor ATM en in de vliegtuigen. Voor Europa biedt  het GANP het kader 
voor de verdere invoering van de ‘Single European Sky ATM research’ (SESAR) concepten en 
technologie bij de implementatie van de Single European Sky.  
 
De uitvoering van SESAR is voor Nederland van groot belang voor het optimaal gebruik van het 
Nederlandse luchtruim en de bereikbaarheid van Schiphol, inclusief het uitvoeren van de afspraken 
tussen de luchthaven en zijn omgeving. Het borgen van wereldwijde interoperabiliteit is belangrijk 
voor de Nederlandse luchtvaartmaatschappijen, zodat zij de apparatuur aan boord van haar 
vliegtuigen optimaal en wereldwijd kan gebruiken. 
 
Europa ondersteunt de aanpassing van het GANP met een WP, waarvan Nederland co-auteur is. 
Aanvullend hierop zijn de belangrijkste aspecten voor Europa de opzet van een wereldwijde 
netwerkaanpak om de capaciteit te vergroten en de implementatie van wereldwijde ATM diensten, 
de bescherming van de satellietnavigatie en – communicatie(apparatuur) die de kern vormen van 
de nieuwe ATM technologie en de oproep aan ICAO om regelgeving voor te bereiden voor het 
inpassen in het luchtruim van de zogenaamde new entrants, zoals drones.  
 
Voor het Koninkrijk der Nederlanden is de inzet gericht op het vaststellen van het GANP en 
daarmee het kader scheppen voor de regionale implementatie (Europa en Caribisch gebied) van 
nieuwe ATM systemen op basis van wereldwijde interoperabiliteit in technologie en procedures voor 
de luchtverkeersleiding en de vliegtuigen.  
 
2. Luchtvaartbeveiliging en Facilitatie   
De aanhoudende dreiging van terroristische aanslagen op de burgerluchtvaart maakt dat het 
thema beveiliging voor ICAO een prioritair onderwerp blijft. Tijdens deze Assembly zal worden 
beoordeeld of er voldoende voortgang is geboekt met betrekking tot de implementatie van het 
 3 

 
Ad. 1 Wat betreft de lokale/regionale aanpak van luchtvaart steunt Nederland het belang van de 
gebalanceerde benadering. Deze systematiek beoogt geluidsbelasting rondom luchthavens te 
minimaliseren aan de hand van vier soorten maatregelen. Het Europese paper betoogt dat de 
ontwikkelingen inzake vliegtuigtechnologie rechtvaardigt dat ook aandacht wordt besteed aan 
operationele beperkingen voor bepaalde vliegtuigen als vierde maatregel. 
Nederland wil ook meer aandacht voor de luchtkwaliteit rondom luchthavens, naast het vaststellen 
van fijnstof eisen voor motoren dient door middel van onderzoek gekeken te worden naar de 
invloed op de luchtkwaliteit van de samenstelling van brandstof. 
 
Ad. 2 Betreft de inbreng van Europa op het gebied van klimaat waarbij het belang van de 
zogeheten ‘basket of measures’ wordt onderschreven. Het gaat daarbij om een verzameling van 
CO -reductiemaatregelen, inclusief CORSIA. De steun voor het systeem en een vlotte 
2
implementatie is van belang om de steun en deelname van niet-Europese landen te behouden. 
Niettemin is Europa van opvatting dat er naast de doelstellingen van CORSIA er eveneens een 
concrete doelstelling voor de lange termijn ontwikkeld zou moeten worden welke vastgelegd zou 
moeten worden in een Resolutie, met als doel deze vast te stellen in 2022 tijdens de volgende 
Assembly. Echter, veel landen redeneren dat de inspanningen in de luchtvaart worden bepaald 
door wat financieel haalbaar is en niet zozeer door wat op basis van klimaatverandering zou 
moeten gebeuren.  
 
Nederland steunt concrete doelstellingen die zich verhouden met de klimaatafspraken van Parijs. 
Daarnaast wordt aangedrongen op de inzet en de ontwikkeling van duurzame biobrandstoffen, 
elektrisch vliegen en vliegen op waterstof. Duurzaamheidscriteria zijn vooral voor biobrandstoffen 
essentieel omdat het gebruik van biobrandstoffen kan en mag worden meegerekend binnen de 
reductieverplichtingen van CORSIA.  
 
Ad. 3 Het derde paper richt zich specifiek op de ontwikkeling van supersone vliegtuigen voor 
toepassing in de burgerluchtvaart. De VS beogen introductie van de eerste modellen in 2023-2025. 
Het paper erkent het belang van technologische innovatie, maar legt de zorgen op tafel dat 
supersone vliegtuigen de bereikte resultaten op het gebied van emissie- en geluidreductie teniet 
doen en ook dat er mogelijk negatieve effecten zijn op veiligheid, capaciteit en luchtverkeer. 
Nederland steunt de voorstellen in het paper om te zorgen dat het beperken van geluidsoverlast 
een belangrijk doel blijft en de verantwoordelijkheid blijft van alle betrokken partijen in de 
luchtvaartsector.  
 
Voor de discussies over klimaat en milieu is de politieke context relevant. Tegen de achtergrond 
van de discussies over financiële maatregelen (ticket taks en kerosineheffing) en over de 
implementatie van CORSIA in Europa, is door de ICAO Council besloten om aan de Assembly een 
resolutietekst voor te stellen die CORSIA als het enige mondiale CO -reductiesysteem voor de 
2
luchtvaart beschouwt met als doelstelling een lappendeken aan nationale en regionale systemen te 
voorkomen. Dit zet de nog te voeren discussie in Europa over de voortzetting van het EU ETS op 
scherp. Samen met de andere Europese landen zal Nederland zich moeten voorbereiden op een 
stevige discussie tijdens de Assembly om deze tekst aangepast te krijgen, zodat er ruimte blijft 
voor EU ETS, zonder dat het de algemene steun voor CORSIA in gevaar brengt. 
 
Nederland zal zich verder moeten voorbereiden op een discussie over de legitimiteit van het treffen 
van belastingmaatregelen met als doel een verdere fiscale vergroening. In een groeiend aantal 
Europese landen is men het er over eens dat de externe kosten van de luchtvaart geïnternaliseerd 
moeten worden. Door de koppeling met het verduurzamen van de luchtvaart zal dit in Europa 
gestarte proces op mondiaal niveau in verband worden gebracht met de andere maatregelen, die 
op duurzaamheid zijn gericht en op de daarmee samenhangende kosten. In het licht van een 
mondiaal gelijk speelveld is het daarbij van belang om het nationaal toepassen van een 
ticketbelasting of vertrekbelasting te onderscheiden van een maatregel met mondiale reikwijdte, 
zoals een accijns op kerosine. Nederland afficheert zich als aanjager van het debat en moet zich 
voorbereiden op discussies tijdens de ICAO Assembly met landen en de sector over achtergrond en 
doelstellingen. 
 
4. Economie  
Economie behoort tot één van de vijf deelterreinen van de strategische ICAO agenda voor het 
komend triënnium. In algemene zin zijn alle ICAO lidstaten voorstander van geleidelijke 
liberalisering van de markttoegang onder het bestaande systeem van bilaterale 
luchtvaartverdragen. Naast liberalisering is het eveneens van belang om te komen tot een level 
playing field.  
 
 5 

 
 
     A.  Council verkiezingen en steminstructie  
Tijdens de Assembly zal de verkiezing van de nieuwe ICAO Council voor het komend triënnium 
1
plaatsvinden. De Abis groep draagt het Koninkrijk der Nederlanden voor als kandidaat voor Part II 
van de Council. In Part II doet zich thans de onzekere situatie voor dat Turkije heeft aangekondigd 
zich zelfstandig en zonder de steun van de ECAC organisatie te gaan kandideren voor de ICAO 
Council part II. Deze aankondiging is op dit moment nog niet geformaliseerd. Echter, indien Turkije 
deze kandidatuur doorzet komt de Koninkrijk kandidatuur en de Abis groep onmiddellijk in een 
lastige situatie terecht aangezien er dan 4 kandidaten voor 3 (Europese) zetels zijn in Part II.  
Naar verwachting zullen er zich ten aanzien van Part I en III geen verrassingen voordoen.  
 
In Part III zal de Black Sea and Caspian Sea Group (BSCG), met Turkije als huidig Council lid, 
plaats maken voor de Centraal en Oost Europese Rotatiegroep (CERG), met Griekenland als 
kandidaat, conform de afspraken die daarover in ECAC verband in 2015 zijn gemaakt. 
Voorts zijn er meer landen kandidaat voor part III dan de 13 zetels die beschikbaar zijn. In 
samenspraak met het Ministerie van Buitenlandse Zaken zal een zorgvuldige afweging van 
kandidaturen worden gemaakt en een groslijst met steminstructie worden opgesteld. Belangrijk 
hierbij is of steunruil kan worden verkregen voor de Abis kandidaat uit Nederland. 
  
      B. Budget en begrotingszaken  
De ontwerpbegroting van ICAO voor de periode 2020-2021-2022 is in de aanloop naar de 
Assembly onderwerp geweest van uitvoerige onderhandelingen. Grote contribuanten als VS, Japan 
en Duitsland willen paal en perk stellen aan verdere groei van het budget. Tegelijkertijd vindt er 
discussie plaats over de beleidsprioriteiten voor de komende jaren en de noodzaak om voldoende 
middelen beschikbaar te stellen voor nieuw beleid. De begrotingsvoorstellen zijn nauw verbonden 
aan het nieuwe business plan van ICAO, waarbij tevens verbetering van de bedrijfsvoering een 
belangrijk aandachtspunt is. De uitkomst van deze discussie is een zogeheten Zero Nominal 
Growth plus scenario, gebaseerd op de begroting van 2019. De totale begroting 2020-2021-2022 
komt uit op CAD 322,7 miljoen, waarbij de contributie van de lidstaten op een constant niveau 
wordt gehouden. Voor Nederland betekent deze benadering concreet dat het Koninkrijk naar 
verhouding minder gaat bijdragen aan ICAO dan nu het geval is. Ruimte voor de financiering van 
nieuwe beleidsinitiatieven wordt onder meer gevonden door een groter deel van de opbrengst van 
inkomsten-genererende activiteiten van de organisatie (zoals conferenties en publicaties) over te 
hevelen naar het reguliere bedrijfsvoeringbudget, door kostenbesparende maatregelen en via 
vrijwillige bijdragen van lidstaten.  
 
De Nederlandse inzet ten aanzien van de budgettaire voorstellen is afgestemd met de Abis landen. 
Nederland kan instemmen met de voorgestelde ICAO begroting voor 2020-2021-2022. Nederland 
zal hierbij echter blijven aandringen op verdere professionalisering van de bedrijfsvoering van 
ICAO, met nadruk op financiële transparantie en efficiënt beheer. Daarnaast is in de afgelopen 
jaren informatiebeveiliging een kwetsbaar punt gebleken en daarmee een belangrijke prioriteit voor 
de organisatie geworden. 
 
C. Resterende onderwerpen 
Eventuele bijkomende/aanpalende werkdocumenten zijn afgestemd en geaccordeerd in de 
daarvoor bestemde overleg gremia (EU en ECAC) en vormen een integraal onderdeel van de 
Nederlandse positie. Voor het overige wordt gehandeld conform de algemene lijnen van deze 
instructie. 
 
 De Koninkrijk delegatie 
Door het beperkte aantal plaatsen zal de delegatie afhankelijk van de onderwerpen wisselend van 
samenstelling zijn.  
 
2
De delegatie zal bestaan uit : 
1. Minister van Infrastructuur en Waterstaat 
2. Directeur Generaal Maritieme Zaken en Luchtvaart 
3. Directeur Luchtvaart 
                                                 
1
 Het Koninkrijk der Nederlanden is de lidstaat van ICAO. Echter, in ABIS verband is uitsluitend het (Europese) land Nederland 
vertegenwoordigd en niet het Caribische deel van het Koninkrijk. 
2
 Daarnaast zullen er 4 adviseurs/observers op eigen kosten en op eigen titel met de delegatie meereizen respectievelijk van de 
Rijks Universiteit Leiden en van de Stichting AviAssist.  
 
 7 

