Bijlage: schriftelijke beantwoording van gestelde vragen in de eerste termijn van de 
behandeling van de begroting van Landbouw, Natuur en Voedselkwaliteit 2020.  
 
Hieronder treft uw Kamer de beantwoording van een selectie van de gestelde vragen per 
woordvoerder. De overige gestelde vragen worden mondeling beantwoord. 
 
PVV 
Graus (PVV) 
Waarom krijgen mensen die dieren mishandelen slechts een taakstraf en geen levenslang verbod 
op het houden van dieren? 
 
Bij overtreding van het verbod van dierenmishandeling zijn zowel gevangenisstraf, boetes als 
taakstraffen mogelijk. Ook is op dit moment een houdverbod mogelijk als voorwaarde bij een 
voorwaardelijke straf van maximaal 10 jaar. De rechter bepaalt welke straf wordt opgelegd. 
Er is een wetsvoorstel Aanpak dierenmishandeling en dierverwaarlozing in voorbereiding die het 
mogelijk maakt een houdverbod als zelfstandige maatregel op te leggen. Dit geldt dan ook voor 
maximaal 10 jaar. Het strafrechtelijke instrumentarium zal bovendien op onderdelen worden 
verscherpt in dit wetsvoorstel. De strafrechtelijke mogelijkheden bij de vervolging van 
overtredingen variëren van een boete, een gevangenisstraf, ontzetting uit het recht om dat beroep 
uit te oefenen tot de gehele of gedeeltelijke stillegging van de onderneming. De minister van 
Justitie en Veiligheid (JenV) streeft er naar het wetsvoorstel in het voorjaar van 2020 naar uw 
Kamer te sturen.   
 
Graus (PVV) 
Kan de minister een beroepsverbod instellen indien sprake is van een arbeidsgerelateerde 
mishandeling van dieren, bijvoorbeeld bij slachthuizen? 
 
Het Openbaar Ministerie (OM) heeft op basis van de Wet Dieren en/of de Wet op Economische 
Delicten diverse juridische mogelijkheden om te handelen bij overtredingen van specifieke 
dierenwelzijnsregels. De strafrechtelijke mogelijkheden bij de vervolging van overtredingen 
variëren van een boete, gevangenisstraf, ontzetting uit het recht om dat beroep uit te oefenen tot 
de gehele of gedeeltelijke stillegging van de onderneming. Bovendien zal het strafrechtelijke 
instrumentarium op onderdelen worden verscherpt in het wetsvoorstel Aanpak dierenmishandeling 
en dierverwaarlozing. In het Algemeen Overleg (AO) Dierenwelzijn gezelschapsdieren van 3 juli jl. 
heb ik aangegeven dat de minister van JenV het voortouw heeft bij dit wetsvoorstel. De minister 
van JenV streeft er naar het wetsvoorstel in het voorjaar van 2020 naar uw Kamer te sturen.   
Het OM gaat over vervolging indien sprake is van een verdenking van een strafbaar feit en de 
rechter bepaalt of de verdachte schuldig is en welke straf gevorderd wordt. Een beroepsverbod is 
een bijzonder zwaarwegende maatregel, die overwogen wordt indien geconcludeerd wordt dat 
andere maatregelen uitgeput zijn en niet hebben geleid tot herstel van de tekortkomingen.   
 
Graus (PVV) 
Kan de minister meer inzet toezeggen op het gebied van veterinair forensisch onderzoek door het 
veterinair forensisch team?  
 
Het veterinair forensisch team verricht waardevol werk. Het OM bepaalt welke experts ze inzetten 
voor forensische onderzoek. Dit kan ook via het Nederlands Forensisch Instituut (NFI), in 
samenwerking met de faculteit diergeneeskunde. Het veterinair forensisch team kan op ad hoc 
basis door het OM worden ingezet als expert, en krijgt hiervoor een vergoeding. In opdracht van 
het ministerie van JenV is onderzocht of mogelijk meer inzet van forensisch onderzoek bij dieren 
nodig is. Eind van het jaar stuurt de minister van JenV het rapport met reactie naar de Tweede 
Kamer.  
 
Graus (PVV) 
Kan het dierenwelzijnsteam bij de NVWA worden behouden? 
 
Tijdens het AO Dierenwelzijn van 3 juli jl. heb ik aan uw Kamer gemeld dat nagedacht wordt over 
een effectieve vormgeving van de teams bij de Nederlandse Voedsel- en Warenautoriteit (NVWA). 
1 
 

worden voor aanvang van het transport, in dit geval bij de autoriteiten in Argentinië. Ook zullen de 
IATA-regels voor dierenwelzijn moeten worden nageleefd tijdens het transport.     
 
VVD 
 
Weverling (VVD)  
Is de minister bereid om ook met de Federatie Particulier Grondbezit in gesprek te gaan en de 
Tweede Kamer te laten weten hoeveel hectares zij willen bijdragen? 
 
Ja, naast vele andere partijen ben ik ook in gesprek met de Federatie Particulier Grondbezit (FPG) 
over hun betrokkenheid bij en bijdrage aan de bossenstrategie. 
 
Weverling (VVD)  
Helaas zijn er minder groene b o a’s beschikbaar en worden er wel veel eisen gesteld aan hun 
opleiding en uitrusting. Is de minister van mening dat we met elkaar zowel de lusten als de lasten 
moeten dragen? Hoe denkt de minister dit vorm te geven?  
 
De bredere problematiek van handhaving in het buitengebied komt aan de orde in het plan van 
aanpak 'Verbetering Handhaving Buitengebieden' (Kamerstuk 33 576, nr. 138) dat ik samen met 
de minister van JenV op 30 oktober 2018 naar uw Kamer heb gestuurd. Ik heb uw Kamer 
toegezegd om begin 2020 over de voortgang hiervan te rapporteren. 
In dit plan van aanpak is er aandacht voor de boa-capaciteit, de opleiding van boa’s, de uitrusting 
(communicatie- en geweldsmiddelen) en de samenwerking tussen boa’s en politie. 
Het ministerie van LNV stelt nu al structureel € 100.000,- subsidie ter beschikking aan particuliere 
werkgevers ter ondersteuning in de opleidingskosten. 
 
Weverling (VVD) 
Helaas blokkeert het Europees Hof de verdere uitrol van de Crispr-Castechniek waardoor Europa op 
achterstand wordt gezet. Kan de minister aangeven hoe de huidige lobby verloopt om dit alsnog 
mogelijk te maken? 
 
In de Landbouw en Visserijraad van 14 mei jl. heeft een brede meerderheid van lidstaten mijn 
inbreng gesteund om nieuwe veredelingstechnieken en de herziening van de ggo-regelgeving in het 
werkprogramma van de nieuwe Europese Commissie op te nemen. Samen met het Finse 
voorzitterschap en de andere lidstaten werken we aan de invulling van de opdracht richting de 
nieuwe Commissie, die naar verwachting in november toe zal treden. Gezien het initiatiefrecht op 
wetgeving van de Europese Commissie, zijn we grotendeels gebonden aan het verloop van de 
Europese (politieke) agenda. Ik zet mij samen met de permanente vertegenwoordiging in Brussel 
en de minister van Infrastructuur en Waterstaat (IenW) in om het onderwerp op de agenda te 
houden en verder te brengen. Veel van de andere lidstaten willen ook graag de impasse rond 
nieuwe veredelingstechnieken breken. Ik bespreek dit dan ook regelmatig in bilaterale gesprekken 
met andere lidstaten. Het is nu zaak de urgentie vast te houden en te zorgen dat de nieuwe 
Europese Commissie mandaat krijgt en voortvarend aan het werk gaat. 
 
Weverling (VVD) 
Hoe voorkomen we dat producten die buiten Europa veredeld zijn door middel van Crispr-Cas toch 
in Europa te koop zijn en daarmee dus een ongelijk speelveld creëren voor onze markt? 
 
Producten die in de EU in handel worden gebracht moeten voldoen aan de vereisten van EU-
wetgeving, ongeacht of ze in de EU worden ingevoerd of geproduceerd. Producten die tot stand zijn 
gekomen met CRISPR-Cas vallen door de uitspraak van het Hof onder de ggo-wetgeving, en 
daardoor onder de relevante markttoelatingsprocedure. De bewijslast of een product wel of niet 
een ggo is, zit primair bij de marktdeelnemers. Daarbij gelden ook de traceerbaarheids ‐ en 
etiketteringsvoorschriften voor toegelaten ggo's. Detectie van gebruikte genetische 
modificatieprocessen of technieken wordt evenwel steeds moeilijker. Zeker als gewassen zowel via 
klassieke als via nieuwe veredelingstechnieken tot stand kunnen komen en genetisch niet te 
onderscheiden zijn. Handhaving is daarmee niet onmogelijk maar wordt wel steeds lastiger en 
3 
 

onderzoek binnen dit thema is het project ‘Towards healthier and sustainble food’ uit 2018. Hierbij 
wordt gekeken naar de verduurzaming van de productie en de verwerking van voedsel zowel als 
naar het effect op de gezondheid van de mens. Verder draagt het ministerie van LNV met andere 
ministeries circa € 1,5 miljoen per jaar bij aan het Joint Programming Initiative 'a Healthy Diet for 
a Healthy Life' (JPI HDHL). Dat heeft als doel om de belangrijke en complexe rol van voeding op de 
volksgezondheid en de preventie van chronische voedingsgerelateerde ziekten te identificeren. Via 
dit initiatief werken 26 landen samen. 
 
Geurts (CDA) 
Hoe gaat de minister er voor zorgen dat het vakmanschap ook beloond wordt door bijvoorbeeld 
een kringloopwijzer?  
 
De Commissie Deskundigen Meststoffenwet (CDM) voert een adviestraject uit over een 
bedrijfsspecifieke verantwoording, op zo’n manier dat dit handhaafbaar en uitvoerbaar is. Hierbij 
wordt ook gekeken naar het gebruik van de kringloopwijzer. Op dit moment wordt door de CDM 
geanalyseerd wat de effecten hiervan zijn, onder meer op grondgebondenheid, en wordt 
onderzocht of bij een dergelijke bedrijfsspecifieke verantwoording ook kringloopefficiëntie kan 
worden ingebouwd, zoals verzocht met de motie De Groot (Kamerstuk 35000 XIV, nr. 36). Het doel 
is om tot een bedrijfsspecifiek verantwoordingsinstrument te komen dat uitvoerbaar en 
handhaafbaar is en waarmee kringloopefficiëntie bij boeren wordt gestimuleerd. Ik zul uw Kamer 
op de hoogte houden van de voortgang. 
 
Geurts (CDA) 
Het is nodig dat we in het handelsbeleid beter het behoud van onze standaarden borgen. Wil de 
minister samen met de minister voor handel hier een zeer hoge prioriteit van maken? 
 
Ik ben het met het lid Geurts eens dat we in het handelsbeleid onze moeten standaarden borgen. 
Daarom ben ik hier ook over in gesprek met de minister voor Buitenlandse Handel en 
Ontwikkelingssamenwerking (BHOS).  
 
Geurts (CDA) 
Wanneer verwacht de minister dat het fonds voor jonge boeren, de wetgeving voor de aanpak van 
oneerlijke handelspraktijken en de wetgeving om de positie van de boeren in de keten te 
versterken in werking gaan treden? 
 
De nieuwe regeling gaat op 1 januari 2020 open, vanaf dan kunnen de banken en boeren gebruik 
van deze regeling maken. Allereerst ga ik in op het bedrijfsovernamefonds jonge boeren, wat in 
samenwerking met NAJK tot stand is gekomen. Het totale budget hiervoor is € 75 miljoen. In nauw 
overleg met betrokken partijen is ervoor gekozen om van het totale beschikbare budget € 64 
miljoen te gebruiken om een nieuwe module Vermogensversterkend krediet (VVK) in de 
borgstellingregeling MKB-landbouwkredieten op te nemen. Op 4 september jl. is de 
wijzigingsregeling ten behoeve van het Vermogensversterkend krediet in de Staatscourant 
gepubliceerd.  
De resterende € 11 miljoen is bestemd voor het opzetten van een opleidings- en coachingstraject. 
Binnen dit traject wordt deze maand een call uitgezet voor de ontwikkeling en inrichting van een 
programma duurzame bedrijfsovername.  
In het kader van de versterking van de positie van de boer in de keten zijn in de zomer twee 
wetsvoorstellen voor internetconsultatie aangeboden: het wetsvoorstel oneerlijke handelspraktijken 
in de landbouw- en voedselvoorzieningsketen, en het voorstel tot wijziging Mededingingswet in 
verband met uitzonderingen landbouw en visserij. De consultatie is afgesloten en op dit moment 
worden de reacties op beide voorstellen geanalyseerd en worden de voorstellen zo nodig 
aangepast. Het streven is de voorstellen in het eerste kwartaal van 2020 naar uw Kamer te zenden 
(na diverse toetsen en behandeling door de Raad van State).  
 
Geurts (CDA) 
Hoe staat het met de uitvoering van mijn motie over snelle detectiesystemen?  
De Kamer vroeg bij de begroting voor 2020 te komen met voorstellen en aan te geven hoe we 
boeren hierbij gaan ondersteunen. 
5 
 

dier en milieu, kan in ieder geval nooit een reden zijn om de intrekking van een toelating vanwege 
onaanvaardbare risico’s, zoals bij de neonicotinoïden het geval is, te heroverwegen. 
 
Von Martels (CDA) 
Zouden er niet eerst alternatieven op de markt moeten zijn voordat ingegrepen wordt in het 
bestaande middelenpakket? 
 
Idealiter zijn alternatieve gewasbeschermingsmiddelen, het liefst niet-chemische alternatieven, 
reeds beschikbaar als middelen van de markt moeten worden genomen vanwege risico’s voor 
mens, dier en milieu. In de praktijk is dit niet altijd het geval, maar dat mag er niet toe leiden dat 
daardoor de veiligheid voor mens, dier of milieu in het geding komt. Juist deze toenemende 
urgentie om tot alternatieven te komen, is een belangrijke reden dat ik werk aan de Toekomstvisie 
Gewasbescherming 2030, met de nadruk op weerbare planten en teeltsystemen.  
 
Von Martels (CDA) 
Zijn er voldoende financiële middelen beschikbaar voor kennis en overdracht van de 
verduurzaming van gewasbeschermingsmiddelen? Is de minister bereid om te kijken of hier extra 
middelen voor ingezet kunnen worden? 
 
Ik stel middelen beschikbaar voor onderzoek naar de verduurzaming van de gewasbescherming. 
Het gaat bijvoorbeeld om beleidsondersteunend onderzoek zoals de Kennisimpuls Groene 
Gewasbescherming en Bestuivers, de Proeftuin Precisielandbouw en onderzoek via de Topsectoren. 
Dat zal in de komende periode ook zo blijven. Of er extra middelen nodig zijn, zal duidelijk worden 
in het uitvoeringsprogramma voor realisatie van de Toekomstvisie Gewasbescherming 2030. Ik zal 
uw Kamer hier binnenkort nader over informeren. 
 
Von Martels (CDA) 
Heeft de minister al plannen om kennis te gaan maken met de nieuwe Eurocommissarissen 
Si nke vi či us op visserij en Wojciechowski op landbouw? 
 
Ja, gesprekken met de nieuwe Commissarissen zullen worden ingepland nadat zij in hun nieuwe rol 
zijn bevestigd. 
 
SP 
 
Futselaar (SP) 
Kunnen we de OVV vragen om te onderzoeken hoe de NVWA haar veiligheidstaak goed kan 
uitoefenen? Heeft de NVWA voldoende capaciteit?  
 
Ik heb uw Kamer naar aanleiding van het stopzetten van Inspect geïnformeerd over het feit dat ik 
een brede herbezinning van de grondoorzaken bij de NVWA laat uitvoeren. Onderdeel van deze 
brede herbezinning is een onderzoek naar de verhouding tussen taken en middelen bij de NVWA. 
Dit onderzoek kan uw Kamer binnen afzienbare tijd tegemoet zien.  
 
D66 
 
De Groot (D66) 
Wat is er gebeurd met de motie waarin is gevraagd naar een indicator voor kringloopefficiëntie op 
bedrijfsniveau? 
 
De Commissie Deskundigen Meststoffenwet (CDM) voert een adviestraject uit over een 
bedrijfsspecifieke verantwoording, op zo’n manier dat dit handhaafbaar en uitvoerbaar is. Hierbij 
wordt ook gekeken naar het gebruik van de kringloopwijzer. Op dit moment wordt door de CDM 
geanalyseerd wat de effecten hiervan zijn, onder meer op grondgebondenheid, en wordt 
onderzocht of bij een dergelijke bedrijfsspecifieke verantwoording ook kringloopefficiëntie kan 
worden ingebouwd, zoals verzocht met de motie De Groot (Kamerstuk 35000 XIV, nr. 36). Het doel 
is om tot een bedrijfsspecifiek verantwoordingsinstrument te komen dat uitvoerbaar en 
7 
 

Research (WUR) over de cosmetische eisen inbrengen voor de bijeenkomst van deze werkgroep in 
november. 
 
Dik-Faber (ChristenUnie) 
Het wetsvoorstel duurzaamheidsinitiatieven maakt het mogelijk dat boeren meer dan nu met 
elkaar kunnen samenwerken, om sterker te staan tegenover grote inkooporganisaties. Biedt dit 
wetsvoorstel ook ruimte voor samenwerking in de keten? 
 
Het wetsvoorstel ruimte voor duurzaamheidsinitiatieven maakt het mogelijk dat maatschappelijke 
initiatieven, waaronder die vanuit de landbouw, worden omgezet in publieke regelgeving. Daarvoor 
kunnen alle partijen ideeën voor duurzaamheidsregels aandragen. Die regels gaan vervolgens, als 
het verzoek wordt overgenomen, voor iedereen gelden. Het wetsvoorstel is er niet voor bedoeld 
om problemen tussen boeren en grote inkooporganisaties aan te pakken of om samenwerking in de 
keten te faciliteren. Daarvoor heb ik andere plannen. In de eerste plaats bereid ik een wetsvoorstel 
voor over het aanpakken van oneerlijke handelspraktijken in de landbouw- en 
voedselvoorzieningsketen. In de tweede plaats heeft de staatssecretaris van EZK ook deze zomer 
een wetsvoorstel tot wijziging van de Mededingingswet in verband met uitzonderingen voor 
landbouw en visserij in consultatie gebracht. Op basis van dat wetsvoorstel wordt duidelijk 
gemaakt welke afspraken zijn toegelaten. Beide wetsvoorstellen zijn in de zomer voor 
internetconsultatie aangeboden. Op dit moment worden de reacties geanalyseerd en worden de 
voorstellen zo nodig aangepast. Het streven is de voorstellen in het eerste kwartaal van 2020 naar 
uw Kamer te zenden (na diverse toetsen en behandeling door de Raad van State).  
 
Dik-Faber (ChristenUnie) 
Wil de minister ook dat het onderzoek mineralenconcentraat maximaal wordt opgeschaald? 
 
Net zoals het lid Dik-Faber wil ik dat hoogwaardige meststoffen uit dierlijke mest, zoals 
mineralenconcentraat, kunnen worden ingezet ter vervanging van kunstmest. Dat zou een forse 
impuls geven aan dergelijke producten en ik deel dus die ambitie. Dit vergt een aanpassing in 
Europese regelgeving (de Nitraatrichtlijn). 
Vooruitlopend daarop en ter onderbouwing daarvan worden in Nederland pilotprojecten uitgevoerd, 
met instemming van de Europese Commissie. De pilot voor mineralenconcentraat is vastgelegd in 
het zesde Actieprogramma Nitraatrichtlijn en de eisen voor mineralenconcentraat zijn opgenomen 
in de uitvoeringsregeling meststoffenwet. De ruimte die voor deze pilot beschikbaar is, wordt 
volledig benut.  
Het is van belang dat de kennis die in deze pilots wordt opgedaan, wordt gebruikt in het onderzoek 
dat wordt uitgevoerd door het Joint Research Centre van de Europese Commissie. Op basis van dit 
onderzoek zal de Europese Commissie richtsnoeren vaststellen om daarmee randvoorwaarden te 
stellen aan welke hoogwaardige bemestingsproducten ingezet kunnen worden binnen de 
plaatsingsruimte voor kunstmest. Mijn inzet in Brussel is erop gericht dit zo snel mogelijk voor 
elkaar te krijgen. 
In kader van het klimaatakkoord zijn middelen beschikbaar voor mestverwerkingsinstallaties. Deze 
middelen wil ik inzetten om mestverwerking voor de productie van hoogwaardige meststoffen te 
stimuleren. 
 
PvdD 
 
Ouwehand (PvdD) 
Erkent de minister dat het niet eerlijk is om boeren in NL eisen te stellen, terwijl dankzij het 
Mercosur verdrag andere landen andere dierenwelzijnseisen hebben? Wil de minister stoppen met 
het Mercosur verdrag? 
 
Tijdens de onderhandelingen heeft Nederland binnen de EU gepleit om meer markttoegang voor 
eieren en eiproducten, varkensvlees en pluimveevlees voorwaardelijk te maken aan de voor deze 
producten geldende EU-normen voor dierenwelzijn, of daaraan gelijkwaardig. Op dit moment zijn 
de tarieflijsten nog niet gepubliceerd, dus weten we nog niet in hoeverre de Nederlandse inzet in 
het eindresultaat terug te vinden zal zijn. 
9 
 

geëxporteerd, vooral naar de ons omringende landen, doet daar niets aan af. Het laat zien dat de 
kwaliteit en betrouwbaarheid van de Nederlandse landbouw internationaal wordt erkend. 
 
Ouwehand (PvdD) 
Couperen van biggenstaarten is al verboden, waarom geeft de minister dan aan dat dit op 
vrijwillige basis in 2030 moet zijn volbracht? Waarom heeft de sector nu nog 5 jaar de tijd 
gekregen om biggensterfte terug te brengen terwijl de sterfte is gestegen?  
 
Om het staartcouperen uit te faseren, is het noodzakelijk dat de oorzaken van staartbijten, zoals 
huisvesting die niet voldoet aan de behoeftes van varkens, verveling, voeding en stalklimaat, 
aangepakt worden. Dit vraagt in veel gevallen een fundamentele aanpassing van de bedrijfsvoering 
en de nodige investeringen. De huidige Europese regelgeving stuurt hier onvoldoende op, zodat in 
bijna heel Europa het staartcouperen nog gangbare praktijk is. Ik wil dat het Europese verbod op 
routinematig couperen ook daadwerkelijk leidt tot minder couperen. Met de sector heb ik een 
einddatum vastgesteld in 2030. Door die duidelijkheid nu te bieden, zorg ik ervoor dat de 
varkenshouder hier al de komende jaren bij investeringen rekening mee kan houden en ervaring 
kan opdoen met het houden van varkens met intacte staarten door geleidelijk aan meer tomen met 
biggen te houden waar niet gecoupeerd wordt. Hierdoor kan het couperen stapsgewijs afgebouwd 
worden. Om te zorgen dat er de komende jaren stappen kunnen en worden gezet, gebeurt het 
volgende: 
- Vanaf dit najaar is een verkorte risicobeoordeling voor alle varkenshouders verplicht in het 
private kwaliteitssysteem. Hiermee krijgt de varkenshouder inzicht in de risicofactoren en 
kan daarop sturen; 
- Er is nu in Nederland geen markt om de extra kosten om te stoppen met staartcouperen 
terug te verdienen. Ik ga met marktpartijen in gesprek over de verwaarding hiervan; 
- Met mijn Deense en Duitse collega werk ik samen om de uitvoering van de Europese 
regelgeving op dit punt effectiever te maken; 
- Ik stimuleer de gewenste ontwikkeling ook via de eerder genoemde subsidie voor integraal 
duurzame stallen; 
- Ik monitor jaarlijks de voortgang. 
 
Wassenberg (PvdD) 
Onderschrijft de minister de RdA die zegt dat bestrijding van muskusratten diervriendelijker moet? 
 
Ik ben van mening dat bestrijding van soorten die schade toebrengen op een zo diervriendelijk 
mogelijke manier moet gebeuren. De waterschappen zijn conform de Waterwet verantwoordelijk 
voor het beheer van waterkeringen, waaronder de bestrijding van muskusratten. In 2019 heeft de 
Unie van Waterschappen besloten dat de waterschappen aan de slag gaan met een landelijk 
aanpak om de bestrijding effectiever en diervriendelijker te maken. 
 
Wassenberg (PvdD) 
Waterschappen zijn niet verplicht dieren te doden, maar wel om lijden te verminderen dit is een 
EU-wet. Kan minister hierop reageren?  
 
Het is aan de waterschappen om te bepalen of zij dieren doden ter bescherming van dijken. Als 
dieren gedood moeten worden, bepaalt de Wet natuurbescherming dat een ieder die een in het 
wild levend dier doodt of vangt voorkomt dat het dier onnodig lijdt (art. 3.24). 
 
Wassenberg (PvdD) 
Zijn beheersplannen van waterschappen getoetst aan Europese regels?  
 
De Europese richtlijnen zijn geïmplementeerd in nationale wetgeving. De beheersplannen van de 
waterschappen zijn in overeenstemming met de in ons land van kracht zijnde wetten en regels. 
Hiertoe is door de Unie van Waterschappen de Handreiking Europees recht voor Waterschappen 
opgesteld. 
 
 
 
11 
 

SGP 
 
Stoffer (SGP) 
Blijft het kabinet positief over Mercosur en CETA? 
 
Met betrekking tot Mercosur, zoals eerder aangegeven zal het Kabinet op basis van de daartoe 
benodigde documenten inclusief het Sustainability Impact Assessment, zijn standpunt bepalen.  
Nederland heeft het CETA-akkoord in oktober 2016 ondertekend. Het Kabinet heeft de 
goedkeuringswet bij uw Kamer ingediend ter ratificatie. Het handelsdeel van het akkoord is al in 
september 2017 voorlopig in werking getreden. 
 
Stoffer (SGP) 
Kan de LNV-begroting op 1 miljard euro gehouden worden zoals volgend jaar het geval is met het 
tijdelijk budget voor klimaat- en veehouderijmaatregelen? Kan dit bijvoorbeeld gefinancierd worden 
vanuit bijvoorbeeld een verhoging van de vliegbelasting? 
 
Op de begroting staat een aantal investeringen opgenomen met een incidenteel karakter, waardoor 
het budget per jaar kan fluctueren. Het kabinet weegt goed af of de investeringen tijdelijk of 
structureel dienen te zijn. Zo kennen veel van de klimaatinvesteringen een doorloop tot en met 
2030. Het boven de  € 1 miljard houden van de begroting is geen doel op zich. De gesuggereerde 
dekking valt bovendien buiten het domein van de LNV-begroting. 
13 
 

