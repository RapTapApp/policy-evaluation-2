Vragen van het lid Helder, L.M.J.S. (PVV) 
 
Vraag: 
De begroting van de politie laat geen ruimte over voor extra taken. Welke taken gaan er af 
voor de politie?  
 
Antwoord: 
Er gaan geen taken af voor de politie. Binnen de bestaande taken van de politie zullen altijd 
keuzes gemaakt moeten worden. Dit geldt te meer nu de inzetbaarheid de komende jaren 
onder druk staat. Dit kabinet investeert € 291 miljoen in de politie. Daarnaast stelt dit kabinet 
91 miljoen incidenteel beschikbaar om de uitstroom op te vangen. Recent, dankzij uw Kamer, 
is er nog 15 miljoen euro voor de zedenpolitie en 10 miljoen euro voor de aanpak van 
mensenhandel beschikbaar gemaakt. Ook investeert het kabinet 25 miljoen euro voor de 
aanschaf van het stroomstootwapen, en, zoals per brief van 20 november aangekondigd, 10 
miljoen incidenteel voor bewaken en beveiligen, om de grootste druk in de basisteams te 
verlichten. Het is nu zaak dat de extra capaciteit en de extra middelen die door deze 
investeringen mogelijk worden gemaakt daadwerkelijk beschikbaar komen. 
 
Vraag: 
Waarom staat het recht op veiligheid niet in de grondwet? Graag een reactie op het 
tekstvoorstel/initiatiefwet om Grondwet te wijzigen door recht op veiligheid te waarborgen.  
 
Antwoord: 
De regering is niet voornemens om het recht op veiligheid separaat in de Grondwet te 
verankeren. Het initiatiefvoorstel uit 2001 waar mevrouw Helder naar verwijst, is in 2008 
ingetrokken, mede vanwege de kritiek van de Raad van State. 
Het is eigen aan de staat, zoals wij die sinds enkele eeuwen kennen, om voor de algemene 
veiligheid te zorgen en daarvoor instituties van overheidswege in het leven te roepen. 
Veiligheid staat niet op zich, maar is nodig om je rechten te kunnen uitoefenen en in vrijheid 
te leven. Bij de zorg voor veiligheid is de vraag naar de aanwezigheid van een overheidstaak 
niet aan de orde: die taak is gegeven met het bestaan van de staat. Uiteraard doet dit alles 
niets af aan het grote belang van de zorg die de overheid heeft voor de veiligheid van de 
burger en het budget dat daarvoor wordt uitgetrokken. Het opnemen van een apart recht op 
veiligheid in de Grondwet zou daar niets aan veranderen. 
  
 
  
 
Vraag: 
Waarom worden agenten niet onder de wet veteranen gebracht, vergelijkbaar met militairen?  
 
Antwoord: 
Op dit moment is er geen aanleiding om politieagenten onder de wet veteranen te brengen. 
Politiemedewerkers hebben op grond van het Besluit algemene rechtspositie politie en de 
Circulaire PTSS Politie een pakket aan voorzieningen. Hierover is uw Kamer reeds 
geïnformeerd (Kamerstuk 29 628, nr. 782; Kamerstuk 29 628, nr. 889). De veteranenstatus is 
vastgelegd in de Veteranenwet en is nadrukkelijk verbonden aan de bijzondere rechtspositie 
van de militair die voortvloeit uit of verband houdt met de taak van de krijgsmacht. Hierover 
heb ik uw Kamer tevens geïnformeerd bij de beantwoording van de Kamervragen van het lid 
Belhaj (D66) (Kamervragen 2018-2019, nr. 3895). 
 
Vraag: 
Waarom moet de minister het geld voor stroomstootwapens uit het al bestaande krappe 
budget halen?  
 
Antwoord: 
Om de uitrol van het stroomstootwapen te financieren ontvangt de politie in totaal 30 miljoen 
  1  

 
Vragen van het lid Dijk, E. van (PVV) 
 
Vraag: 
Vluchtelingen komen nu vaak eerst door meerdere veilige landen. Waarom worden de Dublin 
regels niet strakker nageleefd?  
 
Antwoord: 
De aanname dat de Dublin-regels niet strak worden nageleefd is niet correct. De IND beziet bij 
iedere asielaanvraag altijd allereerst of een ander Europees land verantwoordelijk is voor de 
aanvraag. 
Een van de criteria in de Dublinverordening om een andere lidstaat verantwoordelijk te 
achten, is dat de asielzoeker daar de buitengrenzen van het Dublingebied is overgegaan. 
Doorreis door een andere lidstaat is daarvoor echter géén criterium. 
Als door de IND een andere verantwoordelijke lidstaat kan worden vastgesteld, draagt DT&V 
de asielzoeker aan die lidstaat over. We zien dat een groot deel van de vreemdelingen zich 
voorafgaand aan de overdracht aan het toezicht onttrekt. In de Dublinverordening staan de 
vereisten voor inbewaringstelling. Nederland maakt zich er in Europees verband hard voor 
verlaging van de drempels voor inbewaringstelling in de nieuwe Dublinverordening, zodat 
eerder en vaker bewaring mogelijk is om zo de overdracht te verzekeren. 
  
 
Vraag: 
Hoe is het mogelijk dat de regering de regie uit handen heeft gegeven? Wanneer gaan we zelf 
weer over het uitzettingsbeleid (i.p.v. de EU)?  
 
Antwoord: 
Migratie vereist per definitie internationale samenwerking. Nederland behoort tot het 
Schengengebied. Binnen een Schengenruimte zonder binnengrenscontroles is sterke Europese 
samenwerking op immigratie-, asiel- en terugkeerbeleid noodzakelijk en heeft Nederland daar 
baat bij. Daar waar er beperkingen uitgaan van EU regelgeving voor de nationale 
uitvoeringspraktijk, zet het kabinet zich in voor aanpassing daarvan. Zo wordt, na Nederlands 
aandringen, de Terugkeerrichtlijn nu aangepast. In lijn met het Regeerakkoord, wil het kabinet 
met deze herziening de mogelijkheden tot vreemdelingenbewaring uitbreiden. Daarnaast 
beschikt de EU over groot onderhandelingsgewicht, en is daarmee in staat om tot betere 
terugkeerafspraken te komen met landen van herkomst en veilige derde landen. 
  
 
Vraag: 
De SJenV doet niks, behalve de IND meer belastinggeld toeschuiven. Er zijn 21.000 
asielzoekers die moesten vertrekken, maar er zijn slechts 9.000 vertrokken. Bijna niemand 
gaat weg. Waar is de overige 56%?  
 
Antwoord: 
Het uitgangspunt van het beleid is dat vreemdelingen die geen verblijfsrecht (meer) hebben 
zelfstandig Nederland verlaten. Dit brengt met zich dat een gedeelte van de vreemdelingen op 
eigen gelegenheid vertrekt, buiten het toezicht van de migratieketen. Over de vraag waarheen 
deze mensen vertrekken,  kunnen geen cijfers gegeven worden, juist omdat dit vertrek buiten 
het toezicht plaatsvindt. Een deel zal terugkeren naar het herkomstland, een deel zal 
doorreizen naar een ander Europees land en een deel zal - al dan niet tijdelijk - illegaal in 
Nederland blijven. 
 
 
Vragen van het lid Graaf, M. de (PVV) 
 
Vraag: 
Kan de minister volledige openheid geven over hoe de twee IS-vrouwen in Ankara gekomen 
zijn?  
 
  3  

ondermijning, kwetsbare personen, met name jongeren in bepaalde wijken, weerbaar te 
maken en te behoeden voor het criminele pad, zoals het ronselen van jongeren voor 
drugsactiviteiten. Een gedegen analyse naar de problematiek achter ‘drugsrunners’ en 
verharding en betrokkenheid van minderjarigen in drugshandel is onderdeel van deze aanpak. 
Hoe die analyse wordt uitgevoerd zal de MRb de komende tijd met betrokken partners verder 
uitwerken. Onderdeel van de analyse is binnen domein van onderwijs, werken, wonen en 
veiligheid bezien wat er in aanvulling hierop nodig is. De minister van JenV informeert uw 
Kamer hierover in het voorjaar van 2020 in de brief die hij uw Kamer heeft toegezegd voor de 
verdere uitwerking van het brede offensief tegen ondermijnende criminaliteit. 
 
Vraag: 
Kunnen inbeslaggenomen artikelen van criminelen teruggegeven worden aan de samenleving, 
in het bijzonder aan de slachtoffers? En kunnen afgepakte middelen ingezet worden om nog 
meer criminelen te pakken? 
 
Antwoord: 
De gedachte om bij criminelen in beslag genomen goederen ten goede te laten komen aan die 
delen van de samenleving die ook slachtoffer zijn geworden van diezelfde criminelen, is een 
interessante (men denke aan de situatie waarbij een door ondermijning getroffen woonwijk de 
opbrengsten geniet van de veiling of verkoop van door misdadigers voor criminele doeleinden 
gebruikte panden in diezelfde woonwijk). Hiervoor zal wel een wettelijke regeling vereist zijn. 
MJenV is bereid om samen met collega’s van BZK en Financiën te onderzoeken of zo’n regeling 
haalbaar is. 
Afgezien daarvan is een teruggave aan slachtoffers van aan hen toebehorende, bij criminelen 
in beslaggenomen goederen reeds mogelijk volgens bepaalde procedures. Afgepakte middelen 
vallen voor het overige in de generieke middelen conform het regeerakkoord. Dit ter 
voorkoming van perverse prikkels en/of riskante fluctuaties in het budget van JenV. 
 
Vraag: 
Kunt u toezeggen met regionale burgemeesters en de nationale politie het gesprek aan te 
gaan om de Rotterdamse 'Patseraanpak' en effectieve preventieprogramma's als instrument 
over het hele land uit te rollen? Kunt u een terugkoppeling geven van het gevoerde gesprek?  
 
Antwoord: 
De MJenV is met burgemeesters, Openbaar Ministerie en de Korpschef Politie in overleg om de 
aanpak van onverklaard vermogen bij jongeren stevig vorm te geven. Daarbij zijn ook 
bestaande –repressieve en preventieve - instrumenten als preventief fouilleren aan de orde. 
en worden ook best practices gedeeld. De politie deelt de goede voorbeelden van deze aanpak 
intern, zodat die kunnen worden benut bij nieuwe initiatieven om onverklaarbaar verkregen 
vermogen aan te pakken. De minister van JenV wil in gesprekken met een aantal gemeenten 
ook nagaan hoe een dergelijke aanpak eruit zou kunnen zien, alsmede in hoeverre deze breed 
zou kunnen worden ingezet. 
 
De minister van JenV informeert uw Kamer hierover in het voorjaar 2020, bij toezending 
van het uitgewerkte plan over de aanpak van ondermijnende georganiseerde criminaliteit. 
  
 
Vraag: 
Is de minister van Justitie en Veiligheid bereid te onderzoeken hoe we sneller en beter geld 
kunnen afpakken van criminelen, inclusief van familieleden?  
 
Antwoord: 
Het verbeteren van de processen om sneller en beter geld te kunnen afpakken heeft 
de continue aandacht van MJenV en dat van de betrokken organisaties. 
  
Volgend jaar wordt gestart met een WODC-onderzoek waarin gekeken wordt naar 
mogelijkheden voor versnelling van de ontnemingsprocedure. 
  
In de voortgangsbrief inzake de aanpak van ondermijning die uw Kamer vorige week ontving 
  5  

georganiseerde ondermijnende criminaliteit wordt geïnvesteerd in de tijdige inzetbaarheid van 
beveiligingsmaatregelen voor wie dat nodig is, en in structurele aandacht voor kwetsbare 
beroepsgroepen waaronder rechters, officieren van justitie en advocaten. 
 
Zoals in de brief van 20 november j.l. gesteld zullen de extra middelen voor het stelsel van 
het bewaken en beveiligen ter verlichting van de druk op basispolitiezorg (10 miljoen) worden 
ingezet voor het versnellen en uitbreiden van specialistische opleidingen voor nevenfuncties op 
het gebied van de bewaken-en-beveiligingstaken. Zo komt er een bredere basis in de 
politieorganisatie om deze taken te kunnen vervullen. 
  
Daarnaast kunnen de middelen worden aangewend voor het vergroten van de inzetbaarheid 
van executieve medewerkers en voor nieuwe technologie en materieel als onderdeel van de 
alternatieve bewaken-, beveiligen- en getuigenbeschermingsconcepten. 
 
Dit extra geld, dat via een bijzondere bijdrage wordt verstrekt, helpt om de druk op de 
organisatie te verlichten. Maar dan nog zullen in de eerstvolgende jaren vaak ongemakkelijke 
keuzes in zowel de veiligheids- als verbeterambities binnen de eenheden nodig zijn. 
 
Met de korpschef en de gezagen zal ik de situatie nauwgezet monitoren. De korpschef en ik 
zijn met de politievakbonden in gesprek over maatregelen die de instroom van nieuwe 
politiemensen in de eenheden moeten versnellen en de inzetbaarheid moeten vergroten. 
 
  
 
 
 
  
 
Vraag: 
We kunnen niet voorbij gaan aan de moord op de broer van een kroongetuige en zeer recent 
een aanslag op een advocaat en tientallen mensen die onze rechtsstaat dienen en daarom 
beveiligd moeten worden. Als we extra geld investeren in de aanpak wil ik ook weten met welk 
verhaal. Waar ging het mis, waar kan het beter? Heeft het OM ook steken laten vallen? Ik 
neem geen genoegen met het antwoord dat de minister hierover geen uitspraken kan doen, 
kom met een analyse over deze casussen. Hoe kunnen we scherper krijgen dat wat volgens de 
letter van de wet kan ook in de praktijk gebeurd?  
 
Antwoord: 
Over de concrete beveiligingsmaatregelen in de individuele cases kunnen geen uitspraken 
worden gedaan. Beveiligingsmaatregelen worden genomen op basis van dreiging en risico. 
Vanzelfsprekend heeft dit de hoogste aandacht; beveiligingsprofessionals maken continu 
nieuwe analyses gemaakt van de dreiging. 
 
Vraag: 
Waarom kunnen de tasers voor politie niet sneller worden ingevoerd? 
 
Antwoord: 
De korpschef zal onmiddellijk starten met de invoering van het stroomstootwapen. De eerst 
stap betreft de aanbestedingsprocedure en het ontwikkelen van de opleidingen. Dat duurt 
ongeveer anderhalf jaar. Daarna wordt het stroomstootwapen gefaseerd uitgerold. Hierbij is 
van belang de 17.000 politiemedewerkers die het nieuwe wapen gaan gebruiken goed te 
trainen. Ter illustratie: de opleiding duurt drie dagen, voor 17.000 agenten betekent dit ruim 
50.000 opleidingsdagen. Na vijf jaar is de implementatie volledig afgerond. 
Wat betreft het convenant over het gebruik van het stroomstootwapen in de GGZ: de 
verwachting is dat dit convenant in december van dit jaar wordt afgerond. MJenV heeft uw 
Kamer hierover geïnformeerd op 15 november jl. 
 
Vraag: 
Als je georganiseerde misdaad wilt aanpakken, moet je geld kunnen volgen tot je aan de top 
  7  

Wanneer gaat de minister van Justitie en Veiligheid de aangenomen motie uitvoeren om te 
komen tot een wetsvoorstel om "homogenezing" te bestraffen?  
 
Antwoord: 
Op 15 november jl. is een brief (kenmerk 1577736-194919-J) naar Uw Kamer gestuurd, 
waarin wordt ingegaan op de stand van zaken van de uitvoering van de motie-Yesilgöz-
Zegerius (Kamerstuk 30 420, nr. 318). Deze motie is ingediend bij het debat over de Lhbti-
monitor en de Nashvilleverklaring op 16 mei 2019. In deze motie wordt de regering verzocht 
‘met een wetsvoorstel te komen met als doel een ieder die de seksuele oriëntatie of 
genderidentiteit van een ander probeert te veranderen, te onderdrukken of uit te wissen, te 
bestraffen, met specifiek aandacht voor jongeren en kwetsbare personen’. De dag ervoor was 
in het debat over Huiselijk geweld/Kindermishandeling een motie ingediend door het lid-
Bergkamp c.s. (Kamerstuk 28 345, nr. 219) waarin de regering wordt verzocht om ‘diepgaand 
en onafhankelijk te laten onderzoeken in welke mate jongeren en kwetsbare personen 
in Nederland worden blootgesteld aan «homogenezingsbehandelingen» 
of «conversietherapieën». Beide moties zijn de week daarna door de Tweede Kamer 
aangenomen. Voor een zorgvuldig traject om te komen tot effectieve maatregelen, is het van 
belang om eerst meer inzicht te verkrijgen in de aard en omvang van de problematiek en de 
mate waarin aanvullende (strafrechtelijke) regelgeving of maatregelen een zinvolle bijdrage 
kunnen leveren. Om die reden zal, zoals ook in voornoemde brief aangegeven, eerst conform 
de motie-Bergkamp c.s. een onderzoek worden uitgevoerd. Wanneer het onderzoek volledig is 
afgerond, zal in de beleidsreactie naar aanleiding van het onderzoek worden aangegeven of 
aanvullende regelgeving aangewezen is, zoals de motie -Yesilgöz-Zegerius vraagt. 
 
Vraag: 
Er is extra aandacht nodig voor de veiligheid van de LHBT-gemeenschap. De minister beloofde 
maanden geleden hier al acties voor en zou hier op terugkomen. Waar blijven deze acties? 
 
Antwoord: 
Het Actieplan Veiligheid LHBTI 2019–2022 is op 2 april 2019 (Kamerstuk 30 420, nr. 303) aan 
uw Kamer toegestuurd. Dit actieplan bevatte een groot aantal concrete maatregelen om de 
veiligheid van LHBTI’s te verbeteren. Zo werkt het Transgendernetwerk Nederland 
(TNN) samen met de politie aan een voorlichtingsfilm over een professionele bejegening van 
transgender personen bij het opnemen van aangiften en bij fouilleren. De politieacademie zal 
deze voorlichtingsfilm gaan gebruiken bij de opleiding van politiemedewerkers. En het LECD is 
inmiddels uitgebreid van 5 naar 7 FTE: 
Met het oog op de toenemende behoefte aan specialisatie en expertise inzake discriminatie-
incidenten en om een discriminatie-aspect te identificeren en te betrekken in de strafeis beziet 
het OM hoe het invulling kan geven aan structurele uitbreiding van het Landelijk Expertise 
Centrum Discriminatie. 
  
Op dit moment zijn alle betrokken partijen druk bezig deze actiepunten uit te voeren. Zoals 
afgesproken zal de MJenV uw Kamer over de uitvoering van deze punten in het voorjaar van 
2020 nader informeren in de komende voortgangsbrief over het Nationaal Actieprogramma 
Discriminatie. 
  
  
 
  
  
 
Vraag: 
Kan de nationaliteit van de Nederlandse terugkeerde vrouw uit Istanbul zo snel mogelijk 
worden ingetrokken? 
 
Antwoord: 
Over individuele zaken worden geen uitspraken gedaan. In het algemeen kan gesteld worden 
dat het Nederlanderschap op grond van artikel 14 lid 2 Rijkswet op het Nederlanderschap 
(RWN) kan worden ingetrokken na een onherroepelijke veroordeling voor een terroristisch 
  9  

nationale veiligheid en in bezit is van een dubbele nationaliteit.  
  
De komende maanden wordt een wetsevaluatie over de intrekking van het Nederlanderschap 
in belang van de nationale veiligheid uitgevoerd via het WODC. Na oplevering van de evaluatie 
bekijkt het kabinet of de wet aanpassing behoeft. 
 
Vraag: 
De VVD wil al jaren, net als de meeste collega's hier dat de middelen die afgepakt worden, 
weer ingezet kunnen worden om nog meer criminelen aan te kunnen pakken. Wat is de reactie 
van de MJenV hierop? 
 
Antwoord: 
Het voorstel van de VVD leidt in mijn ogen tot fluctuaties in de begroting en tot een perverse 
prikkel.  
De gedachte om bij criminelen in beslag genomen goederen ten goede te laten komen aan die 
delen van de samenleving die ook slachtoffer zijn geworden van diezelfde criminelen, is een 
interessante (men denke aan de situatie waarbij een door ondermijning getroffen woonwijk de 
opbrengsten geniet van de veiling of verkoop van door misdadigers voor criminele doeleinden 
gebruikte panden in diezelfde woonwijk). Hiervoor zal wel een wettelijke regeling vereist zijn. 
MJenV is bereid om samen met collega’s van BZK en Financiën te onderzoeken of zo’n regeling 
haalbaar is. 
Afgezien daarvan is een teruggave aan slachtoffers van aan hen toebehorende, bij criminelen 
in beslaggenomen goederen reeds mogelijk volgens bepaalde procedures. Afgepakte middelen 
vallen voor het overige in de generieke middelen conform het regeerakkoord. Dit ter 
voorkoming van perverse prikkels en/of riskante fluctuaties in het budget van JenV. 
 
Het beleid is crimineel vermogen af te pakken. Het ten goede laten komen van de 
afpakopbrengsten aan de gemeenschap is een sympathieke en interessante gedachte. 
  
Verder is in algemene zin de inzet van deze opbrengsten voor specifieke projecten in de 
gemeenschap niet zomaar mogelijk. De geraamde afpakopbrengsten kennen een generale 
behandeling en beleidsmatige verlaging van de raming leidt tot een dekkingsprobleem binnen 
het uitgavenkader. 
  
Momenteel wordt een voorstel voor een pilot voorbereid om afgepakte panden een 
bestemming te geven ten behoeve van de gemeenschap, waardoor het ook voor de 
samenleving zichtbaar wordt dat misdaad niet loont. De wens voor een bredere toepassing 
van dit zogenoemde maatschappelijk herbestemmen wordt bij dat voorstel betrokken. Daarbij 
zal de MJenV met de bewindspersonen van Financiën en Binnenlandse Zaken en met 
gemeenten het gesprek voeren hoe een dergelijk initiatief doeltreffend voor de gemeenschap 
wordt. 
  
 
 
Vragen van het lid Becker, B. (VVD) 
 
Vraag: 
Kan de migratieketen genoeg justitiële informatie benutten om overlastgevende asielzoekers 
aan te pakken?  
 
Antwoord: 
Ja, de SJenV heeft een landelijke ‘Top X aanpak’ ontwikkeld voor de zwaarste groep 
overlastgevers. De SJenV heeft in nauwe samenwerking tussen de migratieketen en de Politie 
een Top X lijst tot stand gebracht, waarop de overlastgevers staan die als eerste aandacht 
moeten krijgen van de ketenmarinier en kunnen rekenen op een individuele aanpak door 
de betrokken partijen. Bij het opstelllen van deze lijst heeft de SJenV gebruik gemaakt van de 
werkwijze van de 'Top-600 Aanpak' van de gemeente Amsterdam, ook op het gebied van de 
informatie-uitwisseling. 
  11  

 
Vraag: 
Is de minister bereid meer inzicht te geven in de samenwerking tussen de migratie- en 
justitieketens en hierbij aandacht te besteden aan de wijze waarop we op basis van crimineel 
gedrag vergunningen weigeren of toestaan, aangeven of de staatssecretaris de druk wil 
opvoeren om een locatie te bieden voor sobere opvang, en inzicht te geven in het beter 
benutten van de aanpak van ketenmariniers zodat sneller kan worden vastgezet en uitgezet? 
Is de minister bereid maximaal in te zetten op de samenwerking tussen de migratie- en 
justitieketen? 
 
Antwoord: 
De samenwerking tussen de migratie en strafrechtketen ten aanzien van verdachte of 
veroordeelde vreemdelingen is onder meer geregeld via het zogenoemde “VRIS-protocol” 
(Vreemdeling in de strafrechtketen). Daarnaast krijgt de IND automatisch bericht als er ten 
aanzien van een vreemdeling een strafrechtelijk vonnis is geregistreerd. De IND beoordeelt 
vervolgens of de gepleegde feiten in combinatie met alle overige relevante factoren aanleiding 
geven tot intrekking van de verblijfsvergunning. 
Voor wat betreft de vraag naar sobere opvang: Hiervoor loopt een verkenning naar een 
separate en sobere opvang voor specifieke doelgroepen veilige landers. Bij het vinden van een 
geschikte locatie heeft het COA het voortouw en werkt samen met gemeenten en andere 
betrokken partijen. 
De ketenmariniers zijn werkzaam in Noord-Nederland, met een focus op Ter Apel. Ervaringen 
in hun aanpak in Noord-Nederland zullen worden vertaald in een aanpak die ook in andere 
delen van het land op lokaal en regionaal niveau kan worden toegepast, om de migratie- en 
strafrechtketen zo goed mogelijk op elkaar te laten aansluiten. Daarop wordt maximaal 
ingezet.  
 
Vraag: 
We moeten er zeker van kunnen zijn dat vergunningsaanvragen voor onbepaalde tijd scherp 
worden beoordeeld, ondanks werkdruk en ondanks tijdsdruk. Mocht Syrië in 2020 nog niet 
veilig genoeg zijn volgens het nieuwe ambtsbericht, dan wil de VVD de garantie dat er dan 
zeer zorgvuldig naar de dossiers wordt gekeken van Syriërs die een permanente 
verblijfsvergunning vragen: gelden de vergunningsvoorwaarden dan nog, wordt voldaan aan 
de inburgeringseisen? Kan de staatssecretaris die zorgvuldigheid van de IND toezeggen en ook 
meenemen in haar onderzoek?  
 
Antwoord: 
Wanneer een vreemdeling een aanvraag indient om een verblijfsvergunning asiel voor 
onbepaalde tijd zal deze aanvraag worden getoetst aan de wettelijke voorwaarden, waaronder 
het inburgeringsvereiste en openbare orde. De IND toetst ook deze aanvragen individueel en 
zorgvuldig. 
 
Daarnaast heeft mijn voorganger uw Kamer tijdens de begrotingsbehandeling in 2017 
toegezegd de IND de opdracht te geven om ingewilligde Syrische asielzaken opnieuw te 
screenen, met het oog op het signaleren van potentiele oorlogsmisdadigers. Het project is in 
het voorjaar 2018 van start gegaan en het project zal spoedig afgerond worden. Om de 
onderzoeksmethode van deze herbeoordelingen niet prijs te geven, kan er in dit stadium geen 
verdere informatie gedeeld worden. Uw Kamer wordt in het voorjaar van 2020 van de 
resultaten van het project op de hoogte gesteld. 
  
  
 
  
 
Vraag: 
Kan de Kamer tussentijdse rapportages ontvangen over de pilot landelijke 
vreemdelingenvoorziening? 
 
Antwoord: 
  13  

politieonderdelen. Daarvoor kent elke eenheid taakaccenthouders eergerelateerd geweld. 
Daarmee is de aanpak van eergerelateerd geweld binnen de politie goed geborgd. 
 
Vraag: 
Kunt u een reactie geven op de initiatiefnota 'In NL beslis je over je eigen leven' en ingaan op 
de "forced marriage act"?  
 
Antwoord: 
De MRb waardeert de initiatiefnota van mevrouw Becker en haar inzet voor kwetsbare 
vrouwen. 
Het is schrijnend dat huwelijksdwang, verborgen vrouwen en vrouwelijke genitale verminking 
nog steeds voorkomen in Nederland. Deze fenomenen moeten ook hard aangepakt worden. 
Dit vraagt dat iedereen zich inzet voor de aanpak hiervan. 
 
De minister van VWS coördineert deze aanpak. Momenteel wordt samen met de MRb aan een 
actieagenda schadelijke traditionele praktijken gewerkt. Voor het einde van dit jaar is deze 
gereed. Hierin zitten zowel acties op het gebied van preventie, bescherming, goede 
voorlichting van slachtoffers, aanpak van de daders en training van professionals. Specifiek 
wordt onderzocht of het wettelijk instrumentarium op dit moment voldoende is voor een goede 
aanpak van dit soort praktijken. Daarbij wordt ook gekeken naar goede buitenlandse 
voorbeelden, zoals de door mevrouw Becker genoemde Forced Marriage Protection Acts uit het 
Verenigd Koninkrijk. Hierover wordt uw Kamer in het tweede kwartaal van 2020 nader 
geïnformeerd. 
 
Zoals de minister van SZW bij de indiening van deze initiatiefnota maandag heeft aangegeven, 
raken de voorstellen in de initiatiefnota van mevrouw Becker het terrein van veel 
departementen en komen deze gezamenlijk nog met een reactie. 
 
Vraag: 
Gister kwam in Ter Apel een touringbus met Moldaviërs aan. Wordt hier actief op 
gerechercheerd en zou het niet standaard beleid moeten zijn om alle voertuigen te controleren 
op afkomst? 
 
Antwoord: 
In het kader van het vreemdelingentoezicht en Mobiel Toezicht Veiligheid worden door 
de Nationale Politie en de KMar controles uitgevoerd om bij asielzoekerscentra en 
landsgrenzen mensensmokkel tegen te gaan. Dit gebeurt ook rondom het aanmeldcentrum in 
Ter Apel en de Nederlands-Duitse grens. Bij deze controles zijn zij alert op mogelijke signalen 
van mensensmokkel en kijken zij ook naar verdachte voertuigen die in de buurt van AZC’s 
rondrijden. Als uit informatie of controle blijkt dat er mogelijk sprake is van mensensmokkel, 
kan door de politie of de Kmar nader onderzoek worden uitgevoerd. In de afgelopen periode 
hebben verschillende aanhoudingen op verdenking van mensensmokkel 
plaatsgevonden. Overigens is ook aandacht voor signalen van mensensmokkel binnen het 
identificatie- en registratieproces van asielzoekers, zoals nader toegelicht in de beantwoording 
op schriftelijke vraag 268. 
 
Vraag: 
De SJenV schrijft dat er patronen zijn dat vluchtelingen met onbekende bestemming uit het 
zicht van Nederland verdwijnen. Vastzetten betekent dat Nederland het beste zicht blijft 
houden op uitgeprocedeerde asielzoekers. Kan er een analyse komen over of uitgeprocedeerde 
asielzoekers met deze patronen vastgezet kunnen worden? 
 
Antwoord: 
Het is juist dat er een soms patronen te zien zijn in de wijze waarop, of meer nog het moment 
waarop, migranten met onbekende bestemming vertrekken. Zo vertrekken regelmatig 
asielzoekers die op grond van de Dublinverordening zijn afgewezen kort voor het moment van 
de overdracht aan de andere lidstaat. Het kabinet meent dat de mogelijkheden om 
vreemdelingenbewaring toe te passen te zeer worden beperkt door Europese regelgeving, 
  15  

 
  
 
Vraag: 
Hoe zit het met de detentie in gesloten gezinslocaties van gezinnen met kinderen waarbij er 
zicht is op terugkeer? Zorgt de tijdsdruk van maximaal twee weken daar nu niet voor gemiste 
kansen om gezinnen daadwerkelijk terug te kunnen laten keren? Kan de SJenV hier een 
analyse over naar de Kamer sturen? 
 
Antwoord: 
Het is juist dat in het beleid is vastgelegd dat bewaring van gezinnen met kinderen slechts 
mogelijk is als er zicht is op uitzetting binnen twee weken. Dit is in overleg met uw Kamer 
gebeurd, die verzocht terughoudend om te gaan met bewaring van gezinnen. Het is juist dat 
gedwongen terugkeer gediend kan zijn met verlenging van die termijn.  
 
 
Vragen van het lid Berge, C.N. van den (GL) 
 
Vraag: 
Wanneer kunnen de extra rechercheurs aan start? Wanneer zijn ze opgeleid? Hoe wordt de 
extra capaciteit geoperationaliseerd? Wanneer is er een cruciale ondergrens bereikt qua 
bezetting van de politie? Waar zijn volgens de MJenV de tekorten het grootst?  
 
Antwoord: 
Op 12 november jl. heeft MJenV uw Kamer bericht over de uitwerking van de motie-Klaver en 
het bestedingsplan voor de extra capaciteit van de teams Zeden van de politie. De versterking 
geeft een impuls aan de kwaliteit en capaciteit van de behandeling van zedenzaken, 
waarmee de aanpak van seksuele misdrijven wordt versterkt. 
 De korpschef werkt aan een voorstel hoe de toekomstige capaciteit het meest effectief over 
de eenheden kan worden verdeeld. De middelen uit de motie kennen een gefaseerde opbouw, 
van 5 miljoen in 2020 tot 15 miljoen structureel vanaf 2023. In 2020 is geld beschikbaar 
gesteld voor ca. 20 fte, de jaren daarna worden de overige 90 fte ingevuld. 
De politie zal hard aan de slag gaan om het bestedingsplan te realiseren.  In 2023 is het team 
volledig op sterkte. Via de Nota van Wijziging zijn deze middelen toegevoegd aan artikel 31 
van de JenV-begroting. Deze worden met een bijzondere bijdrage aan de politie uitgekeerd. Er 
komt onder andere structureel extra capaciteit voor de zedenpolitie (gefaseerde verhoging 
met ca. 90 zedenrechercheurs (inclusief digitaal) en ca. 20 fte forensisch onderzoek). 
 
Vraag: 
Hoe ziet de minister van Justitie en Veilgheid zijn rol bij het opstellen van de opdracht voor 
een onderzoekscommissie over misstanden bij de politie? Hoe gaat de minister zorgen dat het 
onderzoek onafhankelijk is en dat alles op tafel komt? 
 
Antwoord: 
Voor ontoelaatbaar en grensoverschrijdend gedrag is geen plaats bij de politie. Wanneer 
misstanden worden gemeld, dan moet daar serieus en adequaat op gereageerd worden. De 
reactie van de korpschef om een onafhankelijk onderzoek te starten naar signalen van 
misstanden bij de Landelijke Eenheid sluit hier bij aan. Het opstellen van de 
onderzoeksopdracht en het borgen van onafhankelijkheid van het onderzoek is de 
verantwoordelijkheid van de korpsleiding, waarbij de Ondernemingsraad van de Landelijke 
Eenheid nauw wordt betrokken. 
 
Vraag: 
Waarom heeft MJenV besloten om de prijsbijstelling –ondanks de tekorten- niet uit te keren 
aan de politie? 
 
Antwoord: 
Het inhouden van de prijsbijstelling is een integrale afweging voor JenV. Dit jaar is gekozen 
om voornamelijk de onvermijdelijke tekorten die blijken uit het Prognose Model Justitiële 
  17  

Antwoord: 
Uw Kamer is over de uitwerking van de motie, het bestedingsplan en de meerjarige 
doorwerking geïnformeerd in de brief van MJenV van 12 november jl. Jaarlijks wordt in 
aanloop naar de Voorjaarsnota bekeken wat alle ontwikkelingen zijn en welke impact dat heeft 
op de capaciteit van de organisaties binnen JenV. Onderdeel daarvan is de stand van zaken 
van de monitoring van de zedenmiddelen met inbegrip van eventuele keteneffecten van de 
versterking. 
 
Vraag: 
Wat doet het ministerie van JenV samen met andere departementen om pesten tegen te 
gaan?  
 
Antwoord: 
Het kindervragenuur in de Kamer afgelopen dinsdag vormde de aanleiding om pesten weer 
hernieuwd onder de aandacht te brengen. Pesten moet direct corrigerend worden aangepakt, 
omdat onschuldig lijkende plagerij kunnen uitmonden in strafbare feiten. En het is een taak 
van ons allen – ouders, docenten, voetbaltrainers, maar ook werkgevers, bestuurders en 
politici – om dat soort tendensen te herkennen, in de gaten te houden en waar nodig 
corrigerend op te treden. Omdat we weten waartoe het kan leiden als we het onbesproken 
laten. 
 Het afgelopen jaar heb ik diverse malen de norm gezet, zoals dat je mag demonstreren, maar 
met je handen van elkaar moet afblijven en  dat transgender personen zichzelf niet hoeven te 
verstoppen maar moeten kunnen zijn wie ze zijn. 
  
 Omdat pesten vanaf jongs af aan moet worden gecorrigeerd is een anti-pestbeleid op 
scholen noodzakelijk. Scholen in het primair en voortgezet onderwijs zijn verplicht een 
veiligheidsplan op te stellen, waar het voorkomen en aanpakken van pestgedrag ook 
verplichte elementen zijn. Het is belangrijk dat kinderen opgroeien in een omgeving waar een 
pester wordt aangesproken, en waar slachtoffers van pestgedrag mogelijkheden hebben om 
hulp te zoeken en erover te praten, bijvoorbeeld met een docent, een ouder of op een 
sportvereniging. Stelselmatig grensoverschrijdend pestgedrag onder volwassenen, leidt veelal 
tot een strafbaar feit, waartegen strafrechtelijk opgetreden kan worden. 
  
 Wat betreft internetpesten zal dit nader met uw Kamer worden besproken, tijdens het plenair 
debat naar aanleiding van het burgerinitiatief ‘Internetpesters aangepakt’. Op 7 december 
2018 heeft MRb een kabinetsreactie op het burgerinitiatief naar de kamer verzonden, waarin 
nader uiteengezet wordt hoe het kabinet internetpesters wil aanpakken. Onderdeel daarvan is 
het beter toepasbaar maken van het reeds bestaande juridische instrumentarium op 
onrechtmatige handelingen op het internet, met als doel om de positie van slachtoffers van 
onrechtmatige uitingen op het internet te verbeteren. 
 
  
 
Vraag: 
Kan de minister een reactie geven op het door mij ingediende amendement om landelijk geld 
vrij te maken voor centra tegen seksueel geweld?  
 
Antwoord: 
In 2018 is de bestuurlijke en financiële verantwoordelijkheid van de ministeries van VWS en 
JenV voor de 16 Centra Sexueel Geweld (CSG’s) overgegaan naar 35 gemeenten. De regionale 
CSG’s maken daarmee deel uit van het lokale zorgaanbod. Landelijke financiering is dan ook 
niet aan de orde. Alle 16 centra hebben in 2018 en 2019 financiering via deze gemeenten 
ontvangen. In aanloop naar 2020 hebben de 16 CSG’s hun begrotingen ingediend bij de 
betrokken gemeenten. Deze gesprekken lopen op dit moment. Bovendien wordt de dekking 
voor het amendement gezocht in de post niet-juridisch verplichte uitgaven van 
slachtofferbeleid. Dit budget is bestemd voor de uitvoering van de meerjarenagenda 
slachtofferbeleid 2018-2021 die met uw Kamer is gewisseld. Denk hierbij aan de recent 
aangekondigde capaciteitsuitbreiding van slachtoffercoördinatoren bij het Openbaar Ministerie 
en het ketenbreed slachtofferportaal. 
  19  

 
Vraag: 
Hoe hebben de doorlooptijden zo uit de hand kunnen lopen? Hoe kunnen er langs een reeks 
van bewindslieden zoveel fouten zijn gemaakt? Kan de staatssecretaris daar meer inzicht in 
geven?  
 
Antwoord: 
Migratie en asiel betreft een complex en dynamisch beleidsterrein. De asielinstroom is 
bijvoorbeeld van te voren moeilijk te voorspellen. In die situaties pakken keuzes soms anders 
uit dan voorzien. De SJenV wil leren van de oorzaken van de opgelopen doorlooptijden. Er zijn 
verschillende oorzaken hiervoor aan te wijzen, maar de belangrijkste is een vroegtijdige 
afschaling van personeel in 2017 in combinatie met een licht verhoogde asielinstroom en 
een  financieringssystematiek die niet verder reikte dan de korte termijn, waarbij onvoldoende 
rekening is gehouden met de bestaande werkvoorraad. 
 
De afgelopen periode heeft de IND diverse maatregelen genomen om de doorlooptijden van de 
algemene en de verlengde asielprocedure (spoor 4) te verkorten. De effecten van de genomen 
maatregelen laten langer op zich wachten dan de SJenV wenselijk vindt. 
  
De SJenV heeft daarom besloten een onafhankelijk externe partij opdracht te geven om de 
uitvoering van de asielprocedure bij de IND door te lichten, ten einde op korte termijn met 
voorstellen te komen die moeten leiden tot verdere verbeteringen van de uitvoering van de 
asielprocedure. 
 
Vraag: 
In welke mate wordt er ingezet op controle op mensensmokkel rond Ter Apel?  
 
Antwoord: 
In het kader van het vreemdelingentoezicht en Mobiel Toezicht Veiligheid worden door 
de Nationale Politie en de KMar controles uitgevoerd om bij asielzoekerscentra en 
landsgrenzen mensensmokkel tegen te gaan. Dit gebeurt ook rondom het aanmeldcentrum in 
Ter Apel en de Nederlands-Duitse grens. Bij deze controles zijn zij alert op mogelijke signalen 
van mensensmokkel en kijken zij ook naar verdachte voertuigen die in de buurt van AZC’s 
rondrijden. Als uit informatie of controle blijkt dat er mogelijk sprake is van mensensmokkel, 
kan door de politie of de Kmar nader onderzoek worden uitgevoerd. In de afgelopen periode 
hebben verschillende aanhoudingen op verdenking van mensensmokkel 
plaatsgevonden. Overigens is ook aandacht voor signalen van mensensmokkel binnen het 
identificatie- en registratieproces van asielzoekers, zoals nader toegelicht in de beantwoording 
op schriftelijke vraag 268. 
  
 
Vraag: 
De Libische kustwacht brengt met EU-steun nog steeds asielzoekers naar opvangkampen in 
Libië toe. Kan de SJenV toezeggen zich ook komend jaar in te spannen vluchtelingen uit die 
kampen met mensonterende omstandigheden weg te halen? 
 
Antwoord: 
De situatie in Libië heeft onze onverminderde aandacht. Nederland draagt bij aan het 
belangrijke werk van IOM en UNCHR in Libië om de omstandigheden in centra te verbeteren 
en migranten vrijwillig terug te laten keren naar landen van herkomst dan wel elders te 
hervestigen. Daarnaast is Nederland, samen met internationale partners, voortdurend in 
gesprek met de Libische autoriteiten om misstanden aan de kaak te stellen. Nederland heeft in 
2018 en 2019 hervestigingsmissies uitgevoerd naar het Emergency Transit Mechanism (ETM) 
in Niger voor hervestiging van uit detentie geëvacueerde vluchtelingen in Libië. Ook in 2020 
staat een hervestigingsmissie naar ETM Niger gepland als onderdeel van onze inzet om 
vluchtelingen weg te halen uit kwetsbare situaties. 
 
Vraag: 
Hoe gaat het kabinet de impasse rond Lampedusa doorbreken, mede in het licht van Operatie 
  21  

macht in kaart te brengen. 
De resultaten van de uitvoeringstoetsen zijn gereed en zullen samen met de ontwerp-AMvB 
aan de Eerste en Tweede Kamer worden toegestuurd in het kader van de voorhangprocedure. 
De reden achter de maatregel ligt in het feit dan Nederland verder gaat dan de meeste andere 
lidstaten en dan Europese wetgeving ons verplicht. 
De Procedurerichtlijn verplicht lidstaten om op verzoek kosteloze rechtsbijstand en 
vertegenwoordiging te bieden in beroepsprocedures. Deze verplichting geldt niet voor de 
besluitvormingsfase (het proces waarin de IND tot een beslissing komt). 
Als we willen harmoniseren in de EU dan moeten we soms ook bereid zijn om nationale 
praktijk aan te passen en los te laten. 
Dat is ook de primaire reden dat de SJenV met deze maatregel verder gaat. 
 
 
Vragen van het lid Toorenburg, M.M. van (CDA) 
 
Vraag: 
Wat is uw reactie op de nota van lid Van Toorenburg over suggesties hoe slachtoffers een 
betere positie kunnen krijgen ten opzichte van verzekeraars?  
 
Antwoord: 
Het overgrote deel van de letselschadezaken wordt binnen 2 jaar afgehandeld (91%). Van de 
overige zaken gaat het in 6% om complexe letsels waarin de medische eindtoestand na 2 jaar 
nog niet vaststaat. 3% duurt langer dan 2 jaar doordat er een discussie is tussen de 
verzekeraar en het slachtoffer. 
Met de kamerleden ben ik eens dat slachtoffers moeten kunnen vertrouwen op goede hulp en 
deskundige schadeafwikkeling. 
De Letselschade Raad doet op verzoek van MRb onderzoek naar langlopende letselschade 
zaken. De uitkomsten worden voorjaar 2020 verwacht. MRb wacht deze resultaten af om 
gericht actie te ondernemen. 
De plannen van de Kamerleden van CDA, SP en PvdA voor het verbeteren van de 
schadeafhandeling verdienen nader onderzoek. Bijvoorbeeld het idee dat er een tuchtraad 
komt die sancties op kan leggen. 
MRb zal zijn collega van Financiën bij dit proces betrekken. 
 
  
 
Vraag: 
In de praktijk blijkt dat slachtoffers in strafprocessen nog steeds tekort komen en te weinig 
aandacht krijgen. Kan de MRb bevestigen dat de voorschotregeling voor slachtoffers niet 
wordt afgeschaft?  
 
Antwoord: 
Er zijn geen plannen om de huidige voorschotregeling af te schaffen. De MRb heeft de Tweede 
Kamer bij brief van 15 november 2019 over dit onderwerp geïnformeerd. 
 
Vraag: 
Kan de minister gemeentes ondersteunen bij het aanpassen van APV om drugsgebruikers die 
overlast veroorzaken beter aan te pakken?  
 
Antwoord: 
De burgemeester kan op grond van de APV een gebied aanwijzen waar de openbare orde 
ernstig verstoord is door de aanwezigheid van verslaafden en/of handelaren in harddrugs.  
 
Als iemand zich in het aangewezen gebied schuldig maakt aan speciaal benoemde 
gedragingen zoals harddrugs gebruik, of het drinken van alcohol zijn kan een 
verwijderingsbevel voor bijvoorbeeld 24 uur, 1, 2 of 3 maanden worden opgelegd. 
 
MJenV zal met de VNG bespreken of, en zo ja, hoe de VNG een dergelijke bevoegdheid via de 
model-APV onder de aandacht van gemeenten kan brengen. 
  23  

aandacht voor. Gemeenten kunnen op het gebied van ondermijning bij drie instanties terecht. 
De tien RIEC's (Regionaal Informatie en Expertise Centra) zijn de expertcentra, alle 
gemeenten zijn aangesloten bij een RIEC. De RIEC’s en het LIEC (Landelijk Informatie en 
Expertise Centrum) ondersteunen partners waaronder dus gemeenten bij de aanpak van 
georganiseerde ondermijnende criminaliteit. RIEC’s organiseren expertsessies, geven 
juridische ondersteuning aan gemeenten, en zorgen voor verbinding met de sectoren 
onderwijs en jeugdzorg in het kader van preventie. Ook betrekken zij het bedrijfsleven bij de 
aanpak van ondermijning. 
  
Het Aanjaagteam Ondermijning ondersteunt de regio’s en gemeenten door het organiseren 
van kenniskringen, conferenties, het laten doen van onderzoek en ondersteunen van 
innovatieve projecten. Ook initieert het Aanjaagteam Ondermijning de totstandkoming het 
modelprotocol voor gegevensdeling binnen de gemeenten. 
  
Het Centrum voor Criminaliteitspreventie en Veiligheid (CCV) ontwikkelt eveneens kennis en 
instrumenten voor gemeenten bij de aanpak van georganiseerde ondermijnende criminaliteit. 
Voorbeelden van producten en diensten op dit gebied zijn webdossiers, barrièremodellen, 
kenniskringen, on-the-job advies en procesondersteuning, veiligheidsscans voor politieke 
ambtsdragers en bewustwordingsbijeenkomsten. In de uitwerking van het breed offensief zal 
ruime aandacht zijn voor het verder verbeteren van de informatiepositie van gemeenten. 
 
Vraag: 
Wat doet het kabinet om te voorkomen dat jeugdigen bloot worden gesteld aan drugs? Kan 
het kabinet verkopers van drugs aan minderjarigen steviger bestraffen?  
 
Antwoord: 
De staatssecretaris van VWS heeft uw Kamer per brief van 25 april 2019 geïnformeerd over 
het drugspreventiebeleid. Een groot aantal van de in die brief genoemde maatregelen is 
gericht op ouders, scholen, en jongeren zelf. 
Voorbeelden zijn het programma De Gezonde School en Genotmiddelen (DGSG), dat op 60% 
van de scholen wordt gebruikt, en de Facebookpagina “Opvoeding & Uitgaan”, die gericht is op 
ouders. Er worden goede stappen gezet: tussen 2001 en 2017 is een grote daling te zien in 
het drugsgebruik onder jongeren tussen de 12 en 16 jaar, blijkt uit het onderzoek “Health 
Behaviour in School-aged Children uit 2017. 
  
Het verkopen van softdrugs aan minderjarigen wordt niet gedoogd. Als er wordt geconstateerd 
dat coffeeshops dit toch doen, kan er naast strafrechtelijk ook bestuursrechtelijk worden 
opgetreden en de vergunning worden ingetrokken. Daarnaast geldt voor minderjarigen geen 
“kleine hoeveelheid voor eigen gebruik", en wordt volgens de richtlijn strafvordering jeugd 
voor elk bezit van soft of hard drugs een straf geëist. Bij strafzaken tegen dealers zal 
eventuele verkoop aan minderjarigen door de rechter worden meegenomen als factor in het 
bepalen van de strafmaat. 
 
Vraag: 
Zou het kabinet niet meer aan getuigenbescherming moeten doen in het kader van aanpak 
ondermijning? Zou het kabinet door middel van een (experimenteer)artikel willen bekijken hoe 
getuigen beter beschermd kunnen worden? 
 
Antwoord: 
Het is van groot belang dat getuigen adequate bescherming krijgen. Zeker bij de aanpak van 
ondermijning, waar de inzet van kroongetuigen met grote risico’s gepaard kan gaan. Een 
versterking van de beveiligingsmaatregelen, inclusief getuigenbescherming, maakt reeds 
onderdeel uit van het brede offensief tegen ondermijnende criminaliteit. 
 
De extra middelen die MJenV heeft aangekondigd in zijn brieven van 4 november jongstleden 
over het brede offensief, en van hedenochtend 20 november 2019 over de extra investering in 
het stelsel bewaken en beveiligen ter verlichting van de basispolitiezorg, zijn ook beschikbaar 
voor nieuwe technologie en materieel als onderdeel van alternatieve bewaken-, beveiligen- en 
getuigenbeschermingsconcepten. Er wordt ook reeds gekeken naar andersoortige maatregelen 
  25  

 
Vraag: 
Kan de MJenV reageren op het voorstel van de burgemeester van Rotterdam om te gaan 
samenwerken met Colombia om drugshandel tegen te gaan? 
 
Antwoord: 
Recent heeft MJenV uw Kamer geïnformeerd over zijn visie op Internationale 
Politiesamenwerking en over het brede offensief tegen georganiseerde, ondermijnende 
criminaliteit. Daaronder valt de vorming van een Multidisciplinair Interventie Team (MIT). Het 
gaat hierbij om bijvoorbeeld het versterken van de “upstream-disruption”, het aanpakken van 
fenomenen in de bron- en transitlanden. Samenwerking met Zuid-Amerikaanse landen (zoals 
Colombia) is daarbij cruciaal. 
De politie heeft bovendien een politieliaison geplaatst in Colombia op de ambassade in Bogota. 
Eind dit jaar zal de politie een extra liaison officer plaatsen ten behoeve van de operationele 
samenwerking met de Colombiaanse autoriteiten.  
MJenV deelt dan ook de gedachte van burgemeester Aboutaleb dat internationale 
samenwerking cruciaal is in de aanpak van georganiseerde criminaliteit en in het bijzonder 
drugscriminaliteit. 
  
 
 
Vragen van het lid Dam, C.J.L. van (CDA) 
 
Vraag: 
Kunnen boa’s een grotere rol krijgen bij de verkeershandhaving om de politie te ontlasten? 
 
Antwoord: 
Gezien de veelheid van taken van politie, is het altijd goed te bezien of andere partijen taken 
die aan de rand van het politiewerk raken, kunnen overnemen. Dit is bij 
verkeersveiligheid  echter niet het geval. BOA's zijn opgeleid voor een beperkte specifieke taak 
en niet voor de brede politietaak. Ook voeren wij met politie, OM en lokaal bestuur een 
verkenning uit om te bezien of nog enkele feiten aan de lijst voor boa's domein I 
(overlast/leefbaarheid) kunnen worden toegevoegd. 
Verder gaan in december de ministers van IenW en JenV in gesprek met gemeenten en 
provincies die risico-analyes maken op het terrein van verkeersveiligheid. Vervolgens 
onderzoeken de ministeries gezamenlijk welke verbeteringen op het terrein van infrastructuur, 
educatie en eventueel ook handhaving nodig zijn. Hierbij zal ook de capacitaire druk op de 
politie worden betrokken. 
 
Vraag: 
Is het kabinet bereid om voor de zomer en op hoofdlijnen te onderzoeken welke capaciteit in 
de handhavingsketen tot en met 2030 nodig is? Inclusief nieuwe taken, zoals op het gebied 
van cyber.  
 
Antwoord: 
Er wordt in samenspraak tussen OM, Rechtspraak en JenV al een aantal onderzoeken 
uitgevoerd die een beter zicht moeten geven op de capaciteitsproblematiek in de 
strafrechtketen. Zo zal binnenkort een doorlichting van de strafrechtketen worden uitgevoerd. 
Daarin wordt onder andere onderzocht hoe de ontwikkelingen in de criminaliteitscijfers zich 
verhouden tot de ervaren toegenomen druk op organisaties in de strafrechtketen. Het 
onderzoek zal uitmonden in voorstellen hoe de strafrechtketen beter kan presteren, met 
inbegrip van de aanpak van cybercrime. De MJenV en MRB verwachten uw Kamer medio 2020 
te kunnen informeren over de uitkomsten van deze doorlichting van de strafrechtketen. 
Daarnaast is de MJenV bereid om een verkennende studie te laten doen naar de op een 
horizon van 2030 gerichte capaciteit binnen de strafrechtketen. Dit onderzoek zal dan mede 
bezien worden in het licht van een aangenomen motie (Kamerstuk 35.300, C.) van de Eerste 
Kamer over een onafhankelijk onderzoek naar de mogelijkheden en condities waaronder de 
continuïteit in de bekostiging van de rechtsstaat beter kan worden geborgd en duurzaam 
versterkt. Aangezien de wens is dat een en ander voor de zomer van 2020 bij uw Kamer 
  27  

op zaken stellen? Kan hij een extern onderzoek laten uitvoeren naar de staat van het 
ministerie? 
 
Antwoord: 
Het ministerie van JenV is een grote organisatie met meer dan honderdduizend werknemers 
die werkzaam zijn op het bestuursdepartement of in een van de vele uitvoeringsorganisaties. 
Inherent aan de aard van de werkzaamheden vinden er incidenten plaats en worden er fouten 
gemaakt. Wanneer deze zich voordoen, dan wordt er hard gewerkt aan verbeteringen. Daarbij 
wordt gebruik gemaakt van verschillende externe organisaties als de Algemene Rekenkamer, 
de Audit Dienst Rijk, of de Inspectie voor JenV die ons helpen bij het duiden van wat er niet 
goed is gegaan en welke verbeteringen nodig zijn. De onderzoeken van deze organisaties 
helpen het ministerie om te leren van haar fouten en het de volgende keer waar mogelijk 
beter te doen. Mede door deze onderzoeken zijn de begrotingsprocessen op orde gebracht, is 
de control-functie herijkt en is een nieuw besturingsmodel doorgevoerd waardoor de 
governance van het departement in relatie tot de uitvoeringsorganisaties sterk is verbeterd. 
De Algemene Rekenkamer heeft vervolgens geconstateerd dat, mede door deze 
verbeteringen, het aantal onvolkomenheden is gereduceerd. Desalniettemin blijft het een 
continu proces van leren en verbeteren. 
 
  
 
Vraag: 
Vindt de minister dat de politieacademie voldoende middelen heeft om de problemen op te 
lossen? 
 
Antwoord: 
De Politieacademie krijgt er in het kader van het regeerakkoord vanaf 2018 € 2 miljoen 
oplopend naar structureel € 16 miljoen in 2022 extra bij, zodat de Politieacademie extra 
docenten kan aannemen (150 in de periode 2018-2024) en de huisvesting kan uitbreiden. 
Aanvullend is in het arbeidsvoorwaardenakkoord Politie 2018-2020 structureel € 10.1 miljoen 
beschikbaar gesteld voor flexibilisering van het politie-onderwijs en de doorontwikkeling van 
het Vakspecialistisch Politie Onderwijs. Met deze middelen is de Politieacademie in staat 
gesteld het in 2018 bekende vervangings- en uitbreidingsvraagstuk op te vangen en de 
opdracht uit de cao uit te voeren. Op dit moment bezien de korpschef, de directie van de 
Politieacademie en de MJenV wat er nodig is om de actuele ontwikkelingen (hogere uitstroom 
dan verwacht en verdere capaciteitsuitbreiding) het hoofd te bieden. Daarbij wordt 
uitdrukkelijk gekeken naar de vormgeving van de opleidingen. Uw Kamer wordt hierover in de 
eerste helft van 2020 geinformeerd. 
 
Vraag: 
Brievenbusfirma’s en witwasconstructies: criminaliteit mogelijk maken is ook crimineel. Hoe 
pakken we personen en bedrijven aan (bijvoorbeeld trustkantoren op de Zuidas) die bijdragen 
aan witwassen? 
 
Antwoord: 
In het plan van aanpak witwassen, dat de minister van Financiën en de minister van JenV op 
30 juni jl. naar uw Kamer hebben toegestuurd, zijn diverse maatregelen opgenomen om 
personen en bedrijven die bijdragen aan witwassen aan te pakken. De maatregelen zijn 
ingedeeld in drie pijlers en nadrukkelijk met elkaar verbonden.  De drie pijlers zijn: 1) het 
verhogen van barrières; 2) het vergroten van de effectiviteit poortwachtersfunctie en het 
toezicht;  en 3) het versterken van de opsporing en vervolging. Concrete, voor deze vraag 
relevante maatregelen zijn onder meer het tegengaan  van brievenbusfirma’s, voortvloeiende 
uit de van aanpak belastingontduiking en –ontwijking, en het monitoren van de aanpak van de 
trustsector waaronder het oppakken van signalen van illegale dienstverlening door DNB. 
 
Vraag: 
Wat gaat de minister doen om de werkdruk in de gevangenissen te verminderen en de 
veiligheid te vergroten?  
 
  29  

komende periode wel en niet aan?  
 
Antwoord: 
Samen met de korpschef zet de MJenV zich in voor zo snel mogelijke realisatie van de plannen 
die aan de intensiveringsgelden zijn gekoppeld. Ook het vervangen van uitstroom heeft de 
hoogste prioriteit. Dit kan niet voorkomen dat de inzetbaarheid de komende jaren onder druk 
staat. Met de vakbonden, de korpschef en de politieacademie is de MJenV in gesprek over 
maatregelen om versneld inzetbare politiemensen op de werkvloer te krijgen. De korpschef 
heeft een landelijke Taskforce Operationele Sterkte en Capaciteit ingesteld om te komen tot 
het vergroten van mogelijkheden om sterkte uit te breiden, (nieuwe) medewerkers sneller in 
te kunnen zetten, specifiekere en snellere opleidingen en de inzet van technologie en 
innovatie. MJenV zal uw Kamer hierover in februari 2020 nader informeren. De keuze wat de 
politie wel en niet kan oppakken dient primair door de gezagen te worden gemaakt.  
 
Vraag: 
Wat kan en gaat de MRb concreet doen om een bijdrage te leveren aan toegankelijke, 
laagdrempelige rechtspraak en aan het vertrouwen in de rechtspraak?  
 
Antwoord: 
Er is in de rechtspraak een ontwikkeling op gang gekomen waarin maatschappelijke 
effectiviteit en oplossingsgerichtheid centraal staan. Deze positieve ontwikkeling wordt door 
dit kabinet gestimuleerd. Er is voor experimenten in het kader van maatschappelijk effectieve 
rechtspraak voor de komende prijsperiode jaarlijks, conform het verzoek van de Raad voor de 
rechtspraak, 1 miljoen euro extra beschikbaar gesteld. 
 
De ontwikkeling wordt verder ondersteund met de Tijdelijke experimentenwet rechtspleging 
die nu bij uw Kamer aanhangig is. Met die wet wordt de rechtspraak meer mogelijkheden 
geboden om te experimenteren met nieuwe werkwijzen. De MRb bespreekt met de Raad voor 
de rechtspraak de mogelijkheden om in vervolg op (de evaluatie van) verschillende pilots en 
het rapport over de vrederechter onder de nieuwe wet een experiment te houden met een 
nabijheidsrechter. Als blijkt dat experimenten knelpunten opleveren met de regelgeving dan 
zal de MRb bezien hoe die kunnen worden opgelost. 
  
 
Vraag: 
De SP is blij met de 36,5 miljoen per jaar de komende twee jaar voor de sociaal advocatuur. 
De eerste slag is gewonnen door de sociaal advocaten, maar er is nog steeds geen structurele 
oplossing. Daarom vraag aan de MRb: hoe nu verder? 
 
Antwoord: 
Oplossing voor het structurele probleem 
Het kabinet heeft nu tijdelijk extra middelen beschikbaar gesteld, zodat advocaten voldoende 
financiële armslag hebben om de overstap naar het nieuwe stelsel te maken. Die middelen zijn 
in aanvulling op het structureel voor rechtsbijstand beschikbare bedrag van ruim 400 
miljoen. Zo kan de sociale advocatuur gesterkt de overgang naar een nieuw stelsel maken. 
Om het structurele probleem op te lossen werken we aan een modern en financieel duurzaam 
stelsel voor rechtsbijstand. Een van de doelen is structureel een betere vergoeding voor 
advocaten. 
 
Vorig jaar heeft de MRb de contouren voor een nieuw stelsel geschetst en de uitvoering is 
inmiddels volop aan de gang. Er komt betere informatie online voor iedereen. Er komen 
daarnaast spreekuren in wijken voor juridische vragen. We gaan verder meer doen om 
problemen aan de voorkant op te lossen - ook om rechtszaken te voorkomen. Daarnaast 
zetten we in op terugdringen van zaken vanuit de overheid, door meer met de menselijke 
maat te kijken. 
 
Er worden rechtshulppakketten ontwikkeld, die gericht zijn op een duurzame oplossing voor de 
rechtzoekende. Door de invoering van rechtshulppakketten krijgen mensen een oplossing van 
A tot Z, met een integrale kostprijs en een passende kosten-batenafweging voor de inzet van 
  31  

politiechef dat tevens noodzakelijk acht, Westerwolde binnen de eenheid Noord-Nederland 
bijstand zal ontvangen. 
Binnen de eenheid Noord-Nederland zullen vijf extra politieagenten voor de gemeente 
Westerwolde worden vrijgemaakt ten behoeve van de realisatie van de inzetplannen van de 
ketenmariniers   . Het huidige politiebureau in Ter Apel voldoet niet meer aan de huidige arbo-
normen. De Politiechef van de eenheid Noord Nederland heeft dit aan de gemeenteraad van 
Westerwolde toegelicht en tevens toegezegd dat er in de toekomst in Ter Apel een 
politiebureau zal blijven met onder andere een publieksfunctie, ophoudfaciliteiten en een 
openstelling van 9 tot 17 uur. 
 
Vraag: 
Wat is de reactie van de staatssecretaris op het afschaffen van rechtsbijstand bij het eerste 
verhoor in weerwil van het advies Van Zwol?  
 
Antwoord: 
De Commissie benadrukt dat geïnvesteerd moet worden in de zorgvuldige behandeling van 
een eerste asielaanvraag. Vertraging bij beroeps- vervolg- en vertrekprocedures moet worden 
voorkomen.  
De Commissie meent dat dit met rechtsbijstand voorafgaand aan de start van de 
asielprocedure en onpartijdige informatievoorziening aan de asielzoeker kan worden bereikt. 
De zorgvuldigheid bij de behandeling van asielaanvragen staat ook voor het kabinet altijd 
voorop. Een goede voorlichting is daarbij van belang. Die hoeft niet afkomstig te zijn van 
gefinancierde rechtsbijstandverleners. De IND mag in staat worden geacht deze voorlichting 
adequaat en onpartijdig te kunnen uitvoeren zodat de asielzoeker alle relevante redenen voor 
zijn aanvraag in Nederland naar voren kan brengen.  
De asielprocedure zal straks, net zoals nu, voldoen aan alle verplichtingen die de 
Procedurerichtlijn aan de asielprocedure stelt.   
 
  
 
Vraag: 
Kan de staatssecretaris met een adequate aanpak komen aangezien ASO AZC's zijn mislukt en 
het draagvlak voor vluchtelingen onder druk staat door zogenaamde veilige landers?  
 
Antwoord: 
De conclusie dat de EBTL's zijn mislukt is prematuur, omdat de SJenV de uitkomsten van de 
evaluatie van het WODC wil afwachten. De resultaten van deze evaluatie zullen mede 
bepalend zijn voor een besluit over de invulling van opvang voor overlastgevers. 
  
Om de zwaarste groep overlastgevers dicht op de huid te zitten, is een landelijke lijst 
samengesteld: de Top-X. Die lijst maakt direct zichtbaar voor alle ketenpartners om welke 
personen het gaat. Op deze groep kan het hele palet vreemdelingrechtelijke, 
bestuursrechtelijke en strafrechtelijke maatregelen door SJenV worden ingezet. De 
persoonsgerichte aanpak van de personen op deze lijst, gebeurt in nauwe samenwerking 
tussen de organisaties in de migratieketen, gemeenten, politie en OM. Voor het einde van dit 
jaar zal uw Kamer een voortgangsbrief ontvangen over de aanpak van asielzoekers die 
overlast veroorzaken.    
 
  
 
Vraag: 
Kan de staatssecretaris reageren op het boek 'Refuge-rethinking-refugee-policy' van auteurs 
Alexander Betts en Paul Collier, waarin wordt ingegaan op het belang van opvang in de regio 
en sociaal economische hulp aan regio’s met veel vluchtelingen?  
 
Antwoord: 
Dit boek is nog altijd relevant. De auteurs wijzen erop dat de manier waarop wij omgaan met 
mensen op de vlucht, primair een reactief opvangbeleid, niet veel doet aan de oorzaken en 
mensen in een afhankelijke positie houdt. 
  33  

interne evaluatie die is uitgevoerd naar de totstandkoming van en besluitvorming over het 
incidentenoverzicht en de maatregelen die naar aanleiding daarvan zijn genomen. 
 
Vraag: 
Kan de SJenV een reactie geven over het onderhandelen met landen van herkomst van 
economische vluchtelingen? Diplomatie, visumbeleid en handelsrelaties kunnen worden 
bekeken. Kan de SJenV niet vaker ambassadeurs op het matje roepen? 
 
Antwoord: 
Per land is er sprake van maatwerk. Er wordt integraal gekeken en alle instrumenten worden 
meegewogen om onze terugkeersamenwerking te kunnen verbeteren. Het voeren van een 
gesprek met de ambassadeurs om onze boodschappen over te brengen is een instrument 
waar het kabinet gebruikt van maakt. 
 
Vraag: 
De IND weigert een overzicht te geven van identiteitsfraude zaken. Kan de SJenV hier inzicht 
in geven?  
 
Antwoord: 
Er bestaat voor de IND geen reden om geheimzinnig te doen over cijfers met betrekking tot 
identiteitsfraude. Bij de beoordeling van aanvragen wordt rekening gehouden met alle 
relevante feiten en omstandigheden waaronder ook (het vermoeden van) identiteitsfraude. Of 
er sprake is (van een vermoeden) van identiteitsfraude wordt niet apart geregistreerd en is 
dan ook niet uit de geautomatiseerde systemen van de IND te genereren. 
Weliswaar zijn er cijfers aangeleverd ten behoeve van het onderzoek van de commissie de 
Leeuw maar dit betreft niet het totaal aantal signalen omdat deze enkel vanuit de 
trajectcontroles zijn gegenereerd. Het gaat dan concreet om signalen over mutaties in de BRP 
omtrent de geboortedatum en de nationaliteit. Ook vanuit andere bronnen kunnen er bij de 
IND signalen over identiteitsfraude binnenkomen. Deze signalen kunnen echter niet 
gestructureerd worden gegenereerd. 
 
 
Vragen van het lid Groothuizen, M. (D66) 
 
Vraag: 
Acht de minister voor Rechtsbescherming het realistisch dat tot en met 2022 alle 
achterstanden worden weggewerkt? Hoe kijken rechters en ondersteunend personeel naar 
deze ambitie? 
 
Antwoord: 
Het besef dat de achterstanden moeten worden weggewerkt, wordt breed gedeeld binnen de 
rechtspraak, zowel onder rechterlijk als niet-rechterlijk personeel. Dit blijkt ook uit het 
landelijke project normering doorlooptijden, dat kortgeleden is afgerond en onder meer 
vervolg krijgt in de aanpak van de achterstanden. De Raad voert hierop de regie en de extra 
middelen die MRb aan de Rechtspraak beschikbaar heeft gesteld kunnen daartoe worden 
ingezet. Het brede draagvlak, de extra beschikbare middelen en de centrale regie op het 
proces geven MRb het vertrouwen dat deze ambitie binnen de afgesproken periode 
waargemaakt kan worden. 
  
 
Vraag: 
Begrijpt de minister de zorgen van rechters over de uitvoering van beslissingen die rechters 
nemen gericht tegen de overheid en is de minister het ermee eens dat de overheid altijd 
uitspraken van rechters behoort op te volgen en, zo ja, hoe gaat hij dit borgen? 
 
Antwoord: 
In een rechtsstaat is ook de overheid aan rechterlijke uitspraken gebonden. Rechterlijke 
uitspraken moeten door de overheid worden gerespecteerd en uitgevoerd. En mocht de 
overheid op dat punt in gebreke zijn, dan staan partijen daar (juridische) middelen ter 
  35  

Veiligheid zijn gesprekken gevoerd met de bonden en de medezeggenschap over de 
werkcultuur en zijn beelden daarover gedeeld. We zijn er nog niet, het vraagt continu 
aandacht. 
 
Vraag: 
Erkent de staatssecretaris dat de wachttijden bij de IND zijn veroorzaakt door het 
financieringsstelsel?  
 
Antwoord: 
Er ligt een combinatie van oorzaken ten grondslag aan de opgelopen doorlooptijden. De 
belangrijkste is een vroegtijdige afschaling van personeel in 2017 in combinatie met een licht 
verhoogde asielinstroom én een financieringssystematiek die niet verder reikte dan de korte 
termijn, waarbij onvoldoende rekening is gehouden met de bestaande werkvoorraad. 
 
Eén van de maatregelen om sneller en beter te kunnen anticiperen is een meerjarige stabiele 
financiering. Uw Kamer heeft hiertoe een motie aangenomen en dit heeft bij voorjaarsnota 
geleid tot een hogere structurele stabiele financiering van de IND. 
  
 
Vraag: 
Kan de minister een reactie geven op de notitie die D66 heeft opgesteld over 'non-conviction 
based confiscation' in het kader van de strijd tegen crimineel geld? 
 
Antwoord: 
De MJenV heeft met interesse kennisgenomen van de notitie van D66 over 'non-conviction 
based confiscation' in het kader van de strijd tegen crimineel geld. We zullen deze voorstellen 
betrekken bij de nadere verkenning van verbetering van mogelijkheden voor het afpakken van 
crimineel vermogen. Dit vergt echter uitzoekwerk. In lijn met uw verzoek wordt volgend jaar 
gestart met een WODC-onderzoek waarin gekeken wordt naar mogelijkheden voor versnelling 
van de ontnemingsprocedure. Daar komt MJenV bij u op terug. 
  
Voor de stappen ter verbetering van het afpakken van crimineel vermogen verwijst MJenV u 
naar de voortgangsbrief inzake de aanpak van ondermijning die uw Kamer vorige week 
ontving. 
  
 
Vraag: 
Is de minister, gegeven het feit dat een solide wettelijke basis ontbreekt en de vraag of deze 
vonnissen niet de rol van de rechtspraak marginaliseren, bereid een analyse uit te voeren naar 
het initiatief van het OM inzake nieuwe proces en vonnisafspraken?  
 
Antwoord: 
Er vindt momenteel overleg plaats tussen het OM, de Rechtspraak en het ministerie JenV over 
de wenselijkheid van het (vaker) maken van proces- en vonnisafspraken, en over de vraag 
binnen welk (wettelijke) kader dat zou moeten gebeuren. Uw Kamer zal over de uitkomsten 
daarvan worden geïnformeerd. 
 
Vraag: 
Wat gaat het kabinet doen om het vastgelopen debat over het gezamenlijk Asielbeleid van de 
EU vlot te trekken en om te zorgen voor afspraken met landen waar asielzoekers naartoe 
moeten terugkeren? Met welke boodschap gaat de staatssecretaris naar welk land?  
 
Antwoord: 
 
Het kabinet pleit ervoor om specifieke tekortkomingen in het GEAS aan te pakken. 
 
De voor het kabinet belangrijke onderwerpen zijn neergelegd in het Staat van de Unie paper 
“A renewed European Agenda on Migration”. Voorbeelden hiervan zijn een verplichte 
buitengrensprocedure, het effectief voorkomen van secundaire migratiebewegingen en snelle 
  37  

rechtzoekende. Door de invoering van rechtshulppakketten krijgen mensen een oplossing van 
A tot Z, met een integrale kostprijs en een passende kosten-batenafweging voor de inzet van 
juridische hulp. Er komen verschillende pakketten, tegen verschillende prijzen: lichte voor 
mensen die net iets meer nodig hebben dan eerstelijnshulp, tot aan zware wanneer het direct 
duidelijk is dat er een rechter aan te pas moet komen. 
 
We verwachten hiermee dat er ruimte is voor vergoedingen voor advocaten die 10% tot 20% 
hoger zijn dan de gemiddelde uurvergoeding die advocaten nu krijgen volgens de commissie-
Van der Meer. 
  
Wat gaat hij nu doen nu de NOvA weer aan tafel zit? 
Nu kunnen we weer met elkaar in gesprek over structurele verbeteringen. We zullen het vast 
nog niet op alle punten met elkaar eens zijn. Maar alleen door in gesprek te blijven, kom je 
nader tot elkaar. Zo kunnen we naast de stappen die we al voortvarend zetten rond het 
terugdringen van het procedeergedrag van de overheid en in het versterken van de eerste lijn 
ook de kwaliteitsverbetering en doelmatigheidswinst in de tweede lijn gezamenlijk vorm gaan 
geven. 
 
Vraag: 
In aansluiting op de vraag over cultuur op het departement: is het verstandig om in te grijpen 
bij organisaties? Meer duurzame financiering is noodzakelijk. Hoe kijkt de minister aan tegen 
de product financiering die we nog steeds bij de verschillende organisaties hebben? Past dit?  
 
Antwoord: 
De financiering van de organisaties op het brede terrein van JenV heeft continue aandacht. 
Met grote regelmaat wordt de gehanteerde financieringsmethodiek kritisch bekeken en 
geëvalueerd. Daarbij wordt bezien welke financieringsmethodiek passend is bij de aard van de 
specifieke organisatie. Product financiering sluit bij de meeste JenV-organisaties goed aan bij 
de activiteiten die zij verrichten en biedt ook mogelijkheden om adequaat te sturen op de 
keten. Daarbij wordt steeds goed onderscheid gemaakt tussen kosten die vast zijn, zoals 
huisvesting, en kosten die wijzigen wanneer de taken toe – of afnemen, om te voorkomen dat 
de organisaties in de problemen komen.  Dat deze evaluaties ook daadwerkelijk tot 
veranderingen leiden is recent gebleken door het aanpassen van de bekostiging van de Raad 
voor de Rechtspraak op basis van een onafhankelijk onderzoek. 
 
Vraag: 
Hoe gaat MRb structurele verbetering voor de rechtsbijstand borgen? 
 
Antwoord: 
Oplossing voor het structurele probleem 
Het kabinet heeft nu tijdelijk extra middelen beschikbaar gesteld, zodat advocaten voldoende 
financiële armslag hebben om de overstap naar het nieuwe stelsel te maken. Die middelen zijn 
in aanvulling op het structureel voor rechtsbijstand beschikbare bedrag van ruim 400 
miljoen. Zo kan de sociale advocatuur gesterkt de overgang naar een nieuw stelsel maken. 
Om het structurele probleem op te lossen werken we aan een modern en financieel duurzaam 
stelsel voor rechtsbijstand. Een van de doelen is structureel een betere vergoeding voor 
advocaten. 
 
Vorig jaar heeft de MRb de contouren voor een nieuw stelsel geschetst en de uitvoering is 
inmiddels volop aan de gang. Er komt betere informatie online voor iedereen. Er komen 
daarnaast spreekuren in wijken voor juridische vragen. We gaan verder meer doen om 
problemen aan de voorkant op te lossen - ook om rechtszaken te voorkomen. Daarnaast 
zetten we in op terugdringen van zaken vanuit de overheid, door meer met de menselijke 
maat te kijken. 
 
Er worden rechtshulppakketten ontwikkeld, die gericht zijn op een duurzame oplossing voor de 
rechtzoekende. Door de invoering van rechtshulppakketten krijgen mensen een oplossing van 
A tot Z, met een integrale kostprijs en een passende kosten-batenafweging voor de inzet van 
juridische hulp. Er komen verschillende pakketten, tegen verschillende prijzen: lichte voor 
  39  

redelijk vermoeden van schuld aan een strafbaar feit wijzen. Er zal dan ook altijd een nader 
onderzoek moeten plaats vinden door opsporingsambtenaren (menselijke tussenkomst) en 
dan kan op basis van dat onderzoek eventueel een verdenking ontstaan. Vanaf dat moment is 
de onschuldpresumptie aan de orde. 
 
Vraag: 
Is de minister, gegeven de zorgen vanwege de meldingen over seksisme en racisme in de 
politieorganisatie, bereid het diversiteitsprogramma binnen de politie voort te zetten? 
 
Antwoord: 
In 2019 en 2020 worden de projecten en thema’s die zijn ontwikkeld binnen het programma 
‘De Kracht van het Verschil’ in de staande organisatie ondergebracht. Het programma was 
altijd van tijdelijke aard. De projecten die onder het programma vallen worden voortgezet en 
bestendigd omdat de aandacht voor deze onderwerpen door de korpschef onderkend worden. 
De korpschef blijft de voortgang monitoren, ook wanneer deze projecten zijn geborgd in de 
staande organisatie. Hierover is de Kamer in het halfjaarbericht van 4 juli jl. geïnformeerd. 
 
Vraag: 
Is de minister bereid om de toepassing van technologieën zoals Syri en gezichtsherkenning te 
stoppen totdat waarborgen en controle hiervoor zijn vormgegeven?  
 
Antwoord: 
Met betrekking tot SyRI kan opgemerkt worden dat de sociale zekerheid één van de pijlers 
van onze maatschappij is. Fraude met uitkeringen doet afbreuk aan het draagvlak en aan een 
doelmatige uitvoering. De aanpak van misbruik van sociale voorzieningen en uitkeringen is 
daarmee cruciaal. Fraude komt vaak pas aan het licht als gegevens van verschillende 
overheidsinstanties met elkaar worden vergeleken. Dit is binnen SyRI mogelijk door middel 
van het koppelen van bestanden. 
 
Momenteel loopt er een rechtzaak over SyRI. Als gevolg daarvan drogen de aanvragen van 
gemeenten voor het gebruik van dit systeem op. Daarmee is er geen urgente aanleiding om 
het systeem stop te zetten. We wachten de uitspraak van de rechter af. 
  
Gezichtsherkenning kan op verschillende manieren worden ingezet, bijvoorbeeld voor toegang 
tot een gebouw of apparaat, of binnen de opsporing. Over dat laatste heeft de MJenV vandaag 
een brief aan de Kamer gestuurd. Afhankelijk van de toepassing moet gekeken worden naar 
het doel, de rechtmatigheid en naar eventuele risico’s en de toepasselijke waarborgen. Er 
bestaan al aanvullende, strengere regels voor het gebruik van biometrische gegevens. Een 
algemeen verbod gaat teveel voorbij aan nuttige en verantwoorde toepassingen van 
gezichtsherkenning. 
  
 
Vraag: 
De minister van Justitie en Veiligheid zou de internationale en grensoverschrijdende 
coalitiesamenwerking op het gebied van de opsporing van zware criminaliteit bespreken met 
het (Europees) OM. Wat heeft dit gesprek opgeleverd? Gaat de minister zich hiervoor 
inspannen?  
 
Antwoord: 
Met het OM is afgesproken dat zij in 2020 een strategisch kader ter versterking van haar 
internationale samenwerking oplevert met als doel een effectieve taakuitoefening, onder meer 
op het terrein van de aanpak van zware criminaliteit. Dit zal een basis bieden voor de concrete 
beleidsmatige en organisatorische vertaalslag van taken en doelstellingen naar inspanningen 
van het OM. Daarbij wordt ook invulling gegeven aan wettelijke (internationale) 
verplichtingen, wordt rekening gehouden met de inspanningen van ketenpartners en wordt 
bovenal ingespeeld op behoeften uit de praktijk voor internationale handvatten om effectief op 
te kunnen treden. 
 
Vraag: 
  41  

justitiële en strafvorderlijke gegevens, de consultatiereacties worden nu verwerkt. 
 
Daarnaast is op dit moment een 2e tranche wijziging wet Bibob in voorbereiding waarin 
bestuursorganen nog meer mogelijkheden krijgen informatie uit te wisselen. Op dit moment 
kan de officier van Justitie overigens al een “tip” uitbrengen aan een burgemeester – namelijk 
dat er aanleiding is om het Landelijk Bureau Bibob om advies te vragen. De officier van 
Justitie levert dan de info die hij heeft. 
Er wordt gevraagd om een noodwet voor informatie-uitwisseling. De MJenV is bezig met 
meerdere initiatieven om het delen van informatie met het oog op het tegengaan van 
ondermijning eenvoudiger te maken en geef daar hoge prioriteit aan. Een noodwet is een wet 
die zo snel mogelijk tot stand wordt gebracht. Ook een noodwet moet de eisen uit de AVG en 
de richtlijn gegevensbescherming opsporing en vervolging respecteren. De MJenV begrijpt de 
vraag dus zo dat het gaat om een wet die snel in werking kan treden en de mogelijkheden 
voor het uitwisselen van informatie verbetert en vereenvoudigt. 
  
De MJenV noemt in dat verband het wetsvoorstel gegevensverwerking door 
samenwerkingsverbanden. De WGS geeft een betere grondslag voor domeinoverstijgende, 
gezamenlijke gegevensverwerking ten behoeve van de bestrijding van ondermijnende 
criminaliteit. Daarbij is het bij uitstek noodzakelijk dat meerdere partijen samenwerken en met 
het oog daarop gegevens kunnen uitwisselen. 
De MJenV verwacht het advies van de Raad van State en hoop het wetsvoorstel begin volgend 
jaar bij uw Kamer in te kunnen dienen. Indien uw Kamer dit wetsvoorstel met spoed wil 
behandelen, verleent hij daar uiteraard alle medewerking aan. 
Tot slot wordt op dit moment onder regie van het Aanjaagteam Ondermijning een model-
protocol opgesteld, dat inzichtelijk maakt welke informatie binnen een gemeente wél kan 
worden gedeeld. Bij het opstellen van dit protocol zal ook duidelijk worden waar knelpunten 
zitten in de informatiedeling. Hiervoor wordt dan gekeken of oplossingen mogelijk zijn, waarbij 
ook wetgeving tot de mogelijkheden behoort. 
 
Vraag: 
Waar gaan we mensen vandaag halen ter vergroting van de politiecapaciteit? Politieacademie 
kan instroom nu al niet aan. Hoe kunnen we mensen verleiden terug te keren naar de politie? 
Hoe kunnen we zij-instroom bevorderen? Kunnen we de opleiding verkorten om de 
politieacademie te ontzien? Welke taken van de politie gaan we schrappen? Welke tien 
maatregelen heeft de audit om bureaucratie binnen de politie te verminderen opgeleverd? 
 
Antwoord: 
De werving bij de politie loopt naar behoren. De instroom is de afgelopen jaren sterk 
toegenomen en dit jaar zijn er meer aspiranten en specialisten ingestroomd. 
Hogere instroom vraagt natuurlijk veel van de Politieacademie. Daarom wordt er stevig 
geïnvesteerd om de  groei van de instroom van op te vangen. 
De Politieacademie krijgt er vanaf 2018 € 2 miljoen extra bij oplopend naar structureel € 16 
miljoen in 2022 zodat ze docenten kunnen aannemen en huisvesting kunnen uitbreiden. In 
totaal komen er over het hele land in de periode 2018-2024 circa 150 docenten bij. In het 
arbeidsvoorwaardenakkoord Politie 2018-2020 wordt verder structureel € 10.1 miljoen 
beschikbaar gesteld voor flexibilisering van het politie-onderwijs en de doorontwikkeling en 
innovatie van het Vakspecialistisch Politie Onderwijs. Daarnaast werken politie en 
politieacademie aan verbeteringen in de HR-keten van de politie en vernieuwingen in het 
politieonderwijs met als doel om aspiranten en zij-instromers sneller inzetbaar te krijgen voor 
de uitvoering van de politietaak. Ter ondersteuning hiervan is recent een Taskforce ingezet die 
op korte termijn met praktische voorstellen moet komen. 
Een onderdeel van de aanpak van administratieve lasten in de opsporing is een aanpak van de 
top tien irritaties in de opsporing, zoals die door de politie zijn geïnventariseerd in het rapport 
‘effectieve tijd voor opsporing’. Uit deze top tien blijkt bijvoorbeeld dat ‘rechercheurs 
verbinding met collega’s van andere teams missen omdat ze werken in verschillende systemen 
en ze niet meer op locatie geplaatst zijn maar op centrale werkplekken binnen de eenheid’ en 
dat ‘er een veelheid aan verschoven oneigenlijke administratieve taken en werkzaamheden is’. 
Op dit moment worden de ergernissen door de politie opgepakt, voor zover de politie daar zelf 
invloed op kan uitoefenen. Daarnaast adresseert de commissie-Zuurmond de aanpak van 
  43  

Door het innemen en vervallen laten verklaren van het paspoort (de paspoortmaatregel) wordt 
beoogd dat een veroordeelde zedendelinquent niet meer in staat is om buiten Schengen te 
reizen. BZK zal bijhouden hoe vaak er op basis van artikel 18 en 24 van de Paspoortwet een 
verzoek wordt gedaan tot het laten vervallen verklaren van een paspoort en hoe vaak dit door 
BZK wordt toegekend. 
 
Vraag: 
Waarom is de staatssecretaris niet in overleg gegaan met de sociale advocatuur zelf over de 
afschaffing van rechtsbijstand in asielzaken? Is ze bereid om dat gesprek alsnog te voeren?  
 
Antwoord: 
Het beeld dat niet met de advocatuur over deze maatregel is gesproken is niet juist. In het 
najaar van 2018 is al een bijeenkomst georganiseerd voor de gehele asieladvocatuur om de 
gevolgen van de maatregel te bespreken. Hiervoor waren ook de Raad voor Rechtsbijstand, de 
rechterlijke macht, VWN en Nidos uitgenodigd. Daarnaast is de Raad voor de Rechtsbijstand 
betrokken geweest bij het opstellen van de impactanalyse ten aanzien van deze maatregel, 
naar aanleiding van een motie van de Eerste kamer van december 2018. Ook de Raad voor de 
Rechtspraak heeft naar aanleiding van bovenstaande motie een impactanalyse gemaakt. 
Verder zal het ontwerpbesluit in een voorhangprocedure en in (internet)consultatie worden 
gebracht. Daarbij kunnen partijen op het ontwerpbesluit reageren. 
 
  
 
Vraag: 
Kunnen er scherpere, meetbare afspraken gemaakt worden over de aanpak van de verwarde 
personenproblematiek en de effecten die deze problematiek heeft op de capaciteit van de 
politie? 
 
Antwoord: 
Het is bekend dat het aantal meldingen over personen met verward gedrag in de eerste helft 
van 2019 is gestegen ten opzichte van 2018. Hierover hebben MJenV en de staatssecretaris 
van VWS zorgen. De politie krijgt te maken met deze veelheid aan meldingen over een zeer 
diverse groep waarvan het grootste deel níet gevaarlijk is of overlast veroorzaakt en die juist 
ondersteuning en zorg nodig heeft. 
Het is primair een zaak van gemeenten en hun partners om daadwerkelijk regie te voeren op 
deze kwetsbare personen waarbij het uitgangspunt moet zijn om vroegtijdig te signaleren en 
adequate zorg te verlenen. In dat verband zou de mogelijkheid van wijk GGZ'ers een te 
bestuderen optie zijn. In sommige delen van het land bestaat dit fenomeen al. Een aspect 
daarbij is het vervoer van deze personen. Mensen die zorg nodig hebben horen niet in een 
politieauto thuis, noch in een politiecel. Op vele plekken in het land worden alternatieve 
vervoersmogelijkheden uitgeprobeerd, zoals de ‘Streettriage’ in Deventer. De politie en de 
GGD werken momenteel in vier politie-eenheden aan de gegevensverzameling over hoe vaak 
er oneigenlijk vervoer door de politie plaatsvindt. Op basis hiervan kunnen concrete afspraken 
worden gemaakt. Dit laat onverlet dat de politie een taak heeft en zal blijven houden om in 
het kader van openbare orde en bij overlast op 112-meldingen te reageren. 
  
 
Vraag: 
Waarom wordt er geen eigen onderzoek verricht als we weten wat de problemen zijn bij de 
IND? Als het al nodig is om een extern onderzoek te laten verrichten, waarom heeft de 
staatssecretaris dat niet vijf maanden geleden gestart?  
 
Antwoord: 
Onderzoek naar de mogelijkheden om de doorlooptijden te verkorten heeft zeker 
plaatsgevonden. De SJenV heeft mede daartoe ook gesprekken met de IND gevoerd. 
Inmiddels zijn de maatregelen getroffen die zijn beschreven in de brief aan uw Kamer. Het 
aangekondigde externe onderzoek is dan ook enerzijds gericht op validatie van die 
maatregelen en anderzijds op de vraag of er nog aanvullende maatregelen mogelijk zijn. 
  45  

 
Vraag: 
Is de minister bereid om alles op alles te zetten om de basisteams bewaken en beveiligen op 
orde te krijgen? 
 
Antwoord: 
Zoals toegelicht in de brief aan uw Kamer van 20 november jl. stelt het kabinet eenmalig 10 
miljoen euro beschikbaar ten behoeve van de versterking van het stelsel bewaken en 
beveiligen waaronder de DKDB, om de druk op de basisteams te verlichten. In mijn brief over 
de bredere aanpak van de ondermijning heb ik ook de plannen zitten voor een structurele 
versterking van dit stelsel. Daar wordt bij najaarsnota incidenteel al geld voor vrij gemaakt in 
de 110 miljoen euro. 
 
Vraag: 
Is de MRb bereid het budget voor mediation in strafzaken volgend jaar mee te laten groeien 
met het aantal zaken? 
 
Antwoord: 
In de begroting voor 2020 is € 1,33 miljoen opgenomen voor mediation in strafzaken, 
waaronder jeugdzaken. Deze middelen zijn structureel. Zoals gemeld in antwoorden op vragen 
van het lid Van Nispen bleek voor 2019 geen budget voor een zeer beperkt aantal mediations 
(circa 40). Ik heb daarbij aangegeven dat dit zou worden opgelost in overleg met de Raad 
voor de rechtspraak. Inmiddels heb ik het budget voor 2019 opgehoogd naar € 1,43 miljoen. 
Mocht ook in 2020 het aantal mediationzaken hoger blijken dan past binnen het beschikbare 
budget van € 1,33 miljoen, dan zal ik ook hiervoor in overleg met de Raad voor de 
rechtspraak een oplossing zoeken. 
 
Vraag: 
Kan de ‘nabijheidsrechter’ zoals ze het in België noemen een meer volwaardige optie worden 
voor Nederland? Kan de minister voor Rechtsbescherming in kaart brengen hoe dat kan 
worden verwezenlijkt?  
 
Antwoord: 
Het is nu nog te vroeg om definitief uitspraken te doen over landelijke invoering van een 
nabijheidsrechter. In september heeft de MRb een onderzoek naar de vrederechter in België 
en Frankrijk naar de Kamer gestuurd. De onderzoekers pleiten voor een geleidelijke 
aanpassing van de praktijk en de regelgeving om de kantonrechter pragmatischer, informeler 
en oplossingsgerichter te laten worden. De onderzoekers geven aan dat in deze geleidelijke 
aanpassing varianten kunnen worden beproefd met toepassing van de toekomstige Tijdelijke 
experimentenwet rechtspleging. Daarbij kan worden voortgebouwd op experimenten die nu in 
het kader van maatschappelijk effectieve rechtspraak (MER) worden gehouden. De MRb wil de 
ervaringen met en evaluaties van lopende en nog te starten pilots afwachten alvorens te 
beslissen over de structurele invoering van een nabijheidsrechter. De MRb wil in de eerste 
helft van volgend jaar, na evaluatie van de regelrechter Rotterdam en de Wijkrechter Den 
Haag, met de Raad voor de rechtspraak een eerste balans opmaken en zal Uw Kamer 
hierover informeren. 
  
 
Vraag: 
Is de minister bereid om met gemeenten in gesprek te gaan over het inzetten van een 
waarborgsom bij de vergunningverlening voor festivals? De organisator van een festival 
betaalt dan een waarborgsom aan de gemeente en deze wordt niet teruggegeven als tijdens 
het festival een overtreding van de Opiumwet wordt geconstateerd.  
 
Antwoord: 
Nee, een dergelijke maatregel is juridisch niet mogelijk. Een festival is een legale activiteit en 
er is geen rechtsgrond voor het stellen van een dergelijke waarborgsom in het kader van de 
Opiumwet. Gemeenten stellen in het kader van hun verantwoordelijkheid voor de openbare 
orde en de volksgezondheid rond evenementen via de vergunning eisen aan 
  47  

hoeveelheid voor eigen gebruik van een middel vermeld op lijst 1 in beginsel niet tot gerichte 
opsporing leidt. Het bezit van elke hoeveelheid daarboven leidt tot vervolging. Uit de systemen 
van het OM valt alleen na te gaan welk artikel van de Opiumwet ten laste is gelegd, niet om 
welke hoeveelheid dit ging. Om die reden zijn er geen landelijke cijfers beschikbaar over het 
aantal gevallen waar gehandhaafd werd op 1 tot 10 gebruikershoeveelheden. 
  
Het belang van de handhaving van de norm dat drugsbezit verboden is staat buiten kijf. Wel 
biedt de Aanwijzing voor de Opsporing het Openbaar Ministerie de mogelijkheid om regionaal 
en lokaal keuzes te maken in de opsporing. Deze keuzes kunnen bijvoorbeeld gebaseerd zijn 
op de beschikbare capaciteit van de politie en het Openbaar Ministerie, de lokale 
prioriteiten, het veiligheidsbeleid en andere omstandigheden. 
  
 
Vraag: 
Bent u bereid om mogelijkheden te bieden voor het uitbreiden danwel vervolgen van een 
gelopen pilot om uitbuiting te signaleren via bankgegevens?  
 
Antwoord: 
De pilot is een interessant initiatief van ABN Amro, de Universiteit van Amsterdam en de 
Inspectie Sociale Zaken en Werkgelegenheid. Er ligt nu een voorstel van het lid Van der Graaf 
om deze pilot te verbreden naar andere thema’s, zoals witwassen en corruptie. De minister 
van JenV ziet nu geen aanleiding om de pilot uit te breiden, er lopen al veel initiatieven om het 
zicht op witwassen en corruptie te vergroten, ook in samenwerking met de wetenschap, 
publieke en private partijen zoals banken, dit zou dubbelop zijn. In het kader van de 
uitvoering van het plan van aanpak witwassen en de intensiveringen voor de aanpak van 
ondermijning en voor het afpakken van crimineel vermogen wordt in het bijzonder gewerkt 
aan het vergroten van het zicht op criminele geldstromen. Zo is door het periodiek moeten 
opstellen van een Nationale Risk Assessment witwassen een mechanisme in het leven 
geroepen, waarbij het WODC risico’s inzake witwassen in kaart brengt, zodat daarop continu 
kan worden gehandeld. Daar zijn alle relevante publieke en private partijen bij betrokken. 
Verder worden projecten op bepaalde thema’s, waaronder corruptie, reeds in PPS-verband 
opgepakt binnen het Financial Expertise Centrum en wordt die samenwerking geïntensiveerd. 
Dat geldt ook voor samenwerking met de FIU-Nederland en het Anti Money Laundering 
Center. Verder zal de ministerraad op korte termijn besluiten over het opzetten van een 
themaregister ambtelijke omkoping. Tenslotte beperken de aanbestedingsregels ook mogelijk 
het uitbreiden van een pilot.   
 
Vraag: 
Waarom is de 2,5 miljoen euro tegen antisemitisme niet uitgegeven? 
 
Antwoord: 
Er is door de regering een bedrag van € 3 mln. ter beschikking gesteld om in de periode 2019-
2021 maatregelen te kunnen nemen om antisemitisme effectief tegen te kunnen gaan. In 
overleg met Joodse belangenorganisaties is een grote inspanning geleverd en tot een 
evenwichtig pakket aan maatregelen gekomen gericht capaciteitsopbouw, het vergroten van 
de weerbaarheid, bewustwording en het verbeteren van de samenwerking tussen de instanties 
die zich bezig houden met het tegen gaan van antisemitisme. 1 Miljoen is reeds bestemd vor 
2019; een groot aantal van die projecten zal nog dit jaar starten. 
 
Vraag: 
Kan de minister reflecteren op de berichten over een angstcultuur bij het ministerie van Justie 
en Veiligheid? 
 
Antwoord: 
Over het algemeen ervaren medewerkers de werkomgeving als prettig, zoals blijkt uit het 
medewerkersonderzoek van eind vorig jaar op het bestuursdepartement ,waar uw Kamer 
eerder over is geïnformeerd. Medewerkers beoordelen hun werkplezier met een 7,1. In 
vergelijking met de vorige meting is dit zelfs iets hoger. Er wordt hard, consciëntieus en 
  49  

De IND en de Raad voor de Rechtspraak hebben op verzoek van de Eerste Kamer beide 
uitvoeringstoetsen gedaan om de gevolgen van de maatregel voor de IND en de rechterlijke 
macht in kaart te brengen. 
De resultaten van de uitvoeringstoetsen zijn gereed en zullen samen met de ontwerp-AMvB 
aan de Eerste en Tweede Kamer worden toegestuurd in het kader van de voorhangprocedure. 
De reden achter de maatregel ligt in het feit dan Nederland verder gaat dan de meeste andere 
lidstaten en dan Europese wetgeving ons verplicht. 
De Procedurerichtlijn verplicht lidstaten om op verzoek kosteloze rechtsbijstand en 
vertegenwoordiging te bieden in beroepsprocedures. Deze verplichting geldt niet voor de 
besluitvormingsfase (het proces waarin de IND tot een beslissing komt). 
Als we willen harmoniseren in de EU dan moeten we soms ook bereid zijn om nationale 
praktijk aan te passen en los te laten. 
Dat is ook de primaire reden dat de SJenV met deze maatregel verder gaat. 
 
Vraag: 
Is de staatssecretaris bereid om een met een coalition of the willing alvast te kijken naar 
mogelijkheden voor Europese aanmeldcentra? Waarom wil de staatssecretaris niet 
samenwerken met de Malta groep op dit gebied? 
 
Antwoord: 
De vraag verwijst mogelijk naar het concept van 'controlled centre' uit de Europese 
Raadsconclusies van juni 2018. Nederland is daar nog altijd voorstander van. Dergelijke centra 
zijn vanwege onvoldoende steun nog niet opgezet. Wel is er op Europees niveau nog steeds 
discussie gaande over het al dan niet verplicht stellen van een grensprocedure aan de 
buitengrenzen. Deze zet in essentie op dezelfde doelstelling. Namelijk in een gecontroleerde of 
gesloten setting snel bepalen of een asielaanvraag kansrijk of kansarm is, en direct aan 
terugkeer werken in het laatste geval. Nederland heeft zich, zoals bekend, niet aangesloten bij 
de intentie verklaring van Malta omdat deze zich beperkte tot ad hoc ontscheping en 
herplaatsing. Nederland is en blijft echter bereid om te praten over verstandige, structurele 
vormen van samenwerking op dit terrein die aanzuigende werking voorkomen. 
Uitgangspunten daarbij zijn dat er sprake moet zijn van disproportionele druk op de 
betreffende Lidstaat, toepassing van de grensprocedure, ondersteuning door EU 
agentschappen, en een eerlijke verdeling onder Lidstaten. 
 
Vraag: 
Is de staatssecretaris bereid om casemanagers niet alleen in te zetten aan het eind van 
complexe asielzaken zoals dat nu het geval is, maar ook aan het begin van een zaak?  
 
Antwoord: 
Zoals eerder in reactie op het rapport van Zwol is gemeld zijn er duidelijke voordelen van 
casemanagement in complexe zaken. Wel is aangegeven dat vanwege de grote achterstanden 
van de IND het momenteel lastig is om casemanagement in complexe zaken breder in te 
voeren. We kennen op dit moment al een vorm van casemanagement in zaken van criminele 
asielzoekers. Daarnaast gaan we starten met casemanagement in zaken waarin een 
terugname-akkoord (vervangend reisdocument) is afgegeven door een diplomatieke 
vertegenwoordiging. Ervaringen met deze werkwijze moeten uiteindelijk verder uitgebouwd 
worden tot breder casemanagement in complexe zaken vanaf de start van de procedure. 
  
 
Vraag: 
Kan de staatssecretaris de Kamer informeren over of er al één herbeoordeling is geweest in 
het kader van bekeringen?  
 
Antwoord: 
Bij de bekeringscoördinatoren van de IND is een dergelijke herbeoordeling niet bekend. Dit 
betekent overigens niet dat een dergelijke zaak zich nooit heeft voorgedaan. Ook bij herhaalde 
asielaanvragen wordt het asielmotief immers niet geregistreerd. 
 
Vraag: 
  51  

Kamer toegezegd, strak gemonitord en door TNO geëvalueerd. 
 
 
  
 
 
Vragen van het lid Krol, H.C.M. (50PLUS) 
 
Vraag: 
Kan de minister, in het kader van het 12 puntenplan op drugsbeleid, reageren op het plan om 
Rotterdamse douaniers te voorzien van een bodycam? 
 
Antwoord: 
Het is de minister van JenV bekend dat de Douane een integrale integriteitsaanpak hanteert. 
Voor een nadere toelichting daarop wordt verwezen naar de Staatssecretaris van Financien. 
Tevens wordt verwezen naar de recente brief die de Staatssecretaris van Financien in 
augustus dit jaar heeft verzonden (d.d. 22 augustus 2019 inzake Versterken screening 
Douane) 
 
Vraag: 
Klopt het dat recentelijk 150 agenten uit Oost-Nederland zijn ingezet voor de bewaking van 
rechters, advocaten en officieren?  
 
Antwoord: 
Zoals toegelicht in de brief aan uw Kamer van 20 november jl. leiden de recente 
ontwikkelingen in de georganiseerde en ondermijnende criminaliteit tot grotere druk op ons 
politieapparaat. De inzet fluctueert per dag en omvat, landelijk gezien, enkele honderden fte’s. 
Het aandeel van Oost-Nederland hierin is aanzienlijk minder dan 150 fte. 
 
Vraag: 
Klopt het dat politiecellen worden gesloten in Tiel, Ede, Doetinchem en Deventer? 
 
Antwoord: 
De eenheid Oost-Nederland onderzoekt op dit moment welke impact de sluiting van 
arrestantencellen in de genoemde gemeenten en wat hiervan de gevolgen zijn heeft op het 
primaire proces. Hiertoe worden ook eventuele zorgpunten van de burgemeesters in beeld 
gebracht. In het voorjaar van 2020 wordt een definitief besluit aan het bestuur in de eenheid 
Oost-Nederland voorgelegd. De korpschef heeft aan MJenV bericht dat tot die tijd de negen 
cellencomplexen in de eenheid op de huidige wijze open blijven. 
 
Vraag: 
Hoeveel gemeenten hebben inmiddels stadmariniers aangesteld? Welke rol kan het rijk spelen 
om gemeente te stimuleren om zo’n ‘super ambternaar’ aan te stellen?  
 
Antwoord: 
Veel gemeenten hebben personen aangesteld die als taak hebben om in een of meerdere 
wijken aanspreekpunt te zijn voor bewoners en ondernemers, en tegelijkertijd de oren en 
ogen van de gemeente zijn op het gebied van leefbaarheid en veiligheid. Deze personen, ook 
wel stadsmariniers genoemd, zoals in Rotterdam, Breda en Tilburg, kennen de wijk goed en 
zorgen voor samenwerking tussen verschillende partijen en een integrale aanpak. Er wordt 
niet bijgehouden in hoeveel gemeenten deze stadmariniers werkzaam zijn. 
  
In de uitwerking van het brede offensief tegen ondermijnende criminaliteit kijkt MJenV samen 
met MRb en hun ambtsgenoten van BZK, OCW, SZW en BZK hoe we als Rijk de gemeenten 
kunnen ondersteunen bij het werken met frontlinie medewerkers ter versterking van de 
samenwerking tussen de domeinen veiligheid en sociaal. 
  
 
Vraag: 
  53  

Emergency Transit Mechanism. Nederland ondersteunt dergelijke initiatieven die er op zijn 
gericht om migratiesamenwerking tussen herkomst-, transit en opvanglanden te verbeteren. 
  
 
Vraag: 
Hoe zit het met het 50plus voorstel voor een medaille uitreiking voor dappere agenten? 
 
Antwoord: 
Het Besluit Eremedaille verdienste politie biedt voldoende ruimte om de medaille voor diverse 
(uitzonderlijke) prestaties uit te reiken. De Eremedaille is geschikt voor uitzonderlijke 
prestaties van eenheidsoverstijgend of landelijk belang. De medaille is voor het eerst 
uitgereikt aan de vorige plaatsvervangend korpschef. Daarnaast heeft de politie gewerkt aan 
de interne bekendheid van de medaille en het proces voor toekenning. Daarbij is onder andere 
aangegeven dat de medaille toegekend kan worden voor het in de motie beoogde doel. Dit 
heeft er toe geleid dat er op dit moment een aantal voordrachten worden voorbereid. 
 
 
  
 
Vraag: 
Is er al een bedrag van 100k per jaar voor herzieningszaken? Zo niet, dan wil mijn fractie 
daarover een amendement indienen met de SP. 
 
Antwoord: 
Het lid Krol heeft tijdens het AO herziening ten voordele aangegeven dat hij het belangrijk 
vond dat er financiering zou komen voor particuliere initiatieven zoals het Ina Post fonds. Uit 
de evaluatie van de Wet herziening ten voordele is gebleken dat er geen aanleiding bestaat 
om particuliere initiatieven te financieren aangezien ook voor toegang tot dergelijke 
financiering criteria dienen te worden opgesteld, waarover dezelfde discussies kunnen worden 
gevoerd als over de toegang tot de herzieningsprocedure zelf of de toegang tot de ACAS. De 
MRb heeft tijdens het Algemeen Overleg over de evaluatie van de Wet herziening ten voordele 
op 12 september jl. toegezegd in gesprek te gaan met de betrokkenen in het veld om 
ervaringen te horen over de werking van de wet in de praktijk. Ik zal de kamer hierover 
informeren in de brief die in januari 2020 naar de Kamer zal worden verzonden. 
  
 
Vraag: 
Heeft de MRb al een reactie op voorstel van 50Plus om de Onderzoeksraad voor Veiligheid een 
rol te laten spelen in herzieningszaken? 
 
Antwoord: 
In het AO van 12 september jl. over herziening heeft de MRb aangegeven geen rol te zien 
voor de Onderzoeksraad voor de Veiligheid (Ovv) in herzieningszaken. Uitbreiding van 
wettelijke taken van de Ovv moeten gebaseerd zijn op absolute noodzaak en daarvan is hier 
geen sprake. Uit de evaluatie van de Wet herziening ten voordele is gebleken dat de daarin 
neergelegde regeling voor herziening goed functioneert. Een ander orgaan dan de procureur 
generaal bij de Hoge Raad met herzieningsonderzoeken te belasten is dus niet nodig. 
  
 
Vraag: 
Kan de staatssecretaris een reactie geven op het ouderenverblijf dat in Amsterdam wordt 
ingericht voor 70 uitgewezen asielzoekers aangezien ouderen hier bang voor zijn? 
 
Antwoord: 
De gemeente Amsterdam heeft de SJenV gemeld dat zij niet voornemens is een 
ouderenopvang te openen. 
  
 
Vraag: 
  55  

heeft op opvang. 
  
 
Vraag: 
Hoe staat het met het voorstel van 50-plus voor bijstand van advocaten voor slachtoffers van 
ernstige delicten en een piketdienst voor advocaten in dit verband?  
 
Antwoord: 
Naar verwachting start begin volgend jaar een pilot voor rechtsbijstand voor slachtoffers van 
ernstige gewelds- en zedenmisdrijven. Op dit moment wordt met betrokken partijen 
(Slachtofferhulp Nederland, slachtofferadvocatuur, politie en de  Raad voor Rechtsbijstand) 
gesproken over de nadere invulling van deze pilot. Bij de inrichting van de pilot wordt de 
taakverdeling tussen de ondersteuning door Slachtofferhulp Nederland aan de ene kant en de 
slachtofferadvocaat aan de andere kant verder verduidelijkt. Daarnaast wordt 
geëxperimenteerd met het invoeren van een piketdienst voor slachtofferadvocaten. Deze pilot 
moet bijdragen aan het ontwikkelen van een rechtshulppakket voor slachtoffers van ernstige 
gewelds- en zedenmisdrijven. 
 
Vraag: 
De meerderheid wil niet dat jihadisten terugkomen in Nederland om te berechten. Toch lijkt 
dit te gebeuren. Hoe kan dit? Er zou een overeenkomst zijn met Turkije? Hoeveel Jihadisten 
kunnen we verwachten? Hoeveel moeten we er hier berechten?  
 
Antwoord: 
Het kabinet hecht grote waarde aan het berechten van ISIS-strijders. Het OM is naar elke 
onderkende uitreiziger een strafrechtelijk onderzoek gestart. Ook internationaal is NL 
betrokken bij bewijsvergaring en dossieropbouw ten behoeve van berechting. Daarom steunt 
Nederland VN bewijsvergaringsmechanismes zoals het IIIM voor Syrië en UNITAD voor Irak, 
wiens bewijs ook in Nederlandse strafprocedures kan worden gebruikt. 
 
Op dit moment verblijven er nog ongeveer 120 volwassen Nederlandse uitreizigers in Syrië 
(openbare cijfers van de AIVD). Uitreizigers met de Nederlandse nationaliteit die zich melden 
bij een Nederlandse ambassade of consulaat in een naburig land, kunnen een beroep doen op 
consulaire bijstand. De inzet van de Nederlandse overheid is dan gericht op terugkeer naar 
Nederland onder begeleiding van de Koninklijke Marechaussee (KMar) ten behoeve van 
vervolging in Nederland. Sinds 2013 zijn er circa 60 onderkende uitreizigers teruggekeerd 
naar Nederland. Dit jaar waren dat er tot op heden minder dan 5. 
 
 
Vragen van het lid Staaij, C.G. van der (SGP) 
 
Vraag: 
Wat is er naar de mening van de bewindslieden al concreet verbeterd qua cultuur op het 
ministerie? 
 
Antwoord: 
De inzet van JenV om de maatschappelijke opgave aan te pakken ziet onder meer op de 
versterking van de samenwerking tussen betrokken partijen en de resultaten open en 
transparant in beeld te brengen. Richting uw Kamer en de samenleving, ook als de resultaten 
niet goed zijn. Openheid buiten begint met openheid binnen. Zo is het sturingsmodel dat 
gestoeld is op transparantie, vertrouwen, gelijkwaardigheid en het aanspreken op resultaat 
van groot belang bij de samenwerking binnen het ministerie. Daarnaast moeten kritische 
geluiden van medewerkers hun leidinggevenden en bewindspersonen bereiken. Daar worden 
medewerkers voor uitgenodigd door de politieke en ambtelijke top. Ook wordt verwacht dat 
medewerkers zelf verantwoordelijkheid nemen. Dat ze proactief handelen en op het juiste 
moment opschalen om de betrokken bewindspersoon in positie te brengen. Hier wordt in hoge 
mate aan voldaan door de medewerkers, en dat zie je terug in de kwaliteit van het werk. Dat 
gaat steeds beter. 
  
  57  

 
Vraag: 
Er komen minder meldingen van mensenhandel door privacyregels. Deze regels staan ook in 
de weg bij contact tussen zorginstellingen en justitie. Wat gaat er op dit punt gebeuren? 
 
Antwoord: 
Uit de Slachtoffermonitor Mensenhandel van de Nationaal Rapporteur Mensenhandel komt 
inderdaad een zorgwekkend beeld naar voren over de daling van het geregistreerde aantal 
slachtoffers. Door de komst van de AVG in mei 2018 is er meer aandacht gekomen voor de 
naleving van privacy regels. Dit heeft er mogelijk aan bijgedragen dat het aantal meldingen 
van slachtoffers bij CoMensha ten behoeve van registratie is gedaald.  Het kabinet werkt 
momenteel aan een beleidsreactie op de Slachtoffermonitor Mensenhandel. Hierin wordt ook 
ingegaan op dit vraagstuk. 
  
Naast de privacy vraagstukken die spelen bij de melding van slachtoffers bij CoMensha ten 
behoeve van registratie, speelt ook een ander privacy vraagstuk een rol, namelijk het delen 
van informatie tussen ketenpartners. Het delen van informatie is onontbeerlijk voor een 
effectieve aanpak van mensenhandel. In het kader van het programma Samen tegen 
Mensenhandel is daarom een projectleider aangesteld die heeft onderzocht op welke wijze en 
onder welke voorwaarden ketenpartners informatie met elkaar kunnen delen. Zodra de 
resultaten hiervan bekend zijn zal uw Kamer hierover nader geïnformeerd worden. 
  
 
Vraag: 
Wat betreft de aanpak van illegale prostitutie zijn er recent stappen gezet. Maar hoe zorgen 
we ervoor dat dit proces geen vertraging oploopt?  
 
Antwoord: 
Het wetsvoorstel regulering sekswerk ligt momenteel voor ter consultatie bij adviesorganen en 
via het internet. De consultatie sluit 15 december. Na verwerking van de reacties zal zo 
spoedig mogelijk een wetsvoorstel via de ministerraad voor advies aan de Raad van State 
worden aangeboden.   
  
 
Vraag: 
Hoe staat het met het wetsvoorstel over het wegnemen van notariskosten bij het trouwen in 
gemeenschap van goederen? 
 
Antwoord: 
Vorig jaar is geconsulteerd over een voorstel. Hierin werd geregeld dat mensen die in algehele 
gemeenschap willen trouwen, een verklaring kunnen toesturen aan de ambtenaar van de 
burgerlijke stand. Het voorstel kreeg in de consultatie weinig steun. De burgerlijke stand had 
veel uitvoeringstechnische bezwaren bij het ontvangen en verwerken van de verklaring. 
Daarop is met de koepelorganisatie van de burgerlijke stand overlegd over mogelijke 
alternatieven. Een variant is dat mensen die in algehele gemeenschap willen trouwen, de 
verklaring op de huwelijksdag bij de ambtenaar van de burgerlijke stand tekenen. Begin 2020 
zal de gedachtevorming over de praktische uitwerking zijn afgerond. Een aangepast voorstel 
kan dan verder in procedure worden gebracht. 
  
 
Vraag: 
In het kader van de stevige aanpak van antisemitisme, is het nu de praktijk dat dit streng 
wordt vervolgd? 
 
Antwoord: 
De MJenV is geschrokken van het recente rapport van het Europese Grondrechtenagentschap 
over antisemitisme in Europa. Het mag niet zo zijn dat mensen zich vanwege hun joods zijn 
angstig voelen en zich niet op straat durven te tonen met een keppeltje of een hangertje met 
een Davidster. Als de MJenV in synagogen komt en spreekt met de Joodse gemeenschap roept 
  59  

Bij strafbare content kan gebruik worden gemaakt van de zogenaamde Notice-And-Takedown-
procedure. Met deze procedure worden private partijen verzocht op vrijwillige basis strafbare 
content te verwijderen. De aanpak van kinderporno is een voorbeeld waarbij met deze 
procedure veel beelden offline worden gehaald. Niet in alle gevallen heeft de procedure het 
gewenste resultaat. Daarom bereid de MJenV een wet voor waarmee private partijen die 
onvoldoende meewerken bestuursrechtelijk kunnen worden aangepakt door het opleggen van 
een dwangsom of bestuurlijke boete. Daarnaast bestaat in bepaalde gevallen de mogelijkheid 
voor de Officier van Justitie om een dienstverlener te bevelen content ontoegankelijk te 
maken. Daarvoor is machtiging van de rechter-commissaris vereist. De regeling hiervoor is 
verhelderd met de wet Computercriminaliteit III. Bij strafbare inhoud is het bovendien 
mogelijk een opsporingsonderzoek te starten om de dader te achterhalen. Het is aan de 
Officier en de rechter om de strafbaarheid te beoordelen. 
 
Bij civielrechtelijke onrechtmatigheden kan degene jegens wie de onrechtmatigheid is 
gepleegd zelf verzoeken de content te verwijderen. Ook kan de rechter worden gevraagd over 
de onrechtmatigheid te oordelen. De MRb heeft de Kamer onlangs per brief geïnformeerd over 
internetpesten en het aangekondigde haalbaarheidsonderzoek naar een laagdrempelige 
procedure. 
 
Vraag: 
Kan worden gekeken naar langdurig aanhangig gemaakte wetsvoorstellen en worden besloten 
of deze verder worden gebracht of ingetrokken? Een voorbeeld is het voorstel van 
staatssecretaris Kosto over een Vereenvoudigde procedure voor de faillisementsafdoening 
ingediend in 1992. 
 
Antwoord: 
Periodiek wordt bezien of oude wetsvoorstellen kunnen worden ingetrokken, bijvoorbeeld bij 
het aantreden van een nieuw kabinet. 
Intrekking van het genoemde wetsvoorstel heeft een ingrijpend gevolg, te weten het verval 
van het bodemrecht van de fiscus in geval van faillissement. Dat is het gevolg van een 
overgangsregeling in een (andere) wet die door uw Kamer is aanvaard. Intrekking van het 
voorstel is daarmee geen zuiver technische exercitie. Intrekking van het wetsvoorstel kan wel 
plaatsvinden wanneer de bedoelde overgangsregeling wordt aangepast. Dat vereist een 
wetswijziging, waarbij de MRb opmerkt dat de desbetreffende wet overigens op het terrein van 
de minister van Financiën ligt. 
 
 
Vragen van het lid Bisschop, R. (SGP) 
 
Vraag: 
Kunt u ervoor zorgen dat overlastgevende asielzoekers echt in het AZC blijven? Wat is in dat 
kader de reactie van de staatssecretaris op het initiatief van een buurtwacht-app in Kampen?  
 
Antwoord: 
Het is juridisch gezien niet mogelijk om opvang in een gesloten setting te organiseren. Als een 
vreemdeling standaard het terrein van een opvanglocatie niet mag verlaten, geldt dat als een 
vorm van vrijheidsontneming. 
Wel kan een vrijheidsbeperkende maatregel worden opgelegd om het gebied waar de 
overlastgever zich mag begeven te beperken. Plaatsing in een extra begeleiding en 
toezichtlocatie (EBTL) gaat altijd gepaard met een vrijheidsbeperkende maatregel. Het 
specifieke initiatief van een buurtwacht-app in Kampen is dezerzijds niet bekend. 
 
Vraag: 
Wat gaat de minister doen om de uitstroom bij de politie te verminderen?  
 
Antwoord: 
Het grootste deel van de uitstroom is te voorzien en niet te voorkomen; het gaat om 
medewerkers die met pensioen gaan. Daarnaast stromen er meer medewerkers door naar de 
niet-operationele sterkte. Bovendien zijn er inmiddels ambities om de capaciteit verder uit te 
  61  

dwangsom betaald. 
 
Hoeveel krijgt elke asielzoeker? 
Naar verwachting zal dit jaar in circa 2.900 zaken een dwangsom moeten worden uitgekeerd 
naar aanleiding van een ingebrekestelling. Gemiddeld wordt in dergelijke zaken circa 1.150 
euro uitgekeerd aan dwangsommen. Het is de verwachting dat dit jaar circa 380 rechterlijke 
dwangsommen uitbetaald moeten worden naar aanleiding van een beroep niet tijdig beslissen. 
Gemiddeld wordt in deze zaken circa 6.000 euro uitgekeerd aan dwangsommen. Het gaat 
hierbij vaak om meerdere personen per te betalen dwangsom omdat gezinnen samen worden 
beoordeeld. 
 
Klopt het dat dit kan oplopen tot 10.000 euro per asielzoeker? 
Er zijn gevallen bekend dat de rechter heeft beslist dat het uit te betalen bedrag aan 
dwangsommen hoger is dan de eerder genoemde 6.000 euro. Het bedrag wordt door de 
rechtbank in de regel gemaximeerd op EUR 100 per dag, met een maximum van EUR 15.000. 
 
Welke rol spelen asieladvocaten? 
In zijn algemeenheid worden asielzoekers ondersteund bij het indienen van een 
ingebrekestelling en beroep tegen niet-tijdig beslissen door (asiel)advocaten. 
 
Verwacht de SvJenV nog meer hoge dwangsommen? 
De IND stuurt in het proces zoveel mogelijk op het voorkomen van het uitbetalen van 
dwangsommen. Het zal in het komende jaar echter onmogelijk zijn om dat in asielprocedures 
in spoor 4 helemaal te voorkomen omdat bij een dergelijke asielprocedure vaak niet alsnog 
snel beslist kan worden. Het nemen van een zorgvuldig besluit op een asielaanvraag staat bij 
de IND altijd voorop. Er wordt maximaal ingezet om de doorlooptijden terug te dringen. Het 
doel is om in 2021 het grootste deel van de asielaanvragen binnen de wettelijke termijn af te 
doen. Het is dan ook de verwachting dat het aantal uit te betalen dwangsommen daarna zal 
dalen. 
 
Kunnen we niet zo snel mogelijk regelen dat de wet dwangsom niet geldt in bepaalde 
gevallen? 
De wet dwangsom en beroep bij niet tijdig beslissen betreft een initiatiefwet van de Tweede 
Kamer. In de eerste periode waren vreemdelingenzaken uitgezonderd van deze wet. Sinds 1 
oktober 2012 is de wet ook van toepassing op visum-en vreemdelingrechtelijke aanvragen en 
bezwaarschriften. Daarmee is de IND gebonden aan de Wet dwangsom. De primaire oplossing 
voor dit vraagstuk is het bekorten van de doorlooptijden. Daarop is de inzet van het kabinet 
nu gericht. 
 
Vraag: 
Hoe kunnen we uitgeprocedeerde asielzoekers zo snel mogelijk terugsturen uit ons land? 
 
Antwoord: 
Zoals aangegeven in de brief over terugkeer van afgewezen asielzoekers die de Kamer op 15 
november 2019 ontving, gebeurt dit door een combinatie van zelfstandig en gedwongen 
vertrek. Terugkeer moet vanaf het eerste moment dat iemand in de asielopvang verblijft 
bespreekbaar zijn. De realiteit is tenslotte dat afwijzing, en daarmee terugkeer, voor veel 
asielzoekers aan de orde zal zijn. Het is dus nodig dat mensen vroeg worden voorbereid op 
deze mogelijkheid, gewezen op de ondersteuning die voorhanden is, en op de potentiële 
gevolgen wanneer men niet vrijwillig vertrekt. Iedere afgewezen asielzoeker heeft de keuze 
om vrijwillig te vertrekken en wordt daarin volop ondersteund vanuit de overheid en diverse 
organisaties. Wie daar geen gebruik van maakt, zal echter te maken krijgen met toenemende 
dwang van overheidszijde om actief te werken aan vertrek, inclusief bewaring en gedwongen 
uitzetting. 
 
 
Vragen van het lid Azarkan, F. (DENK) 
 
Vraag: 
  63  

de wetenschappelijke stand van zaken op dit terrein. Uw Kamer heeft dit rapport afgelopen 
zomer ontvangen. (Kamerstukken II 2018-19,  29628, nr. 902). Over de uitkomsten van dit 
onderzoek is uw Kamer geïnformeerd in de brief over het voorgenomen besluit tot invoering 
van het stroomstootwapen, die op 15 november aan uw Kamer is verzonden. 
 
Vraag: 
In het kader van de aanpak van georganiseerde misdaad, komt er bij de nationale politie 
capaciteit bij of komt het er op neer dat er minder blauw op straat komt (zoals de 
burgemeester van Rotterdam schrijft)? Daarnaast meldt de minister dat extra capaciteit niet 
zomaar geregeld kan worden, maar ongemakkelijke keuzes moeten worden gemaakt. Hoeveel 
ongemakkelijke keuzes volgen er nog? Ziet de minister in dat het begint met werving en 
selectie bij de politie academie en zijn er voldoende plekken?  
 
Antwoord: 
Het kabinet deelt de zorgen zoals die door de burgemeester van Rotterdam zijn verwoord, 
zeker in het licht van de vervangings- en uitbreidingsopgave die al bestond voor de politie. In 
dat licht heeft het kabinet besloten tot aanvullende impulsen. Zoals toegelicht in de brief aan 
uw Kamer van 20 november jl. stelt het kabinet eenmalig 10 miljoen euro beschikbaar ten 
behoeve van de versterking van het stelsel bewaken en beveiligen waaronder de DKDB, om de 
druk op de basisteams te verlichten. In mijn brief over de bredere aanpak van de 
ondermijning heb ik ook de plannen zitten voor een structurele versterking van dit stelsel. 
Daar wordt bij najaarsnota incidenteel al geld voor vrij gemaakt in de 110 miljoen euro. 
  
Binnen de bestaande taken van de politie zullen altijd keuzes gemaakt moeten worden, het is 
nu zaak dat de extra capaciteit en de extra middelen die door deze investeringen mogelijk 
worden gemaakt daadwerkelijk beschikbaar komen, zodat de keuzes minder pijnlijk zijn. 
Daartoe wordt er stevig geïnvesteerd in de Politieacademie om de groei van de instroom van 
op te vangen. 
De werving bij de politie loopt naar behoren. De instroom is de afgelopen jaren sterk 
toegenomen en dit jaar zijn er meer aspiranten en specialisten ingestroomd. 
 
Vraag: 
Waarom negeert de staatssecretaris de adviezen van de Commissie-Van Zwol (Commissie 
Langdurig Verblijvende Vreemdelingen) over rechtsbijstand voor asielzoekers en kan de 
staatssecretaris de plannen op dit gebied herzien?  
 
Antwoord: 
De Commissie benadrukt dat geïnvesteerd moet worden in de zorgvuldige behandeling van 
een eerste asielaanvraag. Vertraging bij beroeps- vervolg- en vertrekprocedures moet worden 
voorkomen.  
De Commissie meent dat dit met rechtsbijstand voorafgaand aan de start van de 
asielprocedure en onpartijdige informatievoorziening aan de asielzoeker kan worden bereikt. 
De zorgvuldigheid bij de behandeling van asielaanvragen staat ook voor het kabinet altijd 
voorop. Een goede voorlichting is daarbij van belang. Die hoeft niet afkomstig te zijn van 
gefinancierde rechtsbijstandverleners. De IND mag in staat worden geacht deze voorlichting 
adequaat en onpartijdig te kunnen uitvoeren zodat de asielzoeker alle relevante redenen voor 
zijn aanvraag in Nederland naar voren kan brengen.  
De asielprocedure zal straks, net zoals nu, voldoen aan alle verplichtingen die de 
Procedurerichtlijn aan de asielprocedure stelt.   
  
 
 
Vragen van het lid Hiddema, T.U. (FvD) 
 
Vraag: 
Wat gebeurt er met ambtenaren die bewust de Kamer misleiden door feiten weg te moffelen 
inzake aftreden Harbers? Heeft dat personele gevolgen? Merkt zo’n persoon daar wat van?  
 
Antwoord: 
  65  

regering nog steeds mogelijkheden om dit verdrag te herzien? 
 
Antwoord: 
Uw Kamer is in het AO Vreemdelingen- en asielbeleid van 7 november jongstleden 
geïnformeerd over de voorstudie die nu plaatsvindt. De resultaten daarvan komen in de loop 
van december beschikbaar. De betrokken bewindspersonen (de staatssecretaris van Justitie en 
Veiligheid, en de bewindspersonen van Buitenlandse Zaken, Buitenlandse Handel en 
Ontwikkelingssamenwerking en Binnenlandse Zaken en Koninkrijksrelaties) nemen daarna een 
besluit over het vervolgtraject. Uw Kamer kan in maart 2020 nadere informatie tegemoet zien. 
 
Vraag: 
Begrijpt de staatssecretaris wat het lid Voordewind bedoelt met zijn motie inzake het eisen 
van voorlopige hechtenis bij asielzoekers die voor overlast zorgen? Vindt zij ook niet dat dit 
een heel redelijk middel is om er voor te zorgen dat mensen vrijwillig verdwijnen? 
 
Antwoord: 
Zoals eerder aangegeven tijdens het AO van 7 november, is de motie besproken met het OM. 
Indien aan de wettelijke voorwaarden wordt voldaan, verzoekt het OM om voorlopige 
hechtenis. Verder is het juist dat de dreiging van inbewaringstelling een prikkel kan zijn om 
Nederland vrijwillig te verlaten. 
 
Vraag: 
Wat heeft de landsadvocaat in rekening gebracht voor de procedures om motorclubs te sluiten 
de afgelopen 7 jaar?  
 
Antwoord: 
Het Openbaar Ministerie doet de vorderingen tot het verboden verklaren van dergelijke 
verenigingen. De landsadvocaat heeft in een aantal gevallen adviezen aan het OM uitgebracht. 
Deze kosten worden door het OM gedragen. De hoogte daarvan wordt niet per (type) zaak 
geregistreerd. 
 
Vraag: 
Kan de minister van Justitie en Veiligheid een onderzoek laten instellen, uit te voeren door het 
WODC, of de invoering van het legaliteitsbeginsel kan leiden tot verbetering in de 
opsporingspercentages en berechtingspercentages? 
 
Antwoord: 
De minister van JenV staat in principe positief tegenover elk initiatief dat leidt tot betere 
opsporings- en berechtingspercentages. Maar Nederland heeft een zeer lange staande traditie 
met het opportuniteitsbeginsel. Ik zie geen aanleiding om een ander beginsel te hanteren. Een 
onderzoek acht MJenV dan ook niet opportuun. Bovendien moet rekening worden gehouden 
met de schaarse onderzoekscapaciteit van het WODC. 
 
Vraag: 
Wat vindt de minister van onbetrouwbare misdaadcijfers en wat doet de minister om hier 
verbetering in te brengen? Hoeveel artikel 12Sv-procedures (of procedures 'klacht niet-
vervolging’) zijn er bij het hof aangebracht in het jaar 2018/2019?  
 
Antwoord: 
Mede op basis van misdaadcijfers wordt beleid- en regelgeving vastgesteld. Het is dus van 
groot belang dat deze cijfers betrouwbaar zijn. De cijfers die door het ministerie van JenV en 
de taak- en ketenorganisaties worden geproduceerd worden met de grootst mogelijke 
zorgvuldigheid geproduceerd. De betrouwbaarheid van de al jaren dalende geregistreerde 
criminaliteit wordt bevestigd door wetenschappelijk onderzoek. Zie hiervoor de brief aan uw 
Kamer van 21 december 2018 (kamerstuk 29279, nummer 484, vergaderjaar 2018-2019). 
In 2018 zijn er 2547 artikel 12 Sv-zaken bij de gerechtshoven aangebracht. De instroomcijfers 
over 2019 zijn op dit moment nog niet beschikbaar. 
 
Vraag: 
  67  

Kamer, is er nog 15 miljoen euro structureel voor de zedenpolitie en 10 miljoen euro 
structureel voor de aanpak van mensenhandel beschikbaar gemaakt. Ook investeert het 
kabinet 25 miljoen euro incidenteel voor de aanschaf van het stroomstootwapen, en, zoals per 
brief van 20 november aangekondigd, 10 miljoen incidenteel voor bewaken en beveiligen, om 
de grootste druk in de basisteams te verlichten. Het is nu zaak dat de extra capaciteit en de 
extra middelen die door deze investeringen mogelijk worden gemaakt daadwerkelijk 
beschikbaar komen. 
 
Vraag: 
Hoe kan er in het licht van het tekort aan capaciteit bij de politie en de belemmering die dit 
tekort vormt voor specialisatie bij de politie meer aandacht komen voor geweld tegen LHBTI-
ers, kindermishandeling en dierenmishandeling? Hoe gaat de minister deze problematiek 
oplossen?  
 
Antwoord: 
Dit kabinet investeert  291 miljoen euro structureel in de politie. Daarnaast stelt dit kabinet 91 
miljoen euro incidenteel beschikbaar om de uitstroom op te vangen. Recent, dankzij uw 
Kamer, is er nog 15 miljoen euro structureel voor de zedenpolitie en 10 miljoen euro 
structureel voor de aanpak van mensenhandel beschikbaar gemaakt. Ook investeert het 
kabinet 25 miljoen euro incidenteel voor de aanschaf van het stroomstootwapen, en, zoals per 
brief van 20 november aangekondigd, 10 miljoen euro incidenteel voor bewaken en 
beveiligen, om de grootste druk in de basisteams te verlichten. Het is nu zaak dat de extra 
capaciteit en de extra middelen die door deze investeringen mogelijk worden gemaakt 
daadwerkelijk beschikbaar komen, zodat onder meer deze problematiek aangepakt kan 
worden. De MJenV heeft samen met de Minister van OCW op 2 april j.l. het actieplan 
Veiligheid LHBTI aan uw Kamer aangeboden. Daarbij is rekening gehouden met wat de politie 
op dit moment kan realiseren. 
  
 
Vraag: 
In antwoord op de brandbrief van de vakbonden, is de Minister het eens dat de opleiding het 
meest waardevolle is voor de politie? De minister zou de oplossing niet moeten zoeken in de 
verkorting van de opleiding, kan de minister hierop reflecteren? 
 
Antwoord: 
Gegeven de situatie die burgemeesters, bonden, politiemensen en veel van uw kamerleden 
onder de aandacht hebben gebracht moeten ook onorthodoxe maatregelen in beschouwing 
worden genomen. De opleidingen zijn daar niet van uitgezonderd. Dat laat onverlet dat de 
kwaliteit van de opleidingen uiteraard geborgd moet blijven. In ieder geval zullen agenten 
tijdens hun opleiding goed toegerust moeten worden voor de taken en bevoegdheden die zij 
gaan uitoefenen en zodat zij veilig hun werk kunnen doen. 
 
Vraag: 
Deelt de minister de mening dat de Taser geen oplossing is voor het capaciteitsprobleem bij 
de politie? Kan de minister ingaan op de proportionaliteit van het stroomstootwapen? Kan de 
minister reageren op de risico’s bij gebruik van de Taser die niet worden meegenomen in 
onderzoeken in een gecontroleerde setting? Hoe ziet een agent in praktijk bijvoorbeeld of een 
vrouw 4 maanden zwanger is? Waarom worden ouderen niet uitgezonderd?  
 
Antwoord: 
Uw Kamer is meermaals geïnformeerd over het voorgenomen besluit tot het 
stroomstootwapen. Mede op verzoek van uw Kamer heeft de MJenV het WODC gevraagd 
onderzoek te doen naar de wetenschappelijke stand van zaken op dit terrein. Uw Kamer heeft 
dit rapport afgelopen zomer ontvangen. (Kamerstukken II 2018-19,  29628, nr. 902). Over de 
uitkomsten van dit onderzoek is uw Kamer geïnformeerd in de brief over het voorgenomen 
besluit tot invoering van het stroomstootwapen, die op 15 november aan uw Kamer is 
verzonden. 
 
Vraag: 
  69  

