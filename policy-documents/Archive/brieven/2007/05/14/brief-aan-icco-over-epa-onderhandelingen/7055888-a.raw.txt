  
Ministerie van   Ministerie van 
Economische Zaken Buitenlandse Zaken 
Bezuidenhoutseweg 30 Bezuidenhoutseweg 67 
Postbus 20101 Postbus 20061 
2500 EC Den Haag 2500 EB Den Haag 
 
 
 Aan:  
ICCO 
T.a.v. mevr. Mariken Gaanderse 
Postbus 8190 
3503 RD  Utrecht 
 
Uw Kenmerk Ons Kenmerk Bijlage(n) Datum 
- DIE-596/07 -     april 2007 
   
Betreft EPA Onderhandelingen  
 
 
Geachte mevrouw Gaanderse, 
 
Hartelijk dank voor uw brief van 6 maart jongstleden, waarin u uw zorgen kenbaar 
maakt over de stand van zaken in de onderhandelingen over Economische 
Partnerschapsakkoorden (EPA’s) tussen de EU en de zogenaamde ACS-landen (landen 
in Afrika, het Caraïbisch Gebied en de Stille Oceaan).  
 
U wijst in uw brief onder meer op het zeer krappe tijdschema voor afronding van de 
EPA-onderhandelingen. Zoals u weet hangt dit samen met het aflopen op 1 januari 
2008 van het huidige handelsregime van het Cotonou Verdrag en het gelijktijdig 
verlopen van de waiver die hiervoor in WTO-kader is verleend. Binnen de WTO gaan 
met name andere ontwikkelingslanden niet langer akkoord met de speciale 
handelsrelatie tussen de ACS-landen en de EU. Behoud van de status quo is in dit licht 
geen optie. 
 
De tijdsklem is dus een hard gegeven in de EPA-onderhandelingen, maar mag niet 
leiden tot onzorgvuldige afspraken. De Nederlandse regering is van oordeel dat, naast 
WTO-conformiteit, de toekomstige EPA’s een duidelijke bijdrage aan het 
ontwikkelingsproces van de betrokken landen moeten leveren en rekening moeten 

EPA-onderhandelingen met één of meer ACS-regio’s niet voor eind 2007 op een 
ontwikkelingsvriendelijke en coherente manier zijn afgerond. De Commissie heeft 
aangegeven dat regio’s die de deadline van 1 januari 2008 niet halen, wat betreft hun 
toegang tot de EU-markt terug zullen vallen op het Algemeen Preferentieel Stelsel 
(APS) van de EU. Dit impliceert behoud van vrije markttoegang onder het Everything-
but-Arms initiatief voor de MOL’s, maar toepassing van het veel minder gunstige 
standaard-APS voor de andere ACS-landen (in Afrika bijvoorbeeld Kenya, Ghana, 
Nigeria, Botswana, Namibië). Nederland heeft de onwenselijkheid van een dergelijke 
situatie aangekaart en tijdens de informele Raad van Ontwikkelingsministers in Bonn 
(13-14 maart j.l.) gepleit voor een oplossing die achteruitgang voor enig ACS-land 
voorkomt. 
 
De Nederlandse regering zal de EPA-onderhandelingen die de Commissie namens de 
EU voert in deze belangrijke fase nauwlettend volgen en waar nodig interveniëren op 
basis van de hiervoor genoemde uitgangspunten.  
 
 
 
 
De staatssecretaris De minister voor  
van Economische Zaken, Ontwikkelingssamenwerking, 
  
  
  
  
Frank Heemskerk Bert Koenders 
  
 
Kenmerk DIE-596/07 
Blad 3/3 

