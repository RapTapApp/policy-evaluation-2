De Voorzitter van de Adviesraad Internationale Aangelegenheden
Prof. mr. J.G. de Hoop Scheffer
Postbus 20061
Postbus 20061
2500 EB Den Haag
2500 EB Den Haag
Nederland
www.minbuza.nl
Contactpersoon
DVB/TN
T 070-3484089
F
DVB-TN@minbuza.nl
Onze referentie
DVB/TN-178/2013
Datum 20 januari 2014
Betreft reactie op het AIV-advies over criminaliteit, corruptie en instabiliteit
Zeer geachte heer De Hoop Scheffer,
Met waardering is kennis genomen van het rapport inzake “Criminaliteit, corruptie en
instabiliteit” dat de Adviesraad Internationale Vraagstukken (AIV) in juni 2013
aanbood naar aanleiding van een adviesaanvraag van het vorige kabinet.
Gaarne zeggen wij U dank voor de brede analyse van de nexus tussen criminaliteit,
corruptie en instabiliteit en voor de gevraagde en ongevraagde adviezen over diverse
aspecten van de problematiek.
Mede namens de minister van Defensie en de minister van Veiligheid en Justitie,
geven wij u hierbij onze reactie op het rapport. Bij het opstellen van deze reactie is
ook het ministerie van Financiën geraadpleegd.
Met de AIV valt te constateren dat georganiseerde criminaliteit vele vormen
aanneemt en zich, door de voortschrijdende mondialisering, in toenemende mate
grensoverschrijdend voltrekt. Bovendien leiden technologische ontwikkelingen
regelmatig tot nieuwe vormen van criminaliteit zoals de opkomst van cybercrime
illustreert. Hoofdstuk I van het rapport geeft een verhelderende analyse van de
complexe verbanden en de wederzijds versterkende werking tussen criminaliteit,
corruptie en instabiliteit. Deze analyse laat zien hoe transitie- en ontwikkelingslanden
kwetsbaar zijn voor een cumulatie van factoren, een problematiek die, zoals de AIV
aangeeft, in veel gevallen nog wordt versterkt door illegale wapenhandel.
Het rapport bevestigt dat internationale samenwerking bij de aanpak van
grensoverschrijdende georganiseerde criminaliteit een absolute noodzaak is. Dat
geldt in de eerste plaats binnen Europa, maar ook wereldwijd.
Ontwikkelingsaspecten
Het kabinet onderschrijft de conclusie van de AIV dat georganiseerde criminaliteit en
corruptie ernstige belemmeringen vormen voor de ontwikkeling in sociaal-
Pagina 1 van 7

Financieel-economische aspecten Onze referentie
DVB/TN-178/2013
De AIV heeft, in afwijking van de adviesaanvraag, ervoor gekozen zich vooral op de
vraag te richten hoe de profijtelijkheid van grensoverschrijdende criminaliteit kan
worden verminderd. Het kabinet onderschrijft het belang van de financiële invalshoek
bij de aanpak van georganiseerde misdaad, zowel nationaal als internationaal,
waaronder de noodzaak witwaspraktijken krachtig tegen te gaan. Ook is het van
belang dat de regels voor internationaal financieel verkeer het moeilijker maken voor
internationaal opererende criminele bendes hun winsten ongezien te repatriëren.
Tegelijk wil het kabinet het belang van een integrale aanpak benadrukken, waarin de
door de AIV beschreven preventieve, strafrechtelijke, financiële en bestuurlijke
benaderingen elkaar aanvullen. Zoals de AIV stelt: “Het levert synergie op indien
deze benaderingen naast elkaar en op elkaar afgestemd worden ingezet.” Voor de
genoemde “whole-of-government approach” valt dan ook veel te zeggen, zowel in
eigen land als in relatie tot andere landen. In het buitenland komt dit tot uiting in
genoemde 3D-benadering waartoe, zoals gesteld, ook het politie-element behoort.
Financiële expertise strafrechtketen
Zoals reeds gesteld in antwoord op Kamervragen n.a.v. het AIV-rapport (Kamerstuk
2012-13, 2813) herkent het kabinet zich niet in de stelling van de AIV dat
“Opsporingsinstanties en het Openbaar Ministerie nog niet altijd goed uit de voeten
kunnen met de financiële benadering, omdat kennis nodig is die buiten het strafrecht
ligt”. Zoals aangeven in antwoord op deze Kamervragen hebben OM, politie alsook de
meer gespecialiseerde opsporingsinstanties zoals de FIOD en Inspectie SZW zich
aanzienlijke inspanningen getroost om de capaciteit en expertise op het gebied van
financieel rechercheren te vergroten. Bij veel politieonderzoeken van enige
importantie komt er tegenwoordig financieel recherchewerk bij te pas en wordt
ernaar gestreefd door misdaad verkregen gelden en goederen te ontnemen.
FATF en andere kaders
Voor de grensoverschrijdende aanpak van financiële misdrijven en corruptie in het
algemeen werken landen samen in verschillende verbanden, zoals de Raad van
Europa, de Financial Action Task Force (FATF), de OESO en de VN. Daarbij spreken
de deelnemende landen elkaar aan op tekortkomingen. Deze samenwerking kan op
diverse punten nog verder worden uitgebouwd en Nederland stelt zich actief op om
dit te bewerkstelligen.
De norm van zorgvuldige registratie van persoonsgegevens van de houders van
tegoeden, het realiseren van voldoende zekerheid over de uiteindelijke
belanghebbende en de beschikbaarheid van die gegevens voor autoriteiten, is reeds
vervat in de FATF-standaarden. Een groot deel van de landen heeft zich via FATF (35
jurisdicties) of FATF-zusterorganisaties aan die standaarden gecommitteerd. In de
gehele wereld worden witwasgevoelige sectoren geacht zich te houden aan uniforme
regels inzake identificatie en verificatie van de cliënt en de uiteindelijke
belanghebbende, evenals een meldplicht voor verdachte transacties en het inrichten
van een financiële inlichtingeneenheid waar die meldingen worden geanalyseerd.
Wetgeving en beleid van betrokken landen worden periodiek geëvalueerd door de
FATF en haar zusterorganisaties, met publicatie van bevindingen. In vrijwel al deze
landen heeft dit geleid tot verdere aanscherping van wetgeving en beleid. Dit geldt
ook voor Nederland en andere Europese landen. Voor nadere uitleg zij verwezen naar
Pagina 3 van 7

Europese aspecten Onze referentie
DVB/TN-178/2013
De AIV wijst erop dat het wegvallen van de binnengrenzen de noodzaak van
Europese samenwerking bij de bestrijding van criminaliteit sterk onderstreept. In
Europees verband zijn de afgelopen jaren bijzondere inspanningen daartoe geleverd.
Daarmee is goede voortgang geboekt. In dit verband kunnen worden genoemd het
EU-verdrag voor wederzijdse rechtshulp in strafzaken, de totstandkoming van het
Europees arrestatiebevel en het instrument van de Joint Investigation Teams.
Nederland is sterk voorstander van het gebruik van Joint Investigation Teams in
zaken die twee of meer EU-lidstaten raken en past die ook regelmatig toe. Voorts
spelen Europese agentschappen zoals Europol, Eurojust en Frontex een groeiende
rol. Het JBZ-meerjarenbeleidskader 2010-2014 (het zgn. Stockholm programma)
heeft voorts belangrijke impulsen gegeven aan de bestrijding van criminaliteit. Thans
wordt gewerkt aan een nieuw vijfjarig programma voor de periode 2015-2019.
Monitoring kwaliteit rechtsstaat binnen EU
De AIV constateert dat de kwaliteit van de rechtsstaat weliswaar grondig wordt
getoetst tijdens het proces van toetreding tot de EU, maar dat het ontbreekt aan een
mechanisme voor de verdere monitoring van de rechtsstaat na toetreding. Alleen
voor Roemenië en Bulgarije werd tijdens de toetredingsonderhandelingen
geconcludeerd dat ook daarna op deelgebieden een speciaal mechanisme nodig bleef,
hetgeen leidde tot de instelling van het Coöperatie en Verificatiemechanisme, dat nog
steeds van kracht is. Het kabinet is het met de AIV eens dat er veel voor te zeggen is
een EU-breed mechanisme in het leven te roepen op grond waarvan de lidstaten
elkaar kunnen aanspreken op de kwaliteit van de rechtsorde en de naleving van
fundamentele waarden. Met het oog daarop hebben de Duitse, Deense, Finse en
Nederlandse ministers van Buitenlandse Zaken op 6 maart 2013 gezamenlijk een
brief aan de Voorzitter van de Europese Commissie gezonden, waarin zij de
Commissie oproepen daartoe een aanvullend instrument te ontwikkelen. Aangezien
er binnen de EU reeds diverse rapportageprocedures op deelgebieden van kracht
zijn, zou het nieuwe instrument goed op bestaande procedures moeten aansluiten.
De Europese Commissie heeft inmiddels het belang van een aanvullend instrument
erkend en zal in 2014 met een mededeling komen met ideeën om het EU-
instrumentarium op dit terrein te versterken. Ook wordt met belangstelling uitgezien
naar het advies over deze materie, dat de AIV in voorbereiding heeft.
Wat betreft de instrumenten op deelgebieden zij vermeld dat in een werkgroep van
de JBZ-Raad geregeld wederzijdse evaluaties plaatsvinden. Hiervoor wordt om de
zoveel tijd een speciaal thema gekozen. De vijfde ronde van wederzijdse evaluaties
(die sedert 2009 loopt en voltooiing nadert) gaat over “financial crime and financial
investigations”. Vrijwel alle EU-landen zijn inmiddels op dit thema grondig
doorgelicht.
Voorts zij nog vermeld dat de Europese Commissie binnenkort het eerste EU Anti-
Corruptie Rapport zal publiceren.
Europees Openbaar Ministerie
De AIV adviseert over te gaan tot de oprichting van een Europees Openbaar
Ministerie (EOM) voor de coördinatie van rechtszaken die de financiële belangen van
de Unie schaden. Bij de verschijning van het rapport kreeg dit element veel aandacht
in de pers en werden hierover ook Kamervragen gesteld (Kamerstukken 2012-13,
Pagina 5 van 7

duiding was gevraagd van de rol van de krijgsmacht als volwaardige Onze referentie
DVB/TN-178/2013
veiligheidspartner in de strijd tegen drugs, terrorisme, illegale migratie en piraterij.
Nieuwe vormen van criminaliteit: cybercrime
De AIV adviseert het kabinet opdracht te geven om over cybercrime een afzonderlijk
adviesrapport te laten uitbrengen door een ter zake competent orgaan. Het kabinet
acht dit niet nodig. De problematiek van de bestrijding van cybercriminaliteit heeft
reeds de volle aandacht. Begin 2012 is een Nationaal Cyber Security Centrum van
start gegaan. De harde aanpak van hackers tot digitale bankrovers wordt krachtig
voortgezet, evenals het ontmantelen van criminele infrastructuren zoals het
neerhalen van complete botnets. Dit wordt gedaan in samenwerking met vele
publieke en private partijen in binnen- en buitenland. De samenwerking met de
bancaire sector krijgt daarbij extra aandacht. Voorts kan worden vermeld dat het
kabinet onlangs een nieuwe “Nationale Cybersecurity Strategie” heeft opgesteld, die
de eerdere strategie van 2011 actualiseert. Daar waar de eerste strategie zich vooral
richtte op nationaal te nemen maatregelen, legt deze nieuwe strategie het accent op
versterking van de internationale samenwerking.
Frans Timmermans Lilianne Ploumen
Minister van Buitenlandse Zaken Minister voor Buitenlandse Handel en
Ontwikkelingssamenwerking
Pagina 7 van 7

