 
Antwoorden op schriftelijke Kamervragen bij het jaarverslag VWS 2013 
(TK 33930-XVI-1) 
 
Vraag 1 
Wat is de Eenheid Secretariaten Medische Tuchtcolleges en hoe zijn die verbonden aan het 
ministerie van Volksgezondheid, Welzijn en Sport? 
 
Antwoord 1 
De Eenheid Secretariaten Tuchtcolleges voor de gezondheidszorg (EST) is een organisatieonderdeel 
van het ministerie van Volksgezondheid, Welzijn en Sport dat zorgt voor een kwalitatief 
hoogwaardige administratieve en juridische ondersteuning van de onafhankelijke tuchtcolleges 
voor de gezondheidszorg.  
EST is verantwoordelijk voor de bedrijfsvoering. De tuchtrechtspraak is onafhankelijk. 
 
Vraag 2  
Welk deel van de middelen die besteed zijn aan zorg in natura in de AWBZ is besteed bij 
innovatieve kleine zorgaanbieders? Hoe staat dit in verhouding tot voorgaande jaren? Wat is de 
verwachting ten aanzien van toekomstige jaren? 
 
Antwoord 2  
In de onderstaande tabel is het aantal instellingen weergegeven dat een totaal budget heeft van  
€ 2 mln. of minder en een aandeel intramuraal respectievelijk extramuraal van minder dan  
€ 1 mln. in de AWBZ. Er is gecorrigeerd voor de zzp’ers. 
 
Tabel - Zorgaanbieders met een totaal budget van < € 2 mln. in 2012-2013.  
 2012 2013 
Aantal Totaal Aantal Totaal Budget  
instellingen Budget instellingen (€ mln.) 
(€ mln.) 
Aandeel 503 € 212 492 € 234 
Intramuraal 
< €1 mln. 
Aandeel 96 € 87 95 € 76 
Extramuraal 
< €1 mln. 
Bron Nza 
 
De totale omzet voor intramurale zorg in de AWBZ is ruim 18 mld. Het aandeel voor kleine 
aanbieders bedraagt ca. 1%. De totale omzet voor extramurale zorg in de AWBZ is ruim 4 mld. Het 
aandeel voor kleine aanbieders bedraagt ca. 2%.  
Uit de tabel blijkt dat zowel het aantal kleine zorgaanbieders als het marktaandeel ongeveer 
constant is gebleven in de periode 2012-2013.  
De verwachting voor de komende jaren is dat dit aantal iets zal afnemen in de intramurale zorg 
door de extramuralisering.  
Bij de extramurale zorg is de ontwikkeling vanaf 2015 afhankelijk van het inkoopgedrag van Zvw-
verzekeraars en gemeenten en kan momenteel moeilijk worden voorspeld. 
 
Vraag 3 
In hoeverre is door uw ministerie gekeken naar de effectiviteit en doelmatigheid van subsidies? 
 
Antwoord 3 
Bij de beoordeling van elke subsidieaanvraag worden de verwachte kosten en maatschappelijke 
baten tegen elkaar gewogen. Is er mede op basis van die weging besloten de subsidie te verlenen, 

 
Vraag 7 
Kan het advies van de NZa aan zorgverzekeraars om hun controlesystemen te verbeteren en meer 
aandacht te besteden aan opsporing van fraude ook daadwerkelijk worden afgedwongen door de 
NZa? Zo ja, op welke wijze kan de NZa dit afdwingen? 
 
Antwoord 7 
De NZa ziet toe op de rechtmatige uitvoering van de Zvw en de rechtmatige en doelmatige 
uitvoering van de AWBZ door zorgverzekeraars. De zorgverzekeraars moeten zich hier jaarlijks 
over verantwoorden. De NZa geeft in de toezichtsprotocollen en informatiemodellen voorschriften 
aan hoe de zorgverzekeraars (en hun externe accountants) voor de controle en verantwoording 
moeten vormgeven. Hiermee stuurt de NZa feitelijk de verantwoording. De NZa past 
prestatiemeting toe door middel van vooraf benoemde performance indicatoren per 
zorgverzekeraar te meten en te beoordelen. Bij diverse zorgverzekeraars lopen verbetertrajecten. 
De NZa heeft diverse maatregelen getroffen vanwege onvoldoende prestaties op het gebied van de 
uitvoering van materiële controle, opsporing van misbruik, oneigenlijk gebruik en gepast gebruik. 
Mochten de zorgverzekeraars niet voldoen aan de eisen die de NZa stelt aan de controle en 
verantwoording, dan kiest de Nza voor informele of formele handhavingsacties, afhankelijk van wat 
het meest efficiënt en effectief zal zijn. De NZa kan formele handhavingsinstrumenten inzetten tot 
en met het opleggen van een last onder dwangsom en/of een boete. De oordelen over het laatste 
rapportagejaar 2012 zijn gepubliceerd op naam (bron: NZa, februari 2014: samenvattend rapport, 
Rechtmatige uitvoering zorgverzekeringswet 2012). Ook zijn de maatregelen gepubliceerd. 
 
Vraag 8 
Wanneer wordt de Kamer geïnformeerd over de totale omvang van de fraude in de zorg? Wordt 
daarin ook onderscheid gemaakt tussen echte fraude, fraude omdat het kan en het per ongeluk 
niet opvolgen van de regels? 
 
Antwoord 8 
De NZa zal in de eindrapportage van het Onderzoek zorgfraude een kwantitatieve analyse maken 
van de omvang van de fraude in acht verschillende sectoren (geneeskundige GGZ, farmaceutische 
zorg, huisartsenzorg, mondzorg, medisch specialistische zorg, fysiotherapie, persoonsgebonden 
budget en zorg in natura). De NZa kijkt hierbij naar wat onrechtmatig is gedeclareerd, of deze nu 
opzettelijk is gepleegd of niet. In mijn brief van 20 maart 2014 over een tweetal NZa-rapporten 
heb ik uw Kamer laten weten dat ik het rapport van de NZa ontvang in juli en het dan aan uw 
Kamer toestuur samen met een beleidsreactie. Zoals ik in mijn brief van 22 mei over de aanpak 
verantwoording en jaarrekening medisch specialistische zorg heb laten weten, hebben ziekenhuizen 
de gelegenheid gekregen hun declaraties over een aantal recente jaren opnieuw na te gaan. De 
NZa wil de acties van ziekenhuizen meewegen in het totaalbeeld dat zij presenteert. Dat traject 
moet begin september zijn afgerond. Daarna zal de NZa haar onderzoek publiceren. Ik zal het 
eindrapport van de NZa aan uw Kamer doen toekomen in de volgende voortgangsrapportage 
Fraudebestrijding in de zorg in het najaar 2014. 
 
Vraag 9  
Hoeveel heeft de fraude-aanpak het kabinet tot nu toe gekost, en wat heeft het opgeleverd? Is er 
al een schatting van de omvang van de zorgfraude te maken? Hoeveel fraudeurs zijn er 
opgespoord, en welke sancties hebben zij opgelegd gekregen? Het doel van het bestrijden van 
zorgfraude is een lagere schadelast en dus een lagere zorgpremie voor de burger. Wanneer kan 
deze verlaging van de zorgpremie verwachten?  
 
Antwoord 9  
In 2014 wordt € 5 miljoen en voor 2015 en verder € 10 miljoen ingezet voor de versterking van de 
opsporingsfunctie en het versterken van toezicht in de zorg. De NZa krijgt in 2014 € 3,3 mln extra 
voor haar toezichtstaak, de Inspectie ISZW ontvangt € 1,7 mln voor extra inzet voor de opsporing. 

 
Vraag 11 
In 2013 en 2014 zouden 30.000 huisbezoeken worden afgelegd. Hoeveel van deze huisbezoeken 
zijn er tot nu toe al afgelegd? 
 
Antwoord 11  
Er zijn per 15 mei ruim 15.471 huisbezoeken afgelegd. De verwachting van de zorgkantoren is dat 
eind 2014 alle 30.000 huisbezoeken hebben plaatsgevonden. 
 
Vraag 12 
Wat zijn tot nu toe de bevindingen van deze huisbezoeken?  
 
Antwoord 12  
De voornaamste bevindingen van de huisbezoeken zijn dat de cliënten het rechtstreekse contact 
met de zorgkantoren op prijs stellen. Zij begrijpen heel goed dat controle op publieke middelen 
nodig is en vinden het goed om rechtstreeks met hun zorgkantoor te kunnen spreken over hun 
zorg. Zorgkantoren geven aan dat het leeuwendeel van de cliënten die het pgb gebruiken waarvoor 
het bedoeld is, namelijk hun zorg zo organiseren als bij hen past. Indien bij budgethouders sprake 
is van onregelmatigheden, bijvoorbeeld omdat onbedoeld de regels niet goed worden toegepast, 
helpen zij de budgethouder. Indien er sprake is van een vermoeden van fraude bezien de 
zorgkantoren welke mogelijkheden zij hebben, en zetten eventueel door naar de Inspectie SZW. 
 
Vraag 13  
In hoeveel gevallen van de afgelegde huisbezoeken was er sprake van fraude met het 
persoonsgebonden budget?  
 
Antwoord 13  
Bij de huisbezoeken wordt geen fraude geconstateerd, daarvoor is een uitspraak van de rechter 
nodig. Wel blijkt bij 6% van de afgelegde huisbezoeken sprake van een vermoeden van fraude. 
 
Vraag 14  
Zullen huisbezoeken in de toekomst vaker worden ingezet als manier om fraude met het 
persoonsgebonden budget op te sporen en tegen te gaan?  
 
Antwoord 14  
Het plan voor de intensivering van de aanpak pgb fraude loopt tot eind 2014. In het najaar van 
2014 zal de uitvoering van het plan worden geëvalueerd en zal bezien worden welke elementen om 
voortzetting vragen. Dit geldt ook voor de huisbezoeken. 
 
Vraag 15 
Het programma "Verspilling in de Zorg" is in mei 2013 van start gegaan. Wat zijn tot nu toe de 
bevindingen van dit programma?  
 
Antwoord 15 
We hebben sindsdien bijna 20.000 reacties ontvangen. Deze meldingen geven zicht op allerlei 
mogelijkheden om verspilling een halt toe te roepen en zijn een duidelijk signaal dat verbeteringen 
mogelijk zijn. Over het gehele zorgveld wordt gemeld. In september 2013 hebben we u 
1
geïnformeerd met een rapportage van de meldingen. Op 28 mei 2014 hebben we u geïnformeerd 
2
welke acties op basis van deze bevindingen zijn en worden gestart. 
 
 
                                                
1
 Tweede Kamer, vergaderjaar 2013-2014, 33654, nr. 4 
2
 Tweede Kamer, vergaderjaar 2013-2014, 33654, nr. 7  

 
2015 en verder € 10 miljoen extra ingezet voor de versterking van de opsporingsfunctie en het 
versterken van toezicht in de zorg.  
De gedane investeringen zullen uiteindelijk opbrengsten tot gevolg hebben, maar waar deze 
neerslaan is (op voorhand) niet exact te zeggen. Minder fraude leidt uiteindelijk tot minder 
schadelast voor zorgverzekeraars en daarmee tot lagere zorguitgaven en een beheerste groei van 
de zorguitgaven zoals ook afgesproken is in de akkoorden in de curatieve zorg van juli 2013.  
 
Naast de opbrengsten in financiële zin is relevant dat het bestrijden van fraude ook een breder doel 
dient, namelijk dat het handhaven van de norm dat fraude en misbruik onacceptabel is. Dit is van 
belang in een rechtsstaat en om het draagvlak voor de collectieve voorzieningen te behouden. 
 
Vraag 21 
Welke mogelijkheden ziet de minister om de loopduur van DBC's te verkorten, zodat aanbieders 
eerder kunnen declareren en patiënten eerder inzicht krijgen in de zorgkosten die zij maken? 
 
Antwoord 21 
De NZa heeft vorig jaar de opdracht gekregen de maximale doorlooptijd van de DBC’s in de 
medisch-specialistische zorg te verkorten tot 120 dagen. De NZa verwerkt deze verkorting 
momenteel in de productstructuur die gaat gelden in 2015. Dit betekent dat DBC-trajecten met een 
openingsdatum in (of na) 2015 na maximaal 120 dagen gesloten zullen worden. Vanaf het moment 
van sluiting kan de zorgaanbieder de DBC declareren. Patiënten krijgen eerder inzicht in de 
zorgkosten die zij maken als ook daadwerkelijk kort na sluiting van de DBC de declaratie door de 
zorgaanbieder wordt ingediend en door de zorgverzekeraar wordt behandeld. Ik onderzoek de 
mogelijkheden om deze administratieve processen te verkorten. Hierover zal ik u nader informeren 
in mijn brief over de verbetering informatievoorziening zorguitgaven die ik naar verwachting nog 
voor het zomerreces zal sturen. 
 
Vraag 22 
Kunnen patiënten nog steeds hun meldingen over verspilling in de zorg kwijt? Wat wordt er met 
deze additionele meldingen gedaan? Worden de actieplannen daar nog op aangepast? 
 
Antwoord 22 
Elke dag ontvangen we nieuwe meldingen die, met de eerdere meldingen, de bestaande acties 
voeden en nieuwe acties tegen verspilling initiëren. Daarom blijft het Meldpunt open en kan 
iedereen zijn ervaring met ons blijven delen. 
 
Vraag 23 
Is het vermelden van hoofdbehandelaar, verwijzer en bestede tijd op de factuur in de ggz niet in 
strijd met het medisch beroepsgeheim? Is hierop getoetst?  
 
Antwoord 23 
De regelingen van VWS en NZa over de aan zorgverzekeraars te verstrekken medische 
persoonsgegevens op de factuur moeten voldoen aan de eisen van proportionaliteit en 
subsidiariteit. Dit is de verantwoordelijkheid van VWS en de NZa. De zorgverzekeraars verwerken 
de declaratiegegevens conform de uniforme maatregel privacy afhandeling declaraties. De 
zorgverzekeraars moeten op grond van de Wet bescherming persoonsgegevens de passende 
organisatorische maatregelen nemen om de persoonsgegevens van de patiënt tegen verlies of 
enige vorm van onrechtmatige verwerking te beschermen. Hiertoe behoort ook het waarborgen dat 
de persoonsgegevens niet toegankelijk zijn voor personen die onbevoegd zijn om daarvan kennis 
te nemen. Alle persoonsgegevens betreffende iemands gezondheid, verkregen in het kader van de 
uitvoering van de zorgverzekering (of de Zorgverzekeringswet zelf), afkomstig van een 
zorgaanbieder vallen onder de geheimhoudingsplicht vernoemd in artikel 87 Zvw en artikel 68a 
Wmg. 

 
Antwoord 26 
Het huisbezoek vindt plaats na een administratief vooronderzoek zodat de huisbezoekers beslagen 
ter ijs komen bij de budgethouder. Het bezoek vindt aangekondigd plaats, en duurt veelal minder 
dan een uur. Het bezoek wordt veelal afgelegd door twee personen, een die zorginhoudelijk 
deskundig is en iemand die financieel/administratief deskundig is. Allereerst wordt de 
zorginhoudelijke kant besproken (is sprake van AWBZ zorg) en vervolgens wordt bezien of de 
middelen rechtmatig worden besteed. Ook worden eventuele vragen van de budgethouder 
beantwoord. Indien sprake is van vermoeden van fraude vindt nader onderzoek plaats. 
 
Vraag 27 
Wat zijn de uitslagen op de fraudetoets bij de Wet langdurige zorg? 
 
Antwoord 27  
Een eerdere versie van het wetsvoorstel Wet langdurige zorg is door diverse externe partijen 
bezien op risico’s op oneigenlijk gebruik en fraude. Het wetsvoorstel, zoals uiteindelijk bij de 
Tweede Kamer ingediend, heeft ondertussen wijzigingen ondergaan ten opzichte van de eerder 
getoetste versie. Reden waarom het wetsvoorstel aan een nieuwe toets wordt onderworpen. De 
Kamer zal over de uitkomsten binnenkort worden geïnformeerd. 
 
Vraag 28 
Hoeveel instellingen mogen niet meer zelf indiceren als gevolg van upcoding? 
 
Antwoord 28 
Sinds de aanscherping van het toezicht en handhavingkader van het CIZ in oktober 2013 zijn op  
1 januari 2014 aan 27 zorgaanbieders de mandaatrechten (tijdelijk) ontnomen en op 1 april 2014 
aan 2. Van deze 29 aanbieders heeft een zestal laten weten niet langer in mandaat te willen 
indiceren, zij zullen dus niet opnieuw voor indiceren in mandaat worden aangesloten op Portero, 
het elektronische aanmeldsysteem van het CIZ. Op dit moment bezitten 1327 aanbieders een 
contract met het CIZ om in mandaat indicatiebesluiten te kunnen voorbereiden. Het CIZ neemt alle 
besluiten. 
 
Vraag 29  
Klopt de veronderstelling van Buurtzorg dat patiënten in de thuiszorg gemiddeld voor 100 euro aan 
ongebruikte genees- en hulpmiddelen in huis hebben? 
 
Antwoord 29  
Gezien de vaak voorkomende meldingen in het Meldpunt over ongebruikte genees- en 
hulpmiddelen is het wel aannemelijk dat er bij patiënten die thuiszorg ontvangen ongebruikte 
genees- en hulpmiddelen aanwezig zijn. De veronderstelling van Buurtzorg dat deze gemiddeld een 
waarde van 100 euro vertegenwoordigen, kan ik echter niet verifiëren.  
 
Vraag 30 
Waarom is er geen actie ondernomen naar aanleiding van de Buurtzorg-enquete inzake de 
verspilling in de thuiszorg? 
 
Antwoord 30  
Er is wel actie ondernomen. De verspilling in de thuiszorg die door de Buurtzorg-enquête wordt 
gesignaleerd heeft betrekking op de waarde van ongebruikte genees- en hulpmiddelen bij 
patiënten thuis. Een aantal acties in het themaproject Aanpak verspilling genees- en hulpmiddelen 
richt zich op het voorkomen van grote aantallen genees- en hulpmiddelen bij patiënten thuis. 
8
Daarover heb ik u per brief van 28 mei jl. geïnformeerd. 
                                                
8
 Tweede Kamer, vergaderjaar 2013-2014, 33654, nr. 7  

 
november 2012; ik heb u het rapport met mijn reactie daarop toegestuurd op 18 november 2012. 
Uit dit onderzoek blijkt dat er in de periode 2011-2012 sprake was van een geschat aantal van 968 
vermijdbare sterfgevallen in de Nederlandse ziekenhuizen. Bij de start van het landelijke VMS 
veiligheidsprogramma in de ziekenhuizen was er sprake van een geschat aantal van 1735 
vermijdbare sterfgevallen.  
Zoals ik heb aangekondigd in mijn brief over patiëntveiligheid van 24 april 2014 ga ik opdracht 
geven voor een vierde landelijke meting van schade en sterfte. Deze meting wordt zodanig gedaan 
dat de resultaten opnieuw vier jaar na de vorige meting beschikbaar komen - in 2017 - en dat die 
resultaten goed vergelijkbaar zullen zijn met de resultaten van de vorige metingen. 
 
Vraag 34  
Heeft het scherper toezien en eerder handhavend optreden van de IGZ ook geresulteerd in een 
stijging van het aantal sancties? Zo ja, hoe verhoudt het aantal door de IGZ opgelegde sancties 
zich tot voorgaande jaren? Zo nee, waarom niet? 
 
Antwoord 34  
De IGZ heeft in de afgelopen jaren haar aandacht in het toezicht verschoven van grote instellingen 
naar daar waar risico’s zijn gesignaleerd of waar de potentiële risico’s het grootst zijn. Dit heeft 
ertoe geleid dat het aantal maatregelen dat de IGZ in 2013 heeft genomen is gestegen ten 
opzichte van de jaren daarvoor. Op 2 juni heb ik het Jaarbeeld 2013 van de Inspectie voor de 
Gezondheidszorg (IGZ) aan uw Kamer gezonden. In het hoofdstuk Toezicht en handhaving is direct 
zichtbaar welke sancties de IGZ in 2013 heeft opgelegd en hoe vaak ten opzichte van het jaar 
daarvoor. Zowel bevel, verscherpt toezicht als adviezen tot aanwijzing zijn substantieel meer 
toegepast dan in voorgaande jaren.  
Zo stelde de IGZ vorig jaar 29 keer verscherpt toezicht in tegenover 19 keer in 2012. In 2012 gaf 
de IGZ 15 keer een bevel en vorig jaar 36 keer. Ook het aantal keren dat de inspectie een 
waarschuwing gaf of een last onder dwangsom oplegde steeg: van 59 waarschuwingen en 19 keer 
last onder dwangsom in 2012, naar 142 waarschuwingen en 51 keer last onder dwangsom in 
10
2013. 
Het aantal opgelegde boetes is gelijk gebleven en het aantal nieuw ingediende tuchtzaken is iets 
gedaald ten opzichte van 2012. Het aantal lopende tuchtprocedures, inclusief de hoger beroepen, is 
in 2013 gestegen mede als gevolg van de in voorgaande jaren ingediende zaken. 
 
Vraag 35 
Zijn zorgaanbieders en fabrikanten op de hoogte gebracht van het feit dat zij wettelijk verplichte 
meldingen vanaf 1 juli 2014 bij het Landelijk Meldpunt Zorg dienen te doen? Op welke wijze zijn zij 
hierover voorgelicht? 
 
Antwoord 35 
Zoals ik op 2 juni 2014 heb toegelicht in een voortgangsbrief aan uw Kamer over het Landelijk 
Meldpunt Zorg, moeten zorgaanbieders en fabrikanten hun wettelijk verplichte meldingen gewoon 
bij de IGZ doen. Ook hun niet-wettelijk verplichte meldingen kunnen zorgaanbieders en 
fabrikanten bij de IGZ blijven indienen. Voor zorgaanbieders en fabrikanten verandert er dus niets. 
De brancheorganisaties voor zorgaanbieders en fabrikanten zijn hiervan op de hoogte gebracht 
door de bovengenoemde voortgangsbrief onder hun aandacht te brengen. Samen met de IGZ zal ik 
actief blijven communiceren naar veldpartijen dat de wettelijk verplichte meldingen bij de IGZ 
gemeld moeten blijven worden. Mochten zorgaanbieders of fabrikanten zich toch tot het Landelijk 
Meldpunt Zorg wenden voor een melding, dan zullen ze worden doorverwezen naar de IGZ. 
 
 
 
                                                
10 “Jaarbeeld IGZ 2013 dd 2 juni 2014”
 

 
de site van het RIVM: www.rivm.nl/Onderwerpen/P/PREZIES. De IGZ heeft in december 2013 een 
rapport uitgebracht over infectiepreventie in ziekenhuizen. Ik heb u dat rapport met mijn reactie op 
12
19 december 2013 toegestuurd. Uit dit rapport blijkt dat de infectiepreventie lang niet in alle 
gevallen goed op orde is. Verbetering is mogelijk en nodig. Daarvoor is het veld verantwoordelijk 
en de IGZ zal ook op verbetering toezien.  
De IGZ heeft voor een aantal ziektebeelden via haar kwaliteitsindicatoren inzicht in de 
heroperaties. De focus ligt daarbij vooral op het tijdig signaleren dat een heroperatie moet 
plaatsvinden omdat dat resulteert in minder vermijdbare sterfte. Daarin hebben de ziekenhuizen 
zoals gezegd in de laatste jaren een grote vooruitgang geboekt. 
Wat betreft het verplichten van indicatoren merk ik het volgende op. Partijen ondernemen zelf al 
stappen op het gebied van het inzichtelijk maken van prestaties van individuele instellingen. Dat is 
hun verantwoordelijkheid. Ik zet ook in op het transparant maken van de veiligheid van zorg door 
het publiekelijk toegankelijk maken van informatie over kwaliteit en veiligheid. Na drie voorgaande 
metingen naar zorggerelateerde schade en sterfte ga ik opdracht geven voor een vierde landelijke 
meting van schade en sterfte in Nederlandse instellingen voor medisch specialistische zorg. 
Daarnaast hecht ik aan een periodieke inhoudelijke monitor van drie thema’s (infectiepreventie, 
medicatieveiligheid en veilige toepassing van medische technologie) waar nog grote 
veiligheidswinst geboekt kan worden in deze sector.  
Tot slot merk ik op dat vanaf 1 maart 2014 de Nederlandse ziekenhuizen verplicht zijn om hun 
gestandaardiseerde sterftecijfers - Hospital Standardized Mortality Ratio (HSMR) – te publiceren. 
De HSMR is relevant voor de interne kwaliteitsbewaking van instellingen en kan een positieve 
impuls geven om de vermijdbare schade en sterfte in ziekenhuizen verder terug te dringen. Ik 
verwijs ook naar het antwoord op vraag 33 en naar het antwoord op vraag 68. 
 
Vraag 39  
Wat levert het terugdringen van de regeldruk financieel op? Wat zou het opleveren als instellingen 
hun medewerkers zelf verantwoordelijk zouden maken voor Arbo-taken, zodat een aparte afdeling 
hiervoor overbodig wordt? Wat levert het op als organisaties driekwart van hun interne 
administratie schrappen? Wat levert het op als er een uniforme informatievoorziening wordt 
ontwikkeld voor alle zorgverzekeraars (voor het uitvragen van gegevens door de zorgverzekeraars, 
nu hebben ze allemaal een ander systeem)? Wat levert het op als alle instellingen gaan indiceren 
door middel van SIP en HIT, zowel in tijd als geld?  
 
Antwoord 39  
Er is geen onderzoek beschikbaar waarvan de uitkomsten een antwoord kunnen geven op de vraag 
wat het terugdringen van de regeldruk financieel oplevert. Tegen het bestaan van regels als 
zodanig is overigens geen bezwaar. Waar wet- en regelgeving niet meer in dienst staan van het 
doel dat wordt nagestreefd, gaat het verkeerd. De regels, procedures en werkwijzen schieten dan 
hun doel voorbij, worden een doel in zichzelf en gaan ten koste van een goede uitvoering van de 
zorg voor hulpbehoevende mensen.  
 
Het is geen wettelijke verplichting voor instellingen om een aparte afdeling voor Arbo-taken te 
hebben. Wel dienen instellingen zich aan de Arbo-wetgeving te houden. Daarin is onder andere 
geregeld dat instellingen verantwoordelijk zijn voor goede arbeidsomstandigheden en daar gericht 
beleid op moeten voeren, onder andere op basis van een risico- en evaluatieanalyse.  
Onbekend is hoeveel instellingen daadwerkelijk een aparte afdeling voor Arbo-taken hebben en 
welke middelen hierin omgaan. Wat de opbrengsten zouden kunnen zijn als medewerkers daar zelf 
verantwoordelijk voor zouden worden, is dan ook niet aan te geven. Overigens kunnen 
medewerkers nooit volledig verantwoordelijk worden voor de arbeidsomstandigheden. De wetgever 
                                                
Tweede kamer vergaderjaar 2013-2014, 32620 nr. 104
12  
 

 
voorgekomen dat Nederland een waarschuwing uit heeft laten gaan, en hoe vaak heeft Nederland 
een waarschuwing ontvangen?  
 
Antwoord 40 
Vanaf februari 2013 stuurt Nederland maandelijks de online lijst met maatregelen Wet BIG 
(www.bigregister.nl) aan alle EU-lidstaten. Daarnaast stuurt Nederland individueel een melding aan 
die landen voor zover er een link is tussen de betrokken beroepsbeoefenaar en het land. 
Bijvoorbeeld als betrokkene de nationaliteit bezit van zo’n land of er het diploma heeft behaald. 
Nederland heeft in 2013 59 individuele meldingen en 13 lijsten met opgelegde maatregelen 
ontvangen, ongeacht of de betrokken beroepsbeoefenaren in het BIG-register waren ingeschreven. 
Dit heeft ertoe geleid dat Nederland 11 maal een in het buitenland opgelegde, 
bevoegdheidsbeperkende maatregel heeft overgenomen. 
 
Vraag 41 
Het Kwaliteitsinstituut gaat vijf organisaties en programma’s die zich nu met kwaliteit en zorg 
bezighouden vervangen. Wat zijn hiervan de financiële gevolgen? Leidt het tot minder kosten? 
 
Antwoord 41 
Het budget dat het Zorginstituut Nederland verkrijgt voor de taken van het Kwaliteitsinstituut is 
gelijk aan het saldo van de budgetten van de organisaties die in het Kwaliteitsinstituut zijn 
opgegaan. Het gaat om totaal € 7,5 mln per jaar. De verwachting is dat, door de bundeling van 
activiteiten van diverse organisaties, het Zorginstituut de processen beter kan organiseren en 
daardoor met het beschikbare budget kosteneffectiever kan opereren. 
 
Vraag 42  
Met welke landen heeft Nederland bilaterale afspraken gemaakt om elkaar actief te informeren 
over disfunctionerende artsen en andere zorgverleners? 
 
Antwoord 42  
Nederland heeft bilaterale afspraken gemaakt met Finland, Ierland, Noorwegen, Slovenië, het 
Verenigd Koninkrijk en Zweden, om proactief informatie uit te wisselen over 
bevoegdheidsbeperkende maatregelen die zijn opgelegd aan beroepsbeoefenaren voor wie BIG-
registratie geldt. Met deze landen is inmiddels een proactieve informatie-uitwisseling, ongeacht of 
de betrokken beroepsbeoefenaren migreren. Met Denemarken, Estland, Letland, Oostenrijk en 
Polen is er informatie-uitwisseling zodra een individu migreert. België en Duitsland zijn bereid om 
actief informatie uit te wisselen. Echter, vanwege verschillende bevoegdheden van de federale 
overheid en de regio’s/deelstaten is er afgesproken dat er één centraal contactpunt wordt 
aangewezen. Inmiddels zijn deze contactpunten gerealiseerd in Brussel en Berlijn. Frankrijk heeft 
eveneens aangegeven de problematiek gezamenlijk te willen aanpakken. 
 
Vraag 43  
In hoeverre zullen de internationale afspraken over het actief vermelden van beroepsverboden 
leiden tot een Europese zwarte lijst voor artsen die hun werk niet meer mogen uitvoeren? Gaat de 
minister voor zo'n lijst pleiten? Waarom wel? Waarom niet? 
 
Antwoord 43  
De herziening van de Europese Richtlijn 2005/36/EG betreffende de erkenning van 
beroepskwalificaties, die per 18 januari 2016 in alle lidstaten van de Europese Unie moet zijn 
geïmplementeerd, bevat op aandringen van Nederland onder andere het alarmmechanisme dat de 
uitwisseling van informatie over bevoegdheidsbeperkende maatregelen die zijn opgelegd aan 
beroepsbeoefenaren in de zorg regelt. De bevoegde autoriteiten in de lidstaten moeten die 
informatie via een beveiligd, elektronisch systeem proactief met elkaar gaan delen. In Nederland is 

 
Vraag 45: 
Hoe ver hoopt de minister met haar beleid het percentage jonge drinkers/rokers terug te dringen? 
Wanneer bent u tevreden? Wat zijn de doelstellingen van de minister met betrekking tot het 
reduceren van comazuipers? Kan zij op basis van de laatste prevalentiecijfers beargumenteren 
waarom zij de huidige maatregelen voldoende acht? 
 
Antwoord 45: 
Een van de speerpunten van het beleid is het terugdringen van het aantal jonge drinkers en rokers. 
Daartoe is sinds 1 januari 2014 de leeftijdsgrens voor het verstrekken van alcohol en tabak 
verhoogd naar 18 jaar. Ook is een landelijke campagne gestart, onder de noemer NIX18, gericht 
op de introductie van een nieuwe, sociale norm van 18 jaar. Daarnaast zet het kabinet in op het 
weerbaar maken van jongeren en het verbeteren van de vroegsignalering, o.a. op scholen. Het 
terugdringen van het aantal comazuipers is van belang, vanwege de grote gezondheidsrisico’s die 
gepaard gaan met het fenomeen. De meest recente prevalentiecijfers hadden betrekking op 2013. 
Inmiddels heeft het kabinet de nodige maatregelen genomen en de verwachting is dat deze acties 
er toe zullen bijdragen dat het aantal comazuipers de komende periode zal dalen.  
 
Vraag 46  
Waarom heeft de Kamer alle ondertekende pledges van het Nationaal Programma Preventie nog 
niet ontvangen? Wanneer kan zij deze pledges tegemoet zien, zodat zij zich een oordeel kan 
vormen over de gemaakte publiek-private afspraken binnen het Nationaal Programma Preventie? 
 
Antwoord 46  
Het Nationaal Programma Preventie ’Alles is gezondheid…’ wordt door een breed scala aan publieke 
en private partijen gedragen. Zij onderschrijven de doelstellingen van het programma en hebben, 
onder andere via pledges, aangegeven wat ze bijdragen aan de realisatie van deze doelstellingen. 
Daarbij kan het gaan om publiek-private samenwerking maar vaak gaat het om samenwerking 
tussen private partijen. De ondertekende partij(en) zijn zelf verantwoordelijk voor de inhoud en het 
waarmaken van hun beloften. Het programmabureau monitort de voortgang. 
Een overzicht van de pledges die tijdens de startconferentie van 5 februari jl. zijn ondertekend, is 
terug te vinden in het verslag dat 15 april naar uw kamer is gestuurd. Aangezien er regelmatig 
nieuwe pledges worden ondertekend, verwijs ik voor een actueel overzicht naar de website 
www.allesisgezondheid.nl.  
 
Vraag 47 
In hoeverre wordt er bij de binnen Sport en bewegen in de buurt en Sportimpuls ontplooide 
activiteiten ingezet op borging van de projecten, structuren en resultaten als de subsidie wegvalt? 
Kan de minister de eerste resultaten van beide programma's kort schetsen? 
 
Antwoord 47 
Over de voortgang van het Programma Sport en Bewegen in de Buurt (SBB) heb ik uw Kamer in 
november 2013 de monitor SBB toegestuurd. Hierin heb ik u deelgenoot gemaakt van de 
vorderingen van de buurtsportcoaches en de Sport Impuls. 
http://www.rijksoverheid.nl/documenten-en-publicaties/kamerstukken/2013/11/05/kamerbrief-
over-voortgang-programma-sport-en-bewegen-in-de-buurt.html 
 
De projecten van de Sportimpuls hebben een looptijd van twee jaar. De eerste projecten zullen pas 
eind september 2014 worden afgerond. Om die reden kan ik u nog geen concrete resultaten geven 
ten aanzien van het aantal projecten dat na afloop van de subsidieperiode voortgezet wordt.  
 
Wel heeft het thema borging specifieke aandacht en vinden er op dit moment diverse activiteiten 
plaats op dit gebied. In de voortgangs- en eindverslagen van de projecten is borging bijvoorbeeld 
een belangrijk aandachtspunt. Daarnaast worden diverse projectleidersbijeenkomsten 

 
 
Vraag 49 
Wordt de inzet van buurtsportcoaches geëvalueerd? 
 
Antwoord 49 
Buurtsportcoaches maken deel uit van het programma Sport en Bewegen in de Buurt. De 
Vereniging van Nederlandse Gemeenten (VNG) draagt zorg voor het monitoren van de 
hoeveelheid gerealiseerde buurtsportcoaches ten gevolge van dit programma. Hiertoe wordt 
jaarlijks een landelijk beeld gepresenteerd, waarbij de verdeling van de buurtsportcoaches over 
de sectoren onderwijs, sport, cultuur, welzijn, zorg en kinderopvang wordt gevolgd. BMC 
Onderzoek voert deze monitor uit.  
Over de voortgang van het Programma Sport en Bewegen in de Buurt (SBB) heb ik uw Kamer in 
november 2013 de monitor SBB toegestuurd. Hierin heb ik u deelgenoot gemaakt van de 
vorderingen van de buurtsportcoaches en de Sport Impuls. 
http://www.rijksoverheid.nl/documenten-en-publicaties/kamerstukken/2013/11/05/kamerbrief-
over-voortgang-programma-sport-en-bewegen-in-de-buurt.html  
Eind 2014 ontvangt u de volgende monitor SBB. 
 
Vraag 50 
Kan er een overzicht worden gegeven van de sportspecifieke maatregelen, uitgesplitst naar de 
sport waarop deze zijn gericht? 
 
Antwoord 50 
Met het actieplan ‘Naar een Veiliger Sportklimaat’ wil ik bijdragen aan een veiliger sportklimaat 
waarbij iedereen kan sporten zonder last te hebben van geweld en intimidatie. In het Actieplan zijn 
concrete maatregelen opgenomen op het terrein van spel- en gedragsregels, tuchtrecht, excessen, 
aansluiting van sport bij (lokaal) integraal veiligheidsbeleid en vrijwilligers in de sport. In 2013 is 
door de Rijksoverheid (VWS, V&J, SZW, BZK, OCW, Politie en Openbaar Ministerie) met de 
sportsector en de gemeenten een aantal intensiveringen ingezet die het actieplan verder 
versterken. Deze intensiveringen zijn: sportspecifieke maatregelen, sport en veiligheid op lokaal 
niveau, de aanpak van excessen, de overlastwet, de rol van ouders, sportiviteit en respectvol 
gedrag op school en de inzet van rolmodellen. Alle betrokken partijen nemen hun eigen deel van 
de maatregelen voor hun rekening.  
 
De sportspecifieke maatregelen zijn ontwikkeld voor de brede sportsector en kunnen worden 
geïmplementeerd bij relevante sportbonden. Voorbeelden van deze intensiveringen in de 
sportsector zijn dat in 2013 10 extra sportbonden zijn gaan deelnemen aan het Actieplan ‘Naar een 
Veiliger Sportklimaat’ waarmee in totaal 30% meer verenigingen worden bereikt. Tevens is een 
zwarte lijst voor geweldsovertreders ontwikkeld en beschikbaar gesteld aan de sportbonden. De 
KNVB werkt reeds met deze zwarte lijst. Ook wordt er een uniform tuchtrecht ingevoerd voor alle 
sportbonden. Tenslotte heeft de KNVB een voetbalbreed actieplan opgesteld dat naadloos aansluit 
bij het huidige actieplan en dient om op het voetbalveld gewenst gedrag te bevorderen en geweld 
tegen te gaan, zoals het instellen van een hulplijn voor geweldsincidenten op het veld, de invoering 
van een tijdstraf bij een gele kaart, het publiceren van gedragsregels en de invoering van een 
spelregelbewijs. 
 
De voortgang van de maatregelen uit het actieplan en van de intensiveringen wordt jaarlijks 
gemonitord. Middels een jaarlijkse voortgangsrapportage wordt de Tweede Kamer hiervan in het 
najaar op de hoogte gesteld. 
 
Vraag 51 
Hoe wordt bepaald wat de tien beste sportlanden ter wereld zijn en of Nederland daar al dan niet 
deel van uitmaakt? 

 
Antwoord 55 
De Sportimpuls is een onderdeel van het VWS programma Sport en Bewegen in de Buurt. Dit 
programma heeft als doel het lokale sportaanbod beter aan te laten sluiten op de vraag en bij te 
dragen aan meer lokaal maatwerk. Hiermee wordt ingezet op een hogere duurzame sportdeelname 
en een gezonde en actieve leefstijl bij alle inwoners. De Sportimpuls staat open voor iedereen en 
richt zich niet op specifieke doelgroepen zoals allochtonen. Er is binnen de Sportimpuls wel 
specifieke aandacht voor kinderen met overgewicht (‘Sportimpuls Kinderen Sportief op Gewicht’) 
en kinderen in lage inkomensbuurten (‘Sportimpuls Jongeren in lage inkomensbuurten’). 
 
In de Sportimpuls-ronde 2013 zijn in totaal 638 subsidieaanvragen bij ZonMw ingediend. Hierbij 
zijn Sportimpulsprojecten in heel Nederland gehonoreerd. Er is een grotere concentratie van 
projecten in Zuid- en Noord Holland. Andere gebieden waar meerdere aanvragen zijn gehonoreerd 
zijn Groningen, Overijssel (met name rondom Enschede) en Limburg. Een groot deel van de 
ingediende en gehonoreerde aanvragen in 2013 heeft betrekking op grote gemeenten met 100.000 
of meer inwoners (45%). De kleine en middelgroot gemeenten hebben bijna evenredig aantal 
aanvragen (28% en 27% respectievelijk) gehonoreerd gekregen.  
 
De Sportimpuls Kinderen Sportief op Gewicht (KSG) richt zich specifiek op ondersteuning van 
lokale sport- en beweegaanbieders in hun samenwerking met de gezondheidszorg bij de 
ontwikkeling en realisatie van sport- en beweegaanbod voor kinderen in de leeftijd van 0-4 jaar en 
jongeren van 12-18 jaar met overgewicht. De verdeling van landelijk/stedelijk bij deze sportimpuls 
KSG is, dat 41% van de gehonoreerde projecten vanuit een grote gemeente met 100.000 of meer 
inwoners ingediend is, gevolgd door kleine gemeenten (32%) en middelgrote (27%) gemeenten.  
 
De Sportimpuls staat open voor iedereen. Er wordt niet gestuurd op specifieke doelgroepen, 
behalve op kinderen met overgewicht en jongeren in lage inkomensbuurten. De projecten zijn 
verschillend in aard, opzet en omvang omdat telkens de lokale vraag centraal staat. Uit de 
monitoring achteraf blijkt, dat de gehonoreerde projecten zich richten op diverse leeftijdsgroepen. 
Daarnaast worden ook mensen met een beperking en chronisch zieken bereikt. Aangezien de groep 
allochtonen geen specifieke beleidsdoelstelling betreft, is hier niet op gemonitored en is niet 
inzichtelijk hoeveel van de genoemde deelnemers allochtoon of autochtoon zijn. 
 
Vraag 56  
Hoeveel extra wijkverpleegkundigen moeten er de komende periode worden opgeleid om tegemoet 
te komen aan de beleidsdoelstelling zorg dichtbij huis? Hoe voorziet het kabinet in deze vraag? 
 
Antwoord 56 
Er wordt geïnvesteerd in extra wijkverpleegkundigen, € 40 mln. in 2015 oplopend tot structureel € 
200 mln. vanaf 2017. Er ligt met name een kwalitatieve vraag om extra wijkverpleegkundigen toe 
te rusten op de vernieuwde rol die past bij de uitwerking van de beleidsdoelstelling zorg dichtbij 
huis. De wijkverpleegkundigen worden op verschillende manieren op de vernieuwde rol voorbereid. 
Ervaringen met deze nieuwe rol van de wijkverpleegkundigen worden en zijn al opgedaan in het 
programma ‘Zichtbare Schakel’ dat al in 2009 is gestart.  
Binnen de resterende middelen van dit programma wordt ook geïnvesteerd in een opleidingsimpuls 
voor de jaren 2014 en 2015. Het gaat om het ontwikkelen van een inwerktraject voor 
verpleegkundigen die ingezet gaan worden als wijkverpleegkundigen. De impuls omvat een 
scholing voor huidige wijkverpleegkundigen. Tevens wordt er een traject ontwikkeld met een 
leerroute voor MBO verpleegkundigen naar HBO verpleegkundigen met aandacht voor 
wijkverpleging. Ten slotte wordt er een impuls gegeven aan de hbo-bachelor opleiding 
verpleegkundige, passend bij het ‘expertisegebied wijkverpleegkundige’.  
Tegelijkertijd is de instroom in de hogere beroepsopleiding tot verpleegkundige, de opleiding die 
toegang geeft tot de functie wijkverpleegkundige, in 4 jaar tijd gegroeid van bijna 3200 studenten 
in 2009 naar ruim 5000 studenten in 2013.  

 
Antwoord 59  
Er zijn inmiddels 6 sectorplannen voor de zorg goedgekeurd door de minister van SZW. Deze 
plannen worden momenteel in uitvoering genomen. Het gaat om een landelijk plan voor de 
langdurige zorg gericht op van-werk-naar-werk-trajecten en 5 regionale plannen, primair gericht 
op scholing. Met deze 5 plannen is circa € 100 miljoen gemoeid, waarvan de helft via de regeling 
van SZW gefinancierd wordt en de andere helft opgebracht wordt door de zorg. 
Eind mei zijn aanvullend nog eens 13 regionale sectorplannen ingediend, ook gericht op scholing. 
Daarmee zijn de regionale plannen landelijk dekkend. Deze plannen worden thans beoordeeld door 
SZW en kunnen – na goedkeuring - op korte termijn in uitvoering genomen worden. Ook met deze 
plannen is € 100 miljoen gemoeid, waarvan de helft door SZW bekostigd wordt en de andere helft 
door de zorg zelf. 
Bovenstaande plannen zijn ingediend op basis het raamwerk voor de sectorplannen dat VWS 
onlangs is overeengekomen met de branches in de langdurige zorg, de vakbonden en een 
vertegenwoordiging van regionale werkverbanden. Vanwege deze ontwikkelingen hoeft de 
‘vliegende brigade’ thans niet te worden ingezet. 
Aanvullend hierop zijn er nog plannen ingediend voor de huisartsenzorg en de apothekers. Ook 
deze 2 plannen worden thans beoordeeld door SZW. 
 
Vraag 60  
Hoeveel medewerkers werkzaam in de langdurige zorg zullen er door de hervormingen hun baan 
verliezen? 
 
Antwoord 60  
Wij houden de arbeidsmarkteffecten van onze agenda voor de zorg nauwlettend in de gaten. Dit 
doen wij onder andere met arbeidsmarkteffectrapportages die samen met sociale partners in de 
zorg worden opgesteld.  
In oktober 2013 hebben wij uw Kamer de eerste “Arbeidsmarkteffectrapportage (AER) Langdurige 
15
Zorg” doen toekomen .  
 
In de eerste AER is nog geen rekening gehouden met de aanvullende maatregelen die in december 
2013 en april jl. zijn overeengekomen. Deze worden meegenomen in de tweede AER. Deze is naar 
verwachting in de zomer van 2014 gereed en zullen wij u dan doen toekomen 
 
 
Vraag 61  
Hoeveel medewerkers werkzaam in de jeugdzorg zullen er door de hervormingen hun baan 
verliezen? 
 
Antwoord 61  
Wij houden de arbeidsmarkteffecten van de decentralisatie van de jeugdzorg nauwlettend in de 
gaten. Dit doen wij onder andere met arbeidsmarkteffectrapportages die samen met sociale 
partners in de zorg worden opgesteld. In mei 2013 hebben wij uw Kamer de 
16
“Arbeidsmarkteffectrapportage Transitie Jeugdzorg” doen toekomen . In de rapportage wordt 
uitgegaan van 80.460 medewerkers die in 2011 taken verrichtten die thans gebundeld worden 
onder de Jeugdwet. Op basis van indicatieve scenario’s is de inschatting in het rapport dat de 
werkgelegenheid in de jeugdzorg in 2017 ongeveer 4.000 fte (5.500 personen) tot ongeveer 7.600 
fte (10.400 personen) lager ligt dan in 2011.  
 
Vraag 62 
                                                
15
 Tweede Kamer, vergaderjaar 2013–2014, 29 282, nr. 181 
16
 Kamerstukken II, 2012/13, 31 839, nr. 290. 

 
Vraag 65 
Vindt de minister dat het gebruik van e-health voldoende van de grond komt? Wat zijn de 
knelpunten en wat doet de minister om ze op te lossen? 
 
Antwoord 65 
Ik zie pioniers in het zorgveld die binnen veel verschillende initiatieven met de inzet van e-health 
de kwaliteit van zorg of de kwaliteit van leven van mensen verbeteren. Deze initiatieven blijven 
naar mijn zin echter vaak te kleinschalig. De staatssecretaris en ik zijn met zorgprofessionals, 
zorgverzekeraars en vertegenwoordigers van zorggebruikers in gesprek om gezamenlijk te bezien 
hoe zorg en ondersteuning met behulp van grootschaliger toepassing van e-health verbeterd 
kunnen worden. Daarbij wordt onder meer gesproken over de aanpak van knelpunten op het 
gebied van informatie-uitwisseling, interoperabiliteit, samenwerking, bekostiging en zorginkoop. 
Wij sturen u nog voor het zomerreces een brief waarin wij aangeven hoe wij samen met onze 
gesprekspartners deze grootschaliger toepassing van e-health willen realiseren. 
 
Vraag 66 
Wat vindt de minister van het feit dat nog in geen enkele proeftuin contractuele afspraken zijn 
gemaakt over uitkomstbekostiging en shared savings? Hoe gaat de minister deze afspraken 
stimuleren? Denkt de minister dat deze afspraken nog op tijd tot stand komen, zodat de 
proeftuinen in 2017 zinvolle informatie leveren over uitkomstbekostiging en shared savings? 
 
Antwoord 66 
Het belonen van uitkomsten en resultaten van geleverde zorg is een van de uitgangspunten bij 
mijn aanpassingen van het bekostigingssysteem voor huisartsenzorg en multidisciplinaire zorg. Ook 
de proeftuinen kunnen gebruik maken van de mogelijkheden die de nieuwe bekostiging per 2015 
zal bieden voor het maken van afspraken over het belonen van uitkomsten.  
 
Vanuit de proeftuinen heb ik verder een brief ontvangen met daarin het verzoek tot het creëren 
van een betaaltitel voor shared savings, omdat binnen de huidige wet- en regelgeving geen ruimte 
zou zijn voor het experimenteren met shared savings. Ik heb u daarover eerder geïnformeerd  
(TK 2013-2014 32620 nr. 13). De achterliggende behoefte van de proeftuinen voor een dergelijke 
betaaltitel is divers en het blijkt een zeer complex vraagstuk. In overleg met de NZa is besloten 
nadere gesprekken te voeren met een aantal proeftuinen teneinde heel concreet te krijgen op 
welke wijze zij de zorg willen organiseren en bekostigen. 
 
 
Vraag 67 
Heeft de minister inzicht in hoe vaak er geen preferente geneesmiddelen worden voorgeschreven, 
terwijl hier geen medische noodzaak voor is? Om hoeveel geld gaat het?  
 
Antwoord 67 
Nee, daar heb ik geen inzicht in. Ik ga ervan uit dat voorschrijvers conform de geldende richtlijnen 
geneesmiddelen voorschrijven op stofnaam. Uitgangspunt is dat de voorschrijvende arts bepaalt of 
en zo ja welk geneesmiddel een patiënt nodig heeft. Indien de voorschrijver behandeling met een 
als preferent aangewezen geneesmiddel medisch niet verantwoord acht, dan schrijft de 
voorschrijvende arts een ander geneesmiddel met dezelfde werkzame stof voor onder vermelding 
van medische noodzaak op het recept. Het is de rol van de zorgverzekeraars om hierop toe te zien. 
 
Vraag 68 
In Brussel wordt onderhandeld over de voorstellen van de Europese Commissie voor de 
verordeningen voor medische hulpmiddelen. Kunt u de voortgang nader toelichten?  
 
Antwoord 68 

 
er vanuit dat alle partijen hun verantwoordelijkheid pakken en hun bijdrage leveren. Ik zal de 
partijen blijven aansporen om hun bijdrage te leveren. 
 
Vraag 70  
Houdt de Wet kwaliteit, klachten en geschillen zorg (Wkkgz) ook rekening met cosmetische 
ingrepen onder dwang, zoals die ook te zien zijn bij buitenlandse prostituees, en is deze wet in 
voldoende mate toegerust om deze praktijken te voorkomen? Zo ja, welke instrumenten kent de 
Wkkgz om dit tegen te gaan? 
 
Antwoord 70 
Met het wetsvoorstel voor de Wkkgz wordt de kwaliteitsregelgeving aangescherpt en wordt de 
regelgeving omtrent de afhandeling van klachten en geschillen aangescherpt. De Wkkgz is ook van 
toepassing op aanbieders van cosmetische zorg. De aangekondigde maatregelen uit de Wkkgz zijn 
gericht op het beter borgen van de veiligheid van cliënten die vrijwillig een cosmetische ingreep 
ondergaan. Ook hebben zorgverleners op grond van de WGBO de plicht de cliënt op duidelijke 
wijze te informeren over de voorgenomen behandeling/ingreep, waarbij – evenals bij het 
wetsvoorstel voor de Wkkgz – het uitgangspunt is dat de behandeling vrijwillig is ondergaan. Een 
reden voor een zorgverlener om extra alert te zijn op de vrijwilligheid van de cliënt is wanneer een 
cliënt de Nederlandse taal niet machtig is en zich bijvoorbeeld laat vergezellen door een tolk. 
Indien de zorgverlener weet dat de patiënt/cliënt de ingreep gedwongen ondergaat en deze toch 
uitvoert maakt hij zich schuldig aan een strafbaar feit, waarop het strafrecht van toepassing is. 
Dergelijke gedwongen ingrepen vind ik te allen tijde verwerpelijk. 
 
Vraag 71 
Op welke wijze worden financiële relaties tussen leveranciers van medische hulpmiddelen en 
zorgprofessionals vanaf 2015 inzichtelijk gemaakt, en hoe worden eventuele onoorbare relaties 
gesanctioneerd? 
 
Antwoord 71 
Financiële relaties tussen zorgprofessionals en leveranciers en fabrikanten van medische 
hulpmiddelen zullen inzichtelijk gemaakt worden in een centraal, publiek toegankelijk register. Er 
wordt gestreefd naar aansluiting bij het Transparantieregister Zorg. Het zal, net als bij banden 
18
tussen zorgprofessionals en farmaceutische bedrijven , gaan om interacties waarbij sprake is van 
dienstverlening door zorgprofessionals of sponsoring van projecten, voor zover zij een totale 
waarde hebben van EUR 500 per jaar of hoger. In het register zal zichtbaar zijn om welke 
zorgprofessional het gaat, om wat voor relatie het gaat, de waarde van de relatie en het bedrijf 
waarmee de relatie is aangegaan.  
 
19
Ten aanzien van eventuele sanctionering heb ik in mijn brief van 19 december 2013 aangegeven 
dat de Inspectie voor de Gezondheidszorg (IGZ) op dit moment niet de instrumenten heeft om in 
te grijpen in gevallen van oneigenlijke beïnvloeding in relaties tussen zorgprofessionals en de 
medische hulpmiddelenindustrie. Ik heb daarvoor een wetswijziging in voorbereiding. Doel is te 
komen tot een artikel in de Wet op de medische hulpmiddelen die de IGZ een titel geeft in te 
grijpen wanneer sprake is van oneigenlijke beïnvloeding tussen zorgprofessionals en fabrikanten of 
leveranciers van medische hulpmiddelen. Het artikel kan worden vormgegeven naar analogie van 
het verbod op gunstbetoon in de Geneesmiddelenwet (zie art. 94 Geneesmiddelenwet) en zal een 
soortgelijk sanctieregime kennen. 
 
 
 
                                                
18
 Zie ook Tweede Kamer 2012-13, 32 620, nr. 86 
19
 Tweede Kamer 2013-14, 32 805, nr. 27 

 
Het implantatenregister zal er voor zorgen dat in geval van calamiteiten patiënten sneller kunnen 
worden opgespoord, zodat mogelijke gezondheidsschade zoveel mogelijk kan worden beperkt. 
Momenteel wordt er in Brussel onderhandeld over de voorstellen voor de verordeningen voor 
medische hulpmiddelen om het markttoelatingssysteem voor medische hulpmiddelen waaronder 
implantaten te verbeteren (zie ook vraag 68). 
 
Vraag 74 
Waarom wacht de minister met het invoeren van een implantaatkaart en bijsluiter op Brussel? 
 
Antwoord 74 
Ik wil benadrukken dat ik niet wil wachten op het Europese onderhandelingsproces om de 
informatievoorziening rond implantaten te verbeteren. Op 17 december 2013 (33 758 nr. 17) heb 
ik de Kamer geïnformeerd over de stappen die ik neem om de voorlichting over medische 
hulpmiddelen en in het bijzonder over implantaten te verbeteren. Om op korte termijn de 
schriftelijke informatievoorziening voor implantaten te verbeteren zet ik het overleg met de 
beroepsverenigingen voort over de uitwerking van een pilot gericht op de informatievoorziening; 
ook de fabrikanten zijn bij dit overleg aangesloten. De Nederlandse Orthopaedische Vereniging 
(NOV) werkt aan deze pilot om te onderzoeken of de informatie die beschikbaar is over de 
behandeling aangevuld kan worden met meer productspecifieke informatie van fabrikanten. In de 
voorstellen voor verordeningen inzake de markttoelating van medische hulpmiddelen die op  
26 september 2012 zijn gepubliceerd, stelt de Europese Commissie voor dat de fabrikant van een 
implantaat bij dat medische hulpmiddel een implantaatkaart aflevert met informatie voor de 
patiënt. In de wetgeving voor de markttoelating van medische hulpmiddelen ligt de 
verantwoordelijkheid voor het leveren van productspecifieke informatie bij medische hulpmiddelen 
bij de fabrikant. Bij de onderhandelingen in Brussel zet ik mij in voor een implantaatkaart en 
bijsluiter. Daartoe heeft Nederland dan ook een voorstel ingediend. De voorstellen die worden 
gedaan in het Brusselse proces voor de implantaatkaart en bijsluiter worden met de 
bovengenoemde veldpartijen besproken. De Kamer zal ik informeren bij nieuwe ontwikkelingen 
over de verbeteringen van de informatievoorziening bij medische hulpmiddelen. 
 
Vraag 75 
In kader van het actieprogramma "Onvrijwillige zorg" zijn al stappen gezet om het toepassen van 
vrijheidsbeperkende maatregelen terug te dringen. Aan welke stappen moet hierbij precies worden 
gedacht?  
 
Antwoord 75 
Bij brief van 17 mei 2013 (kenmerk 31996-35) heb ik u geïnformeerd over de opzet en inhoud van 
het actieprogramma “Onvrijwillige zorg”. Het programma is erop gericht om het gebruik van 
onvrijwillige zorg zoveel mogelijk te voorkomen en terug te dringen. Het programma omvat de 
volgende actiepunten: 
- onderzoek naar de belevingswereld van cliënten; 
- inzicht vergroten bij hulpverleners over de belevingswereld van cliënten; 
- vertalen van deze (nieuwe) kennis in afwegingskaders voor hulpverleners voor het zoveel 
mogelijk voorkomen van onvrijwillige zorg;  
- ondersteuning door Vilans van hulpverleners bij het werken volgens een methodische, 
systematische en multidisciplinaire werkwijze; 
- ondersteuning door Vilans van bestuurders en managers bij het formuleren en uitdragen 
van een visie rond het terugdringen en voorkomen van onvrijwillige zorg en het realiseren 
van de bijbehorende organisatorische randvoorwaarden; 
- VGN koppelt haar programma ‘Zo zijn onze manieren’ (dat bedoeld is om 
besturen/management van zorginstellingen te ondersteunen bij het formuleren en 
uitdragen van een visie en het realiseren van de bijbehorende organisatorische 
randvoorwaarden) aan het Actieprogramma; 

 
 
Het beleid van langer thuis wonen leidt ertoe dat mensen in plaats van een indicatie voor een licht 
zorgzwaartepakket een indicatie voor extramurale zorg en ondersteuning (in functies en klassen) 
krijgen. De kosten voor extramurale zorg en ondersteuning zijn lager dan de kosten voor 
intramurale zorg (voor iemand met dezelfde kenmerken).  
 
Op basis van de meest recente inzichten leidt extramuralisering per saldo tot een netto besparing 
op de zorguitgaven die geleidelijk oploopt van circa 75 miljoen in 2014 tot ruim 300 miljoen in 
2017 en latere jaren. Deze besparingen en verzachtingen zijn in de begroting niet naar afzonderlijk 
zorgzwaartepakket uitgesplitst.  
 
Vraag 80  
Wat zijn de uitkomsten van de tussentijdse evaluatie van de experimenten regelarme instellingen? 
Leiden deze tot aanpassingen van de experimenten? Zo ja, welke? 
 
Antwoord 80  
De planning is om de Tweede Kamer voor de behandeling van de Wlz de tussenevaluatie te doen 
toekomen. Daarin wordt ook beschreven hoe de resultaten van de experimenten regelarm geborgd 
worden in de Wlz. 
 
Vraag 81 
Ziet de minister een rol voor zich weggelegd bij het verder verspreiden van goede innovatieve 
werkwijzen, zoals sociale wijkteams en buurtgericht werken? Zo ja, hoe wil zij zorg dragen voor de 
verdere verspreiding hiervan, zo nee, waarom niet? 
 
Antwoord 81 
Veel gemeenten kiezen ervoor om de uitvoering van de nieuwe taken in de wijk te organiseren. Het 
is geen wettelijke verplichting, maar een wijkgerichte aanpak biedt wel de mogelijkheid om tot 
goede verbindingen met informele ondersteuning en de wijkverpleging te komen en tot een 
integrale aanpak van hulpvragen gericht op maatwerk. Goede praktijkvoorbeelden hiervan zal ik 
daarom verspreiden om gemeenten en aanbieders verder op weg te helpen bij de inrichting van de 
wijkgerichte organisatie.  
Gemeenten krijgen extra middelen voor de implementatie en doorontwikkeling van sociale 
wijkteams. In overleg met de gemeenten is besloten dat van de beschikbare € 7 mln in 2014,  
€ 1 mln zal worden ingezet voor een ondersteuningsprogramma sociale wijkteams. Onderdeel van 
dit ondersteuningsprogramma is het verzamelen en verspreiden (onder meer via bestaande 
leerkringen, de Wmo werkplaatsen en www.invoeringwmo.nl) van goede innovatieve werkwijzen. 
Het ondersteuningsprogramma zal rond de zomer van start gaan. Het programma wordt 
aangestuurd door een programmaraad met vertegenwoordigers van de gemeenten. 
 
Vraag 82 
Het kabinet schrijft dat het beleid op het gebied van de farmacie uitermate succesvol is geweest. 
Kunnen de goede ervaringen op dit beleidsterrein ook gebruikt worden voor het realiseren op 
andere beleidsterreinen in de zorg, bijvoorbeeld door de preferente inkoop van hulpmiddelen? 
 
Antwoord 82 
De aanspraak op geneeskundige zorg en op de extramurale hulpmiddelenzorg is anders 
vormgegeven dan de aanspraak op extramurale farmaceutische zorg. De aanspraak op 
extramurale hulpmiddelenzorg is functioneel omschreven. In beginsel is hierdoor de “preferente 
inkoop” van hulpmiddelen(zorg) door zorgverzekeraars mogelijk. Daarbij kunnen zorgverzekeraars 
gebruik maken van de ervaringen, die zij hebben opgedaan met de inkoop van farmaceutische zorg 
afgelopen jaren. 
 

 
Op welke wijze houdt de IGZ toezicht op de publieke gezondheid en preventie? Houdt de IGZ 
bijvoorbeeld toezicht op de uitvoering van vaccinatieprogramma's en bevolkingsonderzoeken? 
 
Antwoord 86  
Binnen het programma Publieke Gezondheid, Geestelijke Gezondheidszorg en Forensische Zorg van 
de IGZ houden inspecteurs op basis van risicoanalyse toezicht op de kwaliteit van de bevordering 
en bescherming van de gezondheid van de Nederlandse bevolking (populatieniveau), waaronder 
ook op de uitvoering van de vaccinatieprogramma’s en bevolkingsonderzoeken. De 
toezichtobjecten van dit programma zijn de GGD'en, de screeningsorganisaties, de Instellingen 
voor jeugdgezondheidszorg (0-19 jarigen), de Geneeskundige Hulp bij Ongevallen en Rampen 
(GHOR), de medisch microbiologische laboratoria (MML's), de voorzieningen voor Asielzoekers en 
Vreemdelingen, de extramurale verslavingszorg. Wanneer de IGZ bij deze toezichtobjecten 
onverantwoorde gezondheidsrisico’s tegenkomt dan ziet de inspectie erop toe dat bij de 
betreffende instellingen de noodzakelijke verbeteringen tot stand worden gebracht. Bij haar 
toezicht werkt de IGZ nauw samen met andere inspecties, zoals de Inspectie Jeugdzorg, de 
Inspectie Veiligheid en Justitie en de Nederlandse Voedsel en Warenautoriteit. 
 
Vraag 87 
In hoeverre werpt de geïntensiveerde aanpak van overgewicht bij kinderen haar vruchten af? Zijn 
er verschillen tussen landelijk/stedelijk en autochtonen/allochtonen? Hoe houdt de aanpak 
overgewicht hier rekening mee? 
 
Antwoord 87 
Voor mijn landelijk overgewichtbeleid baseer ik me op gegevens van het CBS. De cijfers van 2013 
heb ik nog niet ontvangen; deze verwacht ik medio dit jaar. We weten dat preventie en zo ook de 
aanpak van overgewicht een kwestie van lange adem is. Het vraagt bovendien goede aansluiting 
bij leefwereld van mensen. Begrip van hun waarden, cultuur en motivatie is daarbij essentieel. Op 
basis van onderzoek weten we dat niet alle leefstijl- en overgewichtinterventies even goed 
aansluiten bij diverse doelgroepen en dat maatwerk via bijvoorbeeld de gemeente of wijk en de 
21
professional nodig zijn. Sinds de landelijke nota Gezondheid Dichtbij is daarom onder andere 
sterker ingezet op het bereiken van mensen via de wijk. Dit heeft er onder andere toe geleid dat 
vanuit landelijk overgewichtbeleid stevig is ingezet op Jongeren Op Gezond Gewicht (JOGG) van 
het Convenant Gezond Gewicht. Via de gemeente worden wijken en gezinnen bereikt waarbij de 
problematiek het grootst is. Dit zijn zowel autochtone als allochtone kinderen en hun ouders. 
Inmiddels zijn in diverse JOGG-gemeenten resultaten behaald en zien we daar het overgewicht 
dalen en het eet- en beweeggedrag bij de doelgroep significant verbeteren. Ik heb u hier onlangs 
22
over geïnformeerd via mijn brief van d.d. 7 april 2014.  
Vanuit het Nationaal Programma Preventie is ook aandacht voor zowel kinderen, de aanpak van 
overgewicht als het bestrijden van de sociaal economische gezondheidsverschillen. Dit gebeurt aan 
de hand van de afgesproken acties waar de rijksoverheid soms wel en soms niet partij bij is. De 
activiteiten van JOGG, de Gezond in de Stad (GIDS) gelden, de inzet op gezonde schoolkantines, 
de inzet via het programma Sport en Bewegen in de Buurt zijn bijvoorbeeld allemaal onderdelen 
die vanuit o.a. het ministerie van VWS verbonden zijn aan het Nationaal Programma Preventie.  
 
Vraag 88  
Is de invoering van het bevolkingsonderzoek dikkedarmkanker tegen opstartproblemen 
aangelopen? Hoe zijn deze verholpen? Is er in het veld onenigheid over de inzet van de OC-Sensor 
of de FOB-Gold? 
 
Antwoord 88  
                                                
21
 Tweede Kamer, vergaderjaar 2010-2011, nr. 32793-1 
22
 Tweede Kamer, vergaderjaar 2013-2014, nr. 31899-23 

 
Wordt het programma "Gezonde Schoolkantine" geëvalueerd? Zo ja, wanneer? Zo nee, waarom 
niet? Is de minister van mening dat er momenteel voldoende scholen deelnemen aan dit 
programma? 
 
Antwoord 91  
Het programma de “Gezonde Schoolkantine” wordt geëvalueerd. De evaluatie start na de 
zomerschoolvakantie in 2015. Ik heb het RIVM hiertoe al opdracht gegeven. De rapportage van de 
evaluatie is gereed in maart 2016. VWS heeft over de invulling en realisatie van het programma de 
“Gezonde Schoolkantine” 2013 afspraken gemaakt met het Voedingscentrum met als doelstelling 
dat in 2013 350 extra schoollocaties aan de slag zouden gaan met het programma. De Gezonde 
Schoolkantine Brigade van het Voedingscentrum zorgt voor advies op maat zodat een schoollocatie 
aan de slag kan met het realiseren van een gezonde schoolkantine. In 2013 heeft de Gezonde 
Schoolkantine Brigade ruim 350 schoollocaties voorzien van zo’n advies. De doelstelling is hiermee 
behaald. Het is vervolgens aan de scholen zelf om te zorgen voor een gezonde schoolkantine op de 
schoollocaties. Uit de vele aanvragen voor een advies op maat, die volgens de doelstelling 
verlopen, blijkt dat steeds meer scholen zich bewust zijn van hun verantwoordelijkheid om te 
voorzien in een gezond aanbod in de schoolkantine. Ik zie dit als een positieve ontwikkeling. 
 
Vraag 92  
Wanneer wordt de Kamer geïnformeerd over de integrale aanpak van de preventie van 
gehoorschade en het plan voor de begrenzing van het geluidsniveau in de muzieksector? 
 
Antwoord 92:  
Ik heb op 14 februari jl. het convenant ‘preventie gehoorschade muzieksector’ met de branche-
organisaties Vereniging van EvenementenMakers en de Vereniging Nederlandse Poppodia en 
Festivals gesloten. Dit convenant heeft als doel om bezoekers op een voor het gehoor veilige 
manier van muziek te kunnen laten genieten. Hiertoe zijn er afspraken gemaakt om maatregelen 
te nemen op het gebied van geluidslimitering, geluidsmeting en gehoorbescherming. Zo is er 
bijvoorbeeld een maximaal geluidsniveau van 103 decibel afgesproken en wordt vanaf 1 oktober 
2014 het geluid gemeten. Ook is het mogelijk om bij de bij de VVEM en VNPF aangesloten 
muzieklocaties kwalitatief goede oordopjes te kopen. Om bezoekers te wijzen op de risico’s van 
hard geluid voor het gehoor, zullen de partijen inzetten op bewustwording. De communicatie is 
erop gericht dat bezoekers zich bewust worden van de mogelijke risico’s van harde muziek voor 
hun oren en wat ze hieraan zelf kunnen doen (bijvoorbeeld oordopjes dragen). In de brief van 13 
februari jl. waarmee ik het RIVM-rapport ‘Gehoorschade en geluidsblootstelling in Nederland – 
inventarisatie van cijfers’ aan de Tweede Kamer heb aangeboden (TK 2013-2014, 32793 nr. 139) 
staat dat de tekst van het convenant in de Staatscourant zal worden gepubliceerd. De tekst van 
het convenant is op 24 maart jl. in de Staatscourant gepubliceerd. Eind 2015 zal de aanpak worden 
geëvalueerd. Over de resultaten zult u in de eerste helft van 2016 geïnformeerd worden. 
 
Vraag 93 
Welke resultaten heeft de pilot over een goede nazorg voor jongeren met alcoholintoxicatie 
opgebracht? Zijn deze resultaten landelijk inzetbaar? Zo ja, wanneer worden deze landelijk 
uitgerold? 
 
Antwoord 93 
De pilot heeft geresulteerd in een effectieve aanpak voor de nazorg aan jongeren die met een 
alcoholvergiftiging op de spoedeisende hulp zijn beland. In deze aanpak wordt samen met jongeren 
en hun ouders ingezet op het voorkomen van herhaling. De nazorg bestaat uit een onderzoek door 
een kinderarts en een psycholoog, screening op onderliggende problemen en cognitieve gevolgen. 
Zo nodig wordt de jongere doorverwezen naar de jeugdzorg of de ggz. Met subsidie van VWS is 
onder meer een protocol ontwikkeld waarmee deze aanpak overdraagbaar is aan andere 
ziekenhuizen en regionale partners zoals huisartsen, ambulancezorg, verslavingszorg, jeugdzorg en 

 
de basisscholen is vooruitgang geboekt bij het middageten en wordt meer water en minder 
(ge)zoete drank gedronken. Voor kinderen in de buurt is een programma, gebaseerd op sociale 
marketing techniek, voor buitenspelen ontwikkeld. 
 
Niet in de brief genoemd, maar ook zeker een goed resultaat zien we in Utrecht: Momenteel heeft 
12% van alle Utrechtse basisschoolkinderen overgewicht. Daarmee zet een eerder gesignaleerde 
daling in Utrecht zich door. Over alle JOGG-wijken samen (Overvecht, Kanaleneiland, Noordwest en 
Hoograven) is voor de totale doelgroep een lichte verbetering in de overgewicht cijfers zichtbaar. 
Tussen 2010 en nu is het percentage van 25% gedaald naar 22%. 
 
Vraag 96  
Wat doet de minister aan de problematiek van ondergewicht bij de jeugd? Klopt het dat 
ondergewicht een stijgende lijn vertoont met name bij meisjes en dat dit harder toeneemt dan 
overgewicht? Kunnen deze problemen met ondergewicht een resultaat zijn van doorgeslagen 
aandacht voor het ideale gewicht? 
 
Antwoord 96  
Ik benadruk het belang van een gezond gewicht via een gevarieerd en gezond voedings- en 
bewegingspatroon. Hierbij is aandacht voor zowel onder- als overgewicht. Het thema is ook als 
zodanig onderdeel van mijn bredere gezondheidsbeleid. Zo is ondergewicht, net als overgewicht, 
meegenomen in het themacertificaat Voeding van het vignet Gezonde School en is het thema 
onderdeel van de brede informatievoorziening vanuit het Voedingscentrum. Uit CBS-cijfers blijkt 
dat in het jaar 2000 6,4% en in het jaar 2012 4,1% van de jongens tussen de 4 en 20 jaar 
ondergewicht had. Ook bij de meisjes met ondergewicht is er sprake van een lichte daling: van 
7,2% in 2000 naar 5,7% in 2012.  
 
Op verzoek van het ministerie van VWS heeft de Gezondheidsraad in 2010 gekeken of de 
toegenomen aandacht voor overgewicht en obesitas een risicofactor is voor het ontwikkelen van 
eetstoornissen. Eetstoornissen zoals anorexia nervosa en boulimia nervosa kunnen namelijk leiden 
tot ondergewicht. In het rapport ‘Voor dik en dun – Preventie van overgewicht en obesitas en het 
risico op eetstoornissen’ (TK 2010-2011, 31899 nr. 18) concludeert de Gezondheidsraad dat er te 
weinig wetenschappelijk onderzoek is om deze vraag goed te kunnen beantwoorden. Echter, 
volgens de Gezondheidsraad is het wel aannemelijk dat universele preventieprogramma’s voor 
overgewicht geen invloed hebben op ondergewicht bij kinderen. 
 
 
 
Vraag 97 
Zijn alle doelstellingen op het Beleid Medische Ethiek behaald, gezien de onderschrijding van de het 
budget?  
 
Antwoord 97 
Wat betreft de onderschrijding van het budget Beleid Medische Ethiek voor het jaar 2013 merk ik 
het volgende op.  
Voor een deel van de voor dit budget voorziene activiteiten geldt dat betalingen daarvoor in 
verband met de afspraken omtrent verantwoording deels zijn doorgeschoven naar, en dus ten laste 
komen van, het budget voor het jaar 2014. Dit geldt bijvoorbeeld voor het project SCEN 2009-
2013 van de Koninklijke Nederlandsche Maatschappij tot bevordering der Geneeskunst.  
Voor een ander deel van de voorziene activiteiten geldt dat de kosten ervan na interne 
overheveling ten laste zijn gebracht van een ander budget. Zo is bijvoorbeeld de vernieuwing van 
het informatiesysteem van de Stichting donorgegevens kunstmatige bevruchting in werkelijkheid 
ten laste gekomen van het budget voor agentschappen (zie blz. 38 van het Jaarverslag). 

 
hadden geaccrediteerd, waren het Admiraal De Ruyter Ziekenhuis en het Medisch Spectrum 
Twente. 
 
De IGZ heeft mede daarom het Admiraal De Ruyter Ziekenhuis op 12 juli 2013 en het Medisch 
Spectrum Twente op 19 november 2013 onder verscherpt toezicht gesteld. Ondanks dat in beide 
ziekenhuizen voortgang was geboekt met de invoering van het VMS bleek dat er meer maatregelen 
genomen moesten worden om het veiligheidsbeleid in de ziekenhuizen te borgen en evalueren. Het 
verscherpt toezicht hield onder andere in dat de IGZ onaangekondigde en aangekondigde bezoeken 
aan de ziekenhuis bracht. Daarbij toetste de inspectie onder meer de voortgang van de invoering 
van het VMS.  
 
In mei 2014 is het verscherpt toezicht op beide ziekenhuizen opgeheven. Het Admiraal de Ruyter 
ziekenhuis heeft inmiddels een geaccrediteerd VMS. Ondanks dat het VMS voor het Medisch 
Spectrum Twente nog niet geaccrediteerd is, constateert de IGZ dat het Medisch Spectrum Twente 
op vele niveaus maatregelen heeft genomen om te kunnen sturen op patiëntveiligheid. Zodoende 
heeft de IGZ voldoende vertrouwen in het ziekenhuis dat zij het VMS geaccrediteerd krijgt in 2014 
(planning daarvoor loopt) en heeft de IGZ haar verscherpt toezicht per 19 mei 2014 opgeheven.  
De komende maanden blijft de IGZ intensief toezicht uitvoeren in beide genoemde ziekenhuizen 
om de voortgang op de ingezette verbetermaatregelen te toetsen. Deze toezicht- en 
handhavingactiviteiten horen bij de taken van de IGZ en worden zodoende betaald uit de algemene 
middelen.  
Binnen het Veiligheidsprogramma van de ziekenhuizen valt onder andere het VMS en de tien 
veiligheidsthema’s, onder de eisen van de Nederlandse Technische Afspraak (NTA). Indien 
accreditatie-eisen tussendoor wijzigen, heeft dat geen invloed op reeds toegekende accreditaties 
en de duur daarvan.  
De eisen zoals geformuleerd in de NTA zijn nu een keer vernieuwd/aangescherpt. Gevolg is dat 
ziekenhuizen dan bij een volgende accreditatiecyslus moeten voldoen aan de nieuwe landelijke 
basiseisen. Het kan zodoende voorkomen dat ziekenhuizen die een gecertificeerd VMS hebben nog 
niet voldoen aan de nieuwe eisen. 
 
Vraag 101  
Wanneer dienen alle Nederlandse ziekenhuizen de tien thema's gericht op het voorkomen van 
vermijdbare schade en sterfte uiterlijk geïmplementeerd te hebben? Hoe worden de afspraken die 
VWS hieromtrent met de betrokkenen heeft gemaakt afgedwongen? 
 
Antwoord 101  
De afspraak in het VMS veiligheidsprogramma is dat ziekenhuizen per 31 december 2012 
geaccrediteerd zijn of een gecertificeerd VMS hebben en de gestelde doelstellingen van de tien 
thema’s hebben behaald. De IGZ heeft in zijn rapport ‘De veiligheid telt 2012’ geconcludeerd dat, 
hoewel de ziekenhuissector hard heeft gewerkt en ook op onderdelen goede vorderingen heeft 
gemaakt, er voor alle ziekenhuizen nog veel werk resteert. Na vijf jaar implementatie van de tien 
inhoudelijke thema’s uit het Veiligheidsprogramma, behaalt een groot deel van de ziekenhuizen 
voor enkele indicatoren de prestatieafspraken niet.  
 
De brancheorganisaties van de ziekenhuizen, de Nederlandse Vereniging van Ziekenhuizen (NVZ) 
en de Nederlandse Federatie van Universitair Medische Centra (NFU) hebben volledige 
implementatie van de tien thema’s in alle ziekenhuizen opgenomen als onderdeel van hun 
patiëntveiligheidsagenda 2014-2015. Over deze agenda zijn afspraken gemaakt in het bestuurlijk 
overleg patiëntveiligheid dat deel uitmaakt van het bestuurlijk hoofdlijnen akkoord. Ook het 
komend jaar zullen de NVZ en NFU de ziekenhuizen stimuleren door te gaan met het 
implementeren van de thema’s en het behouden van de behaalde resultaten. Eind dit jaar zal de 
voortgang wederom gemeten worden met de Veiligheidsmonitor van de brancheorganisaties.  
 

 
het belangrijk om bij te dragen aan het agenderen van het belang van patiëntveiligheid binnen de 
opleidingen en het ontwikkelen van aan patiëntveiligheid gerelateerde competenties per opleiding 
en per opleidingsniveau. 
Er ligt een adequaat rapport met aanbevelingen aan beroepsorganisaties, wetenschappelijke 
verenigingen en onderwijsinstellingen. Ik deel met de opstellers van het rapport het belang om de 
implementatie van de opbrengst en de resultaten te monitoren en ik bespreek met partijen 
bespreken hoe dat gerealiseerd zou kunnen worden. 
De Nederlandse Federatie van Universitair Medische Centra (NFU) beziet op dit moment of 
betreffend onderwerp onderdeel kan zijn van het komende addendum op het Raamplan 2009 dan 
wel dat het meegenomen wordt in de aankomende herziening van het Raamplan. Het Raamplan is 
de leidraad voor de medische faculteiten voor het vormgeven van de curricula. Daarnaast wordt via 
het programma ‘Can Better’ patiëntveiligheid in de opleiding tot geneeskundig specialist herzien. 
Middels een landelijk congres in het najaar wordt hieraan bekendheid gegeven. 
 
Vraag 106 
Het subsidiebudget voor anonieme e-mental health is niet volledig uitgeput, aangezien er minder 
aanvragen zijn ingediend die voldoen aan de subsidie-eisen dan dat er budget beschikbaar is. Wat 
zijn de resultaten van de projecten die nu lopen en verdient dit initiatief een vervolg?  
 
Antwoord 106  
Over de resultaten van de lopende projecten kan ik op dit moment nog geen inzicht 
verschaffen. Om voor subsidie in aanmerking te komen, moet in elk geval vaststaan dat de 
anonieme e-mental health interventie(s) bewezen effectief zijn. In dit kader verleen ik bijvoorbeeld 
subsidie aan het onderhoud en uitvoering van interventies via de website Minderdrinken.nl en 
Drinktest.nl. Men maakt in ruime mate gebruik van het aanbod aan hulp via deze websites. In 
hoeverre bepaalde initiatieven een vervolg krijgen wordt per jaar bezien. 
 
Vraag 107  
Wanneer kan de Kamer het wetsvoorstel dat het mogelijk maakt om anonieme e-health structureel 
te financieren behandelen? 
 
Antwoord 107  
Uw kamer heeft schriftelijke vragen gesteld over het wetsvoorstel. Ik verwacht u op afzienbare 
termijn de nota naar aanleiding van het verslag te kunnen sturen. 
 
Vraag 108  
Hoe verklaart de minister de structurele daling van het aantal onverzekerden bij het Zorginstituut 
Nederland (voorheen het CVZ)? 
 
Antwoord 108  
De op 15 maart 2011 ingevoerde Wet Opsporing en verzekering onverzekerden zorgverzekering 
(wet Ovoz) blijkt succesvol. Tot en met december 2013 zijn in totaal ruim 300.000 personen door 
het Zorginstituut aangeschreven. Sinds de inwerkingtreding van de Wet Ovoz is het aantal 
onverzekerden met 90% afgenomen. Dit zijn mensen die zich na aanschrijving alsnog hebben 
ingeschreven bij een zorgverzekeraar, behoren tot uitzonderingsgroepen (bijvoorbeeld 
gemoedsbezwaarden en actieve militairen) en mensen die ‘terecht onverzekerd’ zijn, zoals mensen 
die alsnog blijken niet AWBZ-verzekerd, en daarmee niet verzekeringsplichtig, te zijn. Na deze 
sterke reductie in het aantal onverzekerden (stuwmeer), blijft de maandelijkse in- en uitstroom 
van onverzekerden nu stabiel. Gemiddeld stromen maandelijks ongeveer 5.000 personen in en 
5.000 personen uit de regeling van de Wet Ovoz. Met deze werkwijze is het aantal onverzekerden 
in Nederland tot nagenoeg nihil teruggebracht. 
  

 
 Gemeenten een bredere en volledige verantwoordelijkheid krijgen voor het sociale domein 
hetgeen integrale, innovatieve arrangementen bevordert; 
 Het PGB wettelijk wordt verankerd waardoor de cliënt meer aan het roer staat en zo vanuit de 
cliënt innovatie in de maatschappelijke ondersteuning wordt gestimuleerd. 
 Gemeenten extra middelen krijgen voor de implementatie en doorontwikkeling van sociale 
wijkteams. Van de beschikbare €7 miljoen in 2014, zal €1 miljoen worden ingezet voor een 
ondersteuningsprogramma sociale wijkteams. Onderdeel van dit ondersteuningsprogramma is 
het verzamelen en verspreiden (onder meer via bestaande leerkringen, de Wmo werkplaatsen 
en www.invoeringwmo.nl) van goede innovatieve werkwijzen. Het ondersteuningsprogramma 
zal rond de zomer van start gaan. Daarnaast is er al een structurele investering in sociale 
wijkteams en wijkverpleegkundige zorg, oplopend tot €50 miljoen, respectievelijk €200 miljoen 
in 2017. De investeringen maken het mogelijk om vernieuwing tot stand te brengen in het zorg 
en ondersteuningsaanbod, met de wijkverpleegkundige als spil.  
 
Ook de Zvw zet aan tot innovatie doordat met de transitie van de verpleging en verzorging 
(wijkverpleging) naar de Zvw de huidige productgerichte benadering wordt omgezet naar een 
cliëntgerichte benadering. Binnen de aanspraak wijkverpleging wordt maatwerk geleverd, wat 
bijdraagt aan de kwaliteit van leven en vernieuwing. Veel thuiszorgorganisaties werken al via 
vernieuwende methoden in zelfsturende buurtteams.  
 
Het veld wordt ondersteund bij het verspreiden van goede voorbeelden door bijvoorbeeld: Vilans, 
Movisie, Platform31 en InvoorZorg! en het transitiebureau van VWS en de VNG. Op korte termijn 
stuur ik uw Kamer een brief waarin wordt ingegaan op het stimuleren van e-Health en innovaties. 
Hierin wordt ook ingegaan op de ontwikkeling en de verspreiding van best practices in de 
langdurige zorg en maatschappelijke ondersteuning. 
 
Vraag 111 
Bij de rol en verantwoordelijkheden van de minister hoort het regisseren van de voorbereiding van 
de ratificering van het VN Verdrag inzake de rechten van personen met een beperking. Hoe staat 
het op dit moment met de ratificering van het VN verdrag?  
 
Antwoord 111  
De Raad van State heeft advies uitgebracht over de voorstellen van wet die nodig zijn voor de 
ratificatie van het VN-verdrag inzake rechten van personen met een handicap. Ik bereid 
momenteel het nader rapport voor. Het is mijn bedoeling de voorstellen van wet en het nader 
rapport voor de zomer aan Uw Kamer te sturen. 
 
Vraag 112  
De ondersteuning voor partijen is minder intens geweest dan verwacht i.v.m. de latere 
invoeringsdatum van de nieuwe Wmo (2015 i.p.v. 2013/2014). Hoe kan het dan, dat gemeenten 
niet klaar zijn voor de decentralisaties?  
 
Antwoord 112  
De ondersteuning in het jaar 2013 door het TransitieBureau Wmo is minder intensief geweest dan 
verwacht omdat de geplande invoeringsdatum van de nieuwe Wmo is verschoven naar 1 januari 
2015. Met mijn brief van 28 maart jl. heb ik de Tweede Kamer geïnformeerd over de afspraken en 
plannen die zijn gemaakt om gemeenten en andere partijen dusdanig te ondersteunen, dat per 1 
januari de nieuwe Wmo op een zorgvuldige wijze kan worden ingevoerd. Daar wordt nu door alle 
partijen uitvoering aan gegeven. Voor de zomer zal ik de Tweede Kamer nader informeren over de 
voortgang op de voorbereidingen voor de invoering Wmo 2015 bij gemeenten aan de hand van het 
transitievolgsysteem van het TransitieBureau Wmo. 
 
Vraag 113  

 
Ik heb geen inzicht hoeveel adviesbureaus per gemeente zijn ingehuurd ter voorbereiding van de 
decentralisaties en welke bedragen daaraan worden besteed. Het is de verantwoordelijkheid van 
gemeenten om te bepalen op welke wijze de voorbereiding ter hand wordt genomen en wie zij 
daarbij inschakelen. 
 
Vraag 116  
Hoeveel zwerfjongeren zijn er in Nederland? Kan de minister een overzicht sturen van de afgelopen 
10 jaar?  
 
Antwoord 116 
Ik beschik niet over een uniform overzicht van het aantal zwerfjongeren de afgelopen 10 jaar. 
 
Vraag 117  
134 zorgaanbieders hebben deelgenomen aan het "in voor zorg"traject. Hoeveel geld heeft dit 
opgeleverd? Hoeveel extra personen hebben zij kunnen verzorgen? Met hoeveel % is de overhead 
afgenomen? Met hoeveel personen is de overhead afgenomen? 
 
Antwoord 117  
'InVoorZorg!' helpt zorgaanbieders met het invoeren van bestaande kennis op vier thema’s: 
bedrijfsvoering, professionals, technologie, keten- en samenwerkingsverbanden. Bij de 
zorgaanbieders wordt de bestaande kennis op maat gesneden toegepast en ingevoerd. Omdat de 
trajecten daardoor veelvorming zijn, is het niet eenvoudig om de vraag in geld of aantalen 
personen te beantwoorden. Wel is het mogelijk om de rode draad uit de geboekte resultaten te 
halen. De resultaten per thema zijn: 
  
Bedrijfsvoering: Kanteling van bedrijfsprocessen en het centraal stellen van het primaire proces 
leidt tot minder administratieve lasten en minder overhead. Het betreft een daling die varieert 
tussen de 27% en 50% die binnen 1,5 jaar wordt gerealiseerd. 
Ruimte voor de professional: Zorgprocessen worden 10 tot 15% doelmatiger bij een gelijkblijvende 
kwaliteit van zorg. Onderdelen van dit percentage zijn o.a. toename productie, minder verspilling 
en afname interne regeldruk, meer normverantwoorde zorg en minder inzet van managers en 
medewerkers. Deze verminderde regeldruk maakt het voor de professional mogelijk om tot een 
25% hogere caseload te komen en/of meer face-to-face contact te onderhouden met cliënten.  
Ketenzorg: Ook door samenwerkingsverbanden in ketenzorg ontstaan besparingen, met name 
gericht op het ontdubbelen van bedrijfsvoering: in veel ketens zien we 50% minder overleguren na 
een traject van 1,5 jaar.  
Technologie: Op het gebied van technologie en de inzet van zorg op afstand vindt substitutie plaats 
van fysieke naar digitale begeleiding van cliënten. Binnen 1,5 jaar is het hierdoor haalbaar om tot 
een besparing van 26% op de arbeidskosten te komen. 
 
Meer en detail zijn de resultaten opgenomen op de website van 'InVoorZorg!':  
http://www.invoorzorg.nl/ivzweb/Alle-resultaten.html. 
 
Vraag 118  
Het succes van In voor Zorg wordt afgemeten aan het aantal bezoekers van de website en 
bijeenkomsten. Wordt ook gemonitord of er met de verspreide kennis en projecten ook 
daadwerkelijk iets gebeurd in de praktijk? Zie verder het antwoord op vraag 117. 
 
Antwoord 118  
Van alle deelnemende trajecten wordt een evaluatie opgesteld die op de website van 'InVoorZorg!' 
wordt gepubliceerd. Ook alle geboekte resultaten worden op de website geplaatst. Deze zijn te 
vinden op http://www.invoorzorg.nl/ivzweb/Alle-resultaten.html?hoofdthema=-1. 
 

 
wetsvoorstel WLZ, zoals dat bij de Tweede Kamer is ingediend, is de toegang nu zodanig 
vormgegeven dat het CIZ de indicatie stelt na persoonlijk contact met de cliënt en er geen sprake 
meer is van mandaatconstructies.  
 
Vraag 122  
Er zijn vanuit het ZonMw-verbeterprogramma palliatieve zorg, 14 factsheets ontwikkeld van goede 
voorbeelden. Op welke manier wordt nu gestimuleerd, naast de publicatie van de factsheets, dat 
deze goede voorbeelden worden geïmplementeerd?  
 
Antwoord 122  
De goede voorbeelden zijn beschikbaar op de nieuwe website 
www.goedevoorbeeldenpalliatievezorg.nl die door stichting Agora in opdracht van Zonmw is 
ingericht ter ondersteuning van het Verbeterprogramma palliatieve zorg. Hier is de informatie 
gebundeld, voor zowel de werkvloer als voor bestuurders/management. Verder zijn hier artikelen 
en filmpjes over de goede voorbeelden gepubliceerd. 
IKNL verzorgt in opdracht van ZonMw een project Kennisverspreiding goede voorbeelden, waar via 
bijeenkomsten en informatiemateriaal aandacht aan de goede voorbeelden is gegeven. 
Voor de verpleeg- en verzorgingshuizen en de hospice(-unit)s betreft dit brede verspreiding van 
kennis over de inhoud, toegevoegde waarde, samenhang en toepasbaarheid van de goede 
voorbeelden en de verspreiding van kennis over implementatiestrategieën. Voor de zorg in de 
thuissituatie betreft het implementatie van de PaTz (palliatieve thuiszorg) methodiek binnen een 
aantal samenwerkingsverbanden in de eerste lijn. Doelgroepen voor het project zijn onder meer 
huisartsen, verpleegkundigen, verzorgenden en specialisten ouderengeneeskunde die betrokken 
zijn bij de generalistische palliatieve zorg.  
De implementatie zal verder ook worden meegenomen bij de inrichting van het Nationaal 
Programma Palliatieve Zorg. 
 
Vraag 123  
Kan een nadere toelichting worden gegeven op het verschil tussen de vastgestelde begroting en 
het gerealiseerde bedrag van de uitvoeringskosten van de pgb-maatregelen?  
 
Antwoord 123  
In de ontwerpbegroting 2013 waren twee posten opgenomen voor pgb maatregelen.  
 
De eerste post betrof de intensivering van de aanpak van pgb fraude. Daarvoor was zowel voor 
2013 als voor 2014 een bedrag van 15 mln opgenomen. Deze is als volgt benut. 
- Ten behoeve van vervolging van fraudeurs is bij de iSZW een aparte eenheid ingericht. Hiertoe 
is € 2,3 miljoen naar de begroting van SZW overhegeveld (ten behoeve van de Inspectie SZW) 
en € 0,2 miljoen naar de begroting van veiligheid en justitie (Openbaar Ministerie) 
- De zorgkantoren leggen in 2013 en 2014 in totaal 30.000 huisbezoeken af. Hiermee hangt in 
2013 bijna 9 mln samen.  
- Het overige bedrag (3,5 mln) was bestemd voor trekkingsrechten waarvoor in 2013 nog geen 
uitgaven ten laste van de VWS begroting zijn gerealiseerd. Wel is in 2013 een trekkingsrechten-
pilot met drie zorgkantoren van start gegaan. Deze uitgaven die hiermee samenhangen zijn via 
de beheerskosten van de zorgkantoren (premie uitgaven) gefinancierd.  
 
De tweede post betrof Uitvoeringskosten PGB- maatregelen waarvoor 25 mln was uitgetrokken. 
Hiervan is 15 mln aangewend voor de financiering van 'InVoorZorg!' (eerste suppletore begroting 
2013). Daarnaast is 2 mln ingezet voor de aanpak van fraude met zorg in natura. Deze middelen 
worden elders in het jaar verslag verantwoord. De resterende 8 mln zijn onbesteed gebleven op dit 
artikel. 
 
Vraag 124  

 
In 2013 zijn de verschillende acties van het Actieplan ‘Ouderen in veilige handen’ voortvarend 
uitgevoerd. Voor de uitvoering van deze maatregelen bleken er minder middelen nodig te zijn dan 
geraamd. 
 
Vraag 127  
Hoeveel ouderen hebben te maken gehad met mishandeling of enige vorm van geweld? Kan de 
minister een overzicht sturen van de afgelopen 10 jaar?  
 
Antwoord 127  
Er zijn geen gegevens beschikbaar over hoeveel ouderen precies te maken hebben met 
mishandeling of enige vorm van geweld. Sinds 2006 verschijnt er wel jaarlijks een factsheet met 
het aantal meldingen van ouderenmishandeling bij de steunpunten huiselijk geweld. Van de 
periode daarvoor zijn geen gegevens beschikbaar. In 2006 gaat het om 368 meldingen, in 2007 
om 366, in 2008 om 662, in 2009 om 656, in 2010 om 855, in 2011 om 994 en in 2012 om 1027 
meldingen. Medio juni van dit jaar verschijnt de factsheet over 2013. 
 
Vraag 128  
Kan de minister de onderuitputting van 1,3 miljoen euro verklaren op het GIA-budget?  
 
Antwoord 128  
Zie antwoord op vraag 125. 
 
Vraag 129  
Hoeveel mantelzorgcomplimenten zijn de afgelopen 10 jaar afgegeven?  
 
Antwoord 129 
Een mantelzorgcompliment wordt door de Sociale Verzekeringsbank verstrekt op basis van een 
indicatie voor langdurige extramurale zorg die op of na 1 april 2007 door het Centrum 
indicatiestelling zorg of een bureau jeugdzorg is verstrekt. Vanaf 2007 tot en met 2013 zijn in 
totaal 1.515.251 mantelzorgcomplimenten verstrekt. Het aantal verstrekte 
mantelzorgcomplimenten per jaar is als volgt: 
 
 
2007 - 29.265 
2008 - 55.733 
2009 - 96.802 
2010 - 230.698 
2011 - 314.898 
2012 - 377.313 
2013 - 410.542 
------------------- 
Totaal 1.515.251 
 
Er zijn nog geen cijfers van 2014 beschikbaar, gelet op het feit dat het mantelzorgcompliment 
omstreeks 10 november 2014 wordt uitbetaald. 
 
Vraag 130 
Wat is het budget dat gemeenten krijgen uit de middelen voor het mantelzorgcompliment? 
 
Antwoord 130  
Vanaf 2015 wordt de waardering van mantelzorgers een expliciete taak van gemeenten en komt 
het huidige budget voor het mantelzorgcompliment beschikbaar voor gemeenten. Gemeenten 
zullen in 2015 € 70 mln ontvangen en structureel € 100 mln vanaf 2016. Een deel van het budget 

 
vooral in de voorbereidingsfase inzet en kosten voor VWS met zich gebracht. Met de daadwerkelijk 
start van de ERAI vanaf januari 2013 zijn de kosten voor VWS in dat jaar derhalve gedaald. De 
tussenevaluatie van ERAI heeft onlangs plaatsgevonden, maar de kosten daarvan komen ten laste 
van 2014. 
 
Vraag 135  
Van veel bestaande behandelingen die wel vergoed worden in de basisverzekering staat de 
effectiviteit niet vast. In recent onderzoek wordt zelfs gesteld dat 40% van de huidige 
behandelingen niet effectief is. Evaluatieonderzoek waarmee de effectiviteit van bestaande 
behandelingen wordt geëvalueerd kan dit aan het licht brengen. Hoeveel geld wordt voor dit soort 
evaluatieonderzoek gereserveerd? Via welke stromen komt dit geld beschikbaar? Als blijkt dat 
dankzij dit soort onderzoek forse besparingen gerealiseerd kunnen worden, is het dan wenselijk 
voor dit soort onderzoek meer middelen ter beschikking te stellen?  
 
Antwoord 135  
Bepalen of een behandeling voldoet aan de stand van de wetenschap en praktijk is primair aan de 
beroepsgroep zelf. Deze dient er zorg voor te dragen dat alleen zorg wordt gedeclareerd die aan dit 
criterium voldoet. Vervolgens is het aan zorgverzekeraars om te controleren of dat inderdaad het 
geval is.  
Als een beroepsgroep of een zorgverzekeraar twijfelt of een behandeling op grond hiervan ten laste 
van het te verzekeren pakket mag worden gebracht, dan kan men daarover een vraag stellen aan 
Zorginstituut Nederland. Het Zorginstituut brengt dan een standpunt uit waaruit blijkt of de zorg 
tot het te verzekeren pakket behoort of niet. Dit standpunt wordt getoetst door de 
Wetenschappelijke Adviesraad van het Zorginstituut.  
Het Zorginstituut doet niet zelf onderzoek naar de effectiviteit van behandelingen, maar beoordeelt 
bestaand onderzoeksmateriaal uit binnen- en buitenland. 
 
Zorg waarvan de effectiviteit niet vast staat kan in twee categorieën worden onderscheiden: zorg 
die niet effectief is, en zorg waarvoor nog onvoldoende bewijs beschikbaar is dat deze effectief is. 
Vaak is het overigens ook zo dat zorg voor bepaalde categorieën patiënten effectief is en voor 
andere niet, maar dat (nog) niet helder kan worden afgebakend wie tot welke groep behoort.  
 
Er bestaan verschillende instrumenten die bevorderen dat onderzoek tot stand komt, waarmee het 
bewijs kan worden vergaard om vast te stellen of de zorg effectief is.  
Via het programma Doelmatigheidsonderzoek van ZonMw wordt onderzoek gedaan naar de 
effectiviteit van zorg die in de praktijk wordt toegepast, maar ten aanzien waarvan er twijfels zijn 
over de effectiviteit. Voor dit programma is jaarlijks €9,4 miljoen beschikbaar.  
Daarnaast is er budget beschikbaar binnen de zogenaamde ‘academische component’, opdat 
academische ziekenhuizen veelbelovende zorg nader kunnen onderzoeken. Jaarlijks is circa €143 
miljoen beschikbaar voor onderzoek en innovatie. Onderzoek naar de effectiviteit van zulke zorg is 
daar een onderdeel van.  
Daarnaast kent de Zorgverzekeringswet sinds 2012 het instrument van voorwaardelijke toelating. 
Zorg die als veelbelovend wordt beoordeeld, maar waarvan de effectiviteit nog niet vaststaat, kan 
voorwaardelijk worden toegelaten tot het basispakket. Daarmee is deze veelbelovende zorg al 
beschikbaar voor verzekerden en wordt er tegelijkertijd nader onderzoek gedaan naar de 
(kosten)effectiviteit van deze zorg. Binnenkort ontvangt u van mij een brief met nadere informatie 
over dit instrument voorwaardelijke toelating.  
Tot slot werkt het Zorginstituut sinds 2013 aan de structurele doorlichting van het basispakket. 
Deze doorlichting heeft niet tot doel om effectiviteitsonderzoek te doen, maar kan wel aan het licht 
brengen dat zorg wordt geleverd die niet tot het te verzekeren pakket behoort, bijvoorbeeld, 
omdat deze niet voldoet aan de stand van wetenschap en praktijk. Als dat het geval is brengt het 
Zorginstituut daarover een standpunt uit, waarmee voor alle partijen duidelijk is dat de zorg niet 

 
ontstaan en of de getroffen maatregelen goed worden uitgevoerd en wat daar in de uitvoering nog 
aan verbeterd kan worden. 
 
Vraag 138  
Hoe gaat het ministerie de outcome criteria die de effectiviteit van het geboden jeugdhulp moeten 
meten en per 1 juni 2014 beschikbaar komen onder de aandacht brengen van de gemeenten? 
 
Antwoord 138  
Begin juni is een gezamenlijke basisset outcomecriteria voor jeugdhulp gepubliceerd op de website 
voordejeugd.nl. Dit is een handreiking van de Vereniging Nederlandse Gemeenten (VNG), het 
Kwaliteits Instituut Nederlandse Gemeenten (KING), het Nederlands Jeugd Instituut (NJI) en de 
ministeries van Veiligheid en Justitie (V&J) en van Volksgezondheid, Welzijn en Sport (VWS) aan 
gemeenten en aanbieders van jeugdhulp. 
 
Vraag 139 
Kunt u een overzicht geven van gemeenten die na 1 juni 2014 hun inkoopcontracten op het gebied 
van jeugdhulp nog niet op orde hebben? 
 
Antwoord 139  
Deze specifieke informatie wordt niet bijgehouden door het Rijk. Over de transitiemonitor, een 
uitvraag bij gemeenten naar de stand van zaken in algemene zin, wordt u binnenkort 
geïnformeerd. 
 
Vraag 140  
Welke concrete maatregelen zijn er naar aanleiding van het advies van de commissie Samson 
getroffen om seksueel misbruik in de jeugdzorg in de toekomst te voorkomen? In hoeverre zijn 
deze maatregelen al geëffectueerd? 
 
Antwoord 140  
Zoals het kabinet heeft aangegeven in zijn beleidsreactie van 21 december 2012 (TK 33 434, nr. 
3), ligt bij het beleid, dat gericht is op het voorkomen van seksueel misbruik in de jeugdzorg in de 
toekomst, het zwaartepunt bij de verdere professionalisering van de jeugdzorgsector. Deze verdere 
professionalisering vindt plaats via de opleidingen, via de bij wet verplichte registratie van de HBO-
professional en de WO-professional in de jeugdzorg en via het richtlijnenprogramma van de 
beroepsverenigingen. De maatregelen bevinden zich in verschillende stadia van uitvoering.  
De stappen, die ten aanzien van opleidingen worden genomen, zijn uiteengezet in het plan van 
aanpak Aandacht voor geweld in afhankelijkheidsrelaties in opleidingen, dat op 15 juli 2013 (TK 33 
400, XVI, nr. 157) aan u is aangeboden. Dit plan van aanpak richt zich op de opleidingen voor de 
sectoren die vallen onder de Wet verplichte meldcode huiselijk geweld en kindermishandeling (Wet 
meldcode). Beoogd wordt om de aandacht voor geweld in afhankelijkheidsrelaties (GIA) structureel 
te verankeren in opleidingen, om de handelingsverlegenheid weg te nemen en aankomend 
professionals voldoende toe te rusten voor het signaleren van en handelen bij vermoedens van 
geweld in afhankelijkheidsrelaties. De Wet meldcode dient hierbij als katalysator voor de 
bewustwording van de professionals. Inmiddels hebben gesprekken om de aandacht voor GIA in de 
curricula te verankeren met diverse branche- en beroepsverenigingen en vertegenwoordigers 
vanuit de verschillende onderwijskoepels al veel positieve reacties opgeleverd.  
De verplichte registratie van de HBO-professional en de WO-professional in de jeugdzorg is 
inmiddels in de Wet op de jeugdzorg (en de Jeugdwet) opgenomen. Richtlijnen zijn een waardevol 
kwaliteitsinstrument voor professionals. In het richtlijnenprogramma van de drie 
beroepsverenigingen Nederlandse Vereniging van Psychologen (NIP), Nederlandse Vereniging van 
Orthopedagogen (NVO) en de Nederlandse Vereniging van Maatschappelijk werkenden (NVMW) 
worden 14 richtlijnen ontwikkeld die in 2014 (5 richtlijnen) en in 2015 (9 richtlijnen) beschikbaar 

 
kwaliteitskader inmiddels getoetst en vastgesteld, en ziet nu toe op de implementatie ervan door 
de instellingen. De IJZ voert op dit moment toezicht uit dat specifiek gericht is op seksueel 
misbruik in jeugdzorginstellingen. De IJZ doet dit onderzoek in een dertigtal jeugdzorginstellingen. 
De IJZ betrekt hierbij de vraag of er bij de leiding van de instelling structureel aandacht is voor de 
veiligheid van de jongeren in het kader van het voorkomen van seksueel misbruik. Het toezicht van 
de IJZ sluit aan bij de acties uit het Kwaliteitskader voorkomen seksueel misbruik van de 
commissie Rouvoet. 
 
Vraag 144  
Hoe staat het met het borgen van de frictiekosten? Is het al bekend hoe hoog de frictiekosten zijn, 
en hoe deze betaald gaan worden? 
 
Antwoord 144 
De omvang van de frictiekosten, een betere term is transitiekosten, is afhankelijk van de afspraken 
die gemeenten met instellingen maken. Op dit moment is het inkoopproces voor alle gemeenten 
nog gaande, dit houdt in dat nog niet bekend is of en zo ja in welke mate transitiekosten optreden. 
Deze transitiekosten zijn in eerste instantie voor de instelling. Als die onvoldoende reserves heeft 
om de continuïteit van zorg te realiseren kan de instelling zich melden bij de transitieautoriteit 
Jeugd (TAJ). De TAJ kan bemiddelen, dat is een belangrijk middel om de transitiekosten te 
beperken, maar ook adviseren aan de staatssecretarissen om een financiële tegemoetkoming 
beschikbaar te stellen. Voor dit laatste is er een budget beschikbaar. 
 
Vraag 145  
De beleidsinzet richt zich op hulp aan slachtoffers van seksueel misbruik. Kan worden aangegeven 
hoe het dan nog steeds mogelijk is dat meisjes die slachtoffer zijn van seksueel misbruik in 
opvanghuizen geplaatst worden waar ook seksuele misbruikers geplaatst zijn? Hoe wordt dit 
opgelost?  
 
Antwoord 145  
Voor alle jongeren die in de jeugdzorg worden behandeld geldt dat zij een behandeling op maat 
moeten krijgen die is toegespitst op de problematiek van de jongere. Voor meisjes die het 
slachtoffer zijn van seksueel misbruik geldt dat zij uitermate kwetsbaar zijn. Hierbij is maatwerk 
juist van belang. In sommige gevallen kan behandeling in een gesloten setting of in een groep met 
meisjesspecifieke problemen aangewezen zijn, soms zal een gemengde groep de voorkeur 
verdienen. Dit is mede afhankelijk van de fase van behandeling. Er is niet één behandeling die voor 
alle meisjes passend is. Voorop staat dat professionals een afweging maken over de beste zorg 
voor deze meisjes waarbij ook nadrukkelijk aandacht wordt besteed aan de veiligheid van het 
meisje.  
 
Vraag 146  
Op beleidsartikel 5, Jeugd, is 60,8 miljoen euro minder uitgegeven dan oorspronkelijk begroot en 
zijn de ontvangsten ruim 15,2 miljoen euro hoger dan begroot voor het jaar 2013. Kan worden 
aangegeven of het hier een structurele of incidentele onderschrijding van de begroting betreft? Kan 
aangegeven worden waardoor deze onderschrijding is gerealiseerd, en wat er met dit geld gaat 
gebeuren? 
 
Antwoord 146  
Het bedrag van 60,8 miljoen is een saldo van alle bij- en afboekingen op dit artikel. Zie hiervoor de 
tabel Wijziging van de begrotingsstaten van het Ministerie van Volksgezondheid, Welzijn en Sport 
(XVI) voor het jaar 2013 in de Slotwet. Zo is er in totaal is ca. 40 miljoen voor invoeringskosten 
e
stelselwijziging overgeboekt naar het Gemeentefonds bij 2 suppletoire begroting. Tevens heeft er 
een kasschuif plaatsgevonden van 2013 naar 2014 van 17 miljoen. Dit was noodzakelijk in verband 
met de vertraging die is opgelopen in het traject rond de privatisering van de twee gesloten 

 
 
Antwoord 150  
De subsidie die verleend wordt aan Defence for Children International is bedoeld voor het 
Kinderrechtencollectief, een coalitie van organisaties op het gebied van kinderen en kinderrechten, 
met als doel het geven van bekendheid over de aard en inhoud van het Internationaal Verdrag 
voor de Rechten van het Kind (IVRK). Met deze subsidie wordt inhoud gegeven aan het artikel 42 
van het IVRK dat lidstaten oproept om bekendheid te geven aan de artikelen van het IVRK. Deze 
activiteiten omvatten onder meer het beheren van een website (www.kinderrechten.nl) en het 
geven van informatie aan kinderen, ouders en professionals die met kinderen werken over de 
inhoud van het Verdrag. Doel is om een brede bekendheid te geven aan de Rechten van het Kind in 
Nederland. 
 
Vraag 151 
Kunt u een toelichting geven op de opdrachten die aan verschillende organisaties zijn verleend 
voor (door)ontwikkelingen op het terrein preventie en opvoeden? 
 
Antwoord 151  
Op het terrein van preventie en opvoeden zijn verschillende opdrachten aan organisaties verleend. 
Hieronder enkele voorbeelden. 
Aan het Nederlands Jeugdinstituut (NJi) is een opdracht gegeven om een verkennend onderzoek te 
doen naar ondersteuningsaanbod voor aanstaande ouders, ter voorbereiding op hun nieuwe rol als 
opvoeder en ouder. Deze behoefte is gelieerd aan kennis en verschillende ontwikkelingen vanuit de 
(internationale) praktijk. Gemeenten hebben sinds enkele jaren de opdracht om goede prenatale 
voorlichting te geven aan ouders. Informatie en steun bij de voorbereiding op het ouderschap en 
de opvoeding is in Nederland niet vanzelfsprekend terwijl de indruk bestaat dat velen daarmee wel 
geholpen zouden zijn. 
BVjong, de beroepsvereniging van kinder- en jongerenwerkers, heeft een verkenning uitgevoerd 
naar de mogelijkheid en het draagvlak voor de invoering van een landelijke beroepscode en 
beroepsregistratie voor professionele kinder- en jongerenwerkers. 
Het bedrag aan Villa Pinedo was een opdracht die ging om feedback vanuit kindperspectief op een 
door VWS ontwikkeld concept plan van aanpak rondom vechtscheidingen. Een aantal jongeren 
hebben via Villa Pinedo vanuit hun ervaringsdeskundigheid gereageerd. 
Het peer-learning project op het gebied van jeugdbeleid was een multilateraal 
samenwerkingsproject, waaraan Nederland heeft deelgenomen samen met Duitsland, Tsjechië, 
Zweden, Frankrijk, België/Vlaanderen en Litouwen. Het project was gericht op het gezamenlijk 
verder ontwikkelen van positief jeugdbeleid. Het NJi heeft in het kader van dit project de opdracht 
gekregen om een internationaal seminar in Nederland (Rotterdam) te organiseren over positief 
jeugdbeleid. 
Er is in 2013 nog eenmaal een Nieuwsbrief RegelDruk Aanpak (RAP) in de Jeugdsector verschenen, 
geschreven door een extern redacteur. Het project RAP (Regeldruk AanPak) was een project van 
het ministerie van Volksgezondheid, Welzijn en Sport om de regeldruk binnen de zorg voor jeugd 
aan te pakken. Inmiddels is het project afgerond. 
Het Centraal Bureau voor de Statistiek ontving een jaarlijks bedrag voor de voortzetting, 
vernieuwing en ontwikkeling van de landelijke Jeugdmonitor. 
 
Vraag 152  
Kunt u aangeven hoeveel personen gebruik gemaakt hebben van de financiële tegemoetkoming 
voor slachtoffers van seksueel misbruik in de jeugdzorg? Om wat voor bedrag ging dit in totaal en 
om wat voor bedragen uitgesplitst naar beide regelingen?  
 
Antwoord 152  
Per 1 mei 2014 zijn in het kader van de financiële tegemoetkoming voor slachtoffers van seksueel 
misbruik in de jeugdzorg 93 aanvragen gehonoreerd, waarvan 87 onder de Tijdelijke Regeling 

 
Door de FPKM zijn in 2013 op aanvraag vanuit de (jeugd)zorg 121 consultvragen beantwoord, 33 
keer verpleegkundig adviezen gegeven, 109 letselonderzoeken verricht en 3 dossieronderzoeken 
uitgevoerd. Door het subsidiebudget kunnen professionals vanuit de (jeugd)zorg de diensten van 
de FPKM kosteloos inschakelen.  
 
Vraag 156  
De inkomsten vallen met name hoger uit vanwege de ontvangen ouderbijdragen jeugdzorg van in 
totaal 14,1 miljoen euro. Kunt u aangeven of deze bijdrage voor alle ouders is op te brengen en of 
er betalingsachterstanden of -regelingen zijn getroffen? Kunt u dit onderbouwen met cijfers?  
 
Antwoord 156  
De ouderbijdrage wordt geïnd door het LBIO (Landelijk Bureau Inning Onderhoudsbijdragen). De 
ouderbijdrage is niet voor alle ouders op te brengen. In een aantal gevallen kan de verschuldigde 
ouderbijdrage buiten invordering worden gesteld. Dit geldt voor de bijdrageplichtige die: 
 algemene bijstand ontvangt, norm alleenstaande (zonder kinderen) op grond van de Wet 
werk en bijstand; 
 een verstrekking ontvangt op grond van de Regeling verstrekkingen asielzoekers en andere 
categorieën vreemdelingen 2005 en geen ander inkomen heeft; 
 zak- en kleedgeld ontvangt op grond van artikel 41 van het Reglement verpleging ter 
beschikking gestelden; 
 rechtens zijn vrijheid is ontnomen en de tenuitvoerlegging van de vrijheidsstraf of 
vrijheidsbenemende maatregelen plaatsvindt in een penitentiaire inrichting, in een 
inrichting voor de verpleging van ter beschikking gestelden, in een inrichting als bedoeld in 
artikel 1, onderdeel b, van de Beginselenwet justitiële jeugdinrichtingen of in een 
psychiatrisch ziekenhuis en geen inkomen heeft. 
Indien mogelijk wordt er een betalingsregeling getroffen. Dit is in een aantal gevallen niet mogelijk 
omdat de bijdrageplichtige niet traceerbaar is. Het LBIO heeft geen cijfers over het aantal 
betalingsachterstanden en –regelingen.  
 
Vraag 157  
Wat is het percentage van de Nederlandse bevolking dat voldoet aan de beweegnorm in het jaar 
2013 (de grafiek loopt tot 2012)? Hoe ziet deze grafiek er uit voor de jeugd tot 18 jaar? Hoeveel 
basisschoolkinderen krijgen professioneel gymonderwijs in Nederland, en is er in de analyse van de 
beweegnorm onderzocht wat het verschil/resultaat is tussen kinderen met professioneel 
gymonderwijs en regulier gymonderwijs? 
 
Antwoord 157  
De cijfers van 2013 over het aandeel van de bevolking dat de beweegnorm behaalt, verschijnen na 
de zomer. Deze cijfers worden zoals gebruikelijk in de VWS-begroting verwerkt. Daarbij baseer ik 
mij t/m 2013 op de monitor Ongevallen en bewegen in Nederland (Obin) van TNO en vanaf 2014 
op de Gezondheidsenquête van RIVM.  
 
Op driekwart van de basisscholen krijgen de leerlingen gemiddeld 2x per week 
bewegingsonderwijs; een op de vijf basisscholen geeft 1x per week bewegingsonderwijs. De 
gemiddelde lestijd is 45 minuten. Er wordt in Obin of de Gezondheidsenquête geen onderzoek 
gedaan naar de relatie tussen de deelname aan bewegingsonderwijs en het behalen van de 
beweegnorm. Uit recent onderzoek is bekend dat het bewegingsonderwijs goed is voor 17% van de 
fysieke activiteit van leerlingen conform de beweegnorm (Slingerland 2014).  
Er is geen onderzoek gedaan naar het verschil in het behalen van de beweegnorm tussen de lessen 
van enerzijds groepsleerkrachten en anderzijds vakleerkrachten. Van ‘professioneel gymonderwijs’ 
is wat het kabinet betreft sprake als er een bevoegde leerkracht voor de klas staat. Wel is volgens 
de Nulmeting bewegingsonderwijs de subjectieve beleving van de kwaliteit van het 

 
Vraag 161  
De pensioenen en uitkeringen voor verzetsdeelnemers en oorlogsgetroffenen WOII vielen hoger uit 
dan verwacht. Wat is de verwachting voor 2014?  
 
Antwoord 161 
Na de ophoging in 2013 door specifieke oorzaken (omzetting rupiah naar euro en hogere uitkering 
door lagere reguliere pensioenuitkeringen), is de verwachting dat in 2014 het uitgavenverloop door 
demografische oorzaken weer een (structurele) daling zal laten zien. Volgens de meest recente 
raming van de Sociale Verzekeringsbank (oktober 2013) zullen de uitgaven voor pensioenen en 
uitkeringen in dat jaar uitkomen op € 283 miljoen. 
 
Vraag 162 
Wanneer kan de Kamer een reactie ontvangen met betrekking tot de Indische kwestie? 
 
Antwoord 162 
Tot mij spijt is het niet gelukt om zoals aangekondigd in mijn brief van 20 december 2013 uw 
Kamer in januari 2014 nader te informeren over de ‘Indische kwestie’. De actuele situatie is, dat ik 
op korte termijn overleg zal voeren met het Indisch Platform.  
 
Vraag 163  
Hoeveel mensen hebben geen Wtcg-vergoeding ontvangen sinds 2012 vanwege de maatregel deze 
tegemoetkoming inkomensafhankelijk te maken?  
 
Antwoord 163  
Vanwege de invoering van de draagkrachttoets ontvingen ruim 806.000 mensen eind 2013 geen 
Wtcg-tegemoetkoming meer over berekeningsjaar 2012.  
Bron: CAK (peilmoment april 2014) 
 
Vraag 164  
Kunt u een budgettaire uitsplitsing geven van de verschillende componenten die de mutaties in de 
uitgaven zorgtoeslag bepalen? Welk deel van de endogene toename is het gevolg van economische 
ontwikkelingen en welk deel van de ontwikkeling van de zorgkosten? 
 
Antwoord 164  
Het saldo van uitgaven en inkomsten (terugontvangsten van ten onrechte uitgekeerde zorgtoeslag) 
aan zorgtoeslag is in 2013 € 0,2 miljard hoger uitgekomen dan geraamd in de begroting 2013.  
De ontwikkeling van de zorgkosten beïnvloedt de zorgtoeslag via de nominale premie. De nominale 
premie 2013 is lager uitgekomen dan geraamd in de begroting 2013; de standaardpremie is - op 
basis van de door verzekeraars bekend gemaakte premies en rekening houdend met het gemiddeld 
eigen risico – vastgesteld op € 1478. In de begroting 2013 is gerekend met € 1513. Deze lagere 
standaardpremie leidt tot een neerwaartse bijstelling van de uitgaven aan zorgtoeslag met circa € 
0,2 miljard. 
Overige ontwikkelingen hebben dus geleid tot een opwaartse bijstelling van € 0,4 miljard. Dit 
betreft economische ontwikkelingen (m.n. inkomensontwikkelingen) en afwijkingen in het 
kaspatroon (de uitgaven én ontvangsten worden toegerekend aan het jaar van betaling of 
ontvangst, ongeacht het jaar waarop ze betrekking hebben). 
 
Vraag 165  
Hoe kunt u verklaren dat het aantal ontvangers van zorgtoeslag in 2013 is afgenomen, terwijl de 
uitgaven 815 miljoen euro hoger uitvielen dan geraamd?  
 
 
 

 
o Per beleidsdoorlichting wordt een dossier aangelegd waarin minimaal een plan van 
aanpak, bevindingen en een conclusie zijn opgenomen. 
 
Ik heb deze aanbevelingen overgenomen. Middels een aanschrijving hebben alle betrokkenen het 
verzoek gekregen een dergelijk dossier op te stellen. 
 
Vraag 168 
Is de minister bereid om een openbaar subsidieregister in te richten? 
 
Antwoord 168: 
De Tweede Kamer heeft recentelijk een overzicht ontvangen van alle subsidieontvangers en de 
daarbij behorende bedragen over 2013, met uitzondering van de namen die herleidbaar zijn tot 
natuurlijke personen in verband met privacyaspecten. Dit overzicht wordt ook openbaar gesteld op 
www.rijksbegroting.nl. Ik zal welwillend bezien of en hoe de informatie ook in de toekomst 
departementsbreed beschikbaar gesteld kan worden. In welke vorm dat dan zal zijn, kan ik op dit 
moment niet overzien. Privacyaspecten en beheersvragen spelen daarbij ook een rol. 
 
Vraag 169  
Welke aanpassingen zijn gedaan in het proces van subsidieverlening waardoor de beoordeling op 
de uurtarieven inzichtelijker zouden worden? 
 
Antwoord 169 
Ik hecht aan een zo doelmatig mogelijke inzet van publieke middelen, zo ook voor de uitvoering 
van activiteiten waarvoor VWS subsidie verleent. Aan de subsidieaanvrager is en wordt gevraagd 
extra aandacht te besteden aan de inzichtelijkheid van de opbouw van de personeelskosten. Bij de 
beoordeling van de subsidieaanvraag wordt door VWS specifiek aandacht besteed aan de hoogte 
van de uurtarieven die in de aanvraag worden gerekend. 
 
Vraag 170  
Waarom zit er zoveel vertraging in de verantwoording van het zorgverzekeringskantoor voor 
Caribisch Nederland?  
 
Antwoord 170  
De vertraging wordt verklaard door een aantal verschillende omstandigheden.  
Het zorgverzekeringskantoor is een jonge, pas in 2011 opgestarte organisatie. 
Het heeft het enige tijd gekost om vast te stellen welke eisen er aan de verantwoording van het 
Zorgverzekeringskantoor moeten worden gesteld. De verantwoording over 2011 is door het 
zorgverzekeringskantoor wel in 2012 opgesteld en de controle door de accountant van deze 
verantwoording, aangevuld met een bijzonder onderzoek op verzoek van VWS, is ook gestart in het 
najaar van 2012. Maar deze controle en het bijzonder onderzoek hebben wat langer geduurd dan 
gebruikelijk, door de over 2011 nog gebrekkige administratie en dossiervorming bij het 
zorgverzekeringskantoor. De controle is afgerond medio 2013. Na review door de ADR van de 
bevindingen van de accountant is er in het najaar 2013 afgerekend over 2011.De afrekeningen 
over 2012 en 2013 zullen naar verwachting in 2014 plaatsvinden.  
 
Vraag 171  
Kunt u ingaan op de oorzaak van de controleverklaring met oordeelsonthouding bij de 
verantwoording van het Zorgverzekeringskantoor (ZVK)?  
 
Antwoord 171 
De oordeelsonthouding van de accountant is tot stand gekomen op basis van zijn constateringen 
dat bij het zorgverzekeringskantoor de interne processen, dossiervorming, financiële administratie, 
contracteren van zorgaanbieders, inkoop en verzekerdenadministratie niet voldoende op orde 

 
Antwoord 173  
Een CIO-oordeel over een project wordt opgesteld door de departementale CIO. Er is dus geen 
oordeel van de CIO-Rijk met betrekking tot het project Trekkingsrecht PGB. Het advies van de 
departementale CIO van VWS over dit project is overgenomen. 
 
Vraag 174  
De WNT kan niet nageleefd worden als het om inhuur van externe topfunctionarissen gaat en de 
betreffende gegevens zijn achterwege gelaten. Hoe gaat de minister dit oplossen? Worden de 
betreffende gegevens nog op een later tijdstip bekendgemaakt? 
 
Antwoord 174 
Ik merk op dat de rijksbrede uitvoeringsproblematiek van de Wet Normering Topinkomens (WNT) 
zich beperkt tot het vermelden van de gegevens van externe niet-topfunctionarissen. De 
topfunctionarissen binnen het verantwoordingsgebied van VWS, zoals gedefinieerd in de WNT, zijn 
in het Jaarverslag gemeld. Externe topfunctionarissen zijn binnen het verantwoordingsgebied van 
VWS overigens niet aan de orde. 
 
De minister van BZK heeft bij brief op 27 februari 2014 aan de Tweede Kamer laten weten dat hij 
een ministeriële regeling over de WNT (inclusief beleidsregels toepassing WNT) heeft opgesteld. In 
de begeleidende brief is aangegeven dat het niet mogelijk is gebleken een sluitende oplossing te 
vinden voor de uitvoeringsproblematiek ten aanzien van de vermelding van de gegevens over 
personen die anders dan op grond van een dienstbetrekking een functie vervullen als niet-
topfunctionaris (externe niet-topfunctionarissen). De minister van BZK heeft daarom voor het 
verslagjaar 2013 als gedragslijn bepaald dat niet volledig aan de verplichting tot openbaarmaking 
kan en hoeft te worden voldaan. VWS heeft overeenkomstig deze gedragslijn uitvoering gegeven 
aan de WNT. De onzekerheid die dit oplevert betreft, zoals ik al aangaf, uitsluitend het achterwege 
laten van de vermelding van de gegevens over externe niet-topfunctionarissen. 
 
Voor wat betreft de uitvoering van de WNT in 2014 en verder voeg ik mij naar de beleidsregels 
zoals de minister van BZK deze bekend maakt. BZK heeft recentelijk een regiegroep Toezicht en 
Handhaving opgericht om de samenwerking tussen de sectoren op dit vlak te versterken. Hierin is 
ook het ministerie van VWS vertegenwoordigd. De minister van BZK zal de Kamer nader 
informeren over het programma normering topinkomens. 
 
Vraag 175  
Kunt u vanaf de invoering van de Zorgverzekeringswet per jaar in beeld brengen hoeveel geld er 
collectief werd opgebracht (premie basisverzekering) en hoeveel geld er individueel werd 
opgebracht (eigen risico en eigen betalingen)? Kunt u dat daarnaast in percentages tegen elkaar 
afzetten? 
 
Antwoord 175  
In onderstaande tabel staan de gevraagde cijfers. Voor de volledigheid is bij het collectief 
opgebrachte deel ook de inkomensafhankelijke bijdrage en de rijksbijdrage kinderen (gedekt uit 
belastingen) meegenomen. Onder eigen betalingen is meegenomen de no claimteruggaveregeling 
(in 2006 en 2007), het eigen risico (vanaf 2008), de compensatie eigen risico (vanaf 2008), de 
eigen bijdragen ggz (2012) en de eigen bijdragen hoortoestellen (2013). Als laatste is vermeld 
welk aandeel de eigen betalingen uitmaken van de totale inkomsten. 
 
Inkomsten Zorgverzekeringswet (in miljarden euro’s) 
 2006 2007 2008 2009 2010 2011 2012 2013 Totaal 
Ink.afh.bijdrage 14,1 14,7 17,2 16,6 17,3 19,4 20,5 22,9 142,7 
Nominale 9,7 10,8 13,5 13,8 14,5 15,9 16,7 16,1 110,9 
premie 

 
Inmiddels zijn wel maatregelen in gang gezet naar aanleiding van het bestuurlijk akkoord. Het doel 
van de bestuurlijke akkoorden die in juli 2012 en juli 2013 zijn gesloten is goede en doelmatige 
geestelijke gezondheidszorg voor de patiënt. Dit doel moet bereikt worden met tal van acties, 
afspraken en maatregelen op verschillende thema’s.  
 
Zo hebben zorgverzekeraars hun zorginkoop ingericht op het maximale groeipercentage. Als 
onderdeel daarvan zal in 2013 in het kader van de ambulantisering de intramurale capaciteit 
verminderd zijn (de monitor met cijfers over 2013 verschijnt in het najaar van 2014). Omdat 
klinische zorg over het algemeen duurder is dan niet-klinische zorg, kan een verschuiving van 
intramurale naar ambulante zorg tot uiting komen in lagere kosten. 
 
Andere grote veranderingen hebben per 2014 plaats gevonden: de introductie van de 
generalistische basis ggz en het afschaffen van het representatiemodel voor verzekeraars. Het is 
echter niet uit te sluiten dat op enigerlei wijze in 2013 op deze veranderingen is geanticipeerd. Of 
deze maatregelen en andere maatregelen en ontwikkelingen per saldo hebben geleid tot een over- 
dan wel onderschrijding in 2013, zal dus pas in mei 2015 bekend zijn. 
 
Vraag 178  
Wat is de status van de maatregel werelddekking? Wordt er nog een ander traject ingezet of is 
deze maatregel gewoon van de baan? 
 
Antwoord 178  
Het wetsvoorstel is in voorbereiding. Naast de beperking van de werelddekking zal een aantal 
andere aspecten met betrekking tot de toepassing van de Zvw in het buitenland worden 
meegenomen. In dat kader zijn uitvoeringstoetsen gevraagd aan verschillende veldpartijen. Deze 
zijn onlangs ontvangen. Naar verwachting kan het wetsvoorstel in de tweede helft van dit jaar bij 
de Tweede Kamer worden ingediend. Met de beperking van de werelddekking is een besparing van 
60 miljoen euro op jaarbasis beoogd. Die besparing is grotendeels afhankelijk van de wijziging van 
de verdragen die afspraken bevatten over vergoeding van zorgkosten bij tijdelijk verblijf. Het 
wijzigen van verdragen is een langdurig proces. Daarom is voor 2014 tot en met 2016 een 
besparingsverlies ingecalculeerd. Er wordt geen ander traject ingezet. 
 
Vraag 179  
Hoeveel mensen hebben onterecht een eigen bijdrage opgelegd door de zorgaanbieder moeten 
betalen voor vervoer- van en naar de dagbesteding?  
 
Antwoord 179  
Op vervoer van en naar de dagbesteding bestaat op grond van de AWBZ aanspraak indien de 
verzekerde begeleiding of behandeling gedurende een dagdeel in een instelling ontvangt en voor 
het vervoer een medische noodzaak bestaat. Er geldt geen eigen bijdrage voor dat vervoer.  
Een eigen bijdrage die op grond van de AWBZ verschuldigd is, wordt opgelegd door het CAK en 
niet door de zorgaanbieder. Mij is niet bekend dat zorgaanbieders onterecht toch een eigen 
bijdrage opleggen voor deze AWBZ-aanspraak.  
Indien er geen medische noodzaak is voor vervoer en verzekerden maken toch gebruik van door de 
zorgaanbieder aangeboden vervoer, moeten zij de kosten zelf betalen. Dan is er geen sprake van 
een eigen bijdrage of onterecht opgelegde betaling voor de kosten van vervoer. 
 
Vraag 180  
Hoeveel mensen hebben hun vervoer- van en naar de dagbesteding verloren? Wat is het concrete 
bezuinigde bedrag? 
 
 
 

 
e
0,2 miljard) hangt samen met een meevaller in 2011. Deze mutatie is gemeld bij de 2 suppletoire 
wet 2011 ( TK, vergaderjaar 2011–2012, 33 090 XVI, nr. 2). 
 
Vraag 186  
Hoe verklaart u de toename in zorg in natura budgetten in 2013?  
 
Antwoord 186  
Zoals aangegeven in tabel 5 van het jaarverslag zijn de zorg in natura budgetten in 2013 met 0,6 
miljard toegenomen ten opzichte van 2012. Deze toename ten opzichte van het voorgaande jaar 
heeft voor bijna 0,4 miljard betrekking op de middelen die voor de autonome volumegroei zijn 
toegevoegd aan de contracteerruimte. Het restant van de toename (ruim 0,2 miljard) hangt samen 
met een tegenvaller op de nacalculeerbare kapitaallasten. 
 
Vraag 187  
Kan de minister aangeven op welke wijze de wijzigingen in de vergoedingssystematiek voor 
hulpmiddelen en bruikleenhulpmiddelen bijdragen aan de daling van de uitgaven voor genees- en 
hulpmiddelen? 
 
Antwoord 187  
De functiegerichte aanspraak van hulpmiddelen en bruikleenhulpmiddelen is gebaseerd op het 
opheffen c.q. het verminderen van bepaalde functioneringsproblemen. Zorgverzekeraars hebben 
zodoende een zorgplicht voor hun verzekerde om beperkingen die uit een functiestoornis 
voortkomen met passende hulpmiddelen zo goed mogelijk op te heffen dan wel te verminderen. Dit 
maatwerk heeft als uitgangspunt dat er verantwoorde zorg wordt geleverd die eenvoudig 
(goedkoop) is waar dit kan, en complex (duur) waar dit noodzakelijk is. De daling laat zien dat dit 
maatwerk niet duurder hoeft te zijn.  
 
De wijziging per 2013 in het vergoedingsysteem voor hoortoestellen van een forfaitaire vergoeding 
(maximum bedrag) naar een vergoeding van een adequaat toestel met een eigen bijdrage, heeft 
eind 2012 geleid tot een forse toename van het aantal aanvragen (+50%) en vervolgens tot een 
daling van het aantal aanvragen (-40%) begin 2013. Daarnaast ontvang ik signalen dat er minder 
kosten zijn omdat de prijs van hoorstellen is gedaald. 
 
De ander wijziging betreft het overhevelen van de AWBZ kortdurende verpleeghulpmiddelen 
(zorgkantoor) naar de Zvw (zorgverzekeraar). Omdat veel van deze hulpmiddelen voor het 
langdurig gebruik al in het basispakket zaken, hebben zorgverzekeraars met hun zorgaanbieders 
economisch voordelige afspraken kunnen maken.  
 
In het algemeen kan deze daling voor een groot deel worden toegeschreven aan het 
doelmatigheidsbeleid van zorgverzekeraars. Zo is het aantal gebruikers van hulpmiddelen in 2013 
met 2% gestegen naar bijna 2,2 miljoen verzekerden, terwijl de uitgaven met 6% dalen naar 1,4 
miljard euro. 
 
Vraag 188  
Betekent de wijziging in de vergoedingssystematiek voor hulpmiddelen en bruikleenhulpmiddelen 
dat er minder vaak wordt vergoed? Kan de minister aangeven op welke wijze de frequentie 
gewijzigd is? 
 
Antwoord 188 
De wijzigingen hebben er niet toe geleid dat er minder vaak wordt vergoed. Binnen enkele 
hulpmiddelcategorieën zijn de gemiddelde kosten per gebruiker echter wel gedaald. Dit wordt 
vooral veroorzaakt door het doelmatigheidsbeleid van de zorgverzekeraars.  
 

 
prijzen, terwijl in eerdere ramingen nog van een hogere groei was uitgegaan. In dit licht zijn de in 
het VWS-jaarverslag 2013 opgenomen lagere uitgaven voor geneesmiddelen in 2013 een 
ondersteuning van die verwachting.  
 
Er ontbrak geen informatie tijdens de ramingsbijstelling. Ik verwijs u naar mijn eerdere brieven 
aan de Tweede Kamer ten aanzien van de geneesmiddelenraming (Kamerstukken II 2011-2012 33 
288, nr 24 en nr 27). Het is niet mogelijk om exacte voorspellingen over de 
uitgavenontwikkelingen in de toekomst te doen. Er zal altijd sprake zijn van ramingsonzekerheid en 
de raming is ook afhankelijk van een aantal variabelen, zoals het beleid van zorgverzekeraars en 
gedragseffecten van patiënten en zorgaanbieders.  
 
U kunt een overzicht vinden in de voorgenoemde kamerstukken. Daarnaast geeft het Financieel 
Beeld Zorg in het Jaarverslag (bladzijde 200 en bladzijde 206) een recent overzicht van de raming 
versus de werkelijke uitgaven (Begroting 2013 versus het Jaarverslag 2013). 
 
Vraag 192 
Kunt u nader ingaan op de oorzaak van de overschrijving van 600 miljoen euro in 2012 
respectievelijk 300 miljoen euro in 2013 betreffende medisch specialistische zorg?  
 
Antwoord 192  
VWS gaat voor de uitgavenontwikkeling uit van de schadelastcijfers die zorgverzekeraars periodiek 
aan Zorginstituut Nederland rapporteren. Voor de jaren 2012 en 2013 wordt bij het bepalen van de 
totale uitgaven bovendien rekening gehouden met de omvang van de transitiebedragen. De 
voorlopige schadelastcijfers en de transitiebedragen zijn vergeleken met het afgesproken 
beschikbare kader, op basis daarvan is de overschrijding van 600 miljoen in 2012 en 300 miljoen 
in 2013 geconstateerd. 
 
Vraag 193  
Is het in uw visie, gezien de overschrijding van het beschikbare kader medisch-specialistische zorg, 
niet verstandiger om over te stappen naar medisch specialisten in loondienst? Kunt u aangeven 
hoeveel de overschrijding of onderschrijding in dat geval in 2012 en 2013 was geweest?  
 
Antwoord 193  
Over zowel de budgettaire omvang als de invulling van de medisch specialistische zorg (loondienst 
en/of vrije beroep) zijn afspraken gemaakt, respectievelijk met de sector (Hoofdlijnenakkoord) en 
in het regeerakkoord. De optie van een gedwongen loondienstverhouding voor alle medisch 
specialisten is in het regeerakkoord, onder verwijzing naar het rapport van de commissie-Meurs, 
niet-uitvoerbaar geacht. In het Hoofdlijnenakkoord zijn ook afspraken neergelegd hoe te handelen 
wanneer er toch een overschrijding plaats vindt. 
 
Vraag 194  
Kunt u aangeven hoeveel omzet farmaceutische bedrijven aangesloten bij Nefarma in totaal 
maakten? Kunt u deze resultaten uitsplitsen per farmaceutisch bedrijf? Kunt u datzelfde in beeld 
brengen voor leden van de Bogin? 
 
Antwoord 194  
Ik heb geen gegevens over de omzet van farmaceutische bedrijven die zijn aangesloten bij 
Nefarma of bij de Bogin. 
 
Vraag 195 
Kunt u aangeven hoeveel winst farmaceutische bedrijven aangesloten bij Nefarma in totaal 
maakten? Kunt u deze resultaten uitsplitsen per farmaceutisch bedrijf? Kunt u datzelfde in beeld 
brengen voor leden van de Bogin? 

 
Vraag 198  
Wordt het IBO grensoverschrijdende zorg voor de begrotingsbehandeling 2015 afgerond? Welke 
onderzoeksvragen staan in dit interdepartementaal beleidsonderzoek centraal?  
 
Antwoord 198  
Het IBO heeft enerzijds tot doel om het inzicht in de ontwikkeling van de kosten en het gebruik van 
grensoverschrijdende zorg te vergroten. Hiertoe wordt onder meer onderzocht waarom en voor 
welke zorg Zvw-verzekerden naar het buitenland gaan en worden de risico’s en mogelijkheden van 
grensoverschrijdende zorg in kaart gebracht. Daarnaast verkent het IBO mogelijkheden om de 
sturing op grensoverschrijdende zorg te verbeteren binnen de Europese kaders. De hoofdvraag van 
het onderzoek luidt: Welke mogelijkheden en instrumenten zijn beschikbaar om beter te kunnen 
sturen op doelmatig gebruik van grensoverschrijdende zorg, zodat de totale kosten van zorg beter 
beheerst kunnen worden. Het streven is om het IBO-rapport en de kabinetsreactie op dit rapport 
voor het einde van het zomerreces naar de Tweede Kamer te sturen. 
 
Vraag 199  
Aan wie wordt de compensatie wmo extramuraliseren ZZP's van 15 miljoen euro uitgekeerd? 
 
Antwoord 199  
Gemeenten ontvangen compensatie voor de hogere kosten in de Wmo als gevolg van het 
extramuraliseren van de lichte ZZP’s in de AWBZ voor nieuwe cliënten. 
 
Vraag 200  
Wat wordt bedoeld met een tegenvaller op de kapitaallasten? Kunt u een nader toelichting geven 
op het systeem van kapitaallasten en waardoor de huidige tegenvaller precies wordt veroorzaakt? 
 
Antwoord 200  
De bekostiging van de intramurale zorg zal per 2018 plaatsvinden via integrale tarieven. Dit 
betekent dat het tarief van een zorgzwaartepakket niet alleen een vergoeding bevat voor loon- en 
materiële kosten maar ook een normatieve vergoeding voor kapitaallasten. De periode tot 2018 is 
een overgangstraject waarin ieder jaar een steeds groter deel van de kapitaallasten via de 
productiegebonden normatieve huisvestingscomponent (nhc) wordt vergoed. Het aandeel van de 
kapitaallasten dat wordt nagecalculeerd, neemt ieder jaar af. In 2013 werd 80% van de 
kapitaallasten nagecalculeerd, 20% werd bekostigd via de normatieve huisvestingscomponent. In 
2018 zullen de kapitaallasten 100% via de normatieve huisvestingscomponent worden vergoed. 
Op de deelsector ‘kapitaallasten’ worden de na te calculeren kapitaallasten van de gebouwen 
waarin AWBZ-zorg met verblijf wordt geleverd, verantwoord. Met een tegenvaller op de 
kapitaallasten wordt bedoeld dat deze na te calculeren kapitaallasten hoger zijn geweest dan 
verwacht. De tegenvaller betreft hoofdzakelijk de doorwerking van de in 2012 gestegen 
kapitaallasten vanwege eerder in gebruik genomen nieuwe capaciteit en vanwege de 
compensatieregeling immateriële vaste activa. 
 
Vraag 201 
Wat wordt bedoeld met een tegenvaller op de productie? In welke sector(en) doet deze tegenvaller 
zich voor? Is dit een tegenvaller in de prijs (‘p’), danwel de hoeveelheid (‘q’)? Kunt u hierop een 
nadere toelichting geven? 
 
Antwoord 201 
Met een tegenvaller op de productie wordt bedoeld dat de uitgaven voor verleende zorg aan 
cliënten die in een instelling verblijven en aan cliënten thuis, hoger zijn geweest dan verwacht. De 
tegenvaller doet zich in alle sectoren voor, zowel in de langdurende geestelijke gezondheidszorg en 
de gehandicaptenzorg als de verpleging en verzorging. De tegenvaller betreft hoofdzakelijk de 

 
een gedeelte (50% van ZZP VG 3 en VV 4). Met deze verzachting is een bedrag gemoeid, oplopend 
tot 300 miljoen in 2018. 
 
In het recente zorgakkoord van april 2014 is om de extramuralisering voor de ZZP’s VG 3 en VV 4 
verzacht. Daarmee houden meer mensen dan oorspronkelijk gedacht recht op een plaats in een 
instelling. De benodigde middelen (oplopend tot 60 miljoen in 2018) zijn aldus beschikbaar 
gebleven voor de financiering van zorg aan instellingen.  
 
Bij het zorgakkoord 2014 is tevens afgesproken dat er structureel €100 miljoen meer beschikbaar 
komt voor dagbesteding in de Wlz. Deze middelen komen beschikbaar voor instellingen die 
dagbesteding aanbieden aan cliënten met een verblijfsindicatie op basis van de Wlz. 
 
Op grond van actuele en meer gedetailleerde gegevens over aantallen cliënten en de kosten van 
intramurale respectievelijk extramurale zorg heb ik ten behoeve van de vaststelling van de kaders 
met betrekking tot de hervorming van de langdurige zorg  de effecten van het 
extramuraliseringsbeleid opnieuw integraal doorgerekend. 
 
Het beleid van langer thuis wonen leidt ertoe dat mensen in plaats van een indicatie voor een licht 
zorgzwaartepakket een indicatie voor extramurale zorg en ondersteuning kunnen krijgen. De 
kosten voor extramurale zorg en ondersteuning zijn lager dan de kosten voor intramurale zorg 
(voor iemand met dezelfde kenmerken).  
Op basis van de meest recente inzichten  leidt extramuralisering per saldo tot een netto besparing 
op de zorguitgaven die geleidelijk oploopt van circa 75 miljoen in 2014 tot ruim 300 miljoen  
structureel (na afronding van de extramuraliseringsoperatie). Deze effecten zijn verwerkt in het 
totaal budgettair kader van de hervorming van de langdurige zorg. 
 
Vraag 205  
Wat is het exacte bedrag wat Gemeenten ontvangen als compensatie voor hogere kosten in de 
Wmo als gevolg van het extramuraliseren van lichte ZZP's n de AWBZ voor nieuwe cliënten? Kan 
een uitsplitsing per akkoord worden gegeven? 
 
Antwoord 205 
De bedragen die gemeenten in 2015 ontvangen als compensatie voor hogere kosten in de Wmo als 
gevolg van het extramuraliseren zijn opgenomen in de meicirculaire 2014 en de bijbehorende 
aanvullende toelichting in het internetbericht ‘Verdeling macrobudget Wmo 2015 (mei 2014)’. 
Gemeenten ontvangen met betrekking tot extramuralisering in 2015 in totaal een extra bedrag van 
300 miljoen voor verzorging en ondersteuning in de thuissituatie. Dit betreft 222 miljoen voor de 
nieuwe taken die overgaan vanuit de AWBZ naar de Wmo en 78 miljoen voor de bestaande taken 
in de Wmo op het terrein van huishoudelijke verzorging. Deze bedragen sluiten aan bij de 
afspraken uit het begrotingsakkoord 2014. Het is niet mogelijk om deze bedragen per akkoord uit 
te splitsen. 
 
Vraag 206  
Welk resultaat hebben de gezamenlijke zorgverzekeraars in 2013 geboekt? Kunt u dit vervolgens 
uitsplitsen per zorgverzekeraar?  
 
Antwoord 206  
In haar publicatie ZBO-verantwoording 2013 komt DNB voor 2013 tot een voorlopig resultaat voor 
de hele zorgverzekeringssector van ruim € 1,53 miljard. DNB geeft hierbij aan dat dit resultaat 
vooral lijkt te worden veroorzaakt door een lagere schadelast dan initieel door zorgverzekeraars 
werd begroot bij de premiestelling 2013. 
 

 
Hoeveel geld hebben de gezamenlijke zorgverzekeraars in 2013 uitgegeven aan reclames om 
verzekerden te werven? Kunt u dit vervolgens uitsplitsen per verzekeraar? Hoeveel was dit per 
verzekerde?  
 
Antwoord 208  
Zorgverzekeraars hebben een eigen verantwoordelijkheid als het gaat om hun marketingstrategie 
en zij hebben de vrijheid om zelf te bepalen hoeveel geld zij aan acquisitie (waaronder reclames 
om verzekerden te werven) besteden.  
 
24
Uit onderzoek van BS Health Consultancy blijkt dat de reclamebestedingen van zorgverzekeraars 
rondom de jaarovergang 2013/2014 in totaal € 59 miljoen bedroegen. Gemiddeld werd door de 
zorgverzekeraars € 3,50 per verzekerde uitgegeven.  
Ik beschik niet over de gegevens om een uitsplitsing per zorgverzekeraar te maken. Het is 
overigens ook niet aan mij om deze cijfers per verzekeraar te publiceren. Zoals aangegeven is dat 
hun eigen verantwoordelijkheid. 
 
Vraag 209  
Hoeveel geld hebben de gezamenlijke zorgverzekeraars in 2013 uitgegeven aan acquisitie? Kunt u 
dit vervolgens uitsplitsen per verzekeraar? Hoeveel was dit per verzekerde?  
 
Antwoord 209  
Om te beginnen merk ik op dat zorgverzekeraars een eigen verantwoordelijkheid hebben als het 
gaat om hun marketingstrategie en zij hebben de vrijheid om zelf te bepalen hoeveel geld zij aan 
reclame en/of acquisitie besteden.  
Aquisitiekosten zijn de kosten die voortvloeien uit het sluiten van een verzekeringsovereenkomst. 
Dit is dus breder dan alleen reclamekosten. Onder aquisitiekosten vallen bijvoorbeeld ook 
provisies, dossierkosten of de kosten voor het opnemen van (collectieve) 
verzekeringsovereenkomsten in de portefeuille . De aquisitiekosten 2013 worden opgenomen in de 
jaarstaten WFT (Wet Financieel Toezicht) die zorgverzekeraars op 31 mei jl. bij DNB moeten 
hebben ingediend. In augustus 2014 worden deze (ook per verzekeraar) openbaar gepubliceerd 
door DNB. 
 
Vraag 210  
Kunt u de meevallers en de tegenvallers met betrekking tot de zorg in natura verklaren?  
 
Antwoord 210  
De tegenvaller van €452,5 miljoen op de Zorg in natura betreft de mutatie bij het jaarverslag, dus 
e
ten opzichte van de stand bij 2 suppletoire begrotingswet. De belangrijkste verklaring betreft het 
uitdelen van de groeiruimte en onverdeelde maatregelen aan de verschillende sectoren (€ 344,6 
miljoen). Het resterende saldo wordt volledig verklaard door een tegenvaller op de kapitaallasten 
(€ 155 miljoen); op de productie is per saldo sprake van een meevaller (€ 47 miljoen). 
 
Vraag 211  
Met welke reden is er 38,0 miljoen euro meer overgeheveld naar de geriatrische revalidatiezorg? 
 
Antwoord 211  
In 2013 zijn de prestaties die behoren bij de geriatrische revalidatiezorg van de AWBZ 
overgeheveld naar de Zvw. De contracteerruimte 2013 is hiervoor op voorhand met een bedrag 
van € 698 miljoen verlaagd. Deze overheveling was onder meer gebaseerd op de relevante 
productieafspraken uit 2011. Op basis van realisatiecijfers 2012 met betrekking tot de geriatrische 
                                                
24
 Zorgverzekerde kiest voor keuzevrijheid en prijs, BS Health Consultancy maart 2014 

