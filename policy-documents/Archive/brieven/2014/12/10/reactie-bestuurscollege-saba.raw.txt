Bestuurscollege
van het Openbaar Lichaam Saba
Power St. 1, The Bottom, Saba Caribisch Nederland
Tel: (599) 416-3311/3312/3313 Fax: (599) 416-3274
Ons nummer: 2387-14
Uw Nummer: Onze brief van:
Onderwerp: Reactie op conceptnotitie kiescolleges Eerste Kamer
Bijlagen: -
Geachte heer Plasterk,
In reactie op uw brief van 14 november 2014 inzake een consultatie bij het Bestuurscollege over de
mogelijkheid van - kort gezegd - het instellen van een kiescollege voor het openbaar lichaam Saba,
respectievelijk de openbare lichamen van Caribisch Nederland, informeren wij u als volgt.
Wij zijn principieel de mening toegedaan dat een eventuele definitieve variant in het kiesstelsel waarbij
ingezetenen van de openbare lichamen in Caribisch Nederland, net als alle overige Nederlandse
ingezetenen, (indirect) kiesrecht krijgen voor de verkiezing van de leden van de Eerste Kamer een goede
ontwikkeling is. Saba en de andere eilanden behoren tot het Koninkrijk der Nederlanden en het vormen
van een kiescollege past binnen de huidige constellatie.
Wij zijn echter van mening dat de discussie gevoerd moet worden wanneer er met zekerheid vastgesteld
kan worden wat de definitieve status van de openbare lichamen binnen het Nederlandse staatsbestel is.
Na verloop van vier jaren zijn er de nodige kanttekeningen te plaatsen bij het functioneren van de huidige
constellatie. Ten einde dat in kaart te brengen, is de Evaluatiecommissie in het leven geroepen. In 2015
komen zij met een rapport aan u en het parlement. Hierna is er meer te zeggen over de toekomst van de
positie van het openbaar lichaam Saba binnen het staatsbestel. Daarom zijn wij van mening sat het
instellen van een kiescollege prematuur is, daar waar het gaat om een definitieve variant.
Ondanks het voorgaande, gaan we hierna in op de concept notitie. Wij constateren dat in de notitie
uitsluitend aandacht wordt besteed aan de vorm en niet aan de inhoud. Er wordt gezocht naar het
instellen van een college, zonder dat daarbij wordt nagedacht over de behoefte van de kiesgerechtigden.
Alhoewel een voorgestelde formatie binnen het huidige Nederlandse kiesstelsel zou passen, voorziet het
voorstel in geen enkel opzicht in de vraag naar de vorm van vertegenwoordiging in de Staten-Generaal.
Pagina 1 of 2
Gelieve bij beantwoording datum en nummer te vermelden en in elke brief slechts~ onderwerp te behandelen

