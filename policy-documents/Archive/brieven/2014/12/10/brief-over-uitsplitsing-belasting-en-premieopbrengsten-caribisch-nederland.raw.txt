> Retouradres    
 
Het Bestuurscollege van Bonaire, Sint Eustatius en Saba www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2014-0000654123 
Uw kenmerk 
 
  
Datum 10 december 2014 
Betreft overzicht van inkomsten en uitgaven per eiland 
 
 
 
Geacht college, 
 
De bestuurders van Bonaire, Sint Eustatius en Saba hebben in het verleden 
diverse malen verzocht om informatie over de opbrengst van de belastingen en 
premies per afzonderlijk eiland van Caribisch Nederland. Die informatie is niet 
beschikbaar en kon in verband daarmee niet worden verstrekt. Voorts hebben de 
SG’s van Financiën en BZK aan Caribisch Nederland in oktober jl. Caribisch 
Nederland bezocht. Tijdens dat bezoek is het vraagstuk van de splitsing van de 
opbrengst van belastingen en premies ook aan de orde gekomen. Tot slot hebben 
de gezaghebber en de eilandsecretaris van Sint Eustatius namens de eilandsraad 
bij brief van 2 december jl. de minister van Financiën verzocht om met het oog op 
het op 17 december a.s. te houden referendum op uiterlijk 10 december a.s. te 
worden geïnformeerd over alle inkomsten uit belastingen en premies die op Sint 
Eustatius zijn geheven in de jaren 2011, 2012 en 2013 
 
Naar aanleiding hiervan meld ik u, mede namens de minister en de 
staatssecretaris van Financiën, dat ik voornemens ben om, mede in de context 
van de evaluatie uitwerking nieuwe staatkundige structuur Caribisch Nederland, 
de op Caribisch Nederland gegenereerde belasting- en premieopbrengsten 
eenmalig uit te splitsen over de drie eilanden van Caribisch Nederland. Ter 
completering van het beeld zal ook een eenmalige, globale uitsplitsing van de 
totale uitgaven van de afzonderlijke Caribisch Nederlandse eilanden worden 
opgesteld.  
 
De uitsplitsing van de belasting- en premieopbrengsten en uitgaven zal 
noodzakelijkerwijs een enigszins globaal karakter hebben omdat de 
Belastingdienst / Caribisch Nederland en de verschillende departementen de 
opbrengsten en uitgaven niet per eiland registreren, net zo min als dat de 
Belastingdienst en departementen in Nederland de opbrengsten en de uitgaven 
niet per gemeente of provincie registreren. De voor deze eenmalige uitsplitsing 
benodigde informatie, waaronder statische informatie van het CBS, wordt op dit 
moment door het ministerie van Financiën en overige departementen verzameld 
en bewerkt en kan naar verwachting in de loop van het eerste kwartaal van 
volgend jaar aan de bestuurscolleges van Bonaire, Sint Eustatius en Saba en aan 
de voorzitter van de Tweede Kamer beschikbaar worden gesteld. In verband 
daarmee kan ik niet voldoen aan de wens van Sint Eustatius om de gevraagde 
 
Pagina 1 van 2 
  
 

