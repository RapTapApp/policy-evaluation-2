Vragen van het lid Gesthuizen, S.M.J.G. (SP) 
 
Vraag: 
Wat vindt de minister van miljoenenschikkingen in fraudezaken? 
 
Antwoord: 
De transactie is in fraudezaken een effectief strafrechtelijk handhavingsinstrument. Een hoge 
transactie of een ontnemingsschikking kan passen in een overheidsbrede interventiestrategie 
die gericht is op het bereiken van een optimaal maatschappelijk effect van de strafzaak. Bij 
een transactie kan het OM diverse voorwaarden stellen, waardoor fraude in de toekomst kan 
worden voorkomen en eventuele slachtoffers schadeloos worden gesteld. Zo valt bij fraude 
door rechtspersonen te denken aan maatregelen ter bevordering van de compliance, 
verbetering van bedrijfsprocessen en integriteitsprocedures. Naast een transactie aan een 
rechtspersoon kan de strafzaak tegen leidinggevenden en andere medewerkers van een 
rechtspersoon aan de rechter worden voorgelegd. 
 
Vraag: 
Hoe gaat het met de mogelijkheid om aangifte te doen als je slachtoffer bent van 
identiteitsfraude?  
 
Antwoord: 
Door de aandacht in de Veiligheidsagenda voor fraude zal ook de aandacht en kennis bij de 
politie over fraude toenemen. Uiteraard neemt de politie altijd aangiftes van strafbare feiten 
op en wordt aan de aangiften ook opvolging gegeven zodra er ook maar enige 
opsporingsindicatie is. Met het nieuwe artikel 231 Wetboek van Strafrecht wordt het opnemen 
van een aangifte van identiteitsfraude vergemakkelijkt doordat er nu een duidelijke grondslag 
voor de aangifte is. Daarnaast wordt er geïnvesteerd in de verbetering van het aangifteproces, 
waaronder het kennisniveau van de medewerkers. Zo heeft de politie een factsheet opgesteld 
over ID-fraude en verspreid onder de medewerkers. Hierin is uitgewerkt op grond van welke 
strafbepalingen ID-fraude strafbaar is. Politie is verder bezig met inrichting van backoffices ter 
ondersteuning. 
 
Vraag: 
Hoe is het gesteld met de pakkans van fraudeurs?  
 
Antwoord: 
De strafrechtelijke opsporing en vervolging van fraude krijgt meer prioriteit: fraude tegen 
burgers en bedrijven is bijvoorbeeld één van de 6 thema’s van de Veiligheidsagenda. Als 
gevolg daarvan zijn er resultaatafspraken gemaakt tussen politie en OM die de pakkans direct 
verhogen. Dit jaar worden er 1500 fraudezaken opgepakt en in 2018 moeten dat 2300 zaken 
zijn, een stijging van 50%. 
 
Vraag: 
Waarom is de minister het niet eens met het voorstel van de SP om een nationale fraude 
autoriteit in te stellen? De aanpak van fraude moet toch beter? 
 
Antwoord: 
In 2014 is er over de volle breedte veel verbetering geboekt bij het verder verstevigen van het 
beleid tegen fraude. Fraudebestrijding kan en moet beter, dat staat ook letterlijk in mijn brief 
die ik uw Kamer op 21 november jl. heb gestuurd over de coördinatie van de 
fraudebestrijding. 
 
Maar ik ben van mening dat een autoriteit of een commissaris onze professionals in het veld 
niet gaat helpen om slagvaardiger op te treden bij fraudesignalen en ook niet om de 
fraudebestrijding effectiever te maken. In de praktijk is er bij de betrokken diensten vooral 
behoefte aan betere instrumenten en aan heldere randvoorwaarden. 
 
Dat begint met intensievere samenwerking en meer prioriteit en dat gebeurt op alle 
  1  

ondernemingen failliet laten gaan om er zelf beter van te worden?  
 
Antwoord: 
Maatregelen tegen beroepsfraudeurs zijn:  
 Fraude en zelfverrijking door bestuurders kan leiden tot persoonlijke 
aansprakelijkstelling en tot een terughaalvordering (actio Pauliana) door de curator.  
 Daarnaast is een wetsvoorstel in voorbereiding dat de rol van de curator voor het doen 
van onderzoek naar fraudesignalen versterkt. 
Het ingediende wetsvoorstel herziening strafbaarstelling faillissementsfraude verbetert 
de mogelijkheden tot opsporing en vervolging van faillissementsfraude, onder andere 
door te voorzien in toegesneden, goed bruikbare strafbaarstellingen (zoals een nieuw 
misdrijf inzake overtreding van de administratieplicht).  
 Het ingediende wetsvoorstel voor de introductie van het civielrechtelijk bestuursverbod 
maakt het mogelijk dat een curator of het OM een bestuursverbod kan vorderen onder 
andere indien de bestuurder in de voorafgaande drie jaren al bij drie andere 
faillissementen betrokken was. Dit zorgt ervoor dat een bij herhaling frauderende 
bestuurder gedurende het verbod (voor maximaal 5 jaar) geen bestuursfuncties kan 
vervullen of nieuwe rechtspersonen kan inschrijven in het handelsregister. 
 
 
Vraag: 
Hoe kunnen ondernemers (anoniem) aangifte doen van afpersing?  
 
Antwoord: 
Aangifte onder nummer is voor iedereen toegankelijk. Het anoniem doen van aangifte wordt 
getoetst door de hulpofficier van justitie. In bepaalde gevallen van afpersing is duidelijk (niet 
alleen bij Politie en het OM, maar ook bij de advocaat van de verdachte) wie er aangifte heeft 
gedaan. In dat geval kan het slachtoffer niet door de anonieme aangifte beschermd worden. 
 
Vraag: 
Hoe zit het met de samenwerking tussen onder andere politie, Kamer van Koophandel (KvK), 
brancheorganisaties, gemeenten en het Nationaal Cyber Security Centrum (NCSC) als het gaat 
om voorlichting, preventie, aanpakken, bestrijden en opsporen van afpersing in het 
bedrijfsleven? 
 
Antwoord: 
Afpersing is één van de zes thema's waar het Nationaal Platform Criminaliteitsbeheersing 
(NPC) de komende jaren de aanpak op richt. Binnen het NPC werken VenJ, EZ, de VNG en 
brancheorganisaties samen. Naar aanleiding van het rapport “Ondergaan of Ondernemen” van 
Bureau Beke heb ik uw Kamer bij brief (Tweede Kamer, vergaderjaar 2014–2015, 29 911, nr. 
95) geïnformeerd over de te nemen acties. In december van dit jaar wordt gestart met de 
concrete uitwerking en uitvoering van deze acties door alle betrokken publieke en private 
partijen. 
 
Vraag: 
Klopt het dat in Detentiecentrum Zeist naast de celdeur van de gedetineerden documenten 
hangen waarop vrijwel alle persoonsgegevens van de gedetineerden vermeld staan? 
 
Antwoord: 
Naast de deur van de verblijfsruimten van de vreemdelingen hangen pasjes met daarop de 
foto en de naam van de vreemdeling, zodat het personeel weet wie in welke kamer verblijft. 
Verder staan er geen persoonsgegevens, zoals asielachtergrond, religie en nationaliteit op.  
Dat de foto en de naam op een kaartje bij de kamer hangt, draagt bij aan een 
persoonlijke bejegening van de vreemdeling in bewaring. Dit is ook van belang bij praktische 
zaken, zoals de verstrekking van voorgeschreven medicatie aan de juiste persoon. De 
  3  

smokkelen. Dit in de verwachting dat de kans groter was dat een schip van de operatie ze zou 
redden.   
 
Vraag: 
Is het mogelijk een overzicht te krijgen van de veranderingen in de beschikbare 
reddingscapaciteit op de Middellandse Zee voor en na het einde van operatie 'Mare Nostrum', 
inclusief de mogelijke gevolgen met betrekking tot een eventuele stijging van het aantal 
dodelijke slachtoffers? 
 
Antwoord: 
De reddingscapaciteit van de lidstaten aan de Middellandse Zee en eventuele wijzigingen 
hierin, zijn een verantwoordelijkheid van die lidstaten zelf. Dit geldt ook voor een operatie als 
Mare Nostrum waar Italië het bevel over voert. Nederland vertrouwt erop dat lidstaten voldoen 
aan de verplichtingen die voortkomen uit het internationale zeerecht. 
 
Ten aanzien van Mare Nostrum heeft Italië aangegeven deze operatie geleidelijk af te gaan 
bouwen. Tegelijkertijd is Frontex per 1 november 2014 begonnen met de uitvoering van 
operatie Triton om, conform het mandaat van Frontex, Italië te ondersteunen in de bewaking 
van zijn buitengrenzen. Ook tijdens Frontex operaties zijn de deelnemende lidstaten gebonden 
aan de internationale verplichtingen ten aanzien van opsporing en redding op zee. 
 
Ten behoeve van operatie Triton, die sinds 1 november jl. ten zuiden van Italië is gestart, 
levert Nederland tot eind 2014 vier experts en een snelle patrouilleboot (RHIB). De experts 
zullen de Italiaanse autoriteiten ondersteunen in het identificatie- en debriefingsproces van de 
aangetroffen migranten.  
 
De Nederlandse inzet in alle land, lucht, en maritieme operaties van Frontex die in het 
operatiejaar 2015 zullen plaatsvinden zal, net als in 2014, significant zijn. Naast de inzet van 
het kustwachtvliegtuig heeft Nederland voertuigen en honden aangeboden. De totale 
personele inzet van Nederland in 2015 bedraagt ongeveer 70 experts. Zij zullen in 
verschillende operaties in diverse lidstaten (o.a. Italië, Griekenland, Bulgarije, Polen etc.) de 
autoriteiten helpen met bijvoorbeeld grenstoezicht, documentenherkenning, interviewen van 
migranten en coördineren van operaties. 
 
Vraag: 
Klopt het dat het Bureau Medisch Advisering zich soms bedient van de volgende redenering: 
"medische hulp na uitzetting is onnodig omdat cliënten voor uitzetting waarschijnlijk toch 
zelfmoord zal plegen"? 
 
Antwoord: 
Uit de beperkte informatie die kan worden afgeleid uit de informatie die mevrouw Gesthuizen 
geeft, kan ik de precieze context niet vaststellen. Zonder de context precies te kennen is het 
lastig voor mij om deze zinsnede te duiden. 
 
Uiteraard ben ik graag bereid om de herkomst en validiteit van de informatie te onderzoeken, 
als mevrouw Gesthuizen bereid is het veronderstelde advies met mij te delen. 
 
Vraag: 
Wordt de mening van de SP-fractie gedeeld dat -in de context van flitsfaillissementen- bij een 
pre-pack niet alleen goed gekeken moet worden naar de rechten van werknemers, maar ook 
van eventuele cliënten?  
 
Antwoord: 
Wij zijn dezelfde mening toegedaan. Zoals u weet, wordt nu gewerkt aan een wetsvoorstel 
waarin de ‘pre-pack methode’ wettelijk wordt geregeld. Die methode komt erop neer dat de 
toekomstig curator in stilte bij de voorbereiding van een faillissement wordt betrokken. Het 
streven is om dit wetsvoorstel begin 2015 bij uw Kamer in te dienen. De nieuwe regeling heeft 
als uitgangspunt dat de voorbereiding van het faillissement in het belang moet zijn van zowel 
de crediteuren als de werknemers. Dat impliceert dat de beoogd curator moet streven naar: a) 
  5  

gezet? 
 
Antwoord: 
Advocaten die zijn gespecialiseerd in het bijstaan van minder draagkrachtigen, hebben een 
belangrijke functie binnen de rechtsstaat. Dat neemt niet weg dat zij zelf verantwoordelijk zijn 
voor hun bedrijfsvoeringsmodel. Het uitsluitend toeleggen op rechtsbijstand aan minder 
draagkrachtigen is op zichzelf dus een vrije ondernemerskeuze. 
 
Om de rechtsbijstand ook voor de toekomst houdbaar te maken, zijn maatregelen nodig. Ik 
beoog de gevolgen van deze maatregelen zo evenwichtig mogelijk te verdelen. Daarbij is het 
niet mogelijk de tarieven van advocaten geheel te ontzien. Mijn voornemen is op 1 januari 
2015 de basisvergoeding met €0,35 te verlagen. De basisvergoeding bedraagt dan €105,61 
per punt Daarmee blijft de vergoeding nog ruim boven het niveau zoals dat gold op 1 oktober 
2013 (namelijk €104,85).  
 
Mogelijk volgt op 1 januari 2016 een tweede tranche voor verlaging van de vergoeding. Ik 
moet hierover nog een besluit nemen. Of een tweede tranche nodig zal zijn, hangt af van de 
uiteindelijke opbrengst van het definitieve pakket aan maatregelen. Ik heb steeds gezegd een 
vergoeding van €100 per punt als ondergrens te zien. Dat blijft zo. 
 
Vraag: 
Kan de minister toegeven dat hij uitspraken over een lopend strafrechtelijk onderzoek nooit zo 
had mogen doen, omdat hij hiermee de schijn wekt de uitkomst van het onderzoek al te 
kennen, en ook de schijn wekt deze uitkomst te kunnen beïnvloeden? 
 
Antwoord: 
Ik wil voorop stellen dat ik reageerde op een uitspraak van een getuige in een civiele zaak en 
niet op het lopende strafrechtelijk onderzoek. Ik heb daarmee aangegeven dat onderzoeken 
die in het verleden zijn gedaan door het Openbaar Ministerie en de AIVD geen aanleiding 
hebben gegeven om te twijfelen aan de onschuld van betrokkene. In onze rechtsstaat is 
eenieder onschuldig tot het tegendeel is bewezen. Ik heb ook benadrukt dat ik niet vooruit wil 
lopen op de mogelijke uitkomsten van het strafrechtelijke onderzoek dat door het OM wordt 
uitgevoerd en dat het OM vanzelfsprekend op geen enkele wijze wordt gehinderd door mijn 
uitspraak. 
 
Vraag: 
Stelt de minister de 'lastige juridische vragen' die gesteld moeten worden, als collega-
bewindspersonen voorstellen doen die inbreuk maken op grondrechten van mensen? 
 
Antwoord: 
De heer Van Nispen heeft mij gevraagd hoe ik mij opstel in de ministerraad en of ik daar 
‘lastige juridische vragen’ stel aan collega-bewindspersonen. Op grond van artikel 26 van het 
Reglement van orde van de ministerraad bestaat een geheimhoudingsplicht ten aanzien van 
hetgeen wordt besproken of geschiedt tijdens de ministerraad. Wel kan ik in zijn 
algemeenheid zeggen dat alle wetsvoorstellen, voordat zij naar de Tweede Kamer worden 
gezonden worden getoetst op rechtsstatelijke eisen. Dat gebeurt onder andere door een 
wetgevingstoets en grondrechtentoets. Ook worden alle wetsvoorstellen voorgelegd aan de 
Raad van State. 
 
Vraag: 
Hoe staat het met de toezegging aan mijn collega Kooiman om te bezien of het bezit van 
grondstoffen voor harddrugs eerder bestraft kan worden?  
 
Antwoord: 
Met de leden Van Nispen, Kooiman  (en Oskam) ben ik van mening dat drugscriminaliteit hard 
moet worden aangepakt. Alle voorstellen tot verbetering van de aanpak van drugscriminaliteit 
wil ik daarom positief en constructief bekijken. Net als deze leden meen ik dat ook effectief 
moet kunnen worden opgetreden in de productiefase van drugs en bij de voorbereiding 
daarvan. Daarbij onderken ik dat het soms om grondstoffen gaat die ook voor andere dan 
  7  

 
Vraag: 
Kan de staatssecretaris aangeven wat er gebeurt met de open en half open inrichtingen en de 
detentiefasering nu de wet elektronische detentie niet is aangenomen in de Eerste Kamer?  
 
Antwoord: 
Nu het wetsvoorstel Elektronische Detentie niet is aanvaard door de Eerste Kamer, worden de 
regimes uit de (zeer) Beperkt Beveiligde Inrichtingen vooralsnog voortgezet vanuit de overige 
penitentiaire inrichtingen. Over mijn voornemens op het gebied van de detentiefasering heb ik 
uw Kamer uitgebreid geïnformeerd met mijn brief van 21 november jl. in het kader van de 
beantwoording van het VSO Gevangeniswezen. Hierin heb ik een nieuw stelsel geschetst 
waarin de gedetineerde het eerste deel van zijn vrijheidsstraf te allen tijde intramuraal 
ondergaat en, als deze aan de voorwaarden voldoet, ook in aanmerking komt voor externe 
vrijheden in de vorm van re-integratieverlof, deelname aan een penitentiair programma en als 
sluitstuk voorwaardelijke invrijheidstelling. Op een gestandaardiseerde wijze worden gevolgen 
verbonden aan het gedrag van gedetineerden. Dat geldt zowel binnen de inrichting in de vorm 
van het plaatsen van gedetineerden in een basisprogramma of een plusprogramma, als buiten 
de inrichting in de vorm van het toekennen van persoonsgebonden verlof. Door het 
persoonsgerichte verlof op concrete re-integratie doelen te richten vervalt de vrijblijvendheid 
en ongerichtheid die het huidige algemene en regime gebonden verlof kenmerken. 
 
Vraag: 
Is de minister bereid om ervoor te zorgen dat ZSM-afdoeningen achteraf alsnog aan de 
rechter kunnen worden voorgelegd, binnen 14 dagen? Ook als er direct is afgerekend met het 
OM? Is de minister bereid dit mogelijk te maken, zodat de rechter niet buitenspel wordt gezet?  
 
Antwoord: 
Bij een uitgevaardigde strafbeschikking is er altijd de mogelijkheid om de zaak aan de rechter 
voor te leggen wanneer men het er niet mee eens is. Een bestrafte heeft ten minste 14 dagen 
de tijd om dit verzet te doen. 
 
Als het om een opgelegde geldboete gaat, kan de verdachte de mogelijkheid worden geboden 
er voor te kiezen de geldboete ter plekke direct te betalen. In dat geval wordt hij er door het 
OM uitdrukkelijk op gewezen dat daarmee de mogelijkheid van verzet vervalt en de straf 
onherroepelijk wordt. Maar de verdachte kan er dus ook voor kiezen weg te gaan en de 
strafbeschikking thuisgestuurd te krijgen. 
 
Landelijk hanteert het OM de lijn dat de mogelijkheid van direct betalen slechts beperkt wordt 
toegepast. Toepassing ligt wel in de rede bij verdachten zonder vaste woon- of verblijfplaats, 
bij wie zo kan worden voorkomen dat zich later problemen voordoen bij de tenuitvoerlegging 
van de boete. 
 
Ik acht dit een zorgvuldige gang van zaken met voldoende aandacht voor de 
rechtsbescherming van de verdachte. Wetswijziging acht ik dan ook niet nodig. Voor de goede 
orde merk ik nog op dat deze werkwijze bij de strafbeschikking op dit punt niet wezenlijk 
verschilt van de transactie, de juridische voorloper van de strafbeschikking. Ook als een 
geldboetetransactie wordt voldaan, kan de zaak niet daarna nog door de verdachte aan de 
rechter worden voorgelegd. 
 
Vraag: 
Waarom is het begrotingsvoorstel van de Raad voor de Rechtspraak voor 2015 niet 
goedgekeurd? 
 
Antwoord: 
De bijdrage aan de rechtspraak is gebaseerd op outputfinanciering, dat wil zeggen op basis 
van prijs x volume. 
 
Over de prijs heb ik een akkoord met Rechtspraak voor de jaren 2014-2016. Het volume 
wordt jaarlijks herijkt met behulp van het Prognosemodel Justitiële ketens (PMJ). 
  9  

 
Vraag: 
Kan de minister reactie geven op het amendement over lijkschouwers? 
 
Antwoord: 
Forensische geneeskunde strekt zich uit over de lijkschouw, arrestantenzorg en forensisch 
geneeskundig onderzoek. Voor de tijdsbesteding van de forensisch arts geldt dat 70 tot 75 
procent betrekking heeft op de arrestantenzorg, medische zorg die vergelijkbaar is met 
huisartsen zorg. Vaak is het forensische deel een nevenfunctie, naast de reguliere 
werkzaamheden, van een huisarts. 
 
Voor al deze onderdelen geldt dat het medische handelingen betreft waarbij geneeskundige 
kennis en vaardigheden leidend zijn. 
 
De forensisch artsen die ingeschreven staan in het register van het Forensisch Medisch 
Genootschap (FMG) hebben de basisopleiding of de profielopleiding tot forensisch arts 
gevolgd. De artsen die ingeschreven staan in dit register voldoen daarmee  aan de normen die 
door de beroepsvereniging FMG zelf zijn vastgesteld. Ik zie dan ook geen enkele aanleiding de 
opleiding vanuit Veiligheid en Justitie  te financieren. 
 
Overigens worden de vrijkomende NODO-middelen (waar de heer Van Nispen naar verwijst) 
per 1 januari 2015 besteed aan taken die de Raad voor de Kinderbescherming moet gaan 
uitvoeren als gevolg van de invoering van de nieuwe Kinderbeschermingswetgeving, die 
tegelijkertijd met het nieuwe jeugdstelsel in werking treedt. Het betreft hier een nieuwe taak, 
te weten een nieuwe adviestaak van de Raad bij een ondertoezichtstelling met uithuisplaatsing 
die twee jaar heeft geduurd en nog niet beëindigd kan worden. Op deze manier worden de 
NODO-gelden besteed aan de doelgroep kwetsbare kinderen en de aanpak van 
kindermishandeling, zoals ook met NODO werd beoogd. 
 
Ik ontraad dan ook dit amendement. 
 
Vraag: 
Gaat de minister vandaag erkennen dat er een structureel financieel tekort zit bij het 
Openbaar Ministerie? 
 
Antwoord: 
Neen. De voorgenomen taakstelling van dit kabinet is na zorgvuldige afweging opgelegd. Ik 
heb bij het vaststellen van de taakstelling van dit kabinet gekeken naar de financiële situatie 
van het OM en een externe validatie laten uitvoeren (rapport De Galan) over de voorgenomen 
taakstelling van dit kabinet.  
Uit deze validatie is naar voren gekomen dat de taakstelling van dit kabinet verantwoord is, 
met inachtneming van een aantal randvoorwaarden op het gebied van huisvesting en ICT. 
 
Bovendien wordt de taakstelling geleidelijk ingevoerd en gaat deze pas in 2016 in. Het OM kan 
zich er dus gedegen op voorbereiden. 
 
Vraag: 
Is de minister bereid €40 miljoen extra ter beschikking te stellen voor de rechtspraak? Waar 
gaat de minister deze €40 miljoen vandaan halen?  
 
Antwoord: 
 Ik ben niet bereid € 40 miljoen extra ter beschikking te stellen voor de rechtspraak. 
 
De bijdrage aan de rechtspraak is gebaseerd op outputfinanciering, dat wil zeggen op basis 
van prijs x volume. Over de prijs heb ik een akkoord met Rechtspraak voor de jaren 2014-
2016. Het volume wordt jaarlijks herijkt met behulp van het Prognosemodel Justitiële ketens 
(PMJ). 
 
De werkelijkheid wijkt altijd af van de raming. Daarom beschikt de Rechtspraak over reserves. 
  11  

de zomer 2015 te informeren. 
 
Vraag: 
Komt er in de contourennota over het nieuwe Wetboek van Strafvordering een uitvoerige 
onderbouwing van nut en noodzaak en een kosten-batenanalyse, wordt de advocatuur hierbij 
betrokken en wanneer kunnen we de contourennota verwachten?  
 
Antwoord: 
In de contourennota zullen de noodzaak en de doelstellingen van het opstellen van een nieuw 
Wetboek van Strafvordering uiteraard de volle aandacht krijgen. Momenteel wordt al gewerkt 
aan de doorrekening van de effecten van de voorstellen voor de organen betrokken bij de 
strafrechtspleging. De kosten van de voorstellen kunnen pas volledig in beeld worden gebracht 
bij de verschillende wetsvoorstellen omdat de uitwerking hiervoor in detail bekend dient te 
zijn. De advocatuur is bij deze voorbereiding betrokken. De Kamer zal voor de zomer volgend 
jaar de nota ontvangen. De nota zal begin volgend jaar in consultatie gaan. 
 
 
 
Vraag: 
In hoeverre wordt het VWNW beleid goed ingezet? Want als ik dit zo lees voorspelt dit niet 
veel goeds. 
 
Antwoord: 
Ik herken mij niet in de suggestie van de SP-fractie dat er bij DJI onvoldoende 
mobiliteitsinspanningen worden geleverd. Integendeel, zoals ik mijn brief aan uw Kamer 
inzake het VSO Gevangeniswezen van 21 november jl. heb aangegeven, is sinds begin 2013 
tot en met oktober 2014 een afname van de personele bezetting van DJI van meer dan 1.100 
fte gerealiseerd. 
 
In 2014 hebben al meer dan 1000 interne geregistreerde verplaatsingen (tussen DJI 
onderdelen) plaatsgevonden. Zowel de benoemde afname van bezetting als de interne 
mobiliteit dragen bij aan het beperken van de boventalligheid. Daarmee lijkt de voor de jaren 
2013 en 2014 verwachte uitstroom van ongeveer 35 % van de beoogde totale daling van de 
DJI bezetting daadwerkelijk te worden gehaald.  Verder zijn er convenanten gesloten met 
verschillende organisaties. De afspraken die zijn gemaakt in de convenanten zorgen voor meer 
tijdelijke en structurele mobiliteit van DJI-medewerkers. 
 
Ik kan uw Kamer verder nog melden dat er sinds de vaststelling van het Masterplan DJI met 
5.200 medewerkers een mobiliteitsgesprek is gevoerd. Per 31 oktober 2014 zaten er 4.161 
DJI-medewerkers in de vrijwillige Van Werk Naar Werk-fase en 208 in de verplichte Van Werk 
Naar Werk-fase.   
 
Mede als gevolg van de in februari jl. aangenomen Kamermotie zijn ook de 
voorlichtingsactiviteiten over het Van Werk Naar Werk-beleid verder geïntensiveerd. Dit 
gebeurt onder andere op de volgende manieren: 
 
• Bovenop de doorlopend actuele intranetsite over VWNW binnen DJI is in maart 2014 gestart 
met een periodieke nieuwsbrief over mobiliteit voor alle DJI-medewerkers; 
 
• DJI heeft een brochure gemaakt waarin het Van Werk Naar Werk beleid op een eenvoudige 
wijze is uitgelegd; 
 
• Naast de al bestaande lokale mobiliteitsbureaus in de te sluiten of te krimpen inrichtingen is 
in elk DJI-onderdeel minimaal een tweewekelijks spreekuur met een personeelsadviseur 
ingericht, waar medewerkers terecht kunnen met vragen over mobiliteit. 
 
Vraag: 
Kan de minister een reactie geven op het initiatiefvoorstel van de SP om een 'Herzieningsfonds 
voor gerechtelijke dwalingen' op te richten? 
  13  

Kinderontvoering om door mediation in een vroeg stadium kinderontvoering te voorkomen? 
 
Antwoord: 
Ik heb kennis genomen van het voorstel van het Centrum Internationale Kinderontvoering 
(IKO) om door mediation in een vroeg stadium kinderontvoering te voorkomen. Het Centrum 
heeft tevens een subsidieverzoek bij mij ingediend. Hierover heeft een gesprek op het 
ministerie van Veiligheid en Justitie plaatsgevonden, waarbij is aangegeven dat er niet wordt 
ingegaan op het subsidieverzoek en dat het navolgende wordt gedaan. Mijn collega van VWS 
en ik hebben op 3 november jl. aan uw Kamer een brief gezonden over de voortgang van het 
uitvoeringsplan ‘Verbeteren situatie kinderen in een vechtscheiding’. Daarin wordt ingegaan op 
de beleidsontwikkeling om bij een dreigende vechtscheiding met meer drang naar mediation 
te verwijzen. In dat kader voert het WODC een internationale verkenning uit naar 
buitenlandse mediationprogramma’s en de effectiviteit daarvan. Ik wil eerst de resultaten van 
dit onderzoek afwachten. Dit voorjaar zal ik uw Kamer berichten over de uitkomsten hiervan. 
Nu kan er dus geen tussentijdse subsidie worden gegeven. Maar het nut van dergelijke 
mediation wordt onderkend. 
 
Vraag: 
Wat is de reactie van de staatssecretaris op de conclusies van het onderzoek van de Inspectie 
(SZW)? Uit het onderzoek blijkt dat de sluiting van gevangenissen tot veel onrust en 
onzekerheid onder personeel en gedetineerden heeft geleid. Er zijn overtredingen 
geconstateerd. Medewerkers worden onvoldoende getraind. Er is agressie, geweld en hoge 
werkdruk. Dit zijn ernstige conclusies.  
 
Antwoord: 
Ik heb uw Kamer afgelopen vrijdag, 21 november jl., een brief gestuurd met de 
beantwoording van de schriftelijke vragen die betrekking hadden op het niet doorgaan van het 
wetsvoorstel Elektronische Detentie en de aanvullende besparingsmaatregelen bij de Dienst 
Justitiële Inrichtingen. In die brief ben ik ook kort ingegaan op de uitkomsten van het 
onderzoek van de Inspectie Sociale Zaken en Werkgelegenheid. 
 
In de justitiële inrichtingen werken goed opgeleide en ervaren professionals. Het is 
onvermijdelijk dat de veranderingen bij DJI hun weerslag hebben op het personeel. Er worden 
immers ingrijpende maatregelen doorgevoerd. Ik ben mij ervan bewust dat het tot spanning 
en onzekerheid bij het personeel kan leiden. 
 
Bescherming van de medewerkers tegen agressie en geweld is topprioriteit voor DJI. Agressie 
wordt niet getolereerd. Het is een onderwerp dat doorlopend aandacht vraagt. Ook de 
komende periode wordt extra geïnvesteerd in preventie van agressie en in opvolging en 
nazorg bij incidenten. Overigens is het aantal geweldsincidenten tegen personeel de afgelopen 
jaren gedaald. In 2013 waren er 3,8 incidenten per 100 bezette cellen, in 2012 4,4 en in 2011 
5,4 per 100 bezette cellen. 
 
Daarnaast heb ik in mijn brief aangegeven dat er een Medewerkerstevredenheidsonderzoek 
(MTO) is uitgevoerd bij DJI. De resultaten van het MTO worden in het eerste kwartaal van 
2015 verwacht. Het MTO omvat onder andere ook thema's als werkdruk en psychosociale 
arbeidsbelasting. Daarom lijkt het mij goed om u een inhoudelijke reactie op het rapport van 
de inspectie Sociale Zaken en Werkgelegenheid te geven, als ook de resultaten van het MTO 
bekend zijn. 
 
Vraag: 
Hoe wordt rechtsbescherming bij deze snelle afdoening in het kader van z.s.m. geregeld? 
 
Antwoord: 
Binnen de huidige ZSM-werkwijze wordt gewerkt overeenkomstig het geldende recht waarin 
waarborgen voor de verdachte zijn opgenomen. Zo heeft iedere aangehouden verdachte recht 
op kosteloze consultatie van een raadsman voorafgaand aan het eerste verhoor door de politie 
(het zgn. Salduz-consult). Daarnaast kan een verdachte die rechtsbijstand wenst naar 
aanleiding van een door de officier voorgenomen strafbeschikking, onder andere bij zwaardere 
  15  

ook geen aanleiding meer om hierover periodiek te rapporteren. 
 
Vraag: 
Kan de minister de Kamer nader informeren over het zwaarder straffen bij geweld tegen 
hulpverleners? Gebruiken rechters maximaal de ruimte die zij hebben als het gaat om het 
vaststellen van de hoogte van de straf?  
 
Antwoord: 
Ik heb uw Kamer in mei jl. schriftelijk en in oktober jl. ook mondeling geïnformeerd over hoe 
de toepassing van de hogere strafeisen in geval van geweld tegen hulpverleners werkt. Het 
OM neemt de strafeisverhoging van +200%, zoals in de strafvorderingsrichtlijn OM wordt 
beschreven, altijd mee in de beoordeling van de ernst van het feit. Daarnaast worden er ook 
andere strafverzwarende en straf verlagende omstandigheden meegewogen. De uiteindelijke 
strafeis is dan ook een optelsom van alles. Het OM kiest overigens in deze zaken ook vaker 
voor een zwaardere modaliteit, dus bijvoorbeeld een gevangenisstraf ipv een taakstraf. 
 
Uit eerder onderzoek van Intervict in 2012 is gebleken dat rechters in 90% van de zaken de 
eis van het OM, waarin dus ook de verhoging is verwerkt, volgt. 
 
Vraag: 
Welke maatregelen gaat de minister nemen om identiteitsfraude effectiever aan te pakken? 
 
Antwoord: 
De aanpak van identiteitsfraude is een verantwoordelijkheid die ik deel met de minister van 
Binnenlandse Zaken en Koninkrijksrelaties, waarbij de inzet allereerst is om deze vorm van 
fraude zoveel mogelijk te voorkomen. Ter versterking van de preventieve aanpak is daarom 
met verschillende publieke en private partijen een barrièremodel identiteitsfraude ontwikkeld 
dat inzichtelijk maakt op welke plaatsen de betrokken partijen barrières tegen 
identiteitsfraude opwerpen. Daarnaast zijn twee smartphone-apps geïntroduceerd die inspelen 
op de problematiek rond valse identiteitsbewijzen en de bescherming van de identiteit, te 
weten ‘DutchID’ en ‘Kopie ID’, en wijst de publiekscampagne ‘Alert Online’ op risico’s van 
identiteitsfraude op het internet.  
 
Voor de strafrechtelijke vervolging is van belang dat er als gevolg van een wetswijziging  sinds 
1 mei jl. tegen alle op dit moment denkbare vormen van identiteitsfraude strafrechtelijk kan 
worden opgetreden. Het gaat dan bijvoorbeeld om fraude met biometrische kenmerken, zoals 
de vingers of het gezicht, of fraude met iemands identificerende persoonsgegevens. In het 
laatste geval gaat het om alle gegevens waarmee een persoon zich kan identificeren, zoals 
(combinaties van) naam, adres, telefoonnummer, accounts en nicknames. 
 
De pakkans van fraude in het algemeen (en dus ook identiteitsfraude) krijgt tot slot een flinke 
impuls door de resultaatafspraken die zijn gemaakt tussen politie en OM tot 2018 50% meer 
fraudezaken op te pakken. 
 
Vraag: 
De VVD is verheugd met de procedure waarbij men een prejudiciële vraag kan stellen aan de 
civiele Kamer van de Hoge Raad. Wat vindt de minister van het idee om een dergelijke 
procedure in te richten voor het strafrecht?  
 
Antwoord: 
Sinds 1 juli 2012 kunnen gerechten in civiele zaken prejudiciële vragen stellen aan de Hoge 
Raad. Bij invoering is toegezegd dat het instrument na twee jaar zou worden geëvalueerd.  
Daarbij zou ook een vooruitblik worden gegeven op een eventuele introductie van de 
mogelijkheid om prejudiciële vragen te stellen in strafzaken. Momenteel wordt het onderzoek 
daarnaar opgezet. 
 
Vraag: 
Hoe staat het met de toezegging van de regering om in overleg te treden met de Nederlandse 
Orde van Advocaten teneinde op korte termijn te komen tot een cassatiebalie voor strafrecht 
  17  

Ik lees in de stukken dat bij terugkeerders "waar mogelijk" wordt ingezet op strafrechtelijke 
vervolging. Daaruit maak ik op dat het kennelijk niet altijd mogelijk is, zelfs niet bij 
"onderkende jihadgangers"zoals de minister schrijft. Waar zit dan het probleem vraag ik me 
af? Waar schiet de wet tekort? 
 
Antwoord: 
Uitgangspunt is dat elke terugkeerder wordt aangehouden en vervolgd. Succesvolle 
strafrechtelijke vervolging vereist evenwel een redelijke verdenking van schuld aan een 
strafbaar feit. Bij terugkeerders kan het voorkomen dat onvoldoende informatie beschikbaar is 
om een verdenking te onderbouwen. Dat is niet een kwestie van tekortschieten van de wet, 
maar een kwestie van rechtsstatelijkheid: aan een strafrechtelijke vervolging dient een 
deugdelijke verdenking ten grondslag te liggen. Daar staat tegenover dat de inzet van 
opsporingsmiddelen zoals de tap en observatie, een lichtere verdenkingsgraad vereist. Een 
terugkeerder kan daarmee, in geval van aanwijzingen, nauwgezet in de gaten worden 
gehouden en - als daaruit een verdenking voortvloeit - alsnog worden vervolgd. 
 
Vraag: 
Moet de minister van BZK niet bevoegd zijn om paspoorten van jihadreizigers in te trekken, in 
plaats van de burgemeester? 
 
Antwoord: 
Namens mij, signaleert de NCTV paspoorten bij een gegrond vermoeden dat iemand wil gaan 
uitreizen om zich aan te sluiten bij een jihadistische strijdgroepen. Bij controle worden de 
gesignaleerde paspoorten ingenomen door politie en KMar. 
 
De signalering wordt via de Minister van BZK doorgegeven aan de burgemeesters. De 
bevoegdheid om een gesignaleerd paspoort vervolgens vervallen te verklaren komt toe aan de 
burgemeester. Dit volgt uit de generieke systematiek van de Paspoortwet waarin de 
burgemeester paspoorten afgeeft en dus ook bevoegd is om het paspoort vervallen te 
verklaren. Dit systeem werkt afdoende en behoeft mijns inziens geen wijziging. Ter 
versterking van deze paspoortmaatregelen zijn, na de totstandkoming van het 
Actieprogramma, alle gemeenten nogmaals nadrukkelijk geïnformeerd over de procedure die 
gevolgd dient te worden bij de opname van personen in het register paspoortsignalering en de 
procedure van weigeren of vervallen verklaren van paspoorten op grond van deze signalering. 
 
Vraag: 
Hoe denkt de minister over het instellen van een jihadreisverbod?  
 
Antwoord: 
Ik werk aan een uitreisverbod. Dit is een preventief verbod om deelname aan de jihadstrijd te 
voorkomen door uitreizen bij gevaar voor nationale veiligheid te verbieden.  Indien het 
gegronde vermoeden bestaat dat een persoon zal uitreizen met de intentie zich aan te sluiten 
bij een organisatie met een terroristisch oogmerk, dan zal ik een verbod opleggen om het 
grondgebied van de EU/EER lidstaten te verlaten. 
Dit heeft  onder meer tot doel om te voorkomen dat men in strijdgebieden ervaringen opdoet 
die men vervolgens in Nederland  kan gebruiken voor het uitvoeren van aanslagen. Ook dient 
voorkomen te worden dat terroristische organisatie worden versterkt met westerse strijders. 
Zij ondergaan ideologische scholing, zijn nadrukkelijk onderdeel van een propaganda strategie 
en ondergaan terroristische training. Het voorkomen van uitreis is dan ook noodzakelijk om 
een verdere escalatie in Nederland en in het buitenland te voorkomen. 
 
Bovendien heeft Nederland een internationale verplichting om te voorkomen dat Foreign 
Terrorist Fighters (jihadgangers) kunnen (uit)reizen Dit gebeurt door middel van 
grenscontroles en controle op de uitgifte van reisdocumenten. 
 
Als iemand dit preventieve uitreisverbod is opgelegd, zal dit ook worden gehandhaafd. Dit 
betekent dat bij terugkeer strafrechtelijk zal worden opgetreden. Een signalering van 
  19  

Zo kan de agent op straat sneller de identiteit bij een persoon vaststellen en bij vreemdelingen 
ook de verblijfsstatus. Daarnaast maken vingerscanners het mogelijk om de vingerafdrukken 
van staande gehouden vreemdelingen te vergelijken met opgeslagen vingerafdrukken in het 
biometrieregister van de BVV. 
 
Vraag: 
Is de staatssecretaris bereid om het voorstel om vreemdelingen die enig misdrijf hebben 
gepleegd eerder uit te zetten nader uit te werken?  
 
Antwoord: 
Het kabinet wil criminaliteit onder vreemdelingen tegengaan. Het eerder uitzetten van 
vreemdelingen die zijn veroordeeld voor een delict is een belangrijk onderdeel van de aanpak. 
Daarom is dit in het regeerakkoord opgenomen. 
In mijn brief van 19 september heb ik u de conclusies van het WODC-onderzoek over het 
aanscherpen van de glijdende schaal aangeboden. De belangrijkste conclusie van het 
onderzoek is dat een verdere aanscherping van de glijdende schaal, zoals eind 2013 door mij 
is voorgesteld, niet of nauwelijks leidt tot meer verblijfsbeëindigingen van derdelanders. Ik 
heb aangegeven dat ik daarom de glijdende schaal niet zal aanscherpen. 
De heer Azmani doet nu een geheel ander voorstel voor aanscherping, namelijk het loslaten 
van het onderscheid tussen gewone en zware misdrijven. Dat betekent dat voortaan alle 
misdrijven langs de lat van de zware misdrijven worden beoordeeld. Dit zou effectief zijn als 
het leidt tot meer uitzettingen van criminele vreemdelingen. Ik ben het eens met de heer 
Azmani dat als deze aanscherping van de glijdende schaal effectief lijkt te zijn, dit moet 
worden doorgevoerd. 
 
Of het voorstel van de heer Azmani leidt tot meer uitzettingen van criminele vreemdelingen 
valt nu niet te zeggen. Daarvoor moet het voorstel worden uitgewerkt. Ik zal het laten 
bestuderen en de Kamer informeren over de uitkomst daarvan. 
 
Vraag: 
De VVD stelt 4 sporen voor om te komen tot een effectieve Europese grensbewaking. Graag 
een reactie van de staatssecretaris op de VVD oproep om met deze 4 sporen in de EU buiten 
de gebaande paden te gaan? 
 
Antwoord: 
De VVD-fractie heeft aangegeven een viertal sporen voor te staan ten aanzien van de EU-inzet 
met het oog op de asielinstroom. Graag reageer ik op dit voorstel, want ik deel volledig dat 
binnen het Europese migratiebeleid de interne en externe dimensie onlosmakelijk met elkaar 
verbonden zijn. Deze verbinding zal tijdens het Nederlands voorzitterschap van de EU in 2016 
als belangrijk thema op de agenda worden gezet. 
 
Spoor 1 (Opvang in de regio) 
Opvang in de regio is heel belangrijk en uitgangspunt voor het kabinet. Daar geven we ook al 
veel geld aan. Maar de werkelijkheid is weerbarstig. Wil opvang in de regio een zodanig 
alternatief zijn dat we asielverzoeken daarop kunnen afwijzen en mensen daarnaar terug 
sturen, moet die opvang en alles wat daarmee samenhangt op het niveau van de Europese 
normen (EU en EVRM) zijn. Die normen betekenen dat de opvang in die landen al snel beter 
moet zijn dan de voorzieningen die er zijn voor een groot deel van de eigen onderdanen; dus 
dat lijkt op kortere termijn niet haalbaar. Daarnaast hebben we met een aantal belangrijke 
transitlanden geen OS-relatie, of er is, in bijvoorbeeld Libië, nauwelijks sprake van een 
overheid die daarop aangesproken kan worden. Ik ondersteun dus de uitgangspunten en we 
zullen deze vooral Europees moeten inzetten, maar in de praktijk is het niet zo eenvoudig. 
 
Sporen 2 en 3 (tegengaan mensensmokkel en versterken grensbewaking) 
In grote lijnen ben ik het eens met de sporen 2 en 3, en dit is ook al de inzet. In EU-verband 
  21  

aanvragen voor de zelfstandigenregeling en hoe dit rijmt met afwijzingspercentages bij andere 
toelatingsgronden? 
 
Antwoord: 
De Rijksdienst voor Ondernemend Nederland (RVO) geeft advies aan de IND in het geval een 
vreemdeling een aanvraag doet voor het verrichten van arbeid als zelfstandige. Uit de monitor 
Kennismigranten blijkt dat in de periode 2008-2011 80% van de aanvragen om een 
verblijfsvergunning 
op grond van de zelfstandigenregeling is afgewezen. 
 
Ik ben het met de heer Azmani eens dat dit een hoog percentage is. Voor de 80% afwijzingen 
zijn wel verklaringen te geven. Onder het huidige regime is de toets voor zelfstandigen 
tamelijk streng, onder meer om er voor te zorgen dat alleen serieuze bedrijven, die een goede 
kans van slagen hebben, hiervoor in aanmerking komen. Een deel van de vreemdelingen die 
wordt afgewezen betreft startende ondernemers die nog geen ondernemingsplan hebben en 
daardoor niet door het puntenstelsel heen komen. Voor hen treedt de nieuwe 
toelatingsregeling voor start-ups per 1 januari 2015 in werking. Ik verwacht daardoor meer 
innovatieve vreemdelingen een verblijfsvergunning als zelfstandige te kunnen verlenen. 
 
Ik zal in overleg met de minister van EZ bezien of het puntenstelsel voor zelfstandigen 
aangepast moet worden en de Kamer hierover informeren. 
 
Vraag: 
Is de staatssecretaris bereid de startup-regeling vóór de volgende begroting te evalueren?  
 
Antwoord: 
De wijziging van het Vreemdelingenbesluit 2000 waarin de regeling voor startende 
ondernemingen is neergelegd wordt deze week gepubliceerd en treedt in werking per 1 januari 
2015. 
 
In het wijzigingsbesluit is opgenomen dat een evaluatie van de start-up-regeling twee jaar na 
inwerkingtreding plaatsvindt. Dit betekent dat uw Kamer de evaluatie in de eerste helft van 
2017 tegemoet kan zien. 
 
Vraag: 
Is de staatssecretaris bereid de suggesties van de VVD over de regeling vermogende 
vreemdelingen in overweging te nemen en de Kamer hierover te informeren? 
 
Antwoord: 
Ik ben het met de VVD-fractie eens dat de huidige toelatingsregeling barrières kent en 
daarmee niet succesvol is. Ik ben dan ook voornemens om de regeling te wijzigen en heb met 
belangstelling kennis genomen van de suggesties van de heer Azmani, onder andere op het 
punt van de geldigheidsduur van de eerste vergunning en de accountantsverklaring. Het 
Europees Migratie Netwerk komt begin 2015 met een inventarisatie van soortgelijke 
regelingen in andere Europese landen die nuttige informatie kan bevatten voor het antwoord 
op de vraag op welke wijze Nederland zijn regeling kan aanpassen. Bij een wijziging van de 
toelatingsregeling zal ik de vijf meer concrete vragen die de heer Azmani heeft gesteld 
betrekken. Ik wil nu alvast kort ingaan op deze vragen. Het scheppen van werkgelegenheid en 
innovatie in brede zin zijn voor mij inderdaad duidelijke aandachtspunten. Een versoepeling 
voor de termijn van het hoofdverblijf lijkt me niet wenselijk omdat de relatie tussen verblijf en 
verblijfsvergunning dan erg mager wordt. De termijn voor kennismigranten en buitenlandse 
investeerders is al verkort  naar vier maanden binnen twaalf maanden, vanwege het vaak 
internationaal georiënteerde karakter van hun activiteiten. Ik zal kritisch kijken naar de 
onzekerheid over voortgezet verblijf. Daar heeft de heer Azmani terecht aandacht voor 
gevraagd. Over de inzet ben ik het dus op hoofdlijnen met de VVD-fractie eens. 
 
Vraag: 
Gaat de startup regeling om whizzkids naar Nederland te trekken echt per 1 januari 2015 in 
werking treden?  
  23  

 De politie investeert in de opleiding van de intake-medewerkers.  
 Volgend jaar komt er een campagne om de aangiftebereidheid verder te verhogen.  
 Al deze maatregelen moeten worden gerealiseerd in de context van de reorganisatie 
van de politie.  
 Dit laat onverlet dat de dienstverlening aan burgers en ondernemers, vooral de 
aangifte, hét visitekaartje van de nationale politie blijft. 
 
 
Vraag: 
Kan de minister verklaren waarom hij voor veel voorstellen zo weinig steun heeft in de 
Tweede en Eerste Kamer? 
 
Antwoord: 
Er zijn in deze kabinetsperiode tot op heden geen wetsvoorstellen van regeringszijde op het 
terrein van Veiligheid en Justitie verworpen door de Tweede Kamer. In deze kabinetsperiode is 
in de Eerste Kamer –wat betreft wetsvoorstellen van regeringszijde- alleen het wetsvoorstel 
invoering elektronische detentie verworpen. 
 
Vraag: 
Hoe verhoudt het percentage opgeloste zaken zich met het stijgende aantal aangiftes? 
 
Antwoord: 
Het percentage opgeloste zaken, oftewel het ophelderingspercentage, betreft het aantal 
misdrijven waarbij tenminste één verdachte bij de politie bekend is, gedeeld door het totaal 
aantal geregistreerde misdrijven. Het aantal aangiften ligt de afgelopen jaren rond de miljoen. 
Als het aantal aangiftes in verhouding stijgt ten opzichte van het totaal aantal geregistreerde 
misdrijven dan kan het ophelderingspercentage dalen. Aangiften (‘brengdelicten’) zijn over het 
algemeen namelijk moeilijker op te helderen dan ‘haaldelicten’ (bijv. verkeerscontroles). 
 
Vraag: 
Er is twee jaar gewerkt aan de wet Kansspelen op Afstand, met weinig resultaat. Waarom is 
zoveel tijd, moeite en geld in dit dossier gestopt, terwijl er zoveel andere ernstige 
veiligheidskwesties zijn? Waar ligt de prioriteit?  
 
Antwoord: 
Kansspelen op afstand lijkt een klein dossier, maar de realiteit van dit dossier is dat moderne 
telecommunicatiemiddelen grensoverschrijdend zijn en dat honderdduizenden spelers in 
Nederland al sinds jaar en dag online spelen. 
Een vergunningstelsel beschermt de speler tegen fraude, criminaliteit en kansspelverslaving. 
Zonder legaal alternatief is handhaving complex en weinig effectief. Ook loopt Nederland nu 
belastinginkomsten mis. Het kabinet is van mening dat de huidige situatie uiterst ongewenst is 
en dat Kansspelen op Afstand daarom met prioriteit gereguleerd dienen te worden. 
 
Ook in de landen om ons heen wordt dit belang erkend. Al 22 van de 28 Europese lidstaten 
hebben deze geschetste problematiek onderkend door online kansspelen te reguleren. Ook de 
Europese Commissie heeft in juli 2014 een Aanbeveling aan de lidstaten opgesteld op het 
terrein van online kansspelen, waarin zij de belangrijkste principes meegeeft voor regulering 
van online kansspelen. Ik ben van plan om de kabinetsreactie op uw schriftelijke inbreng zo 
snel mogelijk na het kerstreces aan uw Kamer te zenden. En vergeet ook vooral niet dat er nu 
ook al 800.000 mensen zijn die illegaal gokken waar niets van naar de Staat gaat. Ten slotte 
moet juist ook de verslaving veel beter worden gereguleerd. 
 
Vraag: 
Voorzitter van de Raad voor de Rechtspraak spreekt over overbelasting. Wat is de reactie van 
minister hierop en is de kwaliteit van de rechtspraak in het geding? 
 
Antwoord: 
  25  

aanpak van drugscriminaliteit wil ik daarom positief en constructief bekijken. Net als deze 
leden meen ik dat ook effectief moet kunnen worden opgetreden in de productiefase van 
drugs en bij de voorbereiding daarvan. Daarbij onderken ik dat het soms om grondstoffen 
gaat die ook voor andere dan criminele doeleinden kunnen worden gebruikt. 
 
Bij de zogenaamde precursoren – grondstoffen voor drugs - is de criminele bestemming 
volstrekt duidelijk. Het bezit ervan is dan in beginsel strafbaar. Bij de stoffen die ook voor 
andere doeleinden kunnen worden gebruikt , is het noodzakelijk dat de criminele bestemming 
wordt vastgesteld. Anders zou iedere burger bij het gebruik van chemicaliën onder de strafwet 
kunnen vallen.  
 
Belangrijke strafbepalingen die in dat geval kunnen worden ingezet, zijn de artikelen in de 
Opiumwet die voorbereidingshandelingen strafbaar stellen. Het betreft de artikelen 10a en 11a 
van de Opiumwet. Artikel 11a Opiumwet is zeer onlangs door de Eerste Kamer aanvaard. 
Beide bepalingen stellen de genoemde gedraging - het in bezit hebben van chemische stoffen 
die bedoeld zijn voor het vervaardigen van synthetische drugs – strafbaar. 
 
Daarnaast wijs ik op Europese ontwikkelingen. Het Ministerie van VWS is op dit moment bezig 
twee Europese verordeningen te implementeren die zien op mogelijkheden voor lidstaten om 
op te treden bij verdachte transacties met niet-geregistreerde stoffen wanneer deze gebruikt 
lijken te worden voor de illegale productie van drugs. Ook die regelingen kunnen de aanpak 
van drugscriminaliteit versterken. 
 
Vraag: 
Er wordt 27 miljoen op het OM bezuinigd, dit is voor het OM een forse opgave. Kan de 
minister deze bezuiniging terug draaien? 
 
Antwoord: 
Ik zie geen aanleiding om de taakstelling van dit kabinet op het OM terug te draaien. 
 
Dit kabinet heeft het OM een taakstelling opgelegd van €52 miljoen. Dit komt overeen met de 
algemene efficiencytaakstelling zoals is opgenomen in het Regeerakkoord. Deze loopt op tot 
8,9% in 2018. De taakstelling is als volgt opgebouwd. 
 Niets in 2014;  
 Niets in 2015;  
 € 20 miljoen in 2016, oplopend naar  
 € 40 miljoen in 2017, oplopend naar  
 € 52 miljoen per 2018. 
Deze taakstelling is na zorgvuldige afweging vastgesteld en acht ik verantwoord. Er is een 
haalbaarheidstoets gedaan op de voorgenomen bezuinigingen (rapport de Galan), er zijn 
randvoorwaarden met het OM afgesproken op het gebied van huisvesting en digitalisering, en 
de efficiencybesparingen zijn niet alleen gericht op geld. Het heeft ook ten doel om slimmer te 
werken. Hiermee wordt bereikt dat het OM steeds beter in staat is om interventies op maat te 
plegen (niet alleen strafzaken, maar ook ZSM en OM-afdoening) en dat doorlooptijden worden 
teruggedrongen. 
 
Het OM bezuinigt primair op huisvesting, overhead en ICT. Het primaire proces mag niet lijden 
onder de taakstellingen. 
 
Vraag: 
Is de staatssecretaris bereid om de bezuinigingen op de reclassering voor 2015 terug te 
draaien?  
 
Antwoord: 
Zoals ik aan uw Kamer heb meegedeeld, was ik inderdaad aanvankelijk van plan om de extra 
vraag naar reclasseringsproducten op te vangen door het neerwaarts bijstellen van de 
  27  

bepalen gezamenlijk met politie en OM de inhoud van hun veiligheidbeleid en het 
aandeel daarbinnen aan handhavingsactiviteiten. 
Het is aan de lokale driehoek welke prioriteiten men stelt en welk handhavingspotentieel 
daarbij wordt ingezet. 
 
Vraag: 
Welke gevolgen hebben de vertragingen voor de geplande bezuinigingen? Kan de minister 
bevestigen dat het in 2015 om een bedrag van circa €100 mln. gaat? Gaat de minister dit 
corrigeren in de Voorjaarsnota 2015? Ik vraag de minister en staatssecretaris ten aanzien van 
de zojuist genoemde wetsvoorstellen een overzicht te geven van de hoogte van de precieze 
bezuinigingen die hierdoor in 2015 en in de jaren daarna, niet gerealiseerd worden. 
 
Antwoord: 
De door mij ingediende begroting voor 2015 is op orde. De parlementaire behandeling van de 
in de begroting opgenomen wetsvoorstellen zie ik met vertrouwen tegemoet. Ik voorzie dan 
ook geen vertraging en benodigde aanpassingen in de Voorjaarsnota. De opbrengsten van de 
genoemde wetsvoorstellen is weergegeven in onderstaand overzicht. 
Overzicht wetsvoorstellen VenJ (mln. 
2015 
euro’s) 
Verhoging griffierechten 19,0 
Rechtsbijstand AmvB’s 16,0 
Rechtsbijstand wetswijzigingen* 0,0 
Eigen bijdrageregelingen 37,0 
Doorberekenen toezicht en tuchtrecht 4,0 
Totaal 76,0 
 
*Start in 2016. 
 
Vraag: 
Het Rijk zou gemeenten financieel moeten ondersteunen bij de kosten die gemaakt worden 
voor het opruimen van gedumpt drugsafval. Hoe gaat de minister deze gemeenten 
ondersteunen? 
 
Antwoord: 
De aanpak van de productie van synthetische drugs en het dumpen van afval dat daarbij 
wordt geproduceerd is een gezamenlijke verantwoordelijkheid van bestuur, politie en OM. 
Waar mogelijk worden de kosten voor het opruimen van dumpingen verhaald op de daders. 
Daar zijn politie en OM alert op bij strafrechtelijke onderzoeken naar synthetische drugs. Ook 
trek ik bij de aanpak van drugsdumpingen samen op met de Staatssecretaris van IenM, die 
vanuit de invalshoek van ‘bodemsanering’ een rol heeft. Bij de behandeling van de begroting 
van IenM is door de leden Cegerek (PvdA) en Dijkstra (VVD) een amendement ingediend om 
een bedrag van 1 miljoen euro te reserveren voor “cofinanciering opruiming drugsdumpingen”, 
waarmee dumpingen van drugsafval kunnen worden opgeruimd. Uw Kamer stemt op 27 
november 2014 over dit amendement. 
 
Vraag: 
Hoe oordeelt de staatssecretaris over het feit dat met de aanstaande sluiting van de JJI 
Amsterbaken in de toekomst geen celcapaciteit meer beschikbaar is voor jeugdige 
  29  

Als gevolg van de afgekondigde vacaturestop behoudt DJI zoveel mogelijk werkgelegenheid. 
Daarnaast geeft DJI invulling aan het Van Werk Naar Werk-beleid (VWNW-beleid). Zoals ik in 
mijn brief van 21 november jl. inzake het VSO gevangeniswezen heb aangegeven, is sinds 
begin 2013 tot en met september 2014 een afname van de personele bezetting met meer dan 
1.100 fte gerealiseerd. Dit als gevolg van het natuurlijk verloop en de ingezette 
mobiliteitsmaatregelen, zoals de uitvoering van het VWNW-beleid, de selectieve vacaturestop 
en het vervangen van extern door intern personeel. Verder wordt ingezet op het aan zoveel 
mogelijk medewerkers kunnen aanbieden van vervangende werkzaamheden. Dit gebeurt 
onder andere via de al gesloten of mogelijk nog te sluiten convenanten, waarover ik uw Kamer 
eerder heb geïnformeerd. 
 
Om de externe arbeidsmarkt voor vacatures gericht te benaderen  zijn mobiliteitsmakelaars 
aangesteld. De mobiliteitsmakelaar is intermediair tussen de medewerker die een andere baan 
zoekt, binnen of buiten de overheid en werkgevers waar kansen voor medewerkers liggen. 
Daarnaast wordt ingezet op directe samenwerking met gemeenten waar het gaat om 
werkgelegenheid, zonder tussenkomst van commerciële bureaus. 
 
Vraag: 
Graag een onderzoek naar de gevolgen van de afschaffing van de PV-vergoeding. Zal dit 
leiden tot ontslagen en wat zijn de gevolgen voor het veiligheidsbeleid en voor de werklast van 
de politie? 
 
Antwoord: 
 Ik heb uitvoerig onderzocht of er mogelijkheden zijn om tegemoet te komen aan de 
wensen van de VNG. Dat heeft niet tot een oplossing geleid die werkbaar en binnen de 
financiële kaders haalbaar is;  
 Met de pv vergoeding is destijds bedoeld de gemeentelijke aanpak van overlast met 
behulp van de bestuurlijke strafbeschikking te stimuleren. Dit doel is bereikt;  
 Overigens vormt de afschaffing van de pv-vergoeding naar mijn mening geen 
belemmering voor het aannemen van handhavers omdat de pv-vergoeding slechts een 
zeer beperkt gedeelte van de handhavingscapaciteit dekt. De werklast van de politie 
zal daardoor  niet toenemen;  
 Zowel de politie als de gemeentelijke boa’s werken in de openbare ruimte aan een 
leefbare en veilige samenleving. Ze zijn daarbij complementair aan elkaar. Uiteraard 
vind ik het belangrijk dat beide partijen hun taken blijven uitvoeren;  
 Dat doet het bestuur door in gezamenlijkheid met politie en OM te bepalen hoe vorm 
en inhoud te geven aan hun veiligheidsbeleid en het aandeel daarbinnen aan 
handhavingsactviteiten. 
 
 
Vraag: 
Klopt het dat de meerderheid van de aangekondigde wetsvoorstellen die bezuinigingen 
moeten realiseren zijn vertraagd of niet op meerderheden kunnen rekenen? 
 
Antwoord: 
Ik constateer dat alle wetsvoorstellen die bezuinigingen moeten realiseren in procedure zijn 
gebracht. Ik zie de behandeling van deze wetsvoorstellen met vertrouwen tegemoet. 
 
 
Vragen van het lid Recourt, mr. J. (PvdA) 
 
Vraag: 
Kunnen de minister en staatssecretaris een reactie geven op ons initiatiefvoorstel voor een 
datawet? 
 
  31  

experimenteren met herstelbemiddeling in het strafrecht en om goed in kaart te brengen wat 
de ervaringen daarmee zijn van zowel slachtoffers, daders als professionals. Maar ook om 
beter zicht te krijgen op de kosten en baten. Op dit moment lopen er vijf pilots met 
herstelbemiddeling die de verschillende fasen van het strafproces 'dekken': van pre-aangifte 
en aangifte (politie), via vervolging en berechting (OM/ZM-fase) tot de fase van 
tenuitvoerlegging (reclassering). Om de effecten en ervaringen van slachtoffers te kunnen 
meten, ook enige tijd na afloop van de bemiddeling - hoe kijken zij er achteraf op terug – is 
het belangrijk om voldoende tijd te nemen voor de evaluatie. In de zomer van 2015 verwacht 
ik het eindrapport en zal ik mijn verdere beleid bepalen. De aanbevelingen van de heer 
Recourt en de Christen Unie zal ik hierbij betrekken. Op dit moment ben ik in gesprek met de 
pilots over het voortzetten daarvan in 2015, in afwachting van het evaluatieonderzoek. 
 
Vraag: 
Is de minister bereid een artikel in het Wetboek van Burgerlijke Rechtsvordering (Rv) op te 
nemen waarmee de beperkingen van artikel 96 Rv worden ondervangen en experimenten die 
gericht zijn op vernieuwing en verbetering mogelijk worden. 
 
Antwoord: 
Evenals de heer Recourt ben ik voorstander van professionals die proberen hun werk te 
verbeteren en de kwaliteit te verhogen. Ik ben ermee bekend dat rechters nu bij 
burengeschillen stuiten op artikel 96 van het Wetboek van Burgerlijke Rechtsvordering (Rv), 
dat voorschrijft dat partijen een gezamenlijk verzoek moeten indienen bij de rechter als zij 
willen afwijken van de gewone procesregels. Daarom wordt artikel 96 Rv aangepast. Een 
wetsvoorstel dat daartoe strekt is thans aanhangig bij Uw Kamer (zie Kamerstukken II 
2014/15, 34 059, nr. 2). 
 
Vraag: 
Is de staatssecretaris bereid een pilot te starten met ketenfinanciering, waarbij gestart wordt 
met de echtscheidingsketen?  
 
Antwoord: 
Ik ben het eens met de heer Recourt dat investeren in de voorkant voorkomt dat er later in de 
keten problemen komen. Daarom ben ik samen met de Staatssecretaris van VWS bezig met 
het project ‘Verbeteren situatie kinderen in een vechtscheiding’. Dit project ziet op de gehele 
keten. Inzetten op preventie is een kernpunt, net als mediation. In dit project wordt ook 
verkend hoe de financiering zodanig kan worden ingericht dat er prikkels zijn om zaken in een 
zo vroeg mogelijke fase op te lossen. De betrokkenheid van de partners in de 
echtscheidingsketen (advocaten, mediators, rechtspraak, hulpverleners, gemeenten) bij deze 
problematiek is groot. Begin 2015 zal ik u over de uitkomsten van de verkenning informeren. 
 
 
Vragen van het lid Marcouch, A. (PvdA) 
 
Vraag: 
Is de minister bereid om de werkwijze PIT (Preventie Interventie Team) met mobiele 
interventieteams toe te passen op de jonge familieleden rondom de jihadstrijders? Ik stel een 
pilot voor in een grote stad, met doorgewinterde experts die 24 uur per dag beschikbaar zijn, 
deskundigen die de verleidingen van extremiteit zelf hebben ondervonden én overwonnen.  
 
Antwoord: 
De Top-600 aanpak is een belangrijke inspiratiebron voor de wijze waarop ook de lokale 
aanpak van jihadstrijders is vormgegeven. Als er signalen zijn dat familieleden rondom 
jihadgangers vatbaar zijn voor radicalisering, dan worden ook zij meegenomen in de lokale 
casusgerichte aanpak. De werkwijze die de heer Marcouch voorstaat – doorwinterde experts 
die gemeenten in detail bijstaan – maakt hiervan onderdeel uit. Een uitdaging is de uitbreiding 
van deze aanpak naar de omgeving van jihadisten – naar personen in de straat, school en 
wijk, die mogelijk ook gerekruteerd kunnen worden tot de harde kern. Deze uitbreiding naar 
de omgeving van jihadisten wordt momenteel inderdaad pilotgericht vormgegeven in enkele 
  33  

 
Vraag: 
Kan de staatssecretaris toezeggen dat hij binnen enkele dagen contact opneemt met de 
burgemeester van Amsterdam om te overleggen over wat nodig is om mogelijke schade van 
sluiting van Amsterbaken voor de aanpak Top 600 op te vangen? 
 
Antwoord: 
Ja, ik zal binnen afzienbare tijd contact opnemen met de burgemeester van Amsterdam. 
Overigens is het aandeel jongeren dat in een Justitiële Jeugdinrichting (JJI) zit uit de Top600 
zeer gering, het gaat om circa 20 minderjarigen. Hiervan zit ongeveer de helft in de Justitiële 
Jeugdinrichting Amsterbaken en de andere helft verblijft ook nu al in andere Justitiële 
Jeugdinrichtingen. Er is dus al sprake van ketensamenwerking met andere Justitiële 
Jeugdinrichtingen dan alleen de Justitiële Jeugdinrichting Amsterbaken. Wel heb ik 
al aangegeven dat er overleg is met de gemeente Amsterdam of er voor een kleine doelgroep 
op termijn mogelijk alternatieven zijn. Zo ben ik bijvoorbeeld met de rechterlijke macht in 
gesprek om te bezien in hoeverre Electronische Controle een alternatief kan zijn voor 
nachtdetentie. En zie ik kansen voor een andersoortige aanpak bij bijvoorbeeld preventief 
gehechten of bij de laatste fase van een vrijheidsbenemende sanctie. In dat kader financier ik 
ook de pilot forensische pleegzorg in Amsterdam waarin jongeren voor een aaneengesloten 
periode van 3 maanden in een pleeggezin verblijven in plaats van in voorlopige hechtenis in 
een Justitiële Jeugdinrichting. 
 
Vraag: 
De percentages meldingen, aangiften en veroordelingen wil ik graag per gemeente terugzien 
in het jaarverslag van de Nederlandse Politie. 
 
Antwoord: 
In de jaarlijkse (Anti)discriminatiebrief, die de ministers van Sociale Zaken en 
Werkgelegenheid, Binnenlandse Zaken en Koninkrijksrelaties en de minister van Veiligheid en 
Justitie elk jaar aan de Tweede Kamer aanbieden, wordt een overzicht opgenomen van de 
(aantallen) meldingen bij de gemeentelijke antidiscriminatievoorzieningen, het aantal 
aangiften bij de politie en het aantal vervolgingen door het OM. Dit is een gezamenlijke 
rapportage van alle betrokken partijen. In 2015 wordt na onderzoek door het WODC een 
gevalideerd totaaloverzicht discriminatiezaken gegeven (het aantal aangiften bij de politie, 
welke zaken gaan door naar het OM en hoe oordeelt de rechter over deze zaken). 
 
Vraag: 
Wat is gebeurd met het voorstel van vorig jaar over een laag BTW-tarief voor particulieren 
voor bijvoorbeeld hang- en sluitwerk? 
 
Antwoord: 
De Nederlandse omzetbelasting is gebaseerd op de Europese BTW-Richtlijn. In bijlage III van 
deze richtlijn is limitatief opgesomd in welke gevallen lidstaten het verlaagde btw-tarief mogen 
toepassen. Hang- en sluitwerk komt in deze opsomming niet voor. Dit betekent, zoals ik u bij 
brief van 19 november 2013 (Tweede Kamer 2013-2014, 29 628, nummer 425) heb gemeld, 
dat voor inbraakpreventiematerialen het verlaagde btw-tarief niet kan worden toegepast. 
 
Wel is op dit moment het verlaagde btw-tarief van toepassing op het renoveren en herstellen 
van particuliere woningen op arbeidskosten. De werkzaamheden dienen te worden uitgevoerd 
voor 1 juli 2015. Dat betekent dat het aanbrengen van hang- en sluitwerk onder het lage 
BTW-tarief valt. 
 
Vraag: 
Wil de minister discriminatie en racisme prioriteren als high impact crime? Kan het OM 
discriminatie en racisme ook als high impact crime vervolgen? 
 
Antwoord: 
Laat ik duidelijk zijn dat het Kabinet groot belang hecht aan het bestrijden van discriminatie. 
Zo zetten wij in op preventie, een nauwe samenwerking tussen overheid en 
  35  

Mede om deze reden heb ik de afgelopen periode nogmaals gekeken naar alternatieve 
maatregelen, die enerzijds voldoende kunnen opleveren om de ontstane problematiek op te 
lossen en anderzijds op meer steun van de reclasseringsorganisaties kunnen rekenen. 
 
De afgelopen periode heb ik – in overleg met de reclasseringsorganisaties - voor 2015 een 
pakket aan maatregelen samengesteld, waardoor de geprognotiseerde productie door de 
reclasseringsorganisaties binnen de beschikbare middelen kan worden opgevangen. 
 
Ik wil graag mijn waardering uitspreken voor de bereidheid van de organisaties om ervoor te 
zorgen dat de noodzakelijke productie ook in 2015 wordt geleverd. 
 
 
Vragen van het lid Fritsma, drs. S.R. (PVV) 
 
Vraag: 
Gaat de staatssecretaris problemen met asielzoekers zoals gevechten in asielzoekercentra 
weer verzwijgen of onder het tapijt vegen? 
 
Antwoord: 
Er is geen sprake van dat de problemen met asielzoekers door mij worden verzwegen of 
gebagatelliseerd. Het COA is voortdurend alert op de leefbaarheid en beheersbaarheid in de 
opvanglocaties. Hierbij is ook expliciet aandacht voor de veiligheid van overige bewoners en 
de omwonenden.   
 
Vraag: 
Vindt de staatssecretaris dat democratische beginselen worden vertrapt om asielzoekers op te 
vangen? (zoals voorbijgaan aan bestemmingsplan) 
 
Antwoord: 
Zoals ik heb vermeld in de beantwoording van de schriftelijke vragen die de heer Fritsma 
hierover al had gesteld, kan het College van Burgemeester en Wethouders afzien van 
handhaving bij strijdigheid met een bestemmingsplan. Het College van de gemeente Midden-
Drenthe is op humanitaire gronden en vanuit maatschappelijk oogpunt bereid geweest een 
substantiële bijdrage te leveren aan de opvang van asielzoekers. Bovendien komt een 
dergelijke bevoegdheid dan ook toe aan de gemeenten. Het is dus ook aan de gemeenteraad 
om hier wat van te vinden. 
 
Vraag: 
Wat is de reactie van de staatssecretaris op het voorstel van de PVV om in plaats van het 
handhaven van de gesloten buitengrenzen van de Europese Unie de Nederlandse grens te 
doen sluiten om de asielstroom te stoppen?  
 
Antwoord: 
In geval van een ernstige bedreiging van de openbare orde of de binnenlandse veiligheid 
kunnen grenscontroles aan de binnengrenzen tijdelijk worden heringevoerd. De situatie is 
echter niet zodanig dat Nederland dergelijke grenscontroles zal herinvoeren. Conform de 
jurisprudentie van het Hof van Justitie van de Europese Unie moet een afwijking van het 
grondbeginsel van het vrije verkeer van personen als restrictief worden opgevat. Tijdelijke 
herinvoering van grenscontroles kan alleen als uiterste middel. Een beoordeling dient plaats te 
vinden in hoeverre de tijdelijke maatregel de bedreiging voor de openbare orde of de 
binnenlandse veiligheid voldoende kan verhelpen, en of de maatregelen tot die bedreiging in 
verhouding staan. Bovendien zou het ook economische schade ten gevolge hebben voor 
Nederland. 
 
Vraag: 
In reactie op de massale vechtpartij in het opvangcentrum in Overloon in april waarbij 
tientallen gewonden vielen zei de staatssecretaris destijds dat het niet zo uit de hand liep. Is 
de staatssecretaris bereid terug te komen op deze reactie? 
  37  

rechtsbijstand van vreemdelingen terug te brengen/ beperken? 
 
Antwoord: 
Nee, daartoe ben ik niet bereid. In het jaar 2015 zullen de uitgaven aan rechtsbijstand aan 
asielzoekers circa € 41 miljoen bedragen, en de uitgaven aan rechtsbijstand aan overige 
vreemdelingen circa € 25 miljoen. Deze uitgaven zijn noodzakelijk ter waarborging van de 
toegang tot het recht voor vreemdelingen, ook gezien internationale verplichtingen daartoe. 
Daarnaast is rechtsbijstand een noodzakelijke voorwaarde voor het snel en zorgvuldig 
functioneren van de asiel- en vreemdelingenketen. 
 
 
Vragen van het lid Helder, mr. L.M.J.S. (PVV) 
 
Vraag: 
Hoe gaat u de pakkans bij criminaliteit vergroten? 
 
Antwoord: 
Het ophelderen van zaken is van groot belang voor het veiliger maken van Nederland. 
Uiteraard ben ik nog niet tevreden met het ophelderingspercentage. Voor de komende periode 
worden maatregelen genomen om het ophelderingspercentage te laten stijgen. Dit onderwerp 
staat centraal in de Veiligheidsagenda 2015-2018 en de investeringsgelden van 105 miljoen 
worden ingezet op concrete maatregelen, zoals: 
 Het investeren op verbetering van sporenafhandeling;  
 Het verder uitrollen van het Digitaal Opkopersregister, waardoor daders sneller 
opgespoord kunnen worden;  
 Het vaker laten doorrechercheren bij woninginbraken, op meer zaken en op meer 
verdachten. 
Over woninginbraken kan nog worden toegevoegd dat Politie en OM in samenwerking met 
gemeenten vanaf medio 2013 al een intensivering van hun inzet op woninginbraken hebben 
gepleegd. Er is nog meer winst te boeken met de integrale aanpak door bijvoorbeeld een 
betere aanpak van mobiele dadergroepen. Ook zijn in overleg met het gezag afspraken 
gemaakt over het verhogen van het ophelderingspercentage op het terrein van 
woninginbraken de komende jaren.Daarbij moet wel worden bedacht dat het 
ophelderingspercentage bij woninginbraken altijd lager zal uitvallen dan bijvoorbeeld bij 
overvallen en straatroof, onder meer omdat het een minder zichtbaar delict is, en gepakte 
inbrekers lang niet altijd hun inbraken bekennen. Het treffen van preventiemaatregelen tegen  
woninginbraken zal altijd een belangrijke voorwaarde voor succes zijn. Hier ligt een taak voor 
burgers en bedrijven. 
 
  
 
Vraag: 
Waarom wordt er bezuinigd op het gevangeniswezen terwijl er nog allemaal verdachten vrij 
rondlopen?  
 
Antwoord: 
Tijdens het Algemeen Overleg (AO) over Strafrechtelijke onderwerpen op 5 november jl. heb 
ik met uw Kamer gesproken over de openstaande vrijheidsstraffen. Ik heb toen aangegeven 
dat op basis van  een uitgebreide analyse is vastgesteld dat van de openstaande 
vrijheidsstraffen er ongeveer 2.500 vragen om een actieve en gerichte opsporing. Van de 
overige zaken (ongeveer 10.000) is vastgesteld dat opsporing niet mogelijk of wenselijk is 
omdat het personen betreft die een nog openstaande straf van minder dan 120 dagen hebben 
waarbij geen indicatie is dat ze zich in Nederland bevinden. Deze personen worden uiteraard 
wel aangehouden indien zij in aanraking komen met de justitiële autoriteiten in Nederland. 
 
Bij de vaststelling van de Prognose Model Justitiële ketens (PMJ) wordt rekening gehouden 
  39  

 Niets in 2014;  
 Niets in 2015;  
 € 20 miljoen in 2016, oplopend naar  
 € 40 miljoen in 2017, oplopend naar  
 € 52 miljoen per 2018. 
 Deze taakstelling is na zorgvuldige afweging vastgesteld en acht ik  verantwoord. 
 Er is een haalbaarheidstoets gedaan op de voorgenomen bezuinigingen (rapport de 
Galan);  
 Er zijn randvoorwaarden met het OM afgesproken op gebied huisvesting en 
digitalisering;  
 De efficiencybesparingen zijn niet alleen gericht op geld. Het heeft ook ten doel om 
slimmer te werken. Hiermee wordt bereikt dat het OM steeds beter in staat is om 
interventies op maat te plegen (niet alleen strafzaken, maar ook ZSM, OM-afdoening) 
en dat doorlooptijden worden teruggedrongen. 
Het OM bezuinigt primair op huisvesting, overhead en ICT. Het primaire proces mag niet lijden 
onder de taakstellingen. 
 
Vraag: 
Is de minister bereid het paspoort van jihadreizigers in te trekken zodat ze niet kunnen 
terugkeren naar Nederland? 
 
Antwoord: 
Ik signaleer paspoorten bij een gegrond vermoeden dat iemand wil gaan uitreizen om zich aan 
te sluiten bij een jihadistische strijdgroep. Bij controle worden de gesignaleerde paspoorten 
ingenomen door politie en KMar. Deze paspoorten kunnen vervolgens vervallen worden 
verklaard door de betrokken burgemeester. 
Ter versterking van deze paspoortmaatregelen zijn, na de totstandkoming van het 
Actieprogramma Integrale Aanpak Jihadisme, alle gemeenten nogmaals nadrukkelijk 
geïnformeerd over de procedure die gevolgd dient te worden bij de opname van personen in 
het register paspoortsignalering en de procedure van weigeren of vervallen verklaren van 
paspoorten op grond van deze signalering. 
 
Het signaleren en vervallen verklaren van een paspoort is echter voor het voorkomen van 
terugkeer naar Nederland onvoldoende. Deze maatregel betreft alleen het reisdocument en 
niet de nationaliteit. Nederlanders kan niet de toegang tot Nederland worden ontzegd. 
 
Vraag: 
Is de staatssecretarisbereid wet- en regelgeving aan te passen zodat levenslanggestraften niet 
langer recht hebben op resocialisatie? 
 
Antwoord: 
De voorzieningenrechter in Den Haag heeft op 18 september jl. een uitspraak gedaan in de 
zaak van een levenslanggestrafte wiens gratieverzoek ik had afgewezen. De 
voorzieningenrechter heeft geoordeeld dat het middel gratie kan voorzien in 
herzieningsmogelijkheden als bedoeld in de jurisprudentie van het Europees Hof, en het 
Nederlandse systeem van mogelijke gratiëring daarmee aan de vereisten dat een levenslange 
gevangenisstraf zowel juridisch als feitelijk verkortbaar is, beantwoordt. Daarmee heeft de 
levenslanggestrafte gedetineerde een perspectief op vrijlating, aldus de voorzieningenrechter. 
 
In deze individuele casus heeft de voorzieningenrechter de Staat bevolen om binnen veertien 
dagen na de betekening van het vonnis een begin te maken met activiteiten gericht op 
resocialisatie van de betreffende levenslanggestrafte, zodat bij de beoordeling van een nieuw 
gratieverzoek van hem diens resocialisatie en de vorderingen op dat gebied betrokken kunnen 
worden. Er is inmiddels gestart met het aanbieden van activiteiten gericht op resocialisatie aan 
  41  

 
Vraag: 
Komt het Kabinet vòòr 1 maart 2015 met een voorstel naar de Kamer waarmee de 
democratische rechtsstaat in de Grondwet wordt verankerd?  
 
Antwoord: 
De consultatie van het voorstel om een algemene bepaling in de Grondwet op te nemen, is 
afgerond. De ingekomen adviezen worden nu geanalyseerd en verwerkt. Mijn ambtgenoot van 
BZK zal, als dit is afgerond, het voorstel voorleggen aan de ministerraad. 
 
Vraag: 
Delen minister en staatssecretaris de stelling dat de relatie met burgemeesters zich op een 
dieptepunt bevindt gezien de ruzie over de experimenten met wietregulering aan de 
achterdeur van coffeeshops, bed bad en brood voor asielzoekers en de gemiste bijstand van 
de minister bij de aanpak van terugkerende jihadisten? 
 
Antwoord: 
Wij beschouwen het lokaal bestuur als een zeer belangrijke partner in de gezamenlijke aanpak 
van criminaliteit en overlast. Over de aanpak van veiligheid worden in de lokale driehoek 
afspraken gemaakt. Wij zijn voortdurend in gesprek met burgemeesters en onderkennen 
de opgaven waarmee gemeenten te maken hebben. Wij ondersteunen het lokale bestuur op 
verschillende wijzen met wetgeving, handreikingen, expertise en in een aantal gevallen 
financiën om aan hun lokale veiligheidsrol invulling te geven. 
 
Vraag: 
Welke waarde hecht de minister nog aan de adviezen van de Hoge Colleges van Staat?  
 
Antwoord: 
De adviezen van Hoge Colleges van Staat, maar ook van andere adviesorganen, worden 
steeds betrokken bij de voorbereiding van het wetsvoorstel. De adviezen worden altijd gewikt 
en gewogen, maar het is uiteindelijk het kabinet dat de beslissing neemt en bepaalt hoe er 
met het advies wordt omgegaan. De uitgebrachte adviezen kunnen aanleiding geven tot 
heroverwegingen van onderdelen van een wetsvoorstel en leiden tot aanpassingen van het 
wetsvoorstel of de daarbij behorende memorie van toelichting. Dat gebeurt ook vaak. Met de 
adviezen van het Cbp is dat niet anders, net als met de adviezen van de Hoge Colleges van 
Staat, waaronder de Raad van State en de Algemene Rekenkamer. 
 
Vraag: 
Kan de minister hier vandaag toezeggen dat hij bij de modernisering van het Wetboek van 
Strafvordering de rechtsstatelijke beginselen en dus ook het legaliteitsbeginsel volledig in tact 
laat? 
 
Antwoord: 
Ik kan dat toezeggen. Voor mij staat voorop het primaat van de wetgever, dat in het 
strafrecht nog bijzonder accent krijgt door het strafvorderlijk legaliteitsbeginsel. Het strafrecht 
raakt onvermijdelijk aan burgerlijke vrijheden, grondrechten en bevoegdheden die inbreuk 
maken op deze grondrechten. Dat betekent dat de wezenlijke normen, verantwoordelijkheden 
en bevoegdheden en de structurele elementen van het strafproces op het niveau van de wet in 
formele zin met parlementaire betrokkenheid moeten worden geregeld. Iedere bevoegdheid 
tot uitwerking op het niveau van een algemene maatregel van bestuur, bijvoorbeeld 
technische normen, worden ook door de wet in formele zin begrensd. 
 
Het is me te doen om een regeling van bevoegdheden, procedures en de rechtsbescherming 
van procesdeelnemers (verdachte, slachtoffer en getuige) die evenwichtig is en een 
weerspiegeling is van het geldende recht. Dat is in een rechtsstaat wenselijk. Voor de 
professionals in de strafrechtspraktijk. Maar ook voor de burger die moet kunnen snappen hoe 
het strafproces gaat, zonder en speurtocht door het hele wetboek en de jurisprudentie 
 
Vraag: 
  43  

Op het AO JBZ-Raad op 3 december aanstaande spreek ik graag met u verder over de 
Nederlandse inzet bij deze richtlijn. 
 
Vraag: 
Wil de minister op zoek naar innovatieruimte binnen de strafrechtketen?  
 
Antwoord: 
De ketenorganisaties ontwikkelen diverse innovatieve werkwijzen, onder andere in het kader 
van het programma Versterking Prestaties Strafrechtketen. Voorbeelden zijn de 
Verkeerstorens++, het werken met de smartphone door de politie op straat, zoals het digitale 
bonnenboekje, en systemen als de identificatiezuil en het Advocatenportaal. 
 
Er is dus ruimte voor innovatie werkwijzen, maar wel moet altijd de beoordeling worden 
gemaakt hoe een innovatieve werkwijze past in het geheel van de ketenprocessen. 
 
Vraag: 
Deelt de minister de mening dat het aantal onterechte slachtoffers in de cel zal toenemen als 
verdachten vaker in voorlopige hechtenis moeten en het Wetsvoorstel Dadelijke 
Tenuitvoerlegging wordt aangenomen? Wat gaat hij er aan doen om het aantal onterechte cel 
slachtoffers te verminderen? 
 
Antwoord: 
Het aantal toegekende schadebedragen wegens onterechte hechtenis is de afgelopen tien jaar 
inderdaad toegenomen. De stelling dat deze aantallen op grond van de genoemde 
maatregelen alleen maar verder zullen toenemen, deel ik niet. 
 
Het wetsvoorstel voor dadelijke tenuitvoerlegging is nog in voorbereiding. 
 
Ook de wet uitbreiding gronden voorlopige hechtenis leidt naar verwachting niet tot een grote 
toename van het aantal onterecht gehechten. Deze mogelijke verruiming ziet op een relatief 
kleine groep personen. Bovendien gaat het om bewijstechnisch eenvoudige zaken. De kans 
dat de rechter in die zaken tot een ander oordeel komt dan de rechter-commissaris die de 
voorlopige hechtenis heeft bevolen, acht ik dan ook klein. 
 
Zoals ik jl. maandag nog per brief aan uw Kamer heb laten weten, ben ik overigens ook 
voorstander van de toepassing van mogelijke alternatieven voor voorlopige hechtenis, zoals 
de borgsom. Er vindt overleg plaats met het College van procureurs-generaal en de Raad voor 
de rechtspraak over de mogelijkheden om alternatieven voor de toepassing van voorlopige 
hechtenis verder te bevorderen. In de genoemde brief heb ik toegezegd uw Kamer te 
informeren zodra dit overleg heeft geleid tot concrete uitkomsten. 
 
  
 
Vraag: 
Is de minister bereid om de tijdelijke juristen die de werkachterstanden bij het OM moeten 
wegwerken nog een jaar de tijd te geven zodat de voorraden ook echt weg zijn? 
 
Antwoord: 
De ontwikkelingen in de werkhoeveelheden worden ook in 2015 nauwgezet gevolgd. Indien er 
ook in 2015 aanleiding toe is, zal ik daarvoor incidenteel een oplossing zoeken. 
 
Vraag: 
Hoe gaat de minister het financiële 'gat' oplossen dat in 2015 ontstaat door het sneuvelen van 
het wetsvoorstel invoering elektronische detentie en het voorlopig ontbreken van een 
meerderheid voor de wetsvoorstellen griffierechten en rechtsbijstand in de Eerste Kamer? 
 
Antwoord: 
De beoogde besparing van € 16 mln. zou worden gerealiseerd door het sluiten van intramurale 
capaciteit. Ten opzichte van de –vervanging van de- penitentiaire programma’s zou geen 
  45  

Die reserves, die momenteel € 80 mln. bedragen, zijn er onder andere voor bedoeld om 
fluctuaties in de productie op te vangen. 
 
Vraag: 
Waaruit blijkt nou dat de minister de antifraude aanpak stevig in handen heeft? 
 
Antwoord: 
Sinds het voorjaar van 2013 is er een ministeriële commissie die sturing geeft aan de 
uitvoering van het rijksbrede actieplan dat ik uw Kamer vorig jaar toestuurde. Ik fungeer 
daarin als coördinerend bewindspersoon en dat betekent dat ik ervoor zorg dat er tempo 
wordt gemaakt met de uitvoering en implementatie van het actieprogramma van het kabinet. 
Ik bevorder een goede onderlinge samenhang en structuur in de aanpak. Waar nodig worden 
nieuwe initiatieven in gang gezet en worden knelpunten aangepakt en zo veel mogelijk 
voorzien van concrete oplossingen.  
 
Om op dat laatste punt een voorbeeld te noemen: ik stuur uw Kamer voor het einde van dit 
jaar een verkenning naar een kaderwet gegevensuitwisseling, omdat zich in de praktijk 
knelpunten voordoen op het gebied van gegevensuitwisseling als partijen gezamenlijk willen 
optreden bij onder andere de fraudebestrijding. Ook stuur ik u namens het kabinet zoals 
eerder toegezegd voor het einde van dit jaar een voortgangsrapportage met een uitgebreide 
beschrijving van de behaalde resultaten en de vorderingen die het kabinet het afgelopen jaar 
heeft gemaakt bij het verder verstevigen van het beleid tegen fraude. 
 
Vraag: 
Is de minister bereid om aan de slag te gaan met een nationale fraudecommissaris? 
 
Antwoord: 
In 2014 is er over de volle breedte veel verbetering geboekt bij het verder verstevigen van het 
beleid tegen fraude. Fraudebestrijding kan en moet beter, dat staat ook letterlijk in mijn brief 
die ik uw Kamer op 21 november jl. heb gestuurd over de coördinatie van de 
fraudebestrijding. 
 
Ik ben van mening dat een autoriteit of een commissaris onze professionals in het veld niet 
gaat helpen om slagvaardiger op te treden bij fraudesignalen en ook niet om de 
fraudebestrijding effectiever te maken. In de praktijk is er bij de betrokken diensten vooral 
behoefte aan betere instrumenten en aan heldere randvoorwaarden. Bovendien acht het 
kabinet doorzettingsmacht van één partij niet verenigbaar met de ministeriële 
verantwoordelijkheid die ons bestel kenmerkt, en daarom wenst het niet te tornen aan de 
systematiek die bewindslieden zonder inmenging van anderen verantwoordelijk maakt voor 
hun portefeuille. 
 
Stevigere fraudebestrijding begint met intensievere samenwerking en meer prioriteit en dat 
gebeurt op alle niveaus. Zo weet u dat er sinds het voorjaar van 2013 een ministeriële 
commissie sturing geeft aan de uitvoering van het rijksbrede actieplan dat ik u vorig jaar 
toestuurde en dat ikzelf fungeer als coördinerend bewindspersoon. Hiermee is een voldoende 
stevige coördinatiestructuur ingericht waarbinnen het rijksbrede programma aanpak fraude 
voortvarend tot uitvoering wordt gebracht. Ik stuur u conform een eerdere toezegging voor 
het einde van dit jaar een voortgangsrapportage met een uitgebreide beschrijving van deze en 
alle andere behaalde resultaten. 
 
Vraag: 
Rampen en crisisbeheersing; waar gaat die 1,2 miljard naar toe, heeft de minister zelf wel 
zicht op de besteding van deze 1,2 miljard euro, hoe komt dat bedrag ten goede aan rampen- 
en crisisbestrijding, wat merken burgers daarvan en wat is zijn stappenplan voor goede 
samenwerking?  
 
Antwoord: 
De circa 1,2 miljard voor rampen en crisisbeheersing betreft een optelsom van onder andere 
de bijdragen van gemeenten aan de veiligheidsregio’s, de Rijksbijdrage aan de 
  47  

met de Staatssecretaris van Financiën, op 3 oktober jongstleden aan uw Kamer heb gestuurd. 
Ook in antwoorden op schriftelijke Kamervragen heb ik uw kamer hierover op 21 november 
geïnformeerd. 
 
Vraag: 
Kunnen de minister en staatssecretaris reageren op de 16 punten uit de privacy-agenda van 
D66? 
 
Antwoord: 
1. Geef de privacywaakhond tanden. Afgelopen maandag is bij de Kamer een voorstel voor 
uitbreiding van de boetebevoegdheid van het College bescherming persoonsgegevens (Cbp) 
ingediend. Hierdoor kan het Cbp effectiever optreden tegen bedrijven en overheidsinstanties 
die onzorgvuldig met gegevens van burgers omgaan. De boete varieert van maximaal 20.250 
euro in de laagste categorie tot maximaal 810.000 euro in de hoogste categorie. De hoogste 
boete is bedoeld om overtredingen aan te pakken die opzettelijk en herhaaldelijk worden 
gepleegd, vaak met grote maatschappelijke gevolgen. Het Cbp heeft ook de mogelijkheid om 
deze boetes te publiceren. Openbaarmaking van bestuurlijke sancties kan de samenleving 
inzicht geven in de wijze waarop bedrijven en de overheid omgaan met persoonsgegevens 
(“naming en shaming”). Het wetsvoorstel geeft het Cbp voldoende mogelijkheden om op te 
treden. 
 
2. Schaf de bewaarplicht van telecomgegevens af. Vorige week is naar de Kamer een 
kabinetsreactie toegezonden naar aanleiding van het arrest van het Europees Hof over de 
richtlijn dataretentie. De belangrijkste conclusie is dat het Kabinet nadere aanscherping van de 
bestaande wetgeving nodig acht en daarom is tegelijk een wetsvoorstel tot wijziging van de 
telecommunicatiewet in consultatie gebracht. Voor de opsporing is van belang dat 
telecommunicatiegegevens beschikbaar zijn bij de aanbieders en dat, wanneer dat voor de 
opsporing en vervolging van ernstige criminaliteit noodzakelijk is, toegang kan worden 
verkregen tot die gegevens. Zowel ten aanzien van het bewaren van de gegevens door de 
aanbieders als de toegang van de gegevens voor de opsporing is wat het kabinet betreft met 
dit voorstel de bescherming van de privacy voldoende gewaarborgd. Afschaffen van de 
bewaarplicht is derhalve niet aan de orde. 
 
3. Voorzie in een volwaardige meldplicht voor datalekken. De meldplicht voor datalekken komt 
eraan. In juli vorig jaar is daarover bij de kamer een wetsvoorstel ingediend. Nog deze week 
ontvangt u de nota n.a.v. het nader verslag in reactie op het tweede schriftelijke verslag van 
uw kamer. Het wetsvoorstel voorziet in een volwaardige meldplicht. Om te voorkomen dat elk 
datalek, hoe gering ook, gemeld moet worden, is de meldplicht wel beperkt tot datalekken 
met ernstige gevolgen voor de persoonlijke levenssfeer van de getroffen personen.  
 
4. Beperk de doorgifte van privégegevens aan andere landen. In de Algemene verordening 
gegevensbescherming komt een evenwichtige regeling voor de doorgifte van gegevens aan 
derde landen. Daarnaast zorgen we in de EU en op bilateraal niveau voor evenwichtige 
verdragen ter zake. 
 
5. Alle overheidsdiensten een privacyfunctionaris. In de Algemene verordening 
gegevensbescherming zal dat worden geregeld. Dat zal, zo nodig, een collectief gedeelde 
functionaris kunnen zijn. 
 
6. Zorg voor goed beveiligde overheidswebsites. Informatiebeveiliging is primair een eigen 
verantwoordelijkheid. De overheid neemt deze rol serieus en investeert in veilige ICT-
voorzieningen. Vanuit het Nationaal Cyber Security Centrum worden reeds concrete 
handreikingen en richtlijnen opgesteld om websites op veilige wijze in te richten, zoals door 
middel van de recent opgestelde ICT-beveiligingsrichtlijn voor Transport Layer Security over 
de beveiliging van websites. 
 
7. Voorzie in heldere voorwaarden voor consumenten.Dat is niet zonder meer een 
overheidsverantwoordelijkheid. Bedrijven moeten hiervoor zorgen. Wij kunnen dat wel 
ondersteunen met goede regelgeving. Ook in dit opzicht biedt de Algemene verordening 
  49  

persoonsgegevens. Het is aan de persoon of organisatie die in de zin van de Wet bescherming 
persoonsgegevens de verantwoordelijke voor de verwerking van persoonsgegevens is, om 
eventueel een inzage-wegwijzer voor de betrokken burgers te maken. Organisaties van V&J 
zijn op dit moment bezig de transparantie en toegankelijkheid van hun privacybeleid te 
verbeteren, zodat burgers beter op de hoogte raken van de wijze waarop zij hun inzagerecht 
tegenover die organisaties kunnen uitoefenen. 
 
Vraag: 
Is privacy nog wel in juiste handen bij het ministerie van Veiligheid en Justitie? Of is de 
grondrechtenafdeling van Binnenlandse zaken inmiddels méér aangewezen?  
 
Antwoord: 
De privacy is bij het ministerie van Veiligheid en Justitie in goede handen. De grondrechtelijke 
dimensie van het recht op bescherming van de persoonlijke levenssfeer wordt uitgewerkt in 
wetgeving op verschillende niveaus (Europees en nationaal). Benadrukt zij dat het ministerie 
van VenJ bij het tot stand brengen van die wetgeving nauw samenwerkt met BZK en andere 
betrokken departementen, zoals Economische Zaken (EU-verordening gegevensbescherming, 
meldplicht datalekken, Telecommunicatiewet, big data en bedrijfsleven). 
 
Vraag: 
Is de minister bekend met het verbod op het koppelen van databases met verschillende 
doelbindingen en het feit dat convenanten hiervoor geen wettelijke basis vormen?  
 
Antwoord: 
Koppelen van databases is in algemene zin toegestaan, mits het doel waarvoor zij worden 
gekoppeld, niet onverenigbaar is met de doelen waarvoor deze databases zijn aangelegd. 
Sommige wetten bevatten een specifieke grondslag voor het koppelen van data, zoals de 
Jeugdwet. Convenanten kunnen als zodanig geen wettelijke basis voor koppeling van 
databases vormen. Wel kunnen zij binnen de grenzen van de privacywetgeving een nadere 
uitwerking van het koppelen daarvan geven. 
 
Vraag: 
De staatsecretaris verklaarde in april in reactie op een motie van de PvdA waarin werd 
gevraagd om te voorkomen dat illegalen op straat komen te staan dat er geen opvang zou 
komen voor illegalen. Vervolgens reageerde hij vorige week positief op een motie van Schouw 
met de dezelfde strekking. Kan de staatsecretaris dit verschil in oordeel verklaren? 
 
Antwoord: 
In mijn brief die ik op 21 november jl. aan uw Kamer heb gestuurd, heb ik toegelicht dat ik de 
motie heb gelezen in de context van het algemeen overleg dat ik – voorafgaand aan het 
indienen van de motie - met uw Kamer heb gevoerd. Daaraan heb ik ook gerefereerd toen ik 
mijn oordeel heb gegeven over deze motie: zien wat werkt, maar het beleid staat wel steeds 
in het teken van vertrek van mensen die hier niet mogen verblijven in het kader van de 
Vreemdelingenwet. Ik heb aangegeven dat als ik de motie zo mocht lezen, ik deze kon zien als 
ondersteuning van het staand beleid. Dat is daarmee dus een andere context dan toen de 
eerdere motie werd ingediend. De motie leek toen een landelijke uitrol van het experiment in 
de Havenstraat in Amsterdam mogelijk te maken terwijl ik steeds heb gezegd dat ik op 
individuele basis wil zien wat daadwerkelijk bijdraagt aan terugkeer, zoals ik ook in 
bovengenoemde brief heb geschreven. Dat is en blijft nog steeds mijn uitgangspunt. 
 
Vraag: 
Wat is de uitkomst van het overleg met de VNG over bed, bad en brood en wie gaat de 
rekening betalen? 
 
Antwoord: 
Tijdens het gesprek met de VNG heb ik aangegeven dat ik niet voornemens ben om 
gemeenten die nu verplichtingen aangaan op basis van het rapport van het ECSR, financieel te 
ondersteunen. Ik wacht de besluitvorming in het Comité van Ministers af. Tegelijk ervaren 
gemeenten soms problemen met uitgeprocedeerde vreemdelingen die bij hen in de gemeente 
  51  

Vraag: 
Slachtoffer gedwongen prostitutie krijgt te horen dat haar mensenhandelaar weekendverlof 
heeft zonder beperkingen. Dat moet anders. Graag een reactie van de staatssecretaris. 
 
Antwoord: 
Ik ken de specifieke casus niet, maar als de heer Segers de achtergrond van deze casus 
(vertrouwelijk) met mij wil delen ben ik bereid de precieze omstandigheden nader uit te 
zoeken. 
 
In het algemeen geldt dat slachtoffers die hebben aangegeven op de hoogte te willen blijven 
van het detentieverloop van 'hun' dader daarover door het OM worden geïnformeerd. Op 
verschillende manieren worden bij beslissingen over verlof en einde detentie de belangen van 
slachtoffers meegewogen. Zo is bij een verlofaanvraag in TBS-zaken een slachtofferonderzoek 
verplicht. Daarnaast werken op dit moment Slachtofferhulp Nederland, de 
reclasseringsorganisaties en DJI samen in pilots om te zorgen dat de wensen en behoeften 
van slachtoffers ten aanzien van bijvoorbeeld een lokatie- of contactverbod zorgvuldig kunnen 
worden meegewogen. 
 
Vraag: 
Hoe lost de staatssecretaris het probleem van het stijgend aantal taakstraffen duurzaam op? 
 
Antwoord: 
Zoals bij uw Kamer bekend was ik aanvankelijk van plan om de extra vraag naar 
reclasseringsproducten op te vangen door het neerwaarts bijstellen van de normuren van het 
reclasseringstoezicht. Op verzoek van zowel leden van uw Kamer als van de 
reclasseringsorganisaties heb ik de afgelopen periode nogmaals gekeken naar alternatieve 
maatregelen, die enerzijds voldoende kunnen opleveren om de ontstane problematiek op te 
lossen en anderzijds op meer steun van de reclasseringsorganisaties kunnen rekenen. 
 
Samen met de reclasseringsorganisaties heb ik voor 2015 een pakket aan maatregelen 
samengesteld, waardoor de geprognotiseerde productie binnen het beschikbare kader kan 
worden opgevangen. Hiermee is het probleem van het stijgend aantal taakstraffen opgelost en 
wordt het ontstaan van wachtlijsten voorkomen. 
 
Vraag: 
Zijn de bewindslieden bereid om de aangereikte suggesties van de CU op het gebied van 
herstelrecht in overweging te nemen en de Kamer te informeren over de mogelijkheden ter 
uitbreiding van het herstelrecht?  
 
Antwoord: 
Op dit moment vinden vijf pilots met herstelbemiddeling plaats die de verschillende fasen van 
het strafproces 'dekken': van pre-aangifte en aangifte (politie), via vervolging en berechting 
(OM/ZM-fase) tot de fase van tenuitvoerlegging (reclassering). Die pilots worden 
zorgvuldig geëvalueerd. Over een half jaar, in de zomer van 2015, verwacht ik de uitkomsten 
van het evaluatieonderzoek en op basis daarvan zal ik mijn verdere beleid bepalen. De 
suggesties van de Christenunie zal ik daarbij betrekken. Ik zal uw Kamer berichten over de 
uitkomst hiervan. 
 
Vraag: 
De politieliaison in Boekarest doet belangrijk werk bij de gezamenlijke aanpak en opsporing 
van mensenhandel. Is de minister bereid om deze liaison in stand te houden? 
 
Antwoord: 
Ik heb de liaison functie Boekarest verlengd en daarbij aangekondigd dat ik begin 2015 met 
uw Kamer zal komen te spreken over het nieuwe plaatsingsbeleid Nationale politie. Zeker tot 
dat moment zal ik geen enkele liaisonfunctie opheffen en dus ook de functie in Boekarest niet. 
 
Vraag: 
Is de minister bereid wetenschappelijk onderzoek te laten uitvoeren, waarbij een 
  53  

aan werkgeversactiviteiten, en of daar een subsidie vanuit de rijksoverheid voor kan worden 
verstrekt. 
 
  
 
Vraag: 
Wil de minister in overleg gaan met VNG over een oplossing voor de BOA's nu de minister 
besloten heeft om de vergoeding aan gemeenten voor inzet BOA's te schrappen? 
 
Antwoord: 
 Ik heb uitvoerig onderzocht of er mogelijkheden zijn om tegemoet te komen aan de 
wensen van de VNG. Dat heeft niet tot een oplossing geleid die werkbaar en binnen de 
financiële kaders haalbaar is.  
 Met de pv-vergoeding is destijds bedoeld de gemeentelijke aanpak van overlast met 
behulp van de bestuurlijke strafbeschikking te stimuleren. Dit doel is bereikt. 
 
 
Vraag: 
Is de minister bereid om iets te doen aan het ontbreken van een expliciete strafbaarstelling 
van slavernij en daarmee het niet voldoen van Nederland aan de slavernijverdragen en art. 4 
EVRM? 
 
Antwoord: 
Slavernij is wel degelijk strafbaar gesteld. Bij wet van 9 december 2004 (Stb. 2004, 645) is de 
internationale regelgeving inzake mensenhandel en uitbuiting geïmplementeerd. Aanvullingen 
naar aanleiding van nieuwe internationale en Europese instrumenten zijn daarna nog gevolgd. 
Ik verwijs onder meer naar de wet van 6 november 2013 (Stb. 2013, 444). De wet biedt 
verschillende mogelijkheden om slavernij aan te pakken. Ik wijs in het bijzonder op artikel 
273f van het Wetboek van Strafrecht, waarin onder meer een verbod is opgenomen voor het 
verrichten van handelingen die kwalificeren als mensenhandel met het oogmerk van 
uitbuiting. Op grond van het tweede lid van dat artikel wordt onder uitbuiting mede verstaan 
slavernij en met slavernij te vergelijken praktijken. Ook andere strafbaarstellingen, zoals de 
strafbaarstelling van dwang (artikel 284 Sr), kunnen in dit verband relevant zijn. 
 
Vraag: 
Kan de minister garanderen dat de 20 miljoen euro extra voor het Openbaar Ministerie uit het 
begrotingsakkoord niet gebruikt zal worden voor extra prioriteiten? 
 
Antwoord: 
De verhoging met 20 mln van het OM-budget mag niet worden aangewend ter verlichting van 
de opgelegde (efficiency-) taakstellingen van dit kabinet. Die gaan gewoon door volgens plan. 
 
De extra middelen kunnen ingezet worden om de aanpak van criminaliteit met een 
internationale dimensie te versterken. Het gaat dan om de aanpak van jihadisme, 
kinderporno, en internationaal afpakken. 
 
De extra middelen worden ingezet om te zorgen dat het OM meer, en kwalitatief betere zaken 
voor de rechter brengt. 
 
Vraag: 
Zijn de bewindspersonen bereid om bij hun Europese collega's aan te dringen om ook te 
zorgen voor een werkend waarschuwingssysteem voor vermiste kinderen? 
 
Antwoord: 
Met Amber Alert Europe wordt verkend of het onderwerp Vermiste Personen tijdens het 
Nederlands voorzitterschap EU op de agenda gezet kan worden en gekomen kan worden tot 
  55  

hierover per brief van 24 november jl. geïnformeerd. 
 
Zoals ik ook in het antwoord op de vragen van de leden Kooiman en Oskam van uw Kamer 
heb aangegeven, heb ik samen met de reclasseringsorganisaties voor 2015 een pakket aan 
maatregelen samengesteld, waardoor de geprognotiseerde productie binnen de beschikbare 
kader kan worden opgevangen. Ik heb geen aanleiding om te veronderstellen dat deze 
maatregelen een negatieve invloed hebben op de recidivevermindering. 
 
Vraag: 
De overheid moet zich verantwoordelijk voelen voor de privacybescherming. Een appreciatie 
van het College van de Rechten van de Mens lijkt broodnodig. Kan de staatssecretaris hierop 
reageren?  
 
Antwoord: 
Het kabinet stelt voorop - en heeft dat ook in het Regeerakkoord vastgelegd – dat bij de bouw 
van systemen en het aanleggen van databestanden bescherming van persoonsgegevens 
uitgangspunt is en dat een zogenaamd privacy impact assessment (PIA) daar standaard bij 
hoort. Hiermee wordt tevens aangesloten bij de motie-Franken (Kamerstukken I 2010/2011, 
31 051, D.) die in 2011 is aangenomen door de Eerste Kamer. Hieruit blijkt dat het kabinet 
zich wel degelijk verantwoordelijk voelt voor de privacybescherming. Bovendien is het College 
bescherming persoonsgegevens de vaste adviseur inzake vraagstukken van bescherming van 
persoonsgegevens. Ik zie geen enkele reden het CRM hieromtrent te raadplegen, ik zie ook 
geen enkele meerwaarde van de betrokkenheid van dit College 
 
Vraag: 
GroenLinks wil dat de regering de uitspraak van het ECSR onverkort accepteert. Graag een 
reactie. 
 
Antwoord: 
Ik vind het van belang te benadrukken dat geen sprake is van een uitspraak maar van een 
rapport van het ECSR dat is toegezonden aan het Comité van Ministers. Het is nu aan het 
Comité van Ministers zich hierover bij resolutie uit te spreken. Ik wil wachten tot dit proces tot 
een afronding is gekomen en daar niet op vooruit lopen. 
 
Vraag: 
Zijn minister en staatssecretaris bereid om na vier jaar 'VenJ-beleid' een appreciatie te vragen 
aan het College voor de Rechten van de Mens en een "Staat van de Nederlandse Rechtsstaat' 
op te laten maken? 
 
Antwoord: 
De rechtsstaat beschermt de rechten van burgers. Kernwaarden als vrijheid, rechtszekerheid 
en rechtsgelijkheid zijn daarvan belangrijke fundamenten. Een goed functionerende 
rechtsstaat vergt onderhoud. Daarbij past een periodieke keuring. Internationaal wordt er al 
veel vergelijkend onderzoek gedaan. Uiteenlopende aspecten van de rechtsstaat worden 
(twee)jaarlijks gemonitord door diverse onafhankelijke internationale organisaties. Te denken 
valt aan het World Justice Project en de Rule of Law Index van de Wereldbank, de European 
Justice Scoreboard van de Europese Commissie, het rapport European Judicial Systems van de 
Raad van Europa, the Judicial Independence Index van het World Economic Forum en de 
perception of corruption in the judiciary van Transparancy International. Met de bestaande 
rapportages zijn we goed in staat de vinger aan de pols te houden. Ik meen dan ook dat er 
geen behoefte is aan een aparte periodieke rapportage over de rechtsstaat. Ik zie hier geen 
taak voor het CRM. 
 
  
 
Vraag: 
Kunnen de bewindslieden helderheid geven over in hoeverre hun beleid een belangrijke rol 
speelde in de daling van recidive?  
 
  57  

Het Openbaar Ministerie heeft in 2014 tijdelijk juristen geworven om te beoordelen zaken af te 
handelen. Zo is een zogeheten Centrale Voorraadteam gestart. Dankzij deze maatregel blijft 
het te beoordelen werk niet te lang liggen. 
 
De ontwikkelingen in de werkhoeveelheden worden ook in 2015 nauwgezet gevolgd. 
 
Ten aanzien van ICT-kosten die nodig zijn voor VPS is over 2014  afgesproken dat deze bij 
wijze van uitzondering voor rekening van het departement komen (tot nu toe circa 2 mln). Ik 
zal me tot het uiterste inspannen om, indien er in 2015 aanleiding toe is, daarvoor incidenteel 
een oplossing te zoeken. 
 
Vraag: 
Wanneer kunnen wij specifieke rapportage verwachten over actieve en gerichte bestrijding 
antisemitisme? 
 
Antwoord: 
Op 25 november jongstleden is de brief over de aanpak van antisemitisme aan de Kamer 
aangeboden. Kortheidshalve verwijs ik naar de inhoud van deze brief. 
 
 
Vraag: 
Bij een werkbezoek hoorden we dat de opsporing van illegaal gokken tekortschiet en er een 
capaciteitsprobleem is. Hoe gaat de regering dit verbeteren?  
 
Antwoord: 
Zoals ik met uw Kamer heb afgesproken bij de instelling van de Kansspelautoriteit staat 
bestuursrechtelijke handhaving voorop. Inzet van het strafrecht is het ultimum remedium in 
de aanpak van illegale kansspelen, in die gevallen waarin sprake is van (ernstige) 
meervoudige of herhaalde overtredingen of als zich bijvoorbeeld verwevenheid voordoet met 
(andere) criminele activiteiten. De kansspelautoriteit heeft inmiddels met succes op diverse 
plaatsen in samenwerking met politie en gemeenten illegale gokzuilen aangepakt en heeft 
boetes opgelegd aan aanbieders van illegale online kansspelen. 
 
De bestrijding van illegale kansspelen, en dan met name de bestrijding van illegale online 
kansspelen, is inderdaad complex en is op internet niet effectief zonder legaal alternatief. 
Mede daarom heb ik een wetsvoorstel opgesteld dat voorziet in de regulering van online 
kansspelen en in uitbreiding van de handhavingsbevoegdheden van de kansspelautoriteit. Ik 
zal hier in de reactie van het kabinet op uw schriftelijke inbreng nader op ingaan. 
 
Vraag: 
Ziet de staatssecretaris het ook als zijn taak om te bevorderen dat de belangen van adoptie- 
en pleegkinderen ook uitdrukkelijk worden meegewogen bij televisie-uitzendingen?  
 
Antwoord: 
Adoptiekinderen verkeren in een kwetsbare positie maar de verantwoordelijkheid voor het al 
dan niet meewerken aan een tv-programma als het RTL-programma ‘Met open armen’ ligt 
primair bij de wettelijk vertegenwoordigers. Het is aan hen om de afweging te maken aan een 
dergelijk programma mee te werken en het belang van het kind daarin mee te wegen. Hierin 
is geen taak voor de overheid weggelegd. 
 
Vraag: 
Is er over de strafrechtelijke aanpak vlaggen ISIS al meer te zeggen hoe de jurisprudentie 
hierover zich ontwikkelt? 
 
Antwoord: 
De jurisprudentie is nog in ontwikkeling. Zoals ik u reeds heb meegedeeld op 3 september jl. 
in antwoord op vragen van het lid Dijkhoff (VVD) gaat het Openbaar Ministerie ervan uit dat 
het in het openbaar tonen van de vlaggen van IS en HAMAS, mede afhankelijk van de 
omstandigheden waaronder dit plaatsvindt, strafbaarheid oplevert op grond van artikel 137 d 
  59  

 
 
Vraag: 
Wil de staatssecretaris binnen de bestaande kaders ruimte creëren voor de SOS-projecten? 
 
Antwoord: 
Voor iedere gedetineerde stelt de Penitentiaire Inrichting (PI) een detentie- en integratieplan 
op. Vast onderdeel van zo’n plan is herstel en aandacht voor herstelgerichte activiteiten. 
Binnen de PI's worden op verschillende wijze door verschillende partijen activiteiten 
aangeboden in het kader van herstelgericht werken. Één daarvan is Spreken Over Schuld 
(SOS), een door Gevangenenzorg aangeboden methodiek. 
Samen met DJI bekijk ik hoe om te gaan met het diverse aanbod van herstelgericht werken 
binnen de PI’s. Het plan hiervoor zal in het eerste kwartaal van 2015 gereed zijn. 
 
Vraag: 
Er zijn knelpunten inzake vrijwilligerswerk door gedetineerden en re-integratie van ex-
gedetineerden. Er is te weinig oog voor een betere samenwerking tussen maatschappelijke 
organisaties en de (gemeentelijke) overheid. De medefinancieringseis zou een wat robuuster 
invulling kunnen krijgen. Het geld dat bestemd was voor 2014 zou ook meegenomen kunnen 
worden naar volgend jaar. Kan de staatssecretaris aangeven hoe deze knelpunten worden 
opgelost? En gaat de staatssecretaris het gesprek aan met de organisaties om de uitvoering 
soepel te laten verlopen, met zo min mogelijk administratieve lasten?  
 
Antwoord: 
Met de SGP-fractie ben ik van oordeel dat het in beginsel wenselijk is dat 
vrijwilligersorganisaties zich voor financiering niet alleen op de overheid moeten richten, maar 
ook op andere partijen. 
 
De motie Van der Staaij c.s., over extra middelen voor de vrijwilligersorganisaties waarvan 
een deel voor die organisaties die aan cofinanciering doen, heb ik uitgevoerd. Ik heb dit 
gedaan door aanpassing van het subsidiekader. Hierin is een deel van het vrijwilligersbudget 
(€ 750.000) gereserveerd voor die vrijwilligersorganisaties die minimaal 25% van de 
financiering voor de aangemelde activiteit weten te genereren door cofinanciering. Ik ben van 
oordeel dat deze medefinancieringseis hiermede een voldoende robuuste invulling heeft 
gekregen.  
 
De SGP-fractie heeft mij daarnaast gevraagd of het geld dat voor 2014 bestemd voor de 
uitvoering van vrijwilligerswerk ook kan worden meegenomen naar het volgende jaar en ook 
of ik met de organisaties in gesprek wil gaan om de uitvoering zo soepel mogelijk te laten 
verlopen. 
 
Het voor 2014 beschikbare subsidiebedrag is reeds volledig toegekend aan de 
vrijwilligersorganisatie. Het kan derhalve door hen worden besteed voor uitvoering van het 
goedgekeurde plan. 
 
Daarnaast deel ik de opvatting van de vrijwilligersorganisaties dat het proces rondom de 
subsidieverstrekking zo eenvoudig mogelijk moet worden vormgegeven. Ik heb hier recentelijk 
met de vrijwilligersorganisaties over gesproken. In dit overleg is onder meer overlegd over de 
wijze waarop het proces rondom de subsidieverstrekking is vormgegeven en zijn afspraken 
gemaakt, onder meer over de wijze waarop overleg wordt gevoerd over de uitvoering van de 
moties. Ik ga er daarom vanuit dat de door de vrijwilligersorganisaties genoemde knelpunten 
hierdoor worden opgelost. 
 
Vraag: 
De uitspraak van het ECSR maakt opnieuw duidelijk dat er er erg veel verschillende 
verdragen, handvesten, etcetera zijn. Hoe wil de regering bevorderen dat we een compacter 
en eenduidiger systeem krijgen? 
 
Antwoord: 
  61  

