 
 
Directoraat-Generaal 
Wonen en Bouwen 
Directie Woon- en 
Leefomgeving 
Overzicht van regelgeving, kennisdeling, experimenten 
en pilots 
  
  
Bijlage nummer 1 
Datum 19 november 2014 
Ons kenmerk 2014-0000553456 
  
 
 
In deze bijlage van de Voortgangsbrief Wijkenaanpak 2014 worden verschillende 
voorbeelden gegeven die een relatie hebben met de wijkaanpak. Voorbeelden van 
het wegnemen van belemmerende wet- en regelgeving, kennisdeling en het 
ondersteunen van experimenten en pilots. 
 
Wegnemen van belemmerende wet- en regelgeving  
 
De gewijzigde Wet bijzondere maatregelen grootstedelijke problematiek 
(Wbmgp): is op 15 april 2014 in werking getreden. In aanvulling op de Wbmgp, is 
een wetsvoorstel in voorbereiding om het mogelijk te maken woningzoekenden in 
aangewezen gebieden te kunnen screenen op crimineel en/of overlastgevend 
gedrag. Zoals is aangekondigd in het Actieprogramma Integrale Aanpak 
Jihadisme, wordt tevens bezien of haatzaaiers kunnen worden geweerd uit lokale 
risicogebieden door uitbreiding van de Wbmgp. Een zorgvuldige uitwerking van dit 
onderdeel zal het wetsvoorstel met enkele maanden vertragen. Ik verwacht 
voorjaar 2015 het gehele wetsvoorstel aan uw Kamer te kunnen aanbieden. Voor 
de Wbmgp – en voor de wijziging van de Woningwet (versterking van het 
handhavingsinstrumentarium) - wordt een kennis- en leertraject opgezet. 
 
1
Treiteraanpak: met de brief over de voorgenomen wijzigingen in de regelgeving 
voor het tijdelijk huren van woonruimte van 14 april 2014, heb ik uw Kamer 
geïnformeerd over de extra mogelijkheid van tijdelijke huurcontracten. Vanuit het 
ministerie van BZK is overleg geweest met woningcorporatie Rochdale in 
Amsterdam over de Treiteraanpak. Tijdelijke huurcontracten bieden de 
mogelijkheid om probleemgezinnen, die na een periode in een hufterwoning, een 
nieuwe kans te geven op de reguliere woningmarkt, zonder een contract voor 
onbepaalde tijd te hoeven geven.  
 
Ondersteunen van experimenten en pilots  
 
Wooncoöperaties: tijdens het debat met de Eerste Kamer over de Wet 
maatregelen woningmarkt in december 2013, heb ik toegezegd dit jaar te komen 
met een uitwerking van de wooncoöperatie. Een wooncoöperatie is: “een vorm 
van zelforganisatie van kopers en huurders gericht op gezamenlijke doelen, als 
nieuwe vorm van een toegelaten instelling met een wettelijke basis, al dan niet 
                                                
1
 Kamerstukken II, 2013/2014, 27 926, nr. 218 
 
Pagina 1 van 7 
 
 
 
 

 
 
 
de directe (leef)omgeving in de gemeenten waar zij gevestigd zijn. Het MVO 
Datum 
19 november 2014 
beleid van bedrijven kan een belangrijke bijdrage leveren in buurten, wijken, 
steden en dorpen waar de leefbaarheid onder druk staat. Bekende voorbeelden 
hiervan zijn: Ahold, Tempo Team en Delta Lloyd. Daarnaast is recent een 
samenwerking met SPAR tot stand gekomen, om voorzieningen in de kleine 
kernen van krimpgebieden overeind te houden. En wordt gesproken met de 
Nederlandse Spoorwegen, over de mogelijke rol van NS Stations in 
achterstandswijken en met de Regiobank, voor leefbaarheidsinitiatieven in 
krimpgebieden. 
 
Nieuwe bestemming voor leegstaand vastgoed: in veel steden is sprake van 
vastgoed dat al lang leegstaat. Leegstand en verloedering gaan daarbij vaak hand 
in hand. Om dit te voorkomen staan er steeds vaker bewoners op met de vraag 
om dit (maatschappelijke) vastgoed een tijdelijke bestemming te geven en daarbij 
het beheer door de bewoners te laten uitvoeren. We zien inmiddels steeds meer 
buurthuizen, leegstaande scholen en zelfs voormalige verzorgingshuizen in het 
beheer van bewoners komen, die hier diverse buurtfuncties met elkaar gaan 
combineren. Alternatieve wijzen voor de gebruikelijke juridische 
procedures,waarmee gemeenten omgaan met door bewoners beheerd leegstaand 
vastgoed, staan vermeld in het onderzoeksrapport ‘Regel die burgerinitiatieven’ 
dat in december 2013 in opdracht van het ministerie van BZK is gepubliceerd. Op 
dit moment wordt onderzocht of voor tijdelijk gebruik van maatschappelijk 
vastgoed door bewoners een juridisch kader kan worden gecreëerd naar het 
voorbeeld van de Leegstandswet. 
 
Maatschappelijk aanbesteden: de rijksoverheid stimuleert burgers en 
ondernemers om door maatschappelijke initiatieven de leefbaarheid van hun 
woon- en leefomgeving te versterken. Dat kan betekenen dat burgers bepaalde 
publieke taken zelf – of samen met professionele partijen ter hand willen nemen 
(in feite maken burgers hier al gebruik van een informeel right to challenge). In 
2013 startte vanuit het ministerie van BZK een leergang maatschappelijk 
aanbesteden om gemeenten bij deze omslag te ondersteunen. Daarnaast is een 
tweetal experimenten gestart rond het thema maatschappelijk aanbesteden. De 
lessen uit deze leergang en experimenten zijn opgenomen in een magazine over 
het thema maatschappelijk aanbesteden (www.tijdvoorsamen.nl).  
 
Langer thuis wonen: De ministeries van BZK en VWS ondersteunen het 
Experimentenprogramma Langer Thuis van Movisie, Platform31 en het Aedes-
Actiz Kenniscentrum Wonen-Zorg. Ook wordt het stimuleren van de inzet van 
technologie genoemd en de randvoorwaarden die daarvoor nodig zijn. Voor 
financiering van zorginfrastructuur wordt een overgangsregeling getroffen voor 
2015-2017. Bovendien worden goede voorbeelden verzameld over het stimuleren 
van woningaanpassingen, al dan niet in combinatie met energiebesparing, en het 
creëren van bewustwording.  
Het Rijk stelt een expertiseteam in met kennis van zowel wonen, zorg en lokaal 
bestuur dat op verzoek van lokale of regionale partijen kan faciliteren bij het 
komen tot afspraken. Dit aanjaagteam, geleid door de heer Norder, zal de 
noodzaak en het belang van regionale afspraken uitdragen en zal partijen daarbij 
van goede voorbeelden voorzien. 
 
 
 
Pagina 3 van 7 
 

 
 
 
Wetenschappelijke Commissie Wijkaanpak: gemeenten kunnen onderzoeken die 
Datum 
19 november 2014 
zij (laten) doen, voorleggen aan de Wetenschappelijke Commissie Wijkaanpak. De 
3
Wetenschappelijk Commissie Wijkaanpak brengt jaarlijks een advies uit aan de 
minister op basis van deze onderzoeken. Daarnaast geeft de commissie– per 
onderzoek – aanbevelingen, zodat de gemeenten en de onderzoekers toekomstige 
onderzoeken kunnen verbeteren.  
De commissie is enigszins bezorgd over het feit dat er in 2013 zo weinig studies 
ter beoordeling zijn aangeboden en spreekt de hoop uit dat er op lokaal niveau 
ook de komende jaren de wijkenaanpak gevolgd blijft worden. De commissie geeft 
aan dat juist in economisch moeilijke tijden het van groot belang is de 
leefbaarheid in de wijken te blijven volgen. Er wordt een bijeenkomst 
georganiseerd, waar de kennis die de commissie de afgelopen jaren heeft 
opgeleverd, wordt overgebracht. Good practices worden naar voren gehaald en 
toegelicht. Ook wordt besproken wat er kan worden verbeterd aan de 
onderzoeken die de afgelopen jaren zijn gedaan naar de wijkaanpak. Zo worden 
de lessen uit (de onderzoeken naar) de wijkenaanpak breed verspreid, zodat deze 
bij toekomstig onderzoek kunnen worden ingezet. Bijvoorbeeld bij de monitoring 
van de decentralisaties in het sociale domein. De bijeenkomst wordt 
georganiseerd op advies van de Wetenschappelijk Commissie Wijkaanpak (advies 
2013). De lessen uit (de onderzoeken naar) de wijkenaanpak worden bovendien 
gebundeld in een publicatie. Zo zorgt het Rijk dat de opbrengsten van de 
wijkenaanpak worden behouden, zoals de Visitatiecommissie Wijkenaanpak heeft 
geadviseerd.  
 
Methode vroegtijdige probleemsignalering leefbaarheid: mede op basis van de 
Leefbaarometer heeft het ministerie van BZK in samenwerking met een drietal 
regio’s een pilot ‘vroegtijdige probleemsignalering leefbaarheid’ laten uitvoeren. 
Deze pilot heeft met succes een methode opgeleverd waarmee risico-inschatting 
voor verval van kwetsbare gebieden gemaakt kan worden, nog voordat in deze 
gebieden sprake is van (grote) leefbaarheidsproblemen. Op basis hiervan kunnen 
regio’s, gemeenten en andere lokale actoren beslissen om hun beleid met 
betrekking tot deze wijken aan te passen, om te voorkomen dat de wijken 
daadwerkelijk met (grotere) leefbaarheidsproblemen te maken krijgen. Regio’s en 
gemeenten in Nederland kunnen de methode gebruiken om een eigen risico-
inschatting te maken, daarbij kan het ministerie van BZK indien nodig inhoudelijke 
ondersteuning bieden. De methode wordt beschreven in het rapport “Vroegtijdige 
4
signalering leefbaarheid” . 
 
Caribisch Nederland: het ministerie van BZK zet in samenwerking met de 
Openbare Lichamen Bonaire, Saba en Sint Eustatius in op een integrale 
benadering van het fysieke en sociale domein in Caribisch Nederland. Door de 
kleinschaligheid van de eilanden is een goede koppeling tussen deze domeinen 
van groot belang. Onderwerpen waarop kennis, kunde en financiering worden 
ingezet zijn sociale woningbouw, multiprobleemgezinnen en 
leefbaarheidsprojecten. 
 
                                                
3
 Het advies van de Wetenschappelijke Commissie Wijkaanpak is bijgevoegd. 
4
 Het rapport “Vroegtijdige signalering leefbaarheid” is te downloaden via www.leefbaarometer.nl/publicaties. 
 
 
Pagina 5 van 7 
 

 
 
 
 
Datum 
19 november 2014 
Project Integrale Aanpak: inzet van het regeerakkoord is een praktijk waarin 
professionals binnen een huishouden niet langs elkaar heen, maar integraal en in 
samenhang werken. Vooruitlopend daarop is sinds 2007 in het kader van de 
wijkenaanpak een netwerk van gemeenten, met ondersteuning van het ministerie 
van BZK, gestart met het ontwikkelen van verschillende werkwijzen volgens het 
principe één gezin, één plan, één regisseur. Dit gebeurt doorgaans door het 
vormen van sociale wijkteams. Het project Integrale Aanpak ondersteunt 
gemeenten daarbij via advies op maat, een leeromgeving en concrete producten. 
Inmiddels is een gemeentelijk netwerk ontstaan van bijna 60 gemeenten. Een 
belangrijk product dit jaar is de meta-analyse van verschillende vormen van 
sociale wijkteams. De meta-analyse zet de belangrijkste resultaten van 13 
illustratieve Maatschappelijke Kosten en Baten Analyses (MKBA’s) op een rij. 
Uitgangspunt van de decentralisaties is dat de werkwijze van 1gezin1plan leidt tot 
meer effectiviteit en efficiency. De meta-analyse toont aan dat die werkwijze in de 
onderzochte gevallen ook zo werkt, mits slimme keuzes worden gemaakt en 
5
gerichte investeringen worden gedaan. De meta-analyse kan ondersteunen bij 
het maken van lokale keuzes.  
 
URBAN40: binnen het onderzoek URBAN40 is er gekeken of de integrale 
wijkaanpak in de 40 aandachtswijken tot verbeteringen van de gezondheid en 
daaraan gerelateerd gedrag heeft geleid. De onderzoekers concluderen dat er 
geen consistent bewijs is gevonden voor positieve veranderingen in de algemene 
gezondheidssituatie en daaraan gerelateerd gedrag van de aandachtswijken (ten 
opzichte van de controlewijken uit het onderzoek). Op een deel van de 
onderzochte aspecten met betrekking tot gezondheid zijn er in sommige wijken 
echter wel positieve effecten gevonden, als gevolg van activiteiten die in de 
aandachtswijken zijn ingezet om de leefomgeving en de sociale positie van 
bewoners te verbeteren. Het gaat hierbij om wandelen in de vrije tijd, roken, de 
mentale gezondheid onder volwassenen, overlastgevend gedrag van jongeren en 
de ervaren algemene gezondheid. Deze ontwikkelingen hebben plaatsgevonden in 
wijken waar veel ingezet werd op de leefomgeving of meer op verschillende 
thema’s tegelijkertijd.  
 
                                                
5
 http://www.integrale-aanpak.nl/Instrumenten/250775.aspx?t=Meta-
analyse%20MKBA's%20Sociale%20(wijk)teams 
 
 
Pagina 7 van 7 
 

