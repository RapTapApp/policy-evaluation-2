> Retouradres    
 
www.rijksoverheid.nl 
Stichting “We Dare To Care” 
www.facebook.com/minbzk 
Mw. B. 
www.twitter.com/minbzk 
Kaya Soeur Barbota z/n 
Bonaire 
Kenmerk 
Caribisch Nederland 
2014-0000386648 
Uw kenmerk 
 
  
Datum 21 november 2014 
Betreft verzoek tot vrijstelling vastgoedbelasting 
 
 
 
Geachte mevrouw B., 
 
Uw brief van 4 juni 2014 aan de Vaste Commissie voor Koninkrijksrelaties is aan 
mij ter beantwoording doorgestuurd. In uw brief verzoekt u om een vrijstelling 
van de vastgoedbelasting voor uw stichting. 
 
De vastgoedbelasting is een jaarlijkse heffing van eigenaren ter zake van (de 
voordelen uit) onroerende zaken. Deze heffing is gebaseerd op de waarde van de 
onroerende zaken. Uitgangspunt is dat alle op Caribisch Nederland gesitueerde 
onroerende zaken in de heffing worden betrokken, tenzij in de wet ter zake van 
bepaalde (categorieën) onroerende zaken een vrijstelling is opgenomen. De 
belangrijkste vrijstellingen zijn de vrijstelling voor onroerende zaken die als eigen 
woning in de zin van de Wet inkomstenbelasting BES worden gebruikt of 
onroerende zaken die behoren tot het vermogen van een onderneming die via de 
Wet inkomstenbelasting BES wordt belast. Op de internetsite van de 
Belastingdienst Caribisch Nederland (www.belastingdienst-cn.nl) vindt u meer 
informatie over de vastgoedbelasting en de vrijstellingen die daarvoor gelden. 
 
De wet bevat geen vrijstelling waar Parke Public “We Dare To Care” onder kan 
worden gerangschikt. Dat betekent dat over (de waarde van) het park en de 
speeltuin vastgoedbelasting verschuldigd is.  
 
Volledigheidshalve deel ik u mede dat ik uw verzoek en mijn antwoord onder de 
aandacht zal brengen van de Commissie evaluatie uitwerking nieuwe staatkundige 
structuur Caribisch Nederland. 
 
Hoogachtend, 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
Pagina 1 van 1 
  
 

