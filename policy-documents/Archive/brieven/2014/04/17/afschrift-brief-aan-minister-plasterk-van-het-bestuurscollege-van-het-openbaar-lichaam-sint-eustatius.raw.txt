ST. EUSTATIUS
CARIBISCH EDERLA D
de Minister van Binnenlandse Zaken
en koninkrijksrelaties
Dr. R.H.A. Plasterk
Postbus 20011
2500 EA Den Haag
St. Eustatius, 17 april 2014
Kenmerk: 258/14
Geachte Minister Plasterk,
Uit de media heeft het Openbaar Lichaam Sint Eustatius vernomen dat u een concept
amandement op de Kieswet gestuurd heeft naar de Tweede Kamer waarin u zowel het
actieve kiesrecht als het passieve kiesrecht van niet Nederlanders voor de eilandsraden
wil terug draaien.
Het Openbaar Lichaam Sint Eustatius brengt onder uw aandacht dat het
Gemeenschappelijk Hof in 2011 heeft besloten dat niet Nederlanders in Caribisch
Nederland, onder dezelfde voorwaarden als niet Nederlanders in Europees Nederland,
voor eilandsraden en de gemeenteraden respectievelijk mochten stemmen. Naar
aanleiding hiervan heeft de Kiesraad geadviseerd tot wijziging van de Kieswet en de Wet
openbare lichamen BES, om het mogelijk te maken dat niet Nederlanders zowel mogen
stemmen, als zich verkiesbaar kunnen stellen, voor de eilandsraad.
Het Openbaar Lichaam wijst u erop dat de Eerste Kamer U in een brief heeft laten weten
niet akkoord te zullen gaan met dit laatste voorstel en heeft een alternatief voorgesteld
waarbij naast verkiezingen voor de eilandsraad ook verkiezingen zullen worden
gehouden voor een kiescollege voor het verkiezen van de Eerste Kamer leden. Bij de
verkiezingen voor de eilandsraden kunnen dan zowel kiezers met de Nederlandse als niet
Nederlandse nationaliteit deelnemen. Aan de verkiezing voor het kiescollege zullen
alleen Nederlandse kiezers deel kunnen nemen. De Eerste Kamer heeft U bovendien
verzocht hierover opnieuw met de Tweede Kamer in overleg te treden.
In uw reactie van 25 maart jl. heeft u de kamer afgeraden om in te stemmen met het
voorstel van de Eerste Kamer. U wijst daarbij op de kleine groep buitenlandse
ingezetenen (1 .121) die kiesgerechtigd zouden zijn op de drie eilanden bij de laatste
eilandsraad verkiezingen. Het Openbaar Lichaam Sint Eustatius wil met klem
benadrukken dat ongeacht het aantal kiesgerechtigden het voor de lokale democratie van

