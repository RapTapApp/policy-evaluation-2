 
 
 
>Retouradres Postbus 16375 2500 BJ Den Haag  
 
Staten van Curaçao  
Hoger Onderwijs en 
 
 
 
Studiefinanciering 
 
 
IPC 2250 
Wilhelminaplein 4 
Willemstad 
Rijnstraat 50  
Den Haag 
Curaçao 
Postbus 16375 
.. 
2500 BJ Den Haag 
www.rijksoverheid.nl 
 
Onze referentie 
 
657493 
Uw brief van 
04 juni 2014 aan de Vaste 
Datum  21 augustus 2014 
Commissie voor OCW 
Betreft studieschuldenproblematiek van ex-studenten van Curaçao  
 
 
 
 
 
Geachte heer …. en mevrouw …, 
 
Met brief d.d. 4 juni 2014 aan de Vaste commissie voor Onderwijs, Cultuur en 
Wetenschap van de Tweede Kamer der Staten-Generaal hebt u aandacht 
gevraagd voor de schuldenproblematiek van ex-studenten afkomstig uit Curaçao. 
Hierbij beantwoord ik deze brief.  
 
1. Problematiek  
Zoals u in uw brief aangeeft, heeft een groot deel van de studenten afkomstig uit 
Curaçao die een opleiding in het Europese deel van Nederland hebben gevolgd 
een studieschuld opgebouwd die aan de Dienst Uitvoering Onderwijs (hierna: 
‘DUO’) moet worden terugbetaald. Relatief veel van deze debiteuren hebben 
terugbetalingsproblemen. Hiervoor zijn verschillende oorzaken te noemen:  
 
 Te weinig debiteuren maken gebruik van de draagkrachtregeling, terwijl 
veel van de op Curaçao woonachtige debiteuren hiervoor, gezien de 
hoogte van hun inkomen, wel in aanmerking komen; 
 De communicatie tussen de student en DUO is niet altijd eenvoudig 
vanwege de grote geografische afstand; 
 Debiteuren hebben beperkt inzicht in hun schuldpositie vanwege het niet 
kunnen inloggen op Mijn DUO; 
 Van een groot deel van de debiteuren is de achterstallige schuld 
overgedragen aan de deurwaarder; 
 Een groot deel van de debiteuren heeft naast de studieschuld bij DUO een 
studieschuld bij de Stichting Studiefinanciering Curaçao (hierna: ‘SSC’) en  
 De studieschuld is een schuld in euro’s, niet in de lokale valuta.  
 
2. Terugbetalingsvoorwaarden studieschuld en stand van zaken 
De terugbetalingsproblematiek van deze debiteuren heeft mijn aandacht. Ik heb 
meerdere maatregelen getroffen om deze problematiek aan te pakken. Deze 
komen voor een belangrijk deel overeen met de door u voorgestelde oplossingen. 
Alvorens in te gaan op de genomen maatregelen zet ik eerst de voor de doelgroep 
meest belangrijke terugbetalingsvoorwaarden uiteen, om een helder beeld te 
schetsen van het voor hen geldende terugbetalingsregime. Daarnaast geef ik u op 
uw verzoek een geactualiseerde stand van zaken van de gegevens van ex-
 Pagina 1 van 6 
 

 
 
Onze referentie 
 Van de 4134 ex-studenten die wel aflossingsplichtig zijn hebben 2802 
657493 
(ongeveer 68 procent) een betalingsachterstand die bij een deurwaarder 
 
ligt.  
 In totaal betalen 1210 van de 4134 ex-studenten (ongeveer 30 procent) 
conform draagkracht terug. 
 
Stand van zaken studievoorschot  
In uw brief geeft u aan dat u heeft begrepen dat het sociaal leenstelsel van de 
baan is. Dit is niet het geval. In mei jl. heeft het kabinet met de fracties van VVD, 
PvdA, D66 en Groenlinks een akkoord bereikt over de hervorming van het 
studiefinancieringsstelsel. Per studiejaar 2015-2016 wordt voor nieuwe studenten 
in de bachelor- en masterfase het ‘studievoorschot’ ingevoerd. Het voorstel zoals 
in mei jl. is aangeboden aan de Tweede Kamer treft u in de bijlage bij deze brief. 
Daarin zijn de hoofdlijnen van het nieuwe stelsel opgenomen. Het wetsvoorstel 
verwacht ik in september 2014 aan te kunnen bieden aan de Tweede Kamer.  
 
3. Genomen maatregelen  
De afgelopen periode zijn verschillende maatregelen genomen om de 
problematiek aan te pakken, waarover ik u graag informeer. Daarbij zal ik ingaan 
op de door u voorgestelde oplossingen. Eén van deze oplossingen betreft de 
gelijke behandeling van ex-studenten (oplossing 2). Daarbij geeft u aan dat in 
Nederland ex-studenten in de bijstand, met een minimum inkomen en/of een 
inkomen beneden een zekere norm niet terug hoeven te betalen terwijl dat op 
Curaçao niet het geval is. Onder punt 2 ben ik ingegaan op de 
terugbetalingsvoorwaarden. Hierin heb ik uitgelegd dat voor alle debiteuren 
dezelfde voorwaarden gelden, ook ten aanzien van de hoogte van het inkomen 
waaronder niet hoeft te worden terugbetaald. Er is dus geen sprake van ongelijke 
behandeling.  
 
Studieschuld DUO en studieschuld SSC 
Er zijn debiteuren die na het beëindigen van hun studie zowel aan DUO als aan 
SSC een studieschuld moeten terugbetalen. In uw brief stelt u dat deze 
debiteuren vaak gedwongen worden om tweemaal een maximum van 30 procent 
van hun inkomen aan studieschulden te betalen. Dit is echter niet juist. De 
studieschuld die moet worden terugbetaald aan DUO kan naar draagkracht 
worden terugbetaald, wat betekent dat debiteuren die geen inkomen verwerven 
of slechts een laag inkomen hebben, geen of een laag bedrag per maand moeten 
terugbetalen. Daarbij geldt dat bij een inkomen onder 84% van het Nederlandse 
minimumloon niets hoeft te worden terugbetaald en dat daarboven nooit meer 
dan 12 procent van het inkomen hoeft te worden terugbetaald. Wel klopt het, 
zoals u ook in uw brief aangeeft, dat deze debiteuren aan twee instanties moeten 
terugbetalen, omdat zij bij twee verschillende instanties een schuld zijn 
aangegaan. U stelt een betere afstemming tussen SSC en DUO voor om te 
voorkomen dat beide instanties tegelijk studieschulden innen (oplossing 5). Het 
hebben van een studieschuld bij twee verschillende instanties kan leiden tot 
onduidelijkheden. Om deze zo veel mogelijk weg te nemen, wordt aan studenten 
van wie de studiefinanciering van DUO wordt beëindigd en waarvan DUO heeft 
geregistreerd dat zij tevens  door SSC ondersteund zijn, vanaf dit jaar jaarlijks in 
september/oktober een gezamenlijke brief van DUO en SSC gestuurd. Daarin 
wordt uitgelegd dat zij te maken hebben met twee studieschulden en welke regels 
gelden bij de aflossing daarvan.  
 
 
 Pagina 3 van 6 
 

 
 
Onze referentie 
Terugbetalen in lokale valuta  
657493 
Het starten van een pilot waarbij debiteuren in lokale valuta kunnen terugbetalen 
 
ziet u als een oplossing voor de studieschuldenproblematiek (oplossing 3). In 
Caribisch Nederland is DUO op 1 januari 2013 gestart met een pilot waarbij 
debiteuren de mogelijkheid is geboden hun studieschuld terug te betalen in de 
lokale valuta, de US Dollar. De eindevaluatie van deze pilot laat een positief 
resultaat zien. Aangezien het aantal debiteuren op Curaçao aanzienlijk groter is 
dan het aantal debiteuren in Caribisch Nederland is een aanvullend onderzoek 
noodzakelijk om te bezien of en hoe deze mogelijkheid ook op Curaçao kan 
worden aangeboden. DUO start op korte termijn met dit onderzoek.  
 
Mijn DUO  
Debiteuren kunnen op Curaçao, evenals op de andere eilanden van het Caribische 
deel van het Koninkrijk, geen gebruik maken van Mijn DUO en hebben dus geen 
actueel inzicht in hun schuldpositie. De oorzaak hiervan is gelegen in de 
beveiliging van Mijn DUO met DigiD, waardoor het nodig is dat de debiteur zich 
identificeert met een Nederlands 06-nummer.  
Echter, alle debiteuren ontvangen aan het begin van ieder jaar een overzicht. 
Hierin is opgenomen wat de huidige schuldpositie van de debiteur is.   
 
Samenwerking met de Curaçaose overheid 
Als één van de oplossingen stelt u voor een helpdesk op Curaçao in te richten met 
een ondersteunende en informatiefunctie (oplossing 1). Het oplossen van de in 
het verleden ontstane studieschuldenproblematiek en het voorkomen van nieuwe 
problemen vereist goede communicatie. Ik heb Minister Irene Dick van het 
Ministerie van OWCS dan ook voorgesteld DUO en SSC tezamen voorlichting te 
laten geven aan de Curaçaose debiteuren. Op die manier kan op een effectieve en 
efficiënte manier worden bereikt dat Curaçaose debiteuren goed worden 
voorgelicht over de mogelijkheden hun studieschuld(en) terug te betalen. De 
“Europees-Nederlandse” voorlichtingsinstrumenten sluiten niet altijd goed aan op 
de belevingswereld van de Curaçaose debiteuren en ik verwacht dan ook dat door 
de samenwerking met SSC meer Curaçaose debiteuren beter worden bereikt. SSC 
zal ook door DUO worden betrokken bij de uitvoering van de betalingsregeling die 
aangeboden wordt aan de debiteuren die op dit moment een betalingsachterstand 
hebben. In de eerste plaats om ervoor te zorgen dat zoveel mogelijk debiteuren 
worden bereikt  en daadwerkelijk gebruik gaan maken van de mogelijkheid een 
betalingsregeling aan te gaan. Parallel daaraan kan inzicht worden verkregen in 
de informatie- en ondersteuningsbehoefte die Curaçaose debiteuren hebben en op 
de wijze waarop daarin kan worden voorzien, zodat ook zij gebruik kunnen maken 
van de bestaande mogelijkheden. Uiteraard zal daarbij ook aandacht worden 
besteed aan de op handen zijnde wijzigingen in het studiefinancieringsstelsel.  
 
Voor de uitvoering van de draagkrachtregeling is het overigens essentieel dat 
informatie wordt verstrekt over de inkomenssituatie van de debiteur en zijn 
eventuele partner. DUO is hiervoor afhankelijk van de Curaçaose belastingdienst 
die hieraan overigens zijn medewerking verleent. Gegevensuitwisseling met de 
Curaçaose “Burgerlijke stand” zou kunnen voorkomen dat debiteuren – onnodig – 
zichzelf in grote problemen brengen doordat DUO niet meer over hun actuele 
verblijfplaats beschikt. Ik heb Minister Dick voorgesteld om ook hiervoor samen 
op te trekken opdat debiteuren geen betalingsachterstanden oplopen en tijdig 
gebruik kunnen maken van de sociale voorwaarden waaronder de studieschuld 
kan worden terugbetaald.  
 
 Pagina 5 van 6 
 

