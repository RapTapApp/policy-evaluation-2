> Retouradres Postbus 20011 2500 EA Den Haag  
 
www.rijksoverheid.nl 
Stichting Nos Kier Boneiru Bek 
www.facebook.com/minbzk 
dhr Finies 
www.twitter.com/minbzk 
Postbus 31  Bonaire 
Caribisch Nederland 
Kenmerk 
2014-0000383957 
Uw kenmerk 
 
  
Datum 13 augustus 2014 
Betreft Uw brief van 13 juni 2014 
 
 
Geachte heer Finies, 
 
In reactie op uw brief van 13 juni jl. informeer ik u als volgt. 
 
U vraagt onder andere om een door de Nederlandse regering georganiseerd 
zelfbeschikkingsreferendum voor Bonaire bij algemene maatregel van bestuur 
(AMvB). Op grond van artikel 149 WolBES kunnen de eilandsraden zelf beslissen 
tot het houden van een referendum. Het is dus aan de eilandsraad te besluiten tot 
het wel of niet houden van een referendum. Ik treed daar niet in. 
 
U stelt verder dat de akkoorden van de staatkundige verandering niet conform de 
regels van het internationale volkenrecht met de instemming van het 
Bonaireaanse volk zijn gesloten. Het referendum van 2004 wees uit dat de 
meerderheid van de bevolking van Bonaire koos voor directe banden met 
Nederland. In de Slotverklaring van 11 oktober 2006 is, door onder meer de 
delegaties Bonaire en Nederland, afgesproken dat de eilanden een 
staatsrechtelijke positie als openbaar lichaam in de zin van artikel 134 Grondwet 
zullen krijgen. Aangezien de eilandsraad van Bonaire deze afspraken unaniem 
heeft geratificeerd en de toenmalige regeringspartij UPB bij de 
eilandsraadverkiezingen in 2007 een absolute meerderheid heeft behaald mag van 
worden uitgegaan dat de Bonaireaanse bevolking de afspraken die in 2006 zijn 
gemaakt niet verworpen heeft. 
 
In relatie tot uw verzoek tenslotte om geen enkele bespreking meer te voeren op 
staatsstructuur niveau voordat er een referendum op Bonaire is gehouden, merk 
ik op dat er voorbereidingen plaatsvinden voor de evaluatie in 2015 van de 
uitwerking van de nieuwe staatkundige structuur van Bonaire, Sint Eustatius en 
Saba. Een eventuele wijziging van de staatkundige verhoudingen is geen 
onderdeel van die evaluatie zelf. 
 
Hoogachtend, 
De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
 
Pagina 1 van 1 
  
 

