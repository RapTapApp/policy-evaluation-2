34 472  Wijziging van de Wet publieke gezondheid onder meer in verband met het 
opnemen daarin van een aanbod van de overheid van vaccinaties en 
bevolkingsonderzoek en nieuwe regels voor de bestrijding van invasieve exotische 
vectoren 
 
 
NOTA NAAR AANLEIDING VAN HET VERSLAG 
 
Met belangstelling heb ik kennis genomen van de beschouwingen en vragen van de leden van de 
vaste commissie voor Volksgezondheid, Welzijn en Sport over het voorstel tot wijziging van de 
Wet publieke gezondheid. Het verheugt me dat de commissie, onder het voorbehoud dat de in het 
verslag opgenomen vragen en opmerkingen afdoende worden beantwoord, de openbare 
behandeling van het wetsvoorstel voldoende voorbereid acht. Hieronder ga ik graag in op de 
vragen en opmerkingen die de leden van de fracties van VVD, PvdA, SP, CDA en 50PLUS hebben 
over het wetsvoorstel. 
 
I.  ALGEMEEN  
 
1. Aanleiding 
 
1. De leden van de SP-fractie vragen of de regering kan toelichten welke stappen er het komende 
anderhalf jaar nog genomen moeten worden om te zorgen voor een soepele en veilige overgang 
als het gaat om de vaccinaties en het bevolkingsonderzoek. 
 
Om de overgang bij de uitvoering van het RVP veilig en soepel te laten verlopen, is samen met 
VNG, ActiZ, GGD GHOR Nederland en RIVM, een implementatietraject gestart. Hiervoor wordt een 
projectleider aangesteld en komt er een helpdesk waar partijen met vragen terecht kunnen. Er 
worden concrete instrumenten ontwikkeld zoals professionele richtlijnen en een handreiking voor 
gemeenten en JGZ-organisaties. Gedurende 2017 worden, indien nodig, regionale 
informatiebijeenkomsten georganiseerd. Voor bevolkingsonderzoek wordt met het wetsvoorstel 
enkel een wettelijke basis gecreëerd voor een programmatisch aanbod ter zake, maar verandert 
niets in het huidige aanbod en uitvoering van bevolkingsonderzoek.     
 
2. Vaccinaties aangeboden door de overheid 
 
2. De leden van de PvdA-fractie vragen welke maatregelen de regering neemt om de 
vaccinatiegraad verder te stimuleren.  
 
Op 16 april 2012 stuurde ik hierover een brief naar de Tweede Kamer (Kamerstukken II, 2012/13, 
22 894 nr 310). Succesfactoren van het huidige Rijksvaccinatieprogramma (RVP) zijn de veilige en 
effectieve vaccins, het vertrouwen van ouders in het programma en de manier waarop het RVP 
georganiseerd is. Het zorgvuldig monitoren van de vaccinatiegraad blijft geborgd als een 
belangrijke hoeksteen van het programma, zowel landelijk (door het RIVM) als regionaal en lokaal 
(in overleg met de JGZ-organisaties en afdelingen infectieziektebestrijding van GGD’en). 
 
Tegelijkertijd vraagt het RVP steeds meer uitleg. Daarvoor is een heldere, betrouwbare en 
genuanceerde informatievoorziening van groot belang, zowel via de media als in het persoonlijke 
gesprek tussen ouders en de medewerkers van de JGZ-organisatie. Ter bevordering hiervan wordt 
ingezet op het ondersteunen van de JGZ-organisaties bij gesprekken met ouders, maar ook via e-
learning, de website van het RIVM 
(http://www.rivm.nl/Onderwerpen/R/Rijksvaccinatieprogramma/Professionals) en door sneller te 
reageren op onjuiste berichten. Ook zal meer aandacht worden besteed aan de ziekten waartegen 
gevaccineerd wordt. Dit is nodig nu deze nauwelijks meer voorkomen en daarmee het belang van 
vaccinatie naar de achtergrond verdwijnt. 
 
Ik zal daarnaast onderzoeken of publicatie van de vaccinatiegraad op kinderdagverblijven en 
scholen kan bijdragen aan een betere informatievoorziening van ouders.  
 
3 en 4. De leden van de PvdA-fractie zijn benieuwd welke onderzoeken er bij de Gezondheidsraad 
lopen over de inhoud van het RVP, welke nieuwe vaccinaties momenteel worden onderzocht en 
hoe de Gezondheidsraad hierop inspeelt.  
 
 1 

12 en 13. Voor de hepatitis B0-vaccinatie vragen de leden van de PvdA-fractie hoe de 
verloskundige, het RIVM en de JGZ afstemmen om de vervolgserie van de benodigde vaccinaties 
te bewaken.  
 
Als het RIVM op basis van het bloedonderzoek bij de zwangere heeft vastgesteld dat het kind 
geboren is uit een draagster van hepatitis B informeert het RIVM de JGZ-organisatie hierover met 
het oog op het belang van tijdige toediening van de vervolgserie. Het RIVM rappelleert de JGZ-
organisatie indien tijdige vaccinatie uitblijft. Mocht de vaccinatie dan nog uitblijven, dan wordt ook 
de ouder door het RIVM gerappelleerd. Aangezien het hier gaat om afstemming tussen het RIVM 
en de JGZ-organisaties en niet tussen de verloskundig zorgverleners maakt de afstemming geen 
onderdeel uit van de integrale geboortestandaard. 
 
14. De leden van de PvdA-fractie zijn benieuwd hoe vaak het voorkomt dat het RIVM nader 
onderzoek doet naar aanleiding van een melding over onbekende bijwerkingen van vaccins en hoe 
hiermee wordt omgegaan.  
 
Klachten en/of bijwerkingen na vaccinatie kunnen gemeld worden bij het Bijwerkingencentrum 
1
Lareb dat hierover jaarlijks een rapportage uitbrengt. Het RIVM doet onderzoek op geleide van 
bevindingen in de wetenschappelijke literatuur en eventuele signalen die voortkomen uit de 
meldingen bij Lareb. Ook evalueert het RIVM bij verandering in het vaccinatieprogramma dit door 
vragenlijst-onderzoek uit te voeren naar eventuele klachten die optreden na vaccinatie. Het 
publiek kan hierdoor geïnformeerd worden over klachten die kunnen optreden na vaccinatie zoals 
pijn bij de prikplek, hoofdpijn, koorts. 
 
15. De leden van de PvdA-fractie vragen welke gemeenten momenteel achter lopen op de 
gemiddelde vaccinatiegraad en hoeveel deze achterstand bedraagt.  
 
De meeste gemeenten met een lagere vaccinatiegraad concentreren zich in de zone die ook wel 
‘Bible belt’ wordt genoemd (zie Figuur 1). Dit is een gebied waar van oudsher veel mensen wonen 
die zich om godsdienstige redenen niet laten inenten. Voor meer informatie verwijs ik naar het 
jaarlijkse vaccinatiegraadrapport (http://www.rivm.nl/bibliotheek/rapporten/2016-0064.pdf) en de 
2
geografische kaarten op Volksgezondheidenzorg.info .  
 
 
                                                      
1
 http://www.lareb.nl/getattachment/68b466ea-21d6-4a57-b430-
e22d78062a17/Lareb_rapport_RVP_aug15_04.pdf 
 
2
 https://www.volksgezondheidenzorg.info/onderwerp/vaccinaties/regionaal-internationaal/zuigelingen 
 
 
 3 

 
20. De leden van de PvdA-fractie vragen hoe onderzoek naar immuniteit van de bevolking 
plaatsvindt.  
 
Onderzoek naar immuniteit van de bevolking vindt plaats met het Peiling Immunisatie Effect 
Nederland Ter Evaluatie van het RVP (PIENTER) onderzoek (zie 
http://www.rivm.nl/Onderwerpen/P/PIENTER_onderzoek). Dit onderzoek wordt elke tien jaar 
uitgevoerd. In dit onderzoek worden antistoffen in het bloed gemeten. Tussen februari 2016 en 
december 2017 loopt het 3e PIENTER-onderzoek, eerdere onderzoeken vonden plaats in 
1995/1996 en 2006/2007.  
 
21 en 22. De leden van de PvdA-fractie vragen waaruit de informed consent-procedure voor het 
delen van gegevens tussen het RIVM en de JGZ-organisatie bestaat en hoe rekening wordt 
gehouden met lage taalvaardigheden.  
 
In de informed consent-procedure wordt tijdens een consult uitleg gegeven over het RVP, wordt 
ingegaan op de algemene en specifieke vragen en eventuele twijfels van ouders, en wordt aan 
ouders gevraagd of zij instemmen met deelname aan het programma en de uitwisseling van 
gegevens. Dit gebeurt tijdens het huisbezoek door de verpleegkundige (bij ca. 2 weken), en 
tijdens het 4-weken-consult op het consultatiebureau bij de jeugdarts. In een aantal gevallen 
(geschat wordt 20%) is nog sprake van een vervolggesprek tussen de ouders en de jeugdarts. 
De vaststelling of ouders voldoende zijn geïnformeerd gebeurt zoals in de gehele gezondheidszorg 
door de professional (de jeugdarts). De professional van de JGZ-organisatie die het gesprek met 
de ouders voert, houdt rekening met lage taalvaardigheden. 
 
24 en 25. De leden van de PvdA-fractie vragen hoe vaak een toegediende vaccinatie als niet geldig 
wordt bestempeld. Gebeurt dit verspreid over de JGZ-organisaties of gebeurt het vaak bij 
eenzelfde organisatie?  
 
In 2015 werden 2.595 vaccinaties als ongeldig beoordeeld. Dat komt neer op 0,1 % van het totaal 
aantal toegediende vaccinaties. De reden van ongeldig verklaring was veelal dat de vaccinatie als 
onnodig werd aangemerkt omdat het kind al voldoende geïmmuniseerd was. Daarnaast werd een 
aantal keren niet het juiste vaccin gebruikt of werd de vaccinatie niet op de juiste leeftijd van het 
kind toegediend. In enkele gevallen werd een reeds geëxpireerd vaccin gebruikt. Ongeldige 
vaccinaties komen bij alle JGZ-organisaties voor. 
 
26. De leden van de SP-fractie vragen of de JGZ in alle gemeenten voldoende capaciteit heeft om 
deze extra taak goed uit te voeren. 
 
In de huidige praktijk wordt het RVP reeds uitgevoerd voor de JGZ-organisaties (private 
zorgorganisatie of GGD). Het is daarmee geen extra taak voor deze organisaties. Met het 
wetsvoorstel wordt borging/bestendiging van de huidige praktijk beoogd.   
 
27. De leden van de SP-fractie vragen waarom er eigenlijk niet voor wordt gekozen om in plaats 
van de JGZ de GGD’en verantwoordelijk te maken voor de uitvoering van het RVP. 
 
Uitgangspunt is dat, conform de huidige praktijk, het RVP onder verantwoordelijkheid van dezelfde 
organisatie wordt uitgevoerd die ook de JGZ uitvoert. Het is aan de gemeenten om te bepalen 
welke partij dit het beste kan doen: de eigen GGD of een private partij. De gemeente is 
verantwoordelijk en houdt ook toezicht op het proces. Het RVP wordt in de huidige praktijk in 
ongeveer de helft van de gevallen door een GGD uitgevoerd. In de andere helft zijn het private 
zorgorganisaties. Omdat de huidige uitvoeringspraktijk goed functioneert, wordt met dit 
wetsvoorstel niet een keuze tussen GGD of private zorg organisatie gemaakt. Het is aan 
gemeenten om deze keuze te maken.   
 
28. De leden van de SP-fractie vragen of in de situatie dat een aantal ‘nieuwe’ vaccinaties 
(bijvoorbeeld voor gordelroos) voor de ouderen in het RVP worden opgenomen, kan worden 
toegelicht welke effecten dit heeft op de nu voorgestelde wijzigingen en de JGZ als partij met de 
uitvoerende taak.  
 
Gemeenten worden verantwoordelijk voor slechts een deel van de uitvoering van het RVP. Zo 
blijven bijvoorbeeld taken als de inkoop, opslag en distributie van vaccins, de monitoring van het 
RVP, de registratie, de oproep voor deelname en de landelijke communicatie een 
 5 

 
39 en 40. De leden van de SP-fractie vragen ook naar de afweging tussen de bescherming van de 
(volks)gezondheid en de bescherming van de privacy als het gaat om vaccinaties binnen het RVP.   
 
Privacy en (volks)gezondheid vormen geen tegenstelling, maar zijn beiden pijlers van het RVP. De 
kaders die gelden voor privacy in de medische sector zijn onverkort van toepassing op het RVP.  
 
Het toedienen van een vaccinatie in het kader van het RVP  is namelijk een medische verrichting 
waarop het medisch beroepsgeheim van toepassing is. De vaccinatie wordt geregistreerd in het 
JGZ-dossier. Daarnaast worden de gegevens met betrekking tot de vaccinatie (naam, adres, 
geslacht, geboortedatum, BSN-nummer, batchnummer van het vaccin), mits daarvoor 
toestemming is gegeven door de ouder, doorgegeven aan het RIVM. Het RIVM heeft deze 
gegevens nodig voor de kwaliteitsbewaking (via monitoring, registratie en surveillance) van het 
totale programma. Indien sprake is van vaccinfalen is het mogelijk om snel te traceren welke 
kinderen met het betreffende vaccin zijn gevaccineerd. Ook het individuele belang is gediend met 
de centrale registratie. Bijvoorbeeld wanneer de ziekte waartegen men in zijn jeugd is ingeënt, 
zich op latere leeftijd toch manifesteert. Dan kan het zijn dat het vaccin niet heeft gewerkt. Het is 
dan voor het individu van belang dat de in het verleden toegediende vaccinaties in het register 
kunnen worden geverifieerd. 
 
41 en 42. De leden van de SP-fractie vragen of bekend is in hoeveel procent van de gevallen wel 
of geen toestemming voor de registratie van vaccinatiegegevens wordt gegeven en hoeveel 
procent van de ouders hun kind niet laat registreren maar wel laat vaccineren.  
 
Het vragen van toestemming aan ouders voor het vastleggen van de gegevens bij het RIVM en 
voor de uitwisseling van de gegevens met het RIVM is een nieuw element in de te volgen informed 
consent-procedure bij de JGZ-organisaties. Tot dusverre is hiermee geen ervaring opgedaan en is 
dus niet bekend in hoeveel procent van de gevallen wel of geen toestemming voor de registratie 
wordt gegeven. Evenmin is bekend hoeveel procent van de ouders hun kind wel laten vaccineren 
maar niet registreren. 
 
43. Als ouders geen toestemming geven voor registratie worden de gegevens wel doorgegeven 
aan het RIVM, maar dan geanonimiseerd. De leden van de SP-fractie vragen hoe anoniem deze 
gegevens zijn en op de verwachting met betrekking tot de registratiegraad. 
 
Anoniem betekent dat bij het RIVM niet bekend is en ook niet kan worden achterhaald welke 
persoon de vaccinatie heeft ontvangen. Het zijn niet tot een persoon herleidbare gegevens. Bij de 
JGZ-organisatie (die de vaccinatie toedient) is dit uiteraard wel bekend. Het proces wordt bij het 
ontbreken van toestemming voor centrale registratie zo ingericht dat ook indien het bijvoorbeeld 
om maar een enkel geval in een kleine gemeente gaat geen herleiding tot een individu kan 
plaatsvinden. Zo nodig zal daartoe clustering van een kleine gemeente met andere gemeenten 
plaatsvinden. Overigens voert in vrijwel alle gevallen een JGZ-organisatie het RVP uit in meerdere 
gemeenten, waarbij een anonieme doorgifte niet kan worden herleid naar een specifieke 
gemeente. Een goede inschatting van het aantal ouders dat centrale registratie weigert is niet te 
maken. Het RIVM zal dit aantal monitoren en hierover rapporteren in het jaarlijkse 
vaccinatiegraadrapport. In de voorlichting zal het belang van landelijke registratie op naam bij het 
RIVM benadrukt worden. Het RVP is een ’veilig, effectief en vrijwillig’ aanbod van de overheid. 
Omdat infectieziekten veranderlijk zijn en de effecten van vaccinatie verder gaan dan het 
betrokken individu, is nauwkeurige bewaking van vaccinatiegraad, effectiviteit en bijwerkingen een 
essentieel onderdeel van het RVP. Deze bewaking is alleen goed mogelijk met registratie op naam. 
Overigens heeft het kind zelf ook een individueel belang bij de registratie, bijvoorbeeld om later 
vaccinatiegegevens op te kunnen vragen of bij meldingen van bijwerkingen. 
 
Op dit moment verken ik samen met RIVM, ActiZ en GGDGHOR NL de mogelijkheden om met 
behoud van anonimiteit, de collectieve gevolgen van weigering van centrale registratie te 
beperken.  
 
44 en 45. De leden van de SP-fractie vragen om inzicht in de huidige voorraad/beschikbaarheid 
van vaccins en of er momenteel sprake is van (mogelijke) schaarste.  
 
Om de vaccinvoorziening voor het RVP te borgen heeft het RIVM zowel eigen veiligheidsvoorraden 
als contractueel vastgelegde veiligheidsvoorraden bij de leverancier. Dit is tot nu toe een adequate 
manier gebleken om (dreigende) vaccintekorten in Nederland op te vangen.  
 7 

bepaald door de lage vaccinatiegraad in de reformatorische gezindte, het betreft dan met name 
kinkhoest, polio, rodehond en mazelen. Polio is uitgeroeid in Europa, maar kan zolang het niet 
wereldwijd uitgeroeid is, nog steeds de kop op steken. Mazelen en rodehond komen nog 
regelmatig voor in Europa als gevolg van een te lage vaccinatiegraad. 
 
51. De leden van de CDA-fractie vragen wat de vaccinatiegraad van HPV-vaccinatie in Nederland 
is.  
 
De HPV-vaccinatiegraad ligt op 61,0% (geboortecohort 2001 op 14-jarige leeftijd, zie 
https://www.volksgezondheidenzorg.info/onderwerp/vaccinaties/regionaal-
internationaal/adolescente-meisjes). 
 
52 en 53. De leden van de CDA-fractie vragen een nadere toelichting op de kwetsbaarheden van 
de huidige uitvoeringspraktijk vanwege de gewenste samenhang tussen RVP en JGZ.    
 
De huidige praktijk waarin de JGZ en het RVP in samenhang door dezelfde organisatie worden 
aangeboden is zeer succesvol. Zo gelden voor beide hoge opkomstpercentages. Deze koppeling is 
op dit moment niet juridisch geborgd. Daarbij geldt dat voor de uitvoering van de JGZ door 
gemeenten contracten worden afgesloten met de JGZ-organisaties en dat voor de uitvoering van 
het RVP contracten worden afgesloten tussen het RIVM en de JGZ-organisaties. De aanbesteding 
van de uitvoering van de JGZ en het RVP is dus niet in een hand. Met het wetsvoorstel verandert 
dit doordat gemeenten verantwoordelijk worden voor beiden. Daarbij wordt met het wetsvoorstel 
geborgd dat de uitvoering gekoppeld is doordat de beide taken onder verantwoordelijkheid van de 
zelfde organisatie moeten worden uitgevoerd. 
 
54 en 55. De leden van de CDA-fractie vragen hoe de kwetsbare uitvoeringspraktijk zich verhoudt 
tot de hoge vaccinatiegraad in Nederland. De leden vragen ook om een nadere uiteenzetting 
waarom de het wetsvoorstel een verbetering is ten opzichte van de huidige praktijk, waarin het 
RIVM direct overeenkomsten sluit met aanbieders van de JGZ. 
 
De huidige uitvoeringspraktijk waarin de JGZ in samenhang met het RVP wordt aangeboden is in 
de loop van de jaren gegroeid en is succesvol. Het ontbreken van een juridische grondslag maakt 
het echter kwetsbaar. De opdrachtgevers voor de JGZ zijn de gemeenten en de opdrachtgever 
voor het RVP is het RIVM (Rijk). Dat leidt nu niet tot problemen omdat er geen markt is waarbij 
nieuwe toetreders willen participeren. Het kan echter niet worden uitgesloten dat dit zo blijft. Om 
ervoor te zorgen dat in die nieuwe mogelijke situatie er geen obstakel ontstaat om de samenhang 
tussen JGZ en RVP te handhaven (de uitvoering van beide aspecten onder verantwoordelijkheid 
van een en dezelfde organisatie) is gekozen voor de voorliggende optie om de uitvoering van het 
RVP een gedeeltelijke taak voor gemeenten te maken, waarbij de gemeenten de opdracht krijgt de 
genoemde samenhang in acht te nemen. Zie verder ook het antwoord bij vraag 5. Het leggen van 
die grondslag moet dan ook vooral worden gezien als een preventieve maatregel om te borgen wat 
we hebben.   
 
56. De leden van de CDA-fractie vragen of de in de algemene maatregel van bestuur op te nemen 
kwaliteitseisen en programmatische eisen (minimaal) van hetzelfde niveau als nu blijven.  
 
Het huidige kwaliteitsniveau van de uitvoering van het RVP zal worden gehandhaafd en op 
sommige punten zoals bijvoorbeeld de informed consent-procedure worden verbeterd. Om dit te 
bewerkstelligen wordt een professionele richtlijn RVP opgesteld. Deze richtlijn vormt een vertaling 
van de huidige uitvoeringsregels RVP zoals opgesteld door het RIVM. Daarnaast wordt voor het 
handhaven van de kwaliteit in de algemene maatregel van bestuur een aantal programmatische en 
kwaliteitseisen aan de uitvoering van het RVP gesteld. Door de IGZ kan worden getoetst op 
handhaving van zowel de professionele richtlijn als de algemene maatregel van bestuur.  
 
57 en 58. De leden van de CDA-fractie vragen of met deze regeling gemeentelijke beleidsvrijheid 
ontstaat in de uitvoering. Zo ja, op welke manieren kunnen verschillen tussen gemeenten ontstaan 
in het aanbod en de kwaliteit van het RVP?  
 
De beleidsvrijheid voor gemeenten zal minimaal zijn. Zo wordt de inhoud van het RVP bij 
algemene maatregel van bestuur vastgelegd. Dit betekent dat welke vaccinaties en bij welke 
doelgroep moeten worden toegediend vast ligt. Daarbij geldt dat de inkoop, opslag en distributie 
van vaccins een verantwoordelijkheid van het Rijk blijft. Dit betekent in de praktijk dat de vaccins 
 9 

65 en 66. De leden van de CDA-fractie vragen tevens hoe op deze inspanningsverplichting wordt 
gecontroleerd en gehandhaafd. Zij vragen tevens hoe dit nu geregeld is.  
 
De controle en handhaving van de inspanningsverplichting is aan de gemeenten zelf. Het is bij 
gemeenten bekend bij welke instellingen dit mogelijk speelt. Ze zullen daarover afspraken maken 
met de JGZ-organisaties die nu ook al de vaccinaties verzorgen. Als dit tot problemen leidt zal dit 
snel via de JGZ-organisaties of het RIVM worden gesignaleerd. Deze inspanningsverplichting is op 
dit moment niet aan de orde omdat de gemeenten nu geen rol spelen bij de financiering van het 
RVP. Een JGZ-organisatie kan een declaratie voor het toedienen van de vaccinatie bij het RIVM 
indienden, los van de vraag bij welke gemeente het kind staat ingeschreven of verblijft. 
 
67. De leden van de CDA-fractie vragen of, en zo ja waarin, er verschillen zijn in de kwaliteitseisen 
en programmatische eisen als het gaat om het RVP en de vaccinatie op grond van de Regeling 
verstrekkingen asielzoekers en andere categorieën vreemdelingen 2005.  
 
Op grond van de Regeling Zorg asielzoekers wordt aan de personen die vallen onder de ‘Regeling 
verstrekkingen asielzoekers en andere categorieën vreemdelingen 2005’ een vaccinatieaanbod 
gedaan dat gelijkwaardig is aan het RVP en waarvoor dezelfde kwaliteitseisen gelden. De 
uitvoering van dit vaccinatieprogramma is geborgd in een overeenkomst van COA met GGD GHOR 
Nederland en van het RIVM met de zorgverzekeraar. 
 
68 en 69. De leden van de CDA-fractie vragen of ten opzichte van de huidige praktijk een 
verandering plaatsvindt in de rol en werkwijze van Lareb en het College ter Beoordeling van 
Geneesmiddelen (CBG). Heeft het voorliggende voorstel consequenties voor de uitvoering door 
deze organisaties?  
 
Nee, de rol en uitvoering van Lareb en het College ter Beoordeling van Geneesmiddelen (CBG) 
worden met het wetsvoorstel niet gewijzigd.  
 
70. De leden van de CDA-fractie vragen waarom het mogelijk is dat ouders hun kind wel laten 
vaccineren, maar dat dit gegeven niet wordt gedeeld met het RIVM. Kan de regering aangeven hoe 
vaak dit gebeurt?  
 
Op grond van de privacywetgeving (Wet bescherming persoonsgegevens en de regeling inzake de 
geneeskundige behandelingsovereenkomst in het Burgerlijk Wetboek (WGBO)) dient aan cliënten 
toestemming te worden gevraagd voor de verwerking van hun persoonsgegevens. Cliënten kunnen 
deze toestemming weigeren. In het geval van vaccinatie in het kader van het RVP geldt dat het 
vanwege individuele en volksgezondheidsbelangen belangrijk is dat er centrale registratie van de 
gegevens bij het RIVM plaatsvindt. Ouders zullen hierop worden gewezen tijdens het consult. Voor 
de uitvoering van het RVP is centrale registratie dan ook het uitgangspunt. Naar verwachting 
zullen de meeste ouders hieraan ook willen meewerken als zij om toestemming hiervoor worden 
gevraagd. Niettemin is het mogelijk voor een ouder om hun kind wél te laten vaccineren, maar dit 
gegeven niet te delen met het RIVM. De keuze voor deze mogelijkheid is genomen vanuit het 
volksgezondheidsbelang, de bescherming van de bevolking tegen uitbraken van 
infectieziekte/epidemieën, en de bescherming van het individu.  Het alternatief, geen toestemming 
voor het doorleveren van gegevens aan het RIVM, maar dan ook geen vaccinatie, is vanuit die 
overweging ongewenst. De situatie dat geen toestemming wordt gegeven voor het verstrekken 
van de vaccinatiegegevens aan het RIVM heeft zich de afgelopen jaren niet voorgedaan. Ook zijn 
er geen verzoeken binnengekomen bij het RIVM om reeds geregistreerde gegevens te verwijderen.  
 
71. De leden van de CDA-fractie leden vragen waarom de gegevens in Praeventis worden bewaard 
gedurende minimaal 15 jaren en waarom niet langer.  
 
Zie hiervoor het antwoord bij vraag 47.  
 
72. De leden van de CDA-fractie vragen een nadere uiteenzetting waarom met dit wetsvoorstel de 
mogelijkheid wordt geschapen om vaccinaties, via de Wet publieke gezondheid (Wpg), 
programmatisch aan te bieden. Welke problemen worden hiermee opgelost?  
 
De uitwerking van het onderhavige wetsvoorstel betreft vooralsnog het programmatisch aanbieden 
van de vaccinaties zoals die zijn opgenomen in het RVP waarbij de uitvoering mede door 
gemeenten geschiedt. De ontwikkelingen met betrekking tot vaccins en vaccinaties staan echter 
niet stil. Het is niet uitgesloten dat in de toekomst ook een programmatisch overheidsaanbod van 
 11 

  
Het RIVM heeft die regie. Anonieme gegevens worden gebruikt voor monitoring en 
wetenschappelijk onderzoek. Als voor wetenschappelijk onderzoek gebruik moet worden gemaakt 
van herleidbare gegevens dan wordt toestemming gevraagd aan de ouders (via een brief vanuit 
het RIVM).  
 
88. De Afdeling Advisering van de Raad van State heeft een aantal kritische opmerkingen 
geplaatst over het gebruik van gegevens uit de hielprikscreening. De leden van de VVD-fractie 
vragen de regering of deze kaders zullen worden neergelegd in een ministeriële regeling.  
  
De opmerking van de Afdeling zag op het voorgestelde tweede lid van artikel 12a. In dat lid is een 
uitzondering op het toestemmingsvereiste vooraf neergelegd ten behoeve van de betrokken 
opvolgend kinderarts, voor de situatie als dat noodzakelijk is vanwege de urgentie van de 
aansluitende zorg door deze arts. Naar aanleiding van de opmerking van de Afdeling is de tekst 
van dat lid verbeterd. Verder, dus buiten de situatie, bedoeld in dat lid, gelden de regels van de 
Wet bescherming persoonsgegevens en WGBO. Daarin staat al precies aangegeven aan wie op 
welke gronden gegevens kunnen worden verstrekt en in welke gevallen gegevens worden 
verwijderd.  
 
89. De leden van de VVD-fractie vragen op welke manier de privacy van personen kan worden 
geborgd.  
 
Bij de registratie van persoonsgegevens en medische gegevens in de informatiesystemen van de 
screeningen wordt zorgvuldig omgegaan met de geregistreerde gegevens. De systemen voldoen 
aan de eisen die zijn vastgelegd in de Wet bescherming persoonsgegevens (Wbp) en de WGBO. Bij 
de uitwisseling van gegevens moet ook worden voldaan aan de Wet gebruik burgerservicenummer 
in de zorg. Aanvullend geldt nog de NEN norm 7510 voor registratiesystemen zoals Praeventis. Het 
RIVM werkt alleen met geaccrediteerde laboratoria die voldoen aan wat is vastgesteld in de 
accreditatie-eisen. 
 
90 en 91. De leden van de VVD-fractie vragen wie binnen NEORAH toegang tot persoonlijke 
medische gegevens van het kind hebben en op welke gronden. In welke gevallen zullen de 
gegevens verwijderd worden? 
 
Via een rollen- en rechtensysteem is binnen NEORAH conform de WGBO geregeld dat uitsluitend 
medewerkers toegang tot de medische gegevens van het kind hebben die dat nodig hebben 
vanwege hun behandelrelatie met het kind. Medische gegevens worden verwijderd op verzoek van 
ouders via een door hen ondertekende brief. Zie 
http://www.rivm.nl/Onderwerpen/H/Hielprik/Juridische_informatie/Wilt u gegevens laten 
verwijderen? 
 
92. De leden van de PvdA-fractie zijn benieuwd welke andere bevolkingsonderzoeken de regering 
beoogt om in de toekomst onder voorliggende wet te plaatsen en waarom er niet voor is gekozen 
om naast de hielprikscreening en de PSIE ook de bevolkingsonderzoeken naar borst-, darm-  en 
baarmoederhalskanker aan voorliggend wetsvoorstel toe te voegen.  
 
Tot 2015 had de hielprikscreening een wettelijke basis in de Algemene Wet Bijzondere 
Ziektekosten (AWBZ), en nu heeft deze een tijdelijke wettelijke basis in artikel 4a van de Wpg, in 
afwachting van een definitieve regeling via onderhavig wetsvoorstel per 1 januari 2018. De 
Prenatale Screening Infectieziekten en Erytrocytenimmunisatie (PSIE) kent tot heden geen 
wettelijke basis. Via dit wetsvoorstel wordt deze wettelijke basis alsnog gelegd. De financiering 
voor PSIE en hielprikscreening vindt via de Rijksbegroting plaats. Het wetsvoorstel biedt de 
mogelijkheid om (op termijn) ook andere bevolkingsonderzoeken, zoals de bevolkingsonderzoeken 
naar borst-, darm- en baarmoederhalskanker aan de Wpg  toe te voegen. De noodzaak om dit al 
per 1 januari 2018 te doen, zoals wel aanwezig bij de hielprikscreening en de PSIE, ontbreekt bij 
de bevolkingsonderzoeken naar kanker, nu dit geregeld is via de Subsidieregeling publieke 
gezondheid. Op termijn zullen ook deze bevolkingsonderzoeken worden geregeld via de Wpg. 
 
93. De leden van de PvdA-fractie vragen per wanneer de 14 nieuwe aandoeningen worden 
toegevoegd aan de hielprikscreening en hoe het implementatietraject eruit ziet.  
 
 13 

_Screeningen_bij_zwangeren_en_pasgeborenen/Recht_op_informatie_en_toestemming/Praktisch_
hoe_werkt_dit_bij_screeningen). 
 
103. De leden van de PvdA-fractie vragen hoe rekening wordt gehouden met lage 
taalvaardigheden?  
 
Zie hiervoor het antwoord op bij vraag 96. 
 
104 en 105. De leden van de SP-fractie vragen of de regeling kan aangeven hoe concreet de 
plannen momenteel zijn voor een uitbreiding van de regeling inzake bevolkingsonderzoek in de 
Wpg en hoe dit wordt gefinancierd.  
 
Zie hiervoor het antwoord bij vraag 92 en de vragen 82 tot en met 84. 
  
106. De leden van de SP-fractie vragen of het mededelen van dergelijke afwijkende uitslagen op 
schriftelijke wijze de juiste en meest gepaste weg is en er geen meer persoonlijke alternatieven 
zijn.   
 
Dit betreft een misverstand. De ouders worden persoonlijk geïnformeerd door de huisarts bij 
afwijkende uitslagen. Daarna volgt een brief. 
 
107. De leden van de CDA-fractie vragen welke andere bevolkingsonderzoeken op basis van dit 
wetsvoorstel in de toekomst worden aangeboden.  
 
Zie hiervoor het antwoord bij vraag 92. 
  
108. De leden van de CDA-fractie vragen hoe vaak in het verleden het aanbod van deze 
bevolkingsonderzoeken is gewijzigd.  
 
In 2006 is de regie op de bevolkingsonderzoeken van het CVZ overgegaan naar het RIVM. In 2007 
is de screening op Downsyndroom en het structureel echoscopisch onderzoek (SEO) toegevoegd. 
In 2014 is het bevolkingsonderzoek darmkanker ingevoerd.  
 
109. De leden van de CDA-fractie vragen via welke procedure wordt bepaald welke 
bevolkingsonderzoeken programmatisch worden aangeboden.  
 
Dit geschiedt op grond van artikel 12a, eerste lid, van dit wetsvoorstel bij algemene maatregel van 
bestuur op voordracht van de Minister van VWS. Een voorstel voor een landelijk 
bevolkingsonderzoek wordt pas gedaan als het aan de criteria voor verantwoorde screening 
voldoet en de voordelen opwegen tegen de nadelen. Hiervoor wordt het advies van de 
Gezondheidsraad ter zake gebruikt. De Gezondheidsraad beoordeelt op basis van 
wetenschappelijke inzichten of het wenselijk is om een bevolkingsonderzoek in te voeren, uit te 
breiden of aan te passen. Daarbij kijkt de Gezondheidsraad ook of het nut van een 
bevolkingsonderzoek opweegt tegen eventuele risico's voor deelnemers. Om tot haar advies te 
komen, gebruikt de Gezondheidsraad de criteria van Wilson en Junger en de aanvullende criteria 
van de WHO. De Raad adviseert over de doelgroep, de te gebruiken screeningstest (aard, 
afkapwaarde), het aantal screeningsronden, de screeningsfrequentie en de kwaliteitseisen. Ook 
adviseert zij of voor een bevolkingsonderzoek een WBO-vergunning nodig is. (zie: 
http://www.rivm.nl/Onderwerpen/B/Bevolkingsonderzoeken_en_screeningen/Achtergrondinformati
e/Bevolkingsonderzoek_de_organisatie/Voorbereiding_betrokken_overheidspartijen).  
 
110 en 111. De leden van de CDA-fractie vragen waarom op dit moment wordt bezien of de wijze 
van financiering van de uitvoering van het bevolkingsonderzoek naar baarmoederhalskanker, 
borstkanker en darmkanker dient te worden voortgezet. Op welke wijze zouden de 
bevolkingsonderzoeken alternatief gefinancierd kunnen worden.  
 
Zie hiervoor het antwoord op bij de vragen 82 en 83.  
 
112 en 113. De leden van de CDA-fractie vragen waarom onderzocht wordt of het mogelijk is om 
de ouders ook bij een gunstige uitslag schriftelijk te informeren en welke afwegingen hierbij een 
rol spelen.  
 
 15 

De NVWA en het RIVM hebben voldoende kennis met betrekking tot de bestrijding van invasieve 
exotische muggensoorten die betrokken kunnen zijn bij de overdracht van ziekten. Het is 
belangrijk dat deze muggensoorten die ziekten zouden kunnen overdragen zich niet in Nederland 
vestigen. Zoals u heeft kunnen lezen in het u toegestuurde beleidsadvies over inheemse muggen 
(brief van 29 maart 2016, kenmerk 952679-149051-BPZ) is het bestrijden van deze inheemse 
muggensoorten, die alom zijn gevestigd, echter nog een kennisgebied dat volop in ontwikkeling is. 
 
122. De leden van de SP-fractie vragen hoe vaak de NVWA in 2015 en in 2016 tot nu toe een 
onderzoek/inspectie heeft uitgevoerd en in hoeveel van die gevallen heeft zij vervolgens een 
invasieve exotische mug aangetroffen. 
 
De NVWA legt jaarlijks ruim 600 bezoeken af op risicolocaties zoals bij gebruikte-bandenbedrijven, 
bij bedrijven die Lucky Bamboo importeren, op Schiphol, bij veilingen, in de Rotterdamse haven en 
op het volkstuinencomplex in Lelystad. In 2016 werden ook tijgermuggen aangetroffen bij een 
bedrijf dat tweedehands vrachtwagens verhandelt. Ook werden muggen en larven gevonden in een 
woonwijk in Veenendaal waar geen risicolocaties in de directe omgeving zitten. Bij respectievelijk 
2, ruim 30 (inclusief meerdere inspecties in Veenendaal) en 48 inspecties werden tot eind 
augustus 2016 gelekoortsmuggen, Aziatische tijgermuggen en Aziatische bosmuggen 
aangetroffen. Het hoge aantal positieve inspecties bij de bosmug is verklaarbaar doordat de 
bestrijding van de gevestigde populatie pas in 2015 begon. Bij de inspecties voorafgaand en 
tijdens de start van die aanpak werd de bosmug zeer vaak aangetroffen. Bovendien zijn de acties 
bij afzonderlijke volkstuincomplexen, als aparte inspecties beschouwd, ook al waren ze vaak in 
dezelfde week. 
 
123. De leden van de SP-fractie vragen bij hoeveel bedrijven door de NVWA de afgelopen vijf jaar 
meerdere keren invasieve exotische muggen zijn aangetroffen. 
 
In de periode 2012 – 2016 zijn vier bedrijven die handelen in Lucky Bamboo-planten meerdere 
keren besmet. In dezelfde periode waren tien bedrijven, die handelen in gebruikte banden, 
meerdere keren besmet. De locaties waar de Aziatische bosmug voorkomt, zijn niet aangemerkt 
als bedrijfslocatie. Het betreft hier volkstuincomplexen. 
 
124 en 125. De leden van de SP-fractie vragen hoe vaak er de afgelopen vijf jaar is gehandhaafd 
naar aanleiding van het aantreffen van invasieve exotische muggen en welke maatregelen zijn 
genomen. 
 
Er is tweemaal gehandhaafd. In beide gevallen betrof het dezelfde importeur die zich niet had 
gehouden aan de eisen die het Warenwetbesluit Lucky Bamboo stelt aan het binnen brengen van 
Lucky Bamboo binnen Nederland. De eerste keer is op last van de NVWA de gehele partij Lucky 
Bamboo vernietigd. In het tweede geval mocht de partij een maand niet worden verhandeld tot 
dat was gebleken dat er geen tijgermuggen meer uit eitjes konden komen. 
 
126. De leden van de SP-fractie vragen naar de meest actuele informatie in Nederland en 
Caribisch Nederland inzake het zikavirus.  
 
In continentaal Nederland zijn geen besmettingen opgetreden via overdracht door muggen. Deze 
worden ook niet verwacht. Wel is onlangs het eerste geval van mogelijk seksuele transmissie van 
Zikavirus in Nederland geconstateerd.  
 
Per 8 september 2016 bedraagt het aantal besmettingen in Caribisch Nederland: 
- Bonaire: ongeveer 20  
- Saba: ongeveer 10  
- Sint Eustatius: ongeveer 20  
- Aruba: ongeveer 25  
- Curacao: ongeveer 320  
- Sint Maarten: ongeveer 50. 
 
127. De leden van de SP-fractie vragen hoeveel mensen na besmetting in het buitenland zijn 
teruggereisd naar Nederland. 
 
Per 8 september 2016 zijn er 90 patiënten gemeld in Europees Nederland. Dit betreft 
importgevallen, met uitzondering van het geval van mogelijke seksuele transmissie. 
 
 17 

van geïntroduceerde individuele muggen en het voorkomen van vestiging tussen Nederland en in 
Zuid-Europese landen.  
 
Verder wordt de aanpak in andere landen bepaald door de wijze waarop de verantwoordelijkheid is 
georganiseerd (nationaal, regionaal of lokaal), het hebben van voldoende middelen en het hebben 
van een juridisch kader voor het opleggen van (preventieve) maatregelen. Idealiter heeft een land 
een strategie of nationaal plan, richtlijnen hoe te werk te gaan voor surveillance en bestrijding en 
een juridisch kader. De ECDC stimuleert en ondersteunt haar lidstaten al jaren in het ontwikkelen 
daarvan. Ook de WHO probeert dit voor de Europese regio te bevorderen via het “Regional 
framework for surveillance and control of invasive mosquito vectors and re-emerging vector-borne 
diseases, 2014–2020”. Nederland volgt de adviezen van ECDC en de WHO-aanpak en heeft de 
totstandkoming van deze aanpak gefaciliteerd. 
 
131. De leden van de CDA-fractie vragen welke afspraken er gemaakt zijn over de signalering van 
muggenoverdraagbare aandoeningen bij mens en dier en de monitoring van het voorkomen van 
invasieve exotische muggen, en of, en zo ja waar, hierover gerapporteerd wordt. 
 
Een deel van de muggenoverdraagbare aandoeningen circuleren tussen mens en mug. Het 
merendeel van de muggenoverdraagbare infecties zijn echter zoönotisch van aard, wat inhoudt dat 
er ook gewervelde dieren bij de cyclus betrokken zijn. Signalen die betrekking hebben op muggen 
of op muggenoverdraagbare ziekten kunnen daarom afkomstig zijn van verschillende bronnen. De 
Gemeentelijke Gezondheidsdiensten (GGD’en) maar ook laboratoria kunnen zich bij het Centrum 
infectieziektebestrijding van het RIVM (RIVM-CIb) melden indien zij een muggenoverdraagbare 
ziekte vermoeden of hebben vastgesteld. Omdat informatie en kennis over het vóórkomen van 
muggen (en de bestrijding hiervan) noodzakelijk is, werkt het RIVM-CIb daarvoor nauw samen 
met het Centrum Monitoring Vectoren van de NVWA (CMV). Indien de muggensurveillance van het 
CMV een vondst oplevert van een exotische mug, meldt het CMV dit aan het RIVM-CIb. Ook 
worden inheemse muggen gemonitord. Deze gegevens worden meegenomen in risicoanalyses van 
muggenoverdraagbare ziekten die van belang zijn voor volksgezondheid en diergezondheid. 
Daarnaast is het mogelijk dat buurlanden zich bij het RIVM-CIb melden indien zich bijvoorbeeld 
problemen voordoen in de grensstreek. Tot slot is het RIVM-CIb het aanspreekpunt voor 
internationale organisaties als het European Centre for Disease Control (ECDC) en de WHO (zowel 
WHO headquarters als WHO regional office for Europe).  
 
Voor de signalering van infectieziekten die door muggen worden overgedragen, hanteert het 
RIVM-CIb grotendeels de reguliere signaleringsstructuur die ook voor andere infectieziekten geldt.  
Afhankelijk van de aard en de urgentie van het signaal wordt het signaal besproken in een of 
meerdere van de overlegvormen van de signalerings- en bestrijdingsstructuur, namelijk het 
signaleringsoverleg (SO) of het signaleringsoverleg-zoönosen (SO-Z), het responsteam (RT) of het 
Outbreak Management Team (OMT). Het wekelijkse SO en het maandelijkse SO-Z kennen een 
vaste samenstelling van professionals uit de humane infectieziektebestrijding. Bij het SO-Z zijn, 
naast het RIVM en de GGD, ook experts van de Gezondheidsdienst voor Dieren, het Centraal 
Veterinair Instituut, de NVWA, de Faculteit Diergeneeskunde en het Dutch Wildlife Health Centre 
aanwezig. Op uitnodiging kunnen deskundigen uit andere instituten en organisaties aanschuiven. 
Het RT en het OMT zijn onderdeel van de bestrijdingsstructuur en komen alleen bijeen als daar 
aanleiding voor is, bijvoorbeeld als er advies nodig is over interventies in bijzondere situaties die 
buiten de reguliere richtlijnen vallen en waarbij een multidisciplinaire aanpak vereist is.  
 
Het is over het algemeen de gewoonte om vondsten van zowel exotische muggen zoals 
bijvoorbeeld in Veenendaal als (opkomende) infectieziekten (zoals recent het vóórkomen van 
tekenencefalitis) bekend te maken. Bevestigde vondsten van invasieve exotische muggen worden 
vermeld op de website van de NVWA. Deze informatie wordt verder gedeeld met andere Europese 
landen in het VectorNet-project van het ECDC en European Food and Safety Authority, een 
Europees netwerk voor het delen van gegevens over de geografische spreiding van de 
geleedpotige vectoren en het overbrengen van ziekteverwekkers via deze vectoren op mens en 
dier. Deze informatie is te vinden op de website van het ECDC.  
 
Tot slot verschijnen jaarlijks de Staat van Infectieziekten en de Staat van Zoönosen. Beide 
rapporten geven inzicht in de ontwikkelingen van infectieziekten en zoönosen in Nederland. Deze 
worden U toegestuurd en openbaar gemaakt via de website van het RIVM. 
 
132. De leden van de CDA-fractie vragen hoe vaak het is voorgekomen dat bedrijven die gebruikte 
banden importeren zich niet aan de afspraken hebben gehouden. 
 19 

leeftijd van 9 jaar is toegevoegd met een gefaseerde inhaalcampagne voor meisjes tot de leeftijd 
van 15 jaar. Er zijn nog geen cijfers beschikbaar van de bereikte vaccinatiegraad voor HPV op 
Bonaire. 
 
140. De leden van de CDA-fractie vragen wat de reden is dat op Bonaire ook gevaccineerd wordt 
tegen hepatitis B, en op de andere eilanden niet.  
 
Dit is een misverstand. In geheel Caribisch Nederland wordt gevaccineerd tegen Hepatitis B. 
 
141. De leden van de CDA-fractie vragen of bevolkingsonderzoeken zoals de neonatale 
hielprikscreening en de prenatale screening infectieziekten en erytrocytenimmunisatie nu in 
Caribisch Nederland worden aangeboden. 
 
In 2015 is de hielprikscreening gefaseerd ingevoerd in Caribisch Nederland. Vanaf 1 januari 2015 
wordt de hielprikscreening uitgevoerd op Bonaire en sinds oktober 2015 ook op Saba en Sint 
Eustatius. De PSIE screening wordt niet als bevolkingsonderzoek uitgevoerd maar werd al in 
Caribisch Nederland uitgevoerd als onderdeel van de zorg. 
 
142. De leden van de CDA-fractie vragen wat de vaccinatiegraad is in Caribisch Nederland voor de 
verschillende vaccinaties in het RVP en de bevolkingsonderzoeken. 
 
Voor de vaccinatiegraad in Caribisch Nederland wordt verwezen naar Tabel 12 van het 
vaccinatiegraadrapport (http://www.rivm.nl/bibliotheek/rapporten/2016-0064.pdf). Voor de 
nationale hielprikscreening is nog geen officiële publicatie waarnaar kan worden verwezen; op 
termijn zullen de deelnamepercentages voor deze screening evenwel worden opgenomen in de 
jaarlijkse Monitor voor de NHS. 
 
143. De  leden van de CDA-fractie vragen of het RIVM nog enige rol speelt in de bestrijding van 
muggensoorten in Caribisch Nederland. 
 
Bonaire, Sint Eustatius en Saba zijn, net als de gemeenten in Europees Nederland, op grond van 
de Wpg zelf verantwoordelijk voor de lokale muggenbestrijding. Voor Europees Nederland wordt 
een centrale bestrijdingssystematiek voorgesteld om te voorkomen dat exotische muggen zich 
daar kunnen vestigen. In Caribisch Nederland is deze doelstelling echter anders omdat de 
betreffende exotische muggen zich al overal hebben gevestigd. De muggenbestrijding daar ter 
plaatse en de advisering van het RIVM kent zo een ander karakter en richt zich daardoor op het zo 
goed mogelijk beheersen van een gevestigde muggenpopulatie of de bestrijding van een lokale 
uitbraak van een daarmee samenhangende infectieziekte.  
 
Naar aanleiding van de uitbraak van het zikavirus en gezien de voortdurende opkomst van door 
muggen overgebrachte ziekten is gevraagd aan de openbare lichamen om te benoemen wat zij 
aan extra ondersteuning nodig hebben om hun muggenbestrijding toekomstbestendig te maken. 
Met hen is afgesproken dat zij samen met het RIVM tot een plan komen. Dat plan omvat generieke 
onderdelen voor de drie eilanden en, omdat de situatie per eiland verschillend is, ook maatwerk 
per eiland. Naast maatregelen op de korte termijn voorziet dit ook in een duurzame versterking 
van de muggenbestrijding ter plaatse.  
 
144. De leden van de CDA-fractie vragen of de regering een stand van zaken kan geven van de 
uitbraak van het zikavirus in Caribisch Nederland.  
 
Hoeveel mensen besmet zijn geraakt is onbekend, en zal ook onbekend blijven omdat de meeste 
mensen geen of slechts lichte verschijnselen hebben en niet naar de huisarts zullen gaan. Van de 
mensen die wel naar de huisarts gaan, wordt niet bij iedereen laboratoriumonderzoek 
aangevraagd, hetgeen wel nodig is voor een bevestiging van de diagnose. Zie voor een overzicht 
van de wel bekende cijfers het antwoord bij vraag 126. 
 
145. De leden van de CDA-fractie vragen of een stijging van het aantal gevallen van baby’s met 
microcefalie waarneembaar is. 
 
Er wordt gesurveilleerd op pasgeborenen met microcefalie waarbij de moeder recent een zika-
infectie heeft doorgemaakt. Er is in Europees Nederland voor zover bij het RIVM bekend nog geen 
baby met microcefalie bij een zika-infectie gemeld. De kans dat dit zal gebeuren, wordt ook als 
laag ingeschat. Een relevante stijging van het aantal geboorten van microcefalie wordt in 
 21 

 
In paragraaf 2.1.2. van de memorie van toelichting is opgenomen dat het wenselijk is dat de 
vaccinaties uit het RVP niet alleen worden aangeboden aan ingezetenen in de leeftijd van nul tot 
achttien zoals opgenomen in de basisregistratie personen (BRP), maar ook aan kinderen die 
langdurig in de gemeente verblijven maar niet zijn ingeschreven in de BRP van die gemeente, 
zoals kinderen in ziekenhuizen en residentiële instellingen, en de zogenaamde geprivilegieerden3.  
Eén van de onderzoeksvragen in het genoemde financiële onderzoek was of het mogelijk is het 
aantal kinderen te kwantificeren dat langdurig in de gemeente verblijft, maar niet is ingeschreven 
in de basisregistratie personen. HHM concludeert op p.27: “Het onderzoek laat zien dat het aantal 
te vaccineren kinderen dat ‘niet gemeentelijk is ingeschreven’ zeer beperkt is, maar niet exact is 
te bepalen. De beschikbare databestanden laten deze analyse niet toe.” Gegeven deze conclusie is 
in de financiële afspraken met deze beperkte groepen van geringe omvang nu geen rekening 
gehouden. Gemeenten kunnen hier onderling afspraken over maken. 
 
157. De leden van de CDA-fractie vragen ook of met dit wetsvoorstel het aantal taken van het 
RIVM afneemt, gelijk blijft of toeneemt en of de capaciteit van het RIVM hierop wordt aangepast.  
 
Het is nog onduidelijk in hoeverre dit wetsvoorstel invloed heeft op de capaciteit bij het RIVM. 
Enerzijds vervalt het contractbeheer met de JGZ-organisaties als taak voor het RIVM, maar dit 
ging om een zeer beperkte inzet omdat de overeenkomsten bestonden uit een standaardtekst (in 
2012 opgesteld in overleg tussen RIVM, ActiZ en GGD Nederland) met een onbepaalde looptijd. 
Anderzijds blijft het RIVM ook in de nieuwe situatie verantwoordelijk voor de inhoud, regie en 
coördinatie van het RVP. 
 
Met de invoering van het wetsvoorstel krijgt het RIVM te maken met een nieuwe partij, de 
gemeente, als verantwoordelijke partij voor de toediening van de vaccinaties. Het is niet 
ondenkbaar dat dit gaat leiden tot een grotere inzet van het RIVM in het onderhouden van 
contacten en voeren van overleg, zowel regionaal (met individuele gemeenten) als op landelijk 
niveau (met VNG). 
 
7. Consultatie 
 
158. De leden van de SP-fractie vragen of per geconsulteerde organisatie kan worden aangegeven 
wat zij vinden van het nu voorliggende voorstel en de wijze waarop hun input in deze versie is 
verwerkt.  
 
Voor de nadere uitwerking van het wetsvoorstel en de voorbereiding van de implementatie van het 
wetsvoorstel vindt intensief/regelmatig overleg plaats met de VNG, ActiZ (brancheorganisatie voor 
zorgorganisaties), GGD GHOR Nederland en het RIVM. Alle partijen kunnen zich vinden in het 
wetsvoorstel zoals het er nu ligt.  
 
159. De leden van de CDA-fractie vragen hoe het implementatieproces zal plaatsvinden waar de 
VNG naar heeft gevraagd.  
 
Voor een goede overgang van een deel van de verantwoordelijkheid voor de uitvoering van het 
RVP van het Rijk naar gemeenten is het van belang dat gemeenten en uitvoeringsorganisaties JGZ 
zich hier op kunnen voorbereiden. Om gemeenten te ondersteunen is een handreiking ontwikkeld. 
Hierin staan taken en verantwoordelijkheden van partijen beschreven en is een 
modelovereenkomst voor het contract tussen gemeente en uitvoeringsorganisatie opgenomen. 
Tijdens voorlichtingsbijeenkomsten zullen gemeenten en JGZ-organisaties nader worden 
geïnformeerd en voor vragen wordt bij de VNG een helpdesk ingericht. Het is de bedoeling dat het 
jaar 2017 voor deze activiteiten wordt benut. 
 
II ARTIKELSGEWIJS 
 
Artikel I, onderdeel C, artikel 6a 
160 en 161. De leden van de SP-fractie vragen om kwalitatief en kwantitatief te onderbouwen dat 
de NVWA voldoende capaciteit en middelen heeft om de vestiging van exotische vectoren te 
voorkomen. 
 
                                                      
3
 Personen met een diplomatieke of consulaire functie of werkzaam bij een internationale organisatie, en hun gezinsleden, 
opgenomen in de Protocollaire basisadministratie. 
 23 

167. De leden van de SP-fractie vragen naar een extra toelichting op de voorgestelde bevoegdheid 
voor de minister tot het opleggen van een last onder bestuursdwang.  
 
 
 
De minister kan besluiten bedrijven waar exotische muggen zijn gevonden of waar een 
aannemelijk risico op het aantreffen van exotische muggen aanwezig is technische maatregelen op 
leggen. Die maatregelen – bijvoorbeeld de verplichting om banden uit risicogebieden droog op te 
slaan – kunnen bestuursrechtelijk worden afgedwongen, bijvoorbeeld onder bedreiging om een 
last te verbeuren zolang de overtreding voortduurt. 
 
De minister van Volksgezondheid, 
Welzijn en Sport,  
 
 
 
 
 
mw. drs. E.I. Schippers 
 
 25 

