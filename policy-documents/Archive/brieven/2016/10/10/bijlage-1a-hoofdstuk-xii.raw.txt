Vraagnummer Vraag en Antwoord 
1 Vraag: 
Kunt u per beleidsartikel aangeven wat de vrije budgettaire ruimte is? 
 
Antwoord: 
In het begrotingsjaar 2017 hebben alle budgetten op de beleidsartikelen van de 
IenM begroting Hoofdstuk XII een bestemming. Niet alle budgetten zijn reeds 
juridisch verplicht. In de IenM begroting is conform de 
Rijksbegrotingsvoorschriften 2016 een nieuw overzicht opgenomen waarin inzicht 
wordt geboden in de niet-juridisch verplichte uitgaven per beleidsartikel. Dit 
overzicht is opgenomen op pagina 22 van de begroting Hoofdstuk XII. 
In de kolom «Bestemming van de niet juridische verplichte uitgaven» wordt per 
beleidsartikel  het niet verplichte bedrag opgesplitst naar de bestemming van de 
uitgaven. 
 
2 Vraag: 
Hoe groot is het totale budget van het Actieplan Luchtkwaliteit? 
 
Antwoord: 
Het Actieplan Luchtkwaliteit is een gezamenlijk plan van zowel gemeenten als het 
Rijk. Het plan bestaat uit een breed maatregelenpakket gericht op een verdere 
verbetering van de luchtkwaliteit. Dit maatregelenpakket bestaat onder andere uit 
Europees bronbeleid voor voer- en vaartuigen, ontmoedigen vervuilend vervoer, 
diverse lokale initiatieven en maatregelen van decentrale overheden, en het 
programma Slimme en Gezonde Stad. Zowel gemeenten als het Rijk treffen 
maatregelen ter verbetering van de luchtkwaliteit, en dragen hier financieel aan 
bij. Vanuit het Rijk is in het kader van het Actieplan Luchtkwaliteit eenmalig 16 
mln. ter beschikking gesteld en is voor het hele programma Slimme en Gezonde 
stad tot 2019 4 miljoen beschikbaar, waarvan ook een deel van de middelen is 
bestemd voor geluid. Tevens wordt een deel van het budget uit art. 20.01.01 
aangewend voor luchtkwaliteit, ongeveer 8 ton per jaar. Tenslotte wordt nog een 
deel van het budget van art. 18.01.01 besteed aan beleidsonderzoek op het 
gebied van duurzame zeevaart en binnenvaart. 
 
3 Vraag: 
Wat was de toegevoegde waarde in euro’s en medewerkers van de twee mainports 
(havenbedrijf Rotterdam en Schiphol) en de brainport Eindhoven in 2015? 
 
Antwoord: 
De bijdrage van de mainports en brainport aan de Nederlandse economie en 
maatschappelijke welvaart is groot. Bedrijven die actief zijn in de luchtvaart, 
maritieme en hightech sectoren en toeleveranciers leveren Nederland veel banen 
op. 
 Volgens de Havenmonitor 2015 genereerde de haven van Rotterdam in 
2014 een totale toegevoegde waarde, inclusief directe en indirect 
achterwaartse effecten, van €18,4 miljard  met 151.200 werknemers. Dit 
komt neer op een toegevoegde waarde per werknemer van €121.693. 
Voor het jaar 2015 zijn nog geen cijfers beschikbaar. Deze worden dit jaar 
in de Havenmonitor 2016 gepubliceerd.  
 Onderzoek van Decisio in opdracht van het Rijk - waarvan de methodiek 
door het CPB wordt gesteund - wordt de toegevoegde waarde van Schiphol 
geschat op €9 miljard  en het aantal banen op ruim honderdduizend in 
2013. McKinsey/BCG (2011) en ACI/Intervistas (2015) komen tot veel 
hogere cijfers doordat in die studies indirecte bijdragen van onder meer 
Europese hoofdkantoren en distributiecentra aan de economie zijn 
meegenomen. Voor de kwantificering hiervan bestaat echter geen 
eenduidige methodiek.  
 Voor de brainport Eindhoven zijn alleen gegevens voor 2014 beschikbaar 
(Brainport Monitor 2016). Het bruto regionaal product van de regio was in 
dat jaar in totaal €33,5 miljard euro op basis van een arbeidsparticipatie 
van 283.106 personen. Dit komt neer op een toegevoegde waarde per 

overheden aan spoorvervoer en met betrekking tot reizigersaantallen en eigen 
bijdragen van de reizigers  
 
8 Vraag: 
Kunt u een overzicht geven van de financiële bijdrage die de overheid levert aan 
het tramvervoer, per Nederlander, per reiziger en per reizigerskilometer? Kunt u 
hierbij ook de opbrengsten voor de overheid dan wel de eigen bijdrage van de 
reiziger aangeven? 
 
Antwoord: 
Het tram- en busvervoer is gedecentraliseerd. Ik beschik niet over gegevens met 
betrekking tot de bijdragen van decentrale overheden aan tram- en busvervoer en 
met betrekking tot reizigersaantallen en eigen bijdragen van de reizigers. 
 
9 Vraag: 
Kunt u een overzicht geven van de financiële bijdrage die de overheid levert aan 
het busvervoer, per Nederlander, per reiziger en per reizigerskilometer? Kunt u 
hierbij ook de opbrengsten voor de overheid dan wel de eigen bijdrage van de 
reiziger aangeven? 
 
Antwoord: 
Zie antwoord bij vraag 8 
 
10 Vraag: 
Wat zijn de kosten per automobilist voor de transitie naar de nieuwe 
brandstoffenmix tot 2020 en tot 2030? Wat zijn de kosten van de nieuwe 
brandstoffenmix en voor wiens rekening komen deze? 
 
Antwoord: 
Een berekening voor de kosten per automobilist op de manier zoals u vraagt is 
lastig te maken. Enerzijds is de verwachting (zie antwoord op vraag 128) dat de 
automobilist in 2021 in vergelijking met 2007 ca € 340 euro per jaar bespaart 
omdat de voertuigen zuiniger worden. Om de transitie naar laag- en 
nulemissievoertuigen te kunnen maken is echter nog wel een investering in 
innovatie nodig. De meeste duurzame alternatieven kosten op dit moment nog 
substantieel meer dan een qua vervoersprestaties gelijkwaardig fossiel alternatief. 
Nederlandse marktpartijen zijn bereid hierin zelf te investeren en hebben daarbij 
onderzocht welke cofinanciering mogelijk is uit Brussel en regionale fondsen. 
Momenteel wordt met het bedrijfsleven gesproken over mogelijke bijdragen van 
het Rijk. 
 
11 Vraag: 
Kunt u een overzicht geven van de financiële bijdrage die de overheid levert aan 
het wegverkeer, per Nederlander, per reiziger en per reizigerskilometer? Kunt u 
hierbij ook de opbrengsten voor de overheid dan wel de eigen bijdrage van de 
reiziger aangeven? 
 
Antwoord: 
In de periode van 2017 tot 2030 wordt er gemiddeld € 2,6 miljard per jaar vanuit 
het Infrastructuurfonds aan het rijkswegennet besteed. Hier zijn de uitgaven van 
decentrale overheden aan provinciale en gemeentelijke wegen nog niet 
meegenomen. Uitgaande van 17 miljoen Nederlanders betekent dit afgerond € 153 
per Nederlander per jaar. Wanneer er vanuit wordt gegaan dat er 7,1 miljoen 
personen zijn die in het bezit zijn van een auto of motor (in 2014, bron: CBS) dan 
betekent dit afgerond € 366 per auto- of motorbezitter per jaar. Hierin is het 
goederenverkeer niet meegenomen. 
Wanneer er vanuit wordt gegaan dat er 97,3 miljard reizigerskilometers zijn per 
auto (in 2015, bron: CBS) dan betekent dit € 0,03 per reizigerskilometer. Ook 
hierbij is het goederenverkeer niet meegenomen. De opbrengsten en de eigen 
bijdrage van de reiziger zijn hierbij niet aan te geven omdat dit per reiziger en 
motief verschillend is. 
 

Project Kilometer rijstrook Kabinet 
Opengesteld:   
N50 Ramspol – 17 Balkenende IV 
Ens 
A10 2e 40 Balkenende III/IV 
Coentunnel 
A5 Westrandweg 40 Balkenende IV 
A73 Roermond  1 Kok I 
Koninginnelaan 
A28 Utrecht - 52 Rutte II 
Amersfoort 
A2 Den Bosch - 47 Rutte I 
Eindhoven 
N2 2 Rutte I 
Meerenakkerweg 
- Noord-
Brabantlaan 
A1/A6/A9 24 Rutte I 
Schiphol 
Amsterdam 
Almere (A10 
Oost) 
N33 Assen - 80 Rutte I 
Zuidbroek 
A4 Dinteloord - 42 Rutte I 
Bergen op Zoom 
N31 Haak om 22 Balkenende IV 
Leeuwarden 
A4 Burgerveen - 12 Balkenende IV 
Leiden 
N61 Hoek - 63 Rutte I 
Schoondijke 
N35 Combiplan 6 Kok I 
Nijverdal 
A1 Bunschoten - 6 Rutte II 
Hoevelaken 
A15 Maasvlakte - 80 Balkenende IV 
Vaanplein 
A4 Delft - 55 Balkenende IV 
Schiedam 
A7/A8 28 Rutte II 
Purmerend - 
Zaandam - 
Coenplein 
A12 Ede – 26 Rutte I 
Grijsoord 
N50 Ens – 13 Rutte II 
Emmeloord 
In uitvoering:   
A2 Passage 33 Rutte I 
Maastricht 

Antwoord: 
In de regio Rotterdam waren 113.000 werkzame personen  in 2014 actief. Ik heb geen 
informatie over het opleidingsniveau. 
Uitgespitst naar sectoren:  
Sectoren Werkzame 
personen 
Zeevaart 2.074 
Binnenvaart 6.461 
Wegvervoer 28.189 
Spoorvervoer 1.350 
Pijpleiding 52 
Dienstverlening tbv het vervoer 15.860 
Overslag/opslag 9.954 
Voedingsmiddelenindustrie 2.929 
Aardolie industrie 3.648 
Chemische industrie 7.135 
Basismetaal en metaalproductenindustrie 6.027 
Transportmiddelenindustrie 4.480 
Electriciteitsproductie 1.834 
Overig industrie 5.622 
Groothandel 11.125 
Zakelijke en niet zakelijke dienstverlening 6.507 
Bron: havenmonitor 2014 (havenmonitor.nl) 
 
21 Vraag: 
Hoeveel banen zijn het komend decennium te verwachten in de zogenaamde ‘groene’ sector en 
als gevolg van de energietransitie? Is een uitsplitsing te maken naar sector, bijvoorbeeld in de 
installatie, woningisolatie, maakindustrie, dienstverlening enzovoorts? 
 
Antwoord: 
Betrouwbare voorspellingen over de werkgelegenheid in de 'groene sector'  voor de hele 
gevraagde periode tot 2026 zijn niet beschikbaar.  
Volgens de Nationale Energieverkenning zal als gevolg van het Energieakkoord de netto 
werkgelegenheid over de periode 2014-2020 toenemen met 50 - 110 duizend arbeidsjaren. 
Deze banen zijn vooral gerelateerd aan investeringen in de gebouwde omgeving. De installatie 
van zonnepanelen resulteert in een stijging van 2800 voltijdbanen in 2010 naar 10000 in 2020. 
Ook in het Energierapport wordt aangegeven dat de transitie naar een duurzame 
energievoorziening volop kansen biedt voor nieuwe werkgelegenheid. 
 
22 Vraag: 
In hoeverre zult u de adviezen van de Gezondheidsraad rondom het meewegen van gezondheid 
in de inrichting van ons land (najaar 2016) verankeren in de Omgevingswet? 
 
Antwoord: 
Eén van de doelen van de Omgevingswet is het bereiken en in stand houden van een veilige en 
gezonde fysieke leefomgeving. Gezondheid is hiermee een expliciet belang geworden dat moet 
worden meegenomen bij het maken van visies en plannen, waardoor gemeenten meer ruimte 
hebben om eigen ambities te verwezenlijken op gebied van gezondheid. Samen met de 
staatssecretaris, die gezondheidseffecten vanuit de leefomgeving in haar portefeuille heeft, 
neem ik de adviezen van de gezondheidsraad serieus. De adviezen vragen eerst om een goede 
beleidsmatige afweging. De staatssecretaris is het advies van de gezondheidsraad aan het 
bestuderen en gaat hierover ook in gesprek met de relevante actoren. De staatssecretaris zal 
uw Kamer naar verwachting in het tweede kwartaal van 2017 separaat informeren over alle 
acties naar aanleiding van het Gezondheidsraadadvies. 
 
23 Vraag: 
Welke diensten gaat u samen met overheden en bedrijven concreet voor weggebruikers 
realiseren? 
 
 
 

2012 werd hier op 95% van de dagen in de zomer aan voldaan. Verder adviseert de WHO dat 
de geaccumuleerde jaarlijkse overschrijding niet hoger mag zijn dan maximaal 70 ug/m3. Deze 
waarden zijn alleen realiseerbaar met een gecoördineerde aanpak op het noordelijk halfrond. De 
streefwaarde van de WHO voor SO2 is 20 ug/m3 daggemiddelde. Deze concentratie wordt 
alleen nog incidenteel in industriegebieden overschreden. 
 
27 Vraag: 
Op welke manier zal in 2017 specifieke aandacht worden gegeven aan roetfilters? 
 
Antwoord: 
In mijn brief van 5 juli 2016 betreffende APK van de toekomst, mogelijkheden voor een APK-
roetfiltertest en nieuw verbod verwijderen van roetfilters (Kamerstuk 30 175, nr. 241) ga ik in 
op de te verwachten ontwikkelingen in 2017 op het gebied van roetfilters. 
 
28 Vraag: 
Op welke manier wordt het streven bereikt om de waarden van de World Health Organisation 
(WHO) te realiseren voor het permanent verbeteren van de luchtkwaliteit? Welke acties worden 
hiervoor ingezet? Wanneer zullen die streefwaarden dan bereikt worden? 
 
Antwoord: 
Met het Actieplan Luchtkwaliteit (30175, nr 223) wordt een breed maatregelenpakket ingezet 
om de luchtkwaliteit verder te verbeteren. Op deze manier werken we op termijn toe naar de 
WHO-waarden, zoals dit o.a. ook met uw Kamer is gewisseld tijdens het AO leefomgeving van 
11 februari 2016 en ook is verwoord in mijn brief van 5 juli (30175, nr. 242). Voor het verder 
verbeteren van de luchtkwaliteit is Europees bronbeleid voor voer- en vaartuigen van groot 
belang. Daarnaast worden ook nationale en lokale maatregelen getroffen ter stimulering van 
schoon vervoer en het ontmoedigen van vervuilend vervoer. Verder zal de Gezondheidsraad op 
verzoek van de staatssecretaris van Infrastructuur en Milieu in 2017 advies uitbrengen over het 
toekomstige luchtkwaliteitsbeleid. De uitkomsten hiervan worden betrokken bij het luchtplan 
dat Nederland op zal stellen als onderdeel van de implementatie van de NEC-Richtlijn. 
 
29 Vraag: 
Hoe wordt geëvalueerd of overal aan de streefwaarden van de WHO wordt voldaan en wat zijn 
derhalve de plannen met betrekking tot instandhouding/uitbreiding van het meetnet voor 
luchtkwaliteit en de frequentie van de monitoring? 
 
Antwoord: 
De WHO-waarden zijn streefwaarden en geen wettelijke normen. De wettelijk normen ten 
aanzien van luchtkwaliteit worden jaarlijks gemonitord door het RIVM in het kader van het NSL. 
Hierbij worden de concentraties fijn stof (PM10) en NO2 in beeld gebracht. Onder het verlengde 
NSL blijft de NSL-monitoring gehandhaafd. Dat geldt ook voor het Landelijk Meetnet 
Luchtkwaliteit (LML). De technische invulling van het LML en keuze van het aantal meetstations 
is binnen de kaders van de wetgeving aan het RIVM. 
 
30 Vraag: 
Kunt u een inschatting geven welk deel van de totale Nederlandse CO2-uitstoot wordt 
veroorzaakt door verkeer en vervoer? En welk deel door andere bronnen? Welke andere 
bronnen zijn dit? En voor de stikstofoxiden (NOx) en fijnstof (PM10)? 
 
Antwoord: 
Verkeer en vervoer draagt voor 22% (34 Megaton CO2 ten opzichte van 158 Megaton) bij aan 
de uitstoot van CO2. Andere bronnen van CO2 zijn de industrie- en energiesector (60%), 
landbouw (4%) en gebouwde omgeving (14%). 
Verkeer en vervoer draagt voor 64% (150 kton van 235 kton ) bij aan de uitstoot van 
stikstofoxiden. Andere bronnen van stikstofoxiden zijn de industrie, energie en raffinaderijen 
(23%), landbouw (6%,) consumenten (3%) en handel, dienstverlening, overheid en bouw 
(3%).   
Verkeer en vervoer draagt voor 27% (7 kiloton van 26 kiloton) bij aan de uitstoot van fijn stof. 
Andere bronnen van fijnstof zijn de industrie, energie en raffinaderijen (27%), landbouw (23%), 
consumenten (12%), handel, dienstverlening, overheid en bouw (8%). De cijfers zijn ontleend 
aan de Emissieregistratie en hebben betrekking op het jaar 2014. 
 

actief zijn betrokken in het governance proces. 
 
34 Vraag: 
Sinds wanneer streeft het kabinet, in afwijking van Europese normen, naar het realiseren van 
de WHO-waarden voor luchtkwaliteit? In welk jaartal moeten deze waarden worden gehaald? 
Wordt hierbij ingezet op Europese afspraken of zelfstandige Nederlandse doelen? Wat vergt dit 
streven qua maatregelen en financiën? En hoe verhoudt zich dit met de inzet op bronbeleid om 
een schonere luchtkwaliteit te bewerkstelligen? 
 
Antwoord:  
Met het Actieplan Luchtkwaliteit (30175, nr 223) wordt een breed maatregelenpakket ingezet 
om de luchtkwaliteit verder te verbeteren. Op deze manier werken we op termijn toe naar de 
WHO-waarden, zoals dit o.a. ook met uw Kamer is gewisseld tijdens het AO leefomgeving van 
11 februari 2016 en ook is verwoord in mijn brief van 5 juli (30175, nr. 242). Overigens heeft 
de WHO geen termijnen genoemd waarop de streefwaarden voor fijnstof (PM2.5 en PM10) 
moeten worden bereikt. Voor het verder verbeteren van de luchtkwaliteit is Europees bronbeleid 
voor voer- en vaartuigen van groot belang. Daarnaast worden ook nationale en lokale 
maatregelen getroffen ter stimulering van schoon vervoer en het ontmoedigen van vervuilend 
vervoer. Verder zal de Gezondheidsraad op verzoek van de staatssecretaris van Infrastructuur 
en Milieu in 2017 advies uitbrengen over het toekomstige luchtkwaliteitsbeleid. De uitkomsten 
hiervan worden betrokken bij het luchtplan dat Nederland op zal stellen als onderdeel van de 
implementatie van de NEC-Richtlijn. 
 
35 Vraag: 
Gaat de verlenging van het NSL tot na inwerkingtreding van de Omgevingswet gepaard met een 
aanvullend budget? Zo ja, hoe hoog is dit budget en hoe is dit vrijgemaakt? 
 
Antwoord: 
De specifieke uitkering NSL wordt niet doorgezet onder het verlengde NSL, deze stopt per 1 
januari 2017. Wel heeft het Rijk twee keer € 8 mln. ter beschikking gesteld voor Amsterdam en 
Rotterdam voor de aanpak van de structurele over de stad verspreide NO2 knelpunten. 
Financiering hiervan loopt via het Gemeentefonds. Verlenging van het NSL tot de 
inwerkingtreding van de Omgevingswet voorkomt dat voor één of twee jaar individuele 
projecten weer via apart en uitgebreid onderzoek aan de luchtkwaliteitsnormen getoetst moeten 
worden zoals eerder onder de Wet milieubeheer. Toetsing aan de normen vindt plaats via het 
verlengde NSL.  
Verlenging van het NSL tot de inwerkingtreding van de Omgevingswet voorkomt dat voor één of 
twee jaar individuele projecten weer via apart en uitgebreid onderzoek aan de 
luchtkwaliteitsnormen getoetst moeten worden zoals eerder onder de Wet milieubeheer. 
Toetsing aan de normen vindt plaats via het verlengde NSL.  
 
36 Vraag: 
Voor welke voor (nieuwe) ambities en risico's worden de genoemde 1,4 miljard euro 
respectievelijk 0,4 miljard euro ingezet? Welk deel is voor beheer en onderhoud? 
 
Antwoord: 
De middelen die vrijkomen door de verlenging van de fondsen tot en met 2030 worden bij 
voorrang ingezet voor het dekken van de doorlopende verplichtingen, zoals de uitgaven die zijn 
benodigd voor de instandhouding van het huidige areaal. Dit staat los van de 1,4 miljard euro 
voor (nieuwe) ambities en risico’s. 
 
Voor het Infrastructuurfonds heeft dit kabinet besloten dat van de ruimte die met de verlenging 
tot en met 2030 beschikbaar komt nog maximaal € 1,4 miljard door het huidige kabinet mag 
worden bestemd voor (nieuwe) ambities en risico’s. In de ontwerpbegroting 2017 van het 
Infrastructuurfonds is per modaliteit aangegeven waarvoor deze ruimte beschikbaar is. Dit is te 
vinden op pagina 35 voor Hoofdwegen, pagina 54 voor Spoor en op pagina 78 voor Vaarwegen. 
Mede naar aanleiding van de moties Visser/Hoogland en Hoogland/de Boer zal ik de verdeling 
van de middelen eerst bespreken met de regionale bestuurders. Voorafgaand aan het 
notaoverleg MIRT zal ik uw Kamer nader informeren over de wijze waarop met de voor dit 
kabinet nog beschikbare investeringsruimte wordt omgegaan. 
Voor het Deltafonds heeft dit kabinet besloten dat van de ruimte die met de verlenging tot en 
met 2030 beschikbaar komt nog maximaal € 0,4 miljard door het huidige kabinet mag worden 

11 februari 2016 en ook is verwoord in de brief van 5 juli (30175, nr. 242). Voor het verder 
verbeteren van de luchtkwaliteit is Europees bronbeleid voor voer- en vaartuigen van groot 
belang, daarnaast worden ook nationale en lokale maatregelen getroffen ter stimulering van 
schoon vervoer en het ontmoedigen van vervuilend vervoer. 
 
40 Vraag: 
Wat is de doelstelling van de Nederlandse klimaattop die in oktober 2016 wordt georganiseerd? 
En wat is uw inzet? 
 
Antwoord: 
In Parijs is afgesproken dat de opwarming van de aarde ruim onder de twee graden moet 
blijven, met het streven deze te beperken tot 1,5 graad. Om dit te kunnen realiseren is elke 
denkbare maatregel nodig. Of het nu gaat om grote maatregelen zoals meer duurzame energie, 
of om kleinere maatregelen die burgers en bedrijven zelf kunnen nemen. Om alle maatregelen, 
acties en initiatieven bij elkaar te brengen, wordt de Nationale Klimaattop georganiseerd. Deze 
brengt decentrale overheden, maatschappelijke organisaties en bedrijven vanuit alle geledingen 
van de samenleving bijeen. Doel hiervan is om nieuwe acties en maatregelen te lanceren, 
bestaande maatregelen te versnellen en te verbreden, en om van elkaar te leren. Waar mogelijk 
wordt in beeld gebracht wat het effect van de maatregelen is. 
De inzet is om verschillende partijen bij elkaar te brengen, zodat ze van elkaar kunnen leren en 
kennis kunnen delen. Waar mogelijk worden ze ondersteund en gefaciliteerd, bijvoorbeeld door 
knelpunten waar ze tegenaan lopen weg te nemen. Daarnaast is het streven dat er tussen alle 
deelnemers een gevoel van gezamenlijke verantwoordelijkheid ontstaat, die ervoor zorgt dat 
iedereen actie blijft ondernemen. 
 
41 Vraag: 
Heeft de opwaardering van enkele tunnels op het hoofdwegennet naar categorie C nog gevolgen 
qua werkzaamheden en financiën? Zo ja, welke? 
 
Antwoord: 
Een opwaardering van tunnels heeft financiële gevolgen. De opwaardering bestaat uit het 
nemen van technische maatregelen waarmee de tunnel een grote brand kan weerstaan, zodat 
het transport van de stoffen die een grote brand kunnen veroorzaken niet tot het verloren gaan 
van de tunnel kan leiden. Thans is nog niet te overzien wanneer opwaardering aan de orde is en 
tot welke financiële gevolgen dit mogelijkerwijs leidt. 
 
42 Vraag: 
Welke tunnels worden opgewaardeerd, zodat het vervoer van gevaarlijke stoffen niet meer door 
kernen gaat? 
 
Antwoord: 
Van de tien D-tunnels zijn er zeven stadstunnels. De overige drie zijn in het hoofdwegennet 
gelegen. Voor deze tunnels zijn thans nog geen concrete plannen. Wel is er overleg met de 
sector over het nut en de noodzaak van een opwaardering. Daarbij speelt het ontzien van 
woonkernen en de aanwezigheid van alternatieve routes een rol. 
 
43 Vraag: 
Is de subsidieregeling verwijdering asbestdaken toereikend om alle asbestdaken voor 2024 
gesaneerd te hebben? Hoeveel daken, danwel hoeveel vierkante meter asbestdak, kunnen/kan 
door inzet van de subsidieregeling in 2017 gesaneerd worden? 
 
Antwoord: 
De subsidieregeling verwijderen asbestdaken is bedoeld om het verwijderen van asbestdaken 
aan te jagen zodat dakeigenaren niet tot 2023 wachten met het saneren van hun dak. De 
subsidieregeling is niet bedoeld om alle kosten te dekken. Tot nu toe zijn er bijna 4.000 
aanvragen ingediend en is ca 2,5 mln. m2 asbestdak gesaneerd met subsidie. Het 
subsidieplafond voor 2016 was € 10 mln. en is in augustus opgehoogd tot €15 mln. 
(Kamerstukken II, 25834 nr. 115). Het herziene subsidieplafond voor 2017 wordt dit najaar 
gepubliceerd. 
 
  

48 Vraag: 
Ad 9: zijn er resultaatverplichtingen met Amsterdam afgesproken inzake het actieplan 
Luchtkwaliteit knelpunten Amsterdam? Zo ja, welke? 
 
Antwoord: 
Met Amsterdam is afgesproken dat de middelen worden ingezet ter ondersteuning van 
gemeentelijke maatregelen om de luchtkwaliteit te verbeteren. Amsterdam is voornemens de 
middelen te besteden aan de vervanging van oudere dieselbussen door schone, uitstootvrije, 
bussen en de benodigde laadinfrastructuur. De verantwoording van de middelen geschiedt via 
het Gemeentefonds. Daarnaast zal Amsterdam het Rijk informeren over de voortgang van de 
maatregelen. Via het Nationaal Samenwerkingsprogramma Luchtkwaliteit wordt de ontwikkeling 
van de luchtkwaliteit in Amsterdam gemonitord. 
 
49 Vraag: 
Welke activiteiten worden gefinancierd uit de 1,2 miljoen euro voor overige uitgaven (tabel 
artikel 13)? 
 
Antwoord: 
Het betreft met name toezeggingen die deels nog in 2016 en grotendeels in 2017 gedaan 
worden en in 2017 betaald zullen worden. Het gaat daarbij om activiteiten en opdrachten  ten 
behoeve van het ontwikkelen van de Omgevingsvisie en voor activiteiten en opdrachten voor de 
onderwerpen krimp en leegstand, de ladder duurzame verstedelijking, stedelijke kavelruil, 
grondbeleid, Agenda Stad en klimaatadapatie. Alsmede betreffen deze uitgaven het opstellen 
van een handreiking duurzame verstedelijking en een handleiding grensoverschrijdende 
voorzieningen. Ten slotte hebben deze  uitgaven betrekking  op  werkzaamheden in het kader 
van ruimtelijk ontwerp (diverse ateliers, livings labs) en kennisbeleid. 
 
50 Vraag: 
Artikel 11: kunt u een toelichting geven op inhoud, doelstelling, doelgroep en reden voor de 
overige uitgaven? 
 
Antwoord: 
De overige uitgaven bestaan voor het merendeel uit opdrachten voor activiteiten (advies 
/onderzoek) die gerelateerd zijn aan vraagstukken m.b.t. kust, rivieren, zoals de Richtlijn 
Overstromingsrisico (ondersteuning bij ontwikkeling en beheer van risicokaarten), en ook de 
implementatie van de nieuwe normering voor waterveiligheid. De nieuwe normering is  
gebaseerd op de kansen op overstromingen, maar ook op de gevolgen van overstromingen voor 
een gebied en zijn inwoners. Hoe groter de gevolgen, hoe strenger de norm. Voor iedereen in 
Nederland geldt het zogenoemde basisbeschermingsniveau: de kans dat iemand overlijdt door 
een overstroming mag niet groter zijn dan 1:100.000 per jaar. 
De nieuwe normering brengt veranderingen met zich mee in ontwerpen en beoordelen van 
waterkeringen. Met een zogeheten voorbeeldenboek, waarin  goede voorbeelden van ontwerpen 
en beoordelen uitgewerkt worden, wordt een snelle overgang naar het nieuwe systeem 
gefaciliteerd. Daarnaast wordt extra ondersteuning bij het beoordelen en ontwerpen geboden 
via de helpdesk water. Op verzoek kunnen de zogeheten “Kennis en Kunde” platforms van de 
keringbeheerders, op de werkvloer ondersteuning krijgen om snel te leren werken met de 
nieuwe instrumenten. Indien nodig kunnen ook extra hulpmiddelen (technische tapporten of 
software) ontwikkeld worden. 
Deze opdrachten worden met name verstrekt om kennis ten aanzien van waterveiligheid te 
ontwikkelen en ook vast te leggen en te waarborgen. 
 
Daarnaast zijn er ook uitgaven voor waterkwaliteit. Voor waterkwaliteit betreft het opdrachten 
voor beleidsinhoudelijk onderzoek op het gebied van Waterkwantiteit en –kwaliteit, zoals Delta-
aanpak agrarisch waterbeheer, bron aanpak geneesmiddelen, Kaderrichtlijn Mariene Strategie 
en chemische waterkwaliteit. Een uitgebreidere toelichting voor deze opdrachten is opgenomen 
in artikelonderdeel 11.04.01 Opdrachten. 
 
51 Vraag: 
Artikel 11: kunt u een toelichting geven op inhoud, doelstelling, doelgroep en reden voor de 
opdrachten algemeen? 
 
 

54 Vraag: 
Artikel 16: kunt u een toelichting geven op inhoud, doelstelling, doelgroep en reden voor het 
uitvoeren van activiteiten van de Lange Termijn Spooragenda, toegankelijkheid en het creëren 
van een gelijk speelveld van het openbaar vervoer? 
 
Antwoord: 
De Lange Termijn Spooragenda (LTSA) omschrijft als hoofddoelstelling “De kwaliteit van het 
spoor als vervoerproduct verbeteren zodat de reiziger en verlader de trein in toenemende mate 
als een aantrekkelijke vervoersoptie zien en gebruiken.” In de LTSA 2 heeft de ambitie tot het 
verbeteren van de reis ‘van deur tot deur’ een belangrijke plaats gekregen  (Kamerstukken II 
2013-2014 29984 nr. 474). De activiteiten die onderdeel uitmaken van de LTSA zijn benoemd in 
de uitvoeringsagenda, de laatste stand van zaken is beschreven in de monitor 
uitvoeringsagenda (Kamerstuk II 2016 29984 nr. 663). 
  
Bij toegankelijkheid gaat het om de bekostiging van de z.g. OV-begeleiderskaart. Dit zijn de 
kosten voor indicatiestelling en uitgifte van een kaart waarmee mensen met een beperking 
gratis een begeleider mee mogen nemen in het OV. 
Bij het creëren van een gelijk speelveld gaat het er om dat ACM zich in 2017 moet voorbereiden 
op extra toezichtstaken als gevolg van de wijziging van de herschikkingsrichtlijn(2012/34/EU). 
Die taken zijn bedoeld om het gelijk speelveld op het spoor verder te waarborgen. Het betreft 
onder andere het kunnen beoordelen van klachten van spoorondernemingen over gepland en 
niet gepland onderhoud door de infrastructuurbeheerder. De richtlijn is een onderdeel van het 
4e Spoorwegpakket, en wordt naar verwachting eind dit jaar vastgesteld. Daarna start het 
implementatietraject. Ik verwacht in de tweede helft van 2017 met een 
implementatiewetsvoorstel te komen. 
 
55 Vraag: 
Artikel 17: kunt u een toelichting geven op inhoud, doelstelling en doelgroep van de opdrachten 
voor luchtvaart? 
 
Antwoord: 
In de begroting is in een nieuw opgenomen overzicht waarin de niet-juridisch verplichte 
uitgaven zijn opgenomen. Dit overzicht licht beknopt toe waaraan deze gelden worden besteed. 
Voor het beleidsterrein van luchtvaart is een uitgebreidere toelichting voor een achttal 
opdrachten opgenomen in artikel 17.01 onder de toelichting op het financieel instrument 
Opdrachten. 
Bij luchtvaartveiligheid betreft het maatregelen uit het State Safety Programme en opdrachten 
voor het ontwikkelen en toepassen van detectieapparatuur en maatregelen gericht op het 
verminderen van vogelaanvaringen. Het budget bij  opdrachten luchthavenontwikkeling is 
bestemd voor de implementatie van het nieuwe normen- en handhavingstelsel voor Schiphol en 
aanpassing van de wet- en regelgeving en het Luchthavenindelingbesluit Schiphol 
(LIB)/Luchthavenverkeerbesluit Schiphol (LVB). Voor de opdrachten luchtverkeer worden 
verschillende onderzoeken en studies uitgevoerd voor de voorbereiding van 
luchtruimwijzigingen en aanpassingen van het luchtverkeersleidingsconcept in het kader van de 
Luchtruimvisie. Bij opdrachten economie en luchtvaartpolitiek gaat het om diverse onderzoeken 
op het gebied van economie, de benchmark luchthavengelden en overheidsheffingen en 
onderzoeken op het gebied van duurzaamheid. Tot slot zijn ook de opdrachten voor Caribisch 
Nederland en de Stichting Knowledge & Development Center (KDC) toegevoegd aan de 
opdrachten. 
 
56 Vraag: 
Artikel 18: kunt u een toelichting geven op inhoud, doelstelling en doelgroep van de opdrachten 
voor de Topsector Logistiek? 
 
Antwoord: 
In artikel 18.01.01 wordt de inhoud van de opdrachten van het programma van de Topsector 
Logistiek toegelicht. Dit programma is onderverdeeld in 10 actielijnen die alle bijdragen aan de 
doelstellingen van de topsector logistiek: Nederland heeft in 2020 een internationale toppositie 
in (1) de afwikkeling van goederenstromen (2) als ketenregisseur van (inter)nationale logistieke 
activiteiten, en (3) als land met een aantrekkelijk innovatie- en vestigingsklimaat voor het 
verladende en logistieke bedrijfsleven. De middelen worden ingezet voor de uitvoering van het 
Jaarplan 2017 van de Topsector Logistiek. Dit jaarplan wordt dit najaar ingediend door het 
Topteam Logistiek (breed samengesteld uit bedrijfsleven, wetenschap en overheid) en bevat 

60 Vraag: 
Artikel 19: kunt u een toelichting geven op inhoud, doelstellingen, activiteiten en doelgroep van 
de klimaatagenda? 
 
Antwoord: 
In de begroting is een nieuw overzicht opgenomen waarin de niet-juridisch verplichte uitgaven 
zijn opgenomen. Dit overzicht licht beknopt toe waaraan deze gelden worden besteed. De 
Klimaatagenda biedt een stabiel beleidskader tot 2030. Dit is de basis voor het kabinet om in 
een brede coalitie, met partners in binnen- en buitenland, te werken aan een effectief energie- 
en klimaatbeleid. De Klimaatagenda biedt met name maatregelen voor de sectoren die buiten 
het SER-‘Energieakkoord voor duurzame groei’ vallen. De middelen die beschikbaar zijn voor de 
klimaatagenda worden onder andere besteedt aan de lokale klimaatagenda, het faciliteren van 
de Nederlandse klimaatcoalitie en het meefinancieren van de borgingscommissie van het SER-
Energieakkoord. 
 
61 Vraag: 
Artikel 19: kunt u een toelichting geven op inhoud, doelstelling en doelgroep van de uitvoering 
Slimme Gezonde Stad? 
 
Antwoord: 
De doelstelling van het programma Slimme en Gezonde Stad is om samen met diverse 
betrokken partijen naar slimme oplossingen te zoeken om steden gezonder en leefbaarder te 
maken, zonder hierbij nieuwe normen op te leggen. Belangrijke aspecten van dit programma 
zijn het vormen van netwerken en coalities met kennisinstellingen en steden en de uitvoering 
van pilotprojecten in zes steden: Rotterdam, Schiedam, Eindhoven, Groningen, Nijmegen en 
Utrecht. Met deze zes steden zijn intentieovereenkomsten gesloten om een gezamenlijke pilot 
uit te voeren en in Utrecht is deze pilot, in het kader van de rijksbrede Agenda Stad, uitgewerkt 
in een Living Lab (zie www.slimmeengezondestad.nl). In de pilots en het Living Lab staan 
verbetering van de luchtkwaliteit en vermindering van geluidshinder centraal, omdat deze 
milieufactoren vanuit oogpunt van gezondheid heel bepalend zijn. Kennis en ervaringen worden 
gedeeld en opgebouwd vanuit vijf thema’s: integraal werken en integrale besluitvorming, meten 
en rekenen: o.a. inzet van nieuwe technologie (sensoren en big data), schoner verkeer en 
vervoer, ruimtelijke planning en ontwerp en gedrag en motivatie van de gebruikers van de 
openbare ruimte. Naast het opdoen van kennis en ervaring staan uitwisseling via 
netwerkbijeenkomsten, congressen en publicaties centraal. 
De primaire doelgroep van dit programma zijn grote Nederlandse gemeenten en in tweede 
instantie ook bedrijven, bewoners en kennisinstellingen die betrokken zijn bij het verbeteren 
van de leefomgevingskwaliteit in de steden. 
 
62 Vraag: 
Artikel 19: kunt u een toelichting geven op omvang, inhoud, doelstelling en de verschillende 
organisaties voor de vrijwillige bijdrage aan (internationale) organisaties? 
 
Antwoord: 
Incidentele en vrijwillige bijdragen worden gebruikt ter bevordering van activiteiten en 
(beleids)studies van internationale organisaties, coalities en fora die aansluiten bij de Aanpak 
Modernisering Milieubeleid ( Kamerstuk 28 663, nr. 55) en het onlangs gepresenteerde 
Rijksbrede Programma ‘Circulaire Economie: Nederland Circulair in 2050’. Het gaat veelal om 
organisaties die IenM op prioritaire milieuterreinen een (onafhankelijk) internationaal platform 
bieden voor het agenderen van ideeën of kennis, die voor IenM en relevante sectoren relevante 
(beleids)studies uitvoeren, die internationale samenwerking - inclusief coalities met niet-
statelijke actoren – bevorderen of die de uitvoering van voor Nederland relevant internationaal 
milieubeleid bevorderen. De bijdragen worden beoordeeld op hun toegevoegde waarde, 
effectiviteit, subsidiariteit en urgentie. In 2016 ging het om bijdragen aan specifieke 
programma’s, studies en initiatieven van bijvoorbeeld de OESO, UNFCCC, UNECE en UNEP, ter 
ondersteuning van verdragen en internationale samenwerkingsverbanden rond circulaire 
economie, klimaat en Gezonde en Veilige Leefomgeving. 
 
 
 
 
 

68 Vraag: 
Wat bedoelt u met “De uitvoering van NSL is namelijk van betekenis om een goede uitspraak te 
kunnen doen over de effectiviteit van het Klimaatbeleid”? Wat is de relatie tussen de uitvoering 
van de NSL en het doen van ‘goede’ uitspraken over de effectiviteit van het Klimaatbeleid? 
 
Antwoord: 
Het woord Klimaatbeleid is per abuis in de tekst opgenomen. Het NSL heeft betrekking op 
luchtkwaliteitsbeleid (fijnstof en stikstofdioxide), niet op de uitstoot van CO2. 
 
69 Vraag: 
Op welke wijze gaat u tegemoet komen aan de opdracht van de Europese Commissie om extra 
maatregelen te nemen om de doelen van de Kaderrichtlijn Water te halen, met name op het 
gebied van het verminderen van meststoffen en landbouwgif? 
 
Antwoord: 
Met de uitvoering van de tweede stroomgebiedbeheerplannen, die december 2015 zijn 
vastgesteld (Kamerstuk 31710, nr. 45), kom ik tegemoet aan de opdracht van de Europese 
Commissie om extra maatregelen te nemen om de doelen van de Kaderrichtlijn Water te halen. 
Daarnaast werk ik met partijen samen aan de Delta-aanpak Waterkwaliteit en Zoetwater. Met 
de Delta-aanpak wordt bestuurlijke focus aangebracht in het waterkwaliteitsdossier, zowel om 
meer garanties te verkrijgen dat de doelen van de Kaderrichtlijn Water worden behaald, maar 
ook om de aandacht te vestigen op problemen als gevolg van nieuwe chemische stoffen in het 
water. In Kamerstuk 27625, nr. 352, heb ik de ambities en acties uiteengezet voor onder meer 
meststoffen en gewasbeschermingsmiddelen. Sindsdien is dit verder geconcretiseerd in een 
actietabel en wordt er in november door alle betrokken partijen een intentieverklaring getekend 
om aanvullende, concrete acties vanuit alle betrokken partijen uit te voeren zodat de 
waterkwaliteit verder verbetert.  
 
70 Vraag: 
Kan inzicht worden gegeven in hoe de waterpeilen van de belangrijke watersystemen 
IJsselmeer, Amsterdam-Rijnkanaal/Noordzeekanaal en het Haringvliet zich tot elkaar 
verhouden? In hoeverre verschillen de inzet en de financiële middelen om het peilbeheer van 
deze watersystemen te beheersen? 
 
Antwoord: 
De waterverdeling van Nederland wordt bepaald door: 
1. de wateraanvoer: bij hoge rivierafvoer ervoor zorgen dat het teveel aan water voor 
beheerst wordt (waterveiligheid) en bij lage aanvoer omgaan met droogte en zo goed 
mogelijk verdelen van de schaarste;  
2. het gebruik van water: zwemwater, drinkwater, energievoorziening, koel- en 
proceswater ten behoeve van de industrie, landbouwwater, natuur, waterrecreatie en de 
binnenvisserij;  
3. afspraken in waterakkoorden en wettelijke peilbesluiten.   
De wateraanvoer wordt voor ca 70% bepaald door de rivieren. De overige 30% wordt 
aangevoerd via neerslag. In zomer komt vaak neerslagtekort voor, waardoor het watertekort 
afhankelijk is van de aanvoer via de rivieren. 
  
De afzonderlijk gehanteerde peilen zijn afhankelijk van het niveau en de afvoer van het 
aangrenzende watersysteem maar ook tot stand gekomen door een afweging  van verschillende 
belangen zoals veiligheid, economie en natuur. Het peilbeheer wordt uitgevoerd binnen 
bepaalde, met belanghebbenden afgesproken, marges 
  
De belangrijkste sturingsmogelijkheden – de zogenaamde hoofdkranen van Nederland - zijn de 
stuw bij Driel, de spuisluizen in de Afsluitdijk en de Haringvliet- en Volkeraksluizen en voor het 
peil op het Noordzeekanaal en Amsterdam-Rijnkanaal het gemaal en de spuisluizen bij 
IJmuiden. 
  
Voor het IJsselmeer geldt in de winter een streefpeil van NAP -0,40 m. In de zomer is het 
streefpeil momenteel NAP -0,20 m. Hiermee wordt een extra zoetwater voorraad gecreëerd 
voor droge periodes. Alleen bij laagwater op zee, kan onder vrij verval water worden afgevoerd 

stedelijke delta’s en toeleverende systemen, waarbij het Nederlands aandeel (kennis en handel) 
vergroot wordt. Succes in het realiseren van dit hoofddoel valt af te lezen aan: 
• Waterveiligheid en waterzekerheid van minstens 8 stedelijke delta’s is mede dankzij 
Nederlandse inzet meetbaar verbeterd. 
• Toename van de toegevoegde waarde van de Nederlandse watersector, vooral via export en 
uitvoeringsprojecten. 
• De toeleveringsketens aan de deltasteden zijn verduurzaamd en minstens 2 van de 
toeleveringsketens in iedere delta zijn waterefficiënter of vervuilen het water minder. 
• Internationaal draagvlak voor de preventieve aanpak met betrekking tot waterveiligheid, 
mede gezien in het licht van klimaatadaptatie, is vergroot. 
De activiteiten die in 2017 voorzien zijn dragen bij aan deze hoofdoelen. 
Het programma PvW2016-2021 draagt bij aan de Nederlandse Hulp & Handel beleidsagenda en 
heeft daarom ook een hulp & handel signatuur. Door middel van de inzet van de toegevoegde 
waarde van de Nederlandse watersector voor het oplossen van waterproblematiek in stedelijke 
delta’s, wordt effectief en doelmatig hulp geboden en worden tegelijkertijd handelskansen en 
export  vergroot. 
 
74 Vraag: 
Artikel 11.04: welke flexibiliteit wordt er nu geboden in de normen en meetmethoden in het 
kader van de Kaderrichtlijn Water? 
 
Antwoord: 
De Kaderrichtlijn Water vraagt lidstaten om de goede toestand voor oppervlakte- en 
grondwaterlichamen te bereiken in 2015. Onder voorwaarden mag dit met maximaal 2 maal 6 
jaar worden uitgesteld. De goede toestand is uitgewerkt in doelen. Dit zijn deels chemische 
normen die door de Europese Commissie zijn vastgesteld. Daarnaast zijn er voor andere 
chemische stoffen nationaal doelen vastgesteld, volgens een door de Europese Commissie 
vastgestelde werkwijze en in afstemming met andere landen binnen het stroomgebied. Voor 
biologische parameters, zoals waterplanten en vissen, zijn ook nationaal doelen opgesteld, 
rekening houdend met de eigenschappen van een watertype. Zo zijn de doelen voor vissen in 
rivieren anders dan voor meren.  Ook hierbij is gewerkt volgens een door de Europese 
Commissie vastgestelde werkwijze en bovendien is de ambitie per watertype formeel 
geharmoniseerd met lidstaten die de zelfde watertypen hebben. Tot slot zijn doelen afgeleid 
voor ondersteunende parameters, zoals nutriënten, om te waarborgen dat de biologische doelen 
gehaald kunnen worden. Om deze reden zijn dit ook doelen die per watertype kunnen 
verschillen. Bij de meetmethoden voor al deze parameters is uitgegaan van de vereisten die in 
bijlage V van de Kaderrichtlijn Water zijn vermeld. 
De flexibiliteit die door de Kaderrichtlijn Water wordt geboden, naast het genoemde faseren van 
doelbereik in de tijd, bestaat er met name uit dat bij het opstellen van  doelen van biologische 
en ondersteunende parameters rekening gehouden mag worden met de fysieke kenmerken van 
het waterlichaam. Wanneer bijvoorbeeld een rivier moet worden ingesnoerd door dijken om de 
veiligheid te waarborgen, is het niet nodig om alle kenmerken van een natuurlijke rivier te 
realiseren. Tot slot is het mogelijk om voor specifieke waterlichamen minder strenge doelen 
vast te stellen als het bereiken van de doelen niet haalbaar of onevenredig kostbaar zou zijn. 
Daarvoor moet wel aan strenge voorwaarden worden voldaan. 
Eerder dit jaar heb ik u met Kamerstukken 27625, nr. 346, en 31710, nr. 50,  geïnformeerd 
over de systematiek van de doelen voor de waterkwaliteit. 
 
75 Vraag: 
Kan worden toegelicht wat de financiële gevolgen van de anderhalf jaar durende vertraging bij 
Livedijk Rivierenland waren? 
 
Antwoord: 
Er is geen sprake van enige financiële consequenties voor IenM  als gevolg van deze vertraging. 
Daardoor is de uitvoering van dit specifieke onderdeel uit de subsidiebeschikking nog niet van 
start gegaan. Het subsidiebedrag wordt niet aangepast. Alleen de looptijd van de subsidie wordt 
wel met 1 jaar verlengd, zodat in het hoogwaterseizoen 2016-2017 daadwerkelijk gemeten kan 
gaan worden. 
 
  

30872, nr. 206). 
In de Noordzeeregio is een uitgebreide consultatie gehouden over de inhoud en onderbouwing 
van de Beleidsnota Noordzee 2016-2021. In EU verband is Nederland actief in de werkgroep 
van experts voor Maritieme Ruimtelijke Planning (MRP) van de Europese Commissie. De 
Noordzeelanden gebruiken dit netwerk ook om de onderlinge afstemming en samenwerking te 
verbeteren, onder andere bij het opstellen van maritieme ruimtelijke plannen door de lidstaten 
in 2020/2021. 
Wat betreft energie is het politieke akkoord tussen de Noordzeelanden over samenwerking aan 
wind op zee een belangrijke pijler om op voort te bouwen. De start van dat project is op 27 
september 2016. IenM is met de Europese Commissie voorzitter van de werkgroep maritieme 
planning en ecologie. 
Een informele EU-bijeenkomst van hoogambtelijke vertegenwoordigers in mei 2016 onder 
Nederlands voorzitterschap, heeft ertoe geleid dat onder Maltees voorzitterschap gewerkt zal 
worden aan een meer gerichte Europese Blauwe Groei-agenda. Het is de verwachting dat de EU 
Blauwe Groei agenda een van de onderwerpen wordt in de ministeriële conferentie die de 
Maltese overheid wil organiseren in april 2017. 
Met andere Noordzeelanden wordt gewerkt aan de preventie van verontreiniging vanaf schepen 
via het zogenaamde Noordzee Netwerk en de afspraken onder het Bonn Akkoord 
  
79 Vraag: 
Wat zijn de concrete maatregelen die in 2017 genomen worden om internationale afstemming 
en samenwerking te stimuleren ten behoeve van de milieudoelen? Welke budget wordt hiervoor 
beschikbaar gesteld? En valt dit buiten het budget voor ontwikkelingssamenwerking? 
 
Antwoord: 
Het ministerie van Infrastructuur en Milieu draagt bij aan internationale afstemming en 
samenwerking ter bevordering van de doelstellingen op het gebied van klimaat en milieu in de 
context van de in 2015 afgesproken doelen voor Duurzame Ontwikkeling (Sustainable 
Development Goals, SDGs) die voor alle landen gelden. Internationaal zet IenM in op het 
bevorderen van de uitwisseling van kennis en expertise, doen van onderzoek en het initiëren 
van concrete samenwerkingsinitiatieven tussen overheden, bedrijfsleven, kennisinstellingen en 
NGOs, zowel via verdragen als in actiegerichte partnerschappen ter bevordering van de 
doelstellingen op de voor IenM relevante beleidsterreinen, waaronder klimaat, circulaire 
economie, duurzaam transport, gezonde en veilige leefomgeving (zie ook vragen 62 en 63). 
Specifiek op het gebied van water zet Nederland in op het wereldwijd vergroten van 
waterveiligheid en waterzekerheid, waarbij de Nederlandse kennis over milieuvriendelijke 
oplossingen over het voetlicht wordt gebracht (ruimte voor de rivier, building with nature, 
schone schepen, etc). Nederland is actief in bilaterale programma’s om 7 deltalanden 
ondersteuning te verlenen bij de aanpak van hun waterproblemen en neemt actief deel in het in 
New York gepresenteerde actieplan van het High Level Panel on Water. Het beschikbare budget 
is afkomstig van de Homogene Groep Internationale Samenwerking (HGIS). Deze budgetten 
vallen buiten het budget voor ontwikkelingssamenwerking. 
 
80 Vraag: 
Welk budget is beschikbaar en welke maatregelen zijn voorzien om te voorkomen dat 
microplastics in zee terecht komen vanuit Nederland? 
 
Antwoord: 
In 2017 is in het kader van de implementatie van de Kaderrichtlijn Mariene Strategie 145.000 
euro voorzien voor onderzoek naar de omvang en risico’s van micro- en nanoplastics. Zoals de 
Staatssecretaris heeft aangekondigd in haar brief van 11 juli 2016 (TK, 2015-2016, 30872, nr. 
206) wordt uw Kamer eind van dit jaar geïnformeerd over maatregelen voor de aanpak van de 
belangrijkste bronnen van microplastics. 
Daarnaast omvat implementatie van de Kaderrichtlijn Mariene Strategie specifieke maatregelen 
om de top tien van zwerfvuil op zee terug te dringen: via afbraak is voornamelijk plastic afval 
een andere zeer belangrijke bron van microplastics. In 2017 gaat 424.000 euro naar de 
uitvoering van de greendeals Schone Stranden en Visserij voor een Schone Zee, en de uitrol 
van de zwerfvuilophaalregeling van Rijkswaterstaat langs de grote rivieren van Nederland. 
Een deel van bovenstaande maatregelen wordt medegefinancierd uit het Europese Fonds voor 
Maritieme Zaken en Visserij, EFMZV. Het gaat om een totaalbedrag van 265.000 euro, dat vanaf 
2018 kan worden gedeclareerd bij de Europese Commissie. 
 

voorziene manier van dekking daarvan regel ik nu in de begroting 2017.  
 
84 Vraag: 
Welke maatregelen zijn er voorzien bij "Projecten Nota Ruimte"? 
 
Antwoord: 
Blijkens de brief van de minister van VROM d.d. 16 oktober 2006, kenmerk 30 800 D nr. 6, aan 
de Tweede Kamer gelden voor Projecten Nota Ruimte de volgende – algemene - 
beleidsdoelstellingen: 
 Versterking van de internationale concurrentiepositie van Nederland door het bieden 
van hoogwaardige woon-, werk- en ecologische milieus;  
 Krachtige steden en een vitaal platteland;  
 Borging en ontwikkeling van belangrijke (inter)nationale ruimtelijke waarden;  
 Borging van de veiligheid.  
Voor de realisatie van Projecten Nota Ruimte wordt daartoe vanaf 2007 in het kader van de 
Uitvoeringsagenda van, naast de algemene doelstellingen, vooral ingezet op ruimtelijke 
prioriteiten als klimaatbestendigheid, ruimte voor wonen en werken, en behoud van 
aantrekkelijk landschap. Met de totstandkoming van het beleidsprogramma Mooi Nederland zijn 
de hierin vervatte prioriteiten waaronder de herstructurering van bedrijventerreinen onderdeel 
geworden van de Projecten Nota Ruimte. In de subsidiebeschikkingen zijn 
projectonderdelen/kwaliteitsdragers benoemd waaraan de subsidie specifiek wordt verleend. 
Deze elementen zijn maatregelen die bijdragen aan de totstandkoming van één of meer van de 
genoemde algemene beleidsdoelstellingen en nader geformuleerde ruimtelijke prioriteiten. Als 
voorbeeld hiervan ligt bij Nijmegen Waalfront het accent hoofdzakelijk op realisatie van 
woningen en commerciële ruimten. 
 Bij Rotterdam Stadshavens, het laatste project waarmee nog een subsidierelatie bestaat, ligt 
een sterk accent op de duurzame ontwikkeling van Vierhavens en bedrijfsontwikkeling op het 
RDM–terrein. 
 
85 Vraag: 
Er is 218,1 miljoen euro beschikbaar voor het Digitaal Stelsel Omgevingswet. Is dit 'nieuw' 
geld? Zo niet, welke verschuiving vindt er dan plaats? 
 
Antwoord: 
IenM heeft de 218,1 mln voor de implementatie van de Omgevingswet ingepast binnen de 
begroting. Er is dus geen sprake van ‘nieuw’ geld.  De dekking is grotendeels uit de 
investeringsruimte op het Infrastructuurfonds en het Deltafonds gehaald. 
 
86 Vraag: 
Waren dergelijke invoeringskosten voor de Omgevingswet voorzien? Waarom is hier niet meer 
geld voor gereserveerd op hoofdstuk XII (de begroting van uw ministerie), maar worden de 
investeringsfondsen zo hevig aangeslagen? Waar wordt de externe financiering voor de 
vervolgfase van het Digitaal Stelsel gezocht? 
 
Antwoord: 
Zowel over de scope van de implementatie als de hoogte van de financiering vond eerder 
afstemming met de mede-overheden plaats. Dat investeringskosten nodig zouden zijn was 
voorzien. De hoogte van het benodigde bedrag is echter van dien aard dat er geen dekking op 
HXII kan worden gevonden zonder grote delen van het bestaande beleid stil te leggen. 
Bovendien hebben infrastructuurprojecten baat bij een goede implementatie van de 
Omgevingswet. Voor eventuele externe financiering voor de vervolgfase wordt in overleg met 
relevante partijen bekeken hoe externe financiering kan worden geregeld. 
 
87 Vraag: 
Kunt u nader ingaan op de inzet van de laatste technologieën en samenwerking tussen 
bedrijfsleven en wegbeheerders om reisinformatie te verbeteren? 
 
 
 

90 Vraag: 
Welke resultaten verwacht u komend jaar van uw inzet op smart mobility? Kunt u dit 
kwantificeren? 
 
Antwoord: 
Zoals ik u in mijn brief van 1 juli  jl. (Kamerstukken II, 2015/2016, 31305, nr. 215) heb 
aangegeven, zullen verschillende projecten  komend jaar resultaten opleveren. Binnen Beter 
Benutten zullen de functionaliteiten uit het Partnership Talking Traffic naar verwachting vanaf 
medio 2017 stapsgewijs beschikbaar komen via verschillende diensten en dienstverleners en 
uiteenlopende gebruikersgroepen (zie ook beantwoording vraag 23). In de Praktijkproef 
Amsterdam verwacht ik dit najaar de resultaten van fase 2. Op basis van de lessen die daaruit 
komen beslis ik welke activiteiten daar in 2017 uit voortvloeien. Binnen de C-ITS-corridor 
Rotterdam-Wenen wordt uitgezocht wat nodig is voor grootschalige toepassing van road Works 
warnings en probe vehicle data. Begin 2017 verwacht ik de uitkomsten hiervan. 
De ontwikkeling van zelfrijdend vervoer speelt zich af in een internationaal decor waar de 
bewegingen in telecom, automotive en internet op EU- of mondiale schaal worden gemaakt. De 
Declaration of Amsterdam die dit jaar onder Nederlands EU-voorzitterschap tot stand is 
gekomen speelt daarbij een belangrijke rol. Ik hanteer de aanpak van learning-by-doing, een 
continu proces dat noodzakelijk is om tijdig in te kunnen inspelen op de resultaten en te kunnen 
bezien of er aanleiding is om bijvoorbeeld regelgeving aan te passen of investeringen te doen. 
Op het gebied van Truck Platooning verwacht ik in 2017 concrete proeven met en door het 
bedrijfsleven op de Nederlandse wegen. Ook zijn diverse proeven met zelfrijdend vervoer in 
diverse – zowel stedelijke als landelijke – gebieden voorzien. 
 
91 Vraag: 
Welke eisen stelt u aan taxichauffeurs, buschauffeurs en chauffeurs van contractvervoer, gelet 
op uw doelstelling om met overheden en marktpartijen te werken aan markcondities ten 
behoeve van veiligheid, bereikbaarheid en economie? 
 
Antwoord: 
Chauffeurs dienen aan allerlei wettelijke vereisten te voldoen, ook als vrijwilliger. Buschauffeurs 
dienen te voldoen aan de (Europese) eis van D-rijbewijs met basiskwalificatie en verplichte 
nascholing voor de vakbekwaamheid. Daarnaast gelden regels voor de arbeidstijden, rij- en 
rusttijden, tevens ter bescherming van de veiligheid en gezondheid van de buschauffeurs en om 
concurrentievervalsing te voorkomen. 
Taxichauffeurs moeten voldoen aan een aantal eisen omtrent rijvaardigheid, deskundigheid, 
gezondheid, betrouwbaarheid en arbeids- en rusttijden. Om aan te tonen dat aan de eisen 
wordt voldaan moet onder andere het rijbewijs en een geneeskundige verklaring en een 
verklaring omtrent gedrag worden overlegd en examencertificaten. Daarnaast hebben 
gemeenten aanvullende bevoegdheden om, gelet op de specifieke lokale situatie, regels te 
stellen. Enkele gemeenten hebben daar gebruik van gemaakt. 
Contractvervoerders verrichten diensten in opdracht. De chauffeurs in het contractvervoer 
moeten aan dezelfde eisen voldoen als hierboven beschreven. 
 
92 Vraag: 
Kunt u aangeven wat de budgettaire consequenties zijn van eventuele afschaffing van de 
ondernemersvergunning voor taxichauffeurs per 1 januari 2018? 
 
Antwoord: 
De eventuele afschaffing van de ondernemersvergunning voor taxichauffeurs per 1 januari 2018 
heeft geen budgettaire consequenties. Met de uitgifte van de ondernemersvergunning zijn 
namelijk geen publieke middelen gemoeid. 
 
93 Vraag: 
Is het Centraal Bureau Rijvaardigheidsbewijzen (CBR) voldoende voorbereid om per 1 januari 
2017 de kosten voor een geschiktheidsonderzoek door te berekenen? Kan een inschatting 
gegeven worden van de kosten hiervan per persoon? 
 
Antwoord: 
Het CBR is voldoende voorbereid. De definitieve tarieven voor 2017 van het CBR moeten nog 
worden vastgesteld. Ik ben voornemens een deel van de CBR-kosten te blijven betalen als 
tegemoetkoming. Net als bij de Eigen Verklaring procedure zijn de eventueel benodigde 

de klanttevredenheidscijfers over het vervoer, aansluiting bij de OV-Klantenbarometer wordt 
gezocht. Op dit moment worden in overleg met NS en de decentrale overheden de 
voorbereidingen getroffen voor de volledige aansluiting vanaf 2018. 
De punctualiteit van het vervoer over het Hoofdrailnet wordt gemeten via prestatie-indicatoren. 
NS moet transparant zijn over deze resultaten, zodat voor iedereen inzichtelijk is hoe NS 
presteert, en wordt hier ook op beoordeeld. Overigens maakt ProRail op haar website: 
prestaties.prorail.nl inzichtelijk wat de punctualiteitcijfers per lijn op bepaalde knooppunten zijn 
(ook voor de decentrale vervoerders). 
De exploitatie van de vervoerconcessie voor het Hoofdrailnet brengt geen kosten met zich mee. 
Dit vanwege het feit dat NS de concessie voor eigen rekening en risico rijdt en voor het recht 
om op het Hoofrailnet te mogen rijden een concessieprijs betaalt. Dit in tegenstelling tot de 
regionale spoordiensten, die onderdeel uitmaken van gesubsidieerde concessies van decentrale 
overheden. 
 
Klantenoordeel regionale treindiensten 2015 
 Algemeen Tijd & 
Doorstroming 
Regionale treindiensten Groningen 7.3 7.3 
Regionale treindiensten Fryslân 7.5 7.4 
Trein Zwolle-Kampen 7.5 7.6 
Trein Vechtdallijnen (Zwolle-Emmen) 7.7 7.4 
Trein Vechtdallijnen (Almelo-Mariënberg) 7.2 6.7 
Trein Zwolle-Enschede 7.0 6.8 
Trein Zutphen-Hengelo-Oldenzaal 7.2 7.1 
Trein Zutphen-Apeldoorn 7.9 7.8 
Trein Winterswijk-Zutphen 
7.6 7.3 
Trein Arnhem-Winterswijk 
7.4 7.0 
Trein Arnhem-Tiel 7.4 5.8 
Trein Arnhem-Doetinchem 7.4 7.1 
Trein Ede-Amersfoort (Valleilijn) 7.3 6.9 
Trein Gouda-Alphen a/d Rijn 7.3 6.8 
Trein Rotterdam-Hoek van Holland 7.2 7.0 
Trein Dordrecht-Geldermalsen (MerwedeLingeLijn) 7.6 7.2 
Trein Roermond-Nijmegen (Maaslijn) 7.0 6.9 
Trein Maastricht-Heerlen-Kerkrade (Heuvellandlijn) 7.6 7.6 
99 Vraag: 
Kunt u de cijfers en ontwikkelingen voor de indicatoren spoorveiligheid kort toelichten? 
 
Antwoord: 
De toelichting op de cijfers en ontwikkelingen voor de indicatoren spoorveiligheid is 
opgenomen in het jaarverslag spoorveiligheid 2014, opgesteld door de ILT (Kamerstukken II 
2015–2016 29 893, nr. 200). Inhoudelijk is uw Kamer met de Beleidsimpuls Railveiligheid 
(Kamerstukken II 2015–2016 29 893, nr. 204) geïnformeerd over de beleidsprioriteiten op het 
gebied van spoorveiligheid 2016-2020, de jaarlijkse sturingscyclus en de plek die het 
vernieuwde NSA-jaarverslag daarin inneemt. 
 
100 Vraag: 
Kunt u toelichten wat er niet goed ging tot nu toe en waarom de beleidsartikelen 15 en 16 
moeten worden samengevoegd? 
 
 
 
 

 
Antwoord: 
De middelen voor dit onderzoek verlopen via artikel 19 als onderdeel van de jaarlijkse 
agentschapbijdrage aan het RIVM. De hoogte van het budget voor het onderzoek is in nauwe 
afstemming met het RIVM tot stand gekomen en wordt jaarlijks ter beschikking gesteld. Het 
budget is voldoende om het onderzoek naar wetenschappelijke maatstaven af te ronden. Het 
onderzoeksprogramma heeft een looptijd van 4 tot 5 jaar. De eindresultaten worden rond 
2020 verwacht. Het RIVM onderzoekt de mogelijkheden om tussentijds te rapporteren over 
(tussen)resultaten. 
 
106 Vraag: 
Op welke wijze wordt momenteel de inspanning erop gericht om extra regionale 
luchthavencapaciteit in te kunnen zetten ter ontlasting van Schiphol, gegeven het feit dat 90% 
van het huidige gehanteerde plafond van 500.000 is bereikt? 
 
Antwoord: 
Het kabinet heeft in de luchthavenbesluiten voor Eindhoven (ruimte voor 25.000 extra 
vliegtuigbewegingen bovenop het bestaande gebruik) en Lelystad (ruimte voor 45.000 
vliegtuigbewegingen) ruimte gecreëerd op de regionale luchthavens. Van de extra ruimte op 
Eindhoven wordt momenteel overeenkomstig de afgesproken staffels al gebruik gemaakt. Voor 
Lelystad geldt dat de planning is dat de luchthaven op 1 april 2018 operationeel is. 
Voor Schiphol geldt dat extra groeiruimte verdiend kan worden door hinderbeperkende 
maatregelen. Deze ruimte wordt volgens het 50/50-principe na 2020 verdeeld tussen groei 
van de luchthaven en de leefomgeving. Daarmee wordt geborgd dat Schiphol ook in de 
toekomst genoeg ontwikkelperspectief heeft voor de opvang van de vervoersvraag naar 
luchtvaart tot en met 2030, dit in balans en afstemming met de omgeving. Ten aanzien van de 
toekomstbestendigheid van de gemaakte afspraken  heeft het kabinet advies gevraagd aan de 
Omgevingsraad Schiphol (ORS). 
 
107 Vraag: 
Kunt u de nadere stand van zaken geven omtrent de motie-Visser inzake de invulling van de 
vierde baanregel (Kamerstuknummer 34098, nr. 14)? Heeft u al meer informatie hoe een en 
ander wordt doorvertaald naar een gewijzigd Luchthavenverkeersbesluit? 
 
Antwoord: 
De motie Visser over de invulling van de vierde baanregel maakt onderdeel uit van de 
adviesaanvraag aan de Omgevingsraad Schiphol (ORS) over een toekomstbestendig nieuw 
normen- en handhavingstelsel (NNHS). Deze adviesaanvraag is op 29 april jongstleden aan uw 
Kamer gestuurd, gelijktijdig met de Actieagenda Schiphol. Op dit moment wordt binnen de 
ORS gesproken over de milieueffectrapportage (m.e.r), de feitenbasis die ten grondslag zal 
liggen aan het Luchthavenverkeersbesluit. In reactie op Kamervragen van het lid Belhaj (D66) 
heb ik uw Kamer op 13 september jongstleden geïnformeerd (2015-2016, nr. 3519)over het 
advies van de Commissie voor de m.e.r. om bij de berekening van de geluidruimte voor 
Schiphol gebruik te maken van een actueler rekenvoorschrift. Bij uitvoering daarvan zal ik de 
omgevingspartijen in de Omgevingsraad Schiphol nadrukkelijk betrekken. 
Daarnaast zal binnen de ORS worden besproken welke nadere analyses nodig zijn om te 
kunnen adviseren over de invulling van de vierde baanregel. Als er meer duidelijkheid is over 
dit verdere traject en daarmee ook over de uitvoering van de motie Visser en de gevolgen voor 
het Luchthavenverkeersbesluit zal ik uw Kamer informeren. 
 
108 Vraag: 
Hoe en door wie wordt bepaald waar de middelen uit het leefbaarheidsfonds aan worden 
uitgegeven en hoe wordt gecontroleerd of dit doelmatig gebeurt? 
 
Antwoord: 
Het budget voor de tweede tranche van het Leefbaarheidsfonds bestaat uit drie bijdragen van 
€10 mln. vanuit respectievelijk Schiphol, de provincie Noord-Holland en het ministerie van 
IenM. Het fonds wordt beheerd door een onafhankelijke stichting, de Stichting Leefomgeving 
Schiphol. Over de besteding van de middelen zijn door de drie financierende partijen afspraken 
vastgelegd die eveneens zijn vastgesteld binnen de Omgevingsraad Schiphol (ORS). Op basis 
hiervan heeft het bestuur van de stichting een nieuw bestemmingsreglement opgesteld, zodat 
ook voor de dagelijkse praktijk helder is welke procedures worden doorlopen en hoe de 

 
111 Vraag: 
Wat is het verschil in uitstoot tussen een gemiddeld binnenvaartschip op gasolie en een 
binnenvaartschip op Liquefied natural gas (lng) onderverdeeld naar NOx, PM en CO2? 
 
Antwoord: 
Uit informatie van het Nederlands LNG platform blijkt dat LNG motoren tussen de 66 en 85% 
minder NOx uitstoten en tussen 90 en 95% minder PM ten opzichte van een dieselmotor die 
aan de CCR II norm voldoet. Over het algemeen wordt aangenomen dat LNG motoren 20% 
minder CO2 uitstoten. Waarbij overigens geen rekening is gehouden met eventuele uitstoot 
van methaan. 
 
112 Vraag: 
Welke gevolgen voor gezondheid en milieu heeft het restproduct methaanslib dat bij lng-
verbranding vrijkomt? 
 
Antwoord: 
Methaanslib heeft geen gevolgen voor de gezondheid. Methaan is wel een zeer sterk 
broeikasgas (25 keer sterker dan CO2). Daarom zijn in de geldende Europese normen eisen 
gesteld aan de uitlaatgasemissie van methaan bij voertuigen. 
 
113 Vraag: 
Op welke wijze wordt lng gesubsidieerd en welk budget wordt hier in totaal aan besteed, 
inclusief eventuele subsidies van havenbedrijven en gemeenten? 
 
Antwoord: 
Om de toepassing van LNG te stimuleren bestaan een aantal belasting- en subsidieregelingen 
voor ondernemers. 
Met de MIA- en VAMIL-regelingen kunnen ondernemers belastingvoordelen krijgen als er 
geïnvesteerd wordt in energie- en milieubesparende bedrijfsmiddelen, waaronder LNG. 
Daarnaast zijn er regionaal, nationaal en op EU-niveau een aantal subsidieregelingen.  In het 
kader van de Topsector Energie is er de ‘Subsidie LNG’, met een subsidieplafond van 1,6 
miljoen euro. Deze regeling beoogt het wegnemen van belemmeringen voor de grootschalige 
introductie van LNG als brandstof (veiligheid &  technologie), en is ook toegankelijk voor 
binnenvaartondernemers. 
Het ministerie van IenM kent het subsidieprogramma ‘Innovaties Duurzame Binnenvaart’ met 
een bedrag € 200.000 in 2017 voor innovaties, waaronder LNG. 
Het Expertise- en InnovatieCentrum Binnenvaart (EICB) leidt het programma “LNG-
breakthrough”, waarbij met andere partners 4 bunkerstations worden gerealiseerd en 6 
schepen worden omgebouwd naar LNG. Het budget hiervoor, 22 mln euro, is beschikbaar 
gesteld door de Europese Commissie uit het TEN-T-programma. 
Via de ‘Subsidieregeling actieprogramma luchtkwaliteit Zuid-Holland’ heeft de provincie Zuid-
Holland demonstratieproject gerealiseerd waarbij twee LNG-schepen zijn omgebouwd naar 
LNG. 
Voor binnenvaartondernemers is het tevens mogelijk om een korting te krijgen op de 
havengelden als er gevaren wordt met een schoon schip. Onder andere het Havenbedrijf 
Rotterdam kent een dergelijke regeling.  
 
114 Vraag: 
Kunt u aangeven welke eisen inzake het Reglement Onderzoek Schepen op de Rijn (ROSR) 
van de Centrale Commissie van de Rijnvaart (CCR) van tafel zijn door druk vanuit de regering? 
Hoeveel procent is dit van het totaal aantal eisen? 
 
Antwoord: 
De CCR heeft op initiatief van Nederland inmiddels de eisen aan de lichtdoorlatendheid van 
stuurhuisruiten, en de eisen aan autokranen aangepast. Ook is een oplossing gevonden voor 
de verplichte afmetingen van vulleidingen. Hiermee is de Nederlandse binnenvaartsector 
gevrijwaard gebleven van investeringen die in totaal honderden miljoenen euro’s hadden 
kunnen bedragen. Verder wordt nog gesproken over geluidsemissies, bijboten, elektrische 
installaties, tweede voortstuwing passagiersschepen, vluchtwegen bij passagiersschepen en 
alarmsystemen bij schepen voor dagtochten. Van het totaal aantal technische eisen lijkt dit 
percentage wellicht beperkt. Zoals ik in mijn brief van 8 december 2015 (Kamerstuk 31 

huidige scheepsregister, zal het onderzoek ook ingaan op de vraag of een andere 
organisatievorm –bijvoorbeeld een commercieel register- voordelen biedt. 
Het onderzoek wordt in oktober afgerond. Mijn inzet is om uw Kamer vervolgens vóór het eind 
van het jaar te informeren over de vraag hoe ik met de aanbevelingen van het onderzoek om 
ga en het tijdpad dat naar verwachting is gemoeid met de implementatie van de 
aanbevelingen.  
 
119 Vraag: 
Hoe wordt ingezet op een toename van de onder Nederlandse vlag varende vloot? 
 
Antwoord: 
Ik laat een onafhankelijk onderzoek uitvoeren naar de verbetermogelijkheden van het 
Nederlandse scheepsregister. Dit onderzoek zal een beeld opleveren van de verwachte 
toename van het aantal schepen onder Nederlandse vlag en de daarmee samenhangende 
(macro-) economische effecten (zoals werkgelegenheid en toegevoegde waarde). De 
resultaten van dit onderzoek zullen betrokken worden in de verdere besluitvorming rondom de 
vlagverlening door het Nederlandse register. 
 
120 Vraag: 
Kunt u toelichten op welke manier er voor alternatieve voertuigen en brandstoffen een 
kansrijke omgeving wordt gecreëerd? 
 
Antwoord: 
De meeste duurzame alternatieve voertuigen en brandstoffen zijn nog relatief duur en niet 
geschikt om op dit moment grootschalig uit te rollen. In nichemarkten, pilots en livinglabs 
worden innovaties uitgeprobeerd. Samen met koplopers uit de industrie, die bereid zijn om zelf 
te investeren, wordt getracht opschaling te bereiken. 
Binnenkort ontvangt uw Kamer de evaluatie van het Energieakkoord, waarin een uitgebreid 
overzicht staat van concrete activiteiten. Om er nu alvast een paar te noemen, die nog niet in 
andere antwoorden aan de orde zijn gekomen: 
 Op basis van Europese regelgeving wordt een nationaal beleidskader opgesteld om tot 
een landelijk dekkend netwerk te komen voor alternatieve tank- en laadinfrastructuur. 
Het Nationale beleidskader wordt binnenkort aan de Kamer voorgelegd.  
 Een aantal regelingen zijn in 2016 aangepast voor duurzame mobiliteit. Het Register 
Hernieuwbare Energie is opengesteld voor groen gas in het verkeer. Een gunstiger 
belastingcategorie voor laadpalen is gerealiseerd.  
 Green Deal het nieuwe draaien is op 26 mei getekend waarmee 10% CO2-reductie en 
verbeterde luchtkwaliteit wordt nagestreefd in de sector voor mobiele werktuigen.  
 Voor luchtvaart geldt dat IenM gaat deelnemen aan het KLM Corporate Biofuels 
programma en daarmee een financiële bijdrage levert aan het compenseren van het 
prijsverschil van biokerosine. Daarnaast onderzoeken IenM en EZ de mogelijkheid van 
het afdekken van de onrendabele top van biokerosine om zodoende de vraag en het 
aanbod van biokerosine te stimuleren en een lagere prijs te realiseren.  
 IenM treedt zelf op als launching customer. De Rijksrederij zal komende jaren het 
bijmengen van biobrandstof aan boord van haar twaalf zeegaande schepen 
continueren, waarmee invulling gegeven wordt aan de Duurzame Brandstofvisie. In het 
eigen wagenpark worden meer elektrische voertuigen aangeschaft.  
 
121 Vraag: 
Welke acties en maatregelen worden momenteel voorbereid, alsook concreet uitgevoerd, om 
elektrisch rijden te stimuleren? Welk budget is hiervoor in 2017 en daarna in totaal op de 
begroting van het ministerie van Infrastructuur en Milieu voor beschikbaar? 
 
Antwoord: 
Op diverse manieren wordt elektrisch rijden in Nederland gestimuleerd. De minister van EZ is 
eerste aanspraakpunt voor elektrisch rijden. Het huidige beleid voor (volledig) elektrische 
voertuigen is gericht op het realiseren van een landelijk dekkend netwerk met laadpunten. 
Hieronder wordt beknopt een aantal maatregelen benoemd. 
In het wetsvoorstel Wet tijdelijk verlaagd tarief laadpalen stelt het kabinet verder voor om met 

bedroeg. Gegeven het aantal huishoudens in Nederland van 7,6 mln bedragen de totale 
energiekosten voor huishoudens bijna € 13,2 miljard. De totale energiekosten voor Nederland 
voor 2014 bedroegen dan bij benadering € 23,4 miljard. Het aandeel daarin van de sector 
industrie bedroeg dan in 2014 26%. 
Bijgaande tabel geeft een uitsplitsing naar sectoren binnen de industrie. 
 
Uitsplitsing naar sectoren binnen de industrie: 
 
Energiekosten industrie 2014 in mln euro 
industrie 6094 26% 
wv voeding en genot 1081 5% 
wv aardolieindustrie 933 4% 
wv chemie 2276 10% 
wv basismetaal 349 1% 
wv metaalproductie 498 2% 
wv overige bedrijfstakken 957 4% 
 
125 Vraag: 
Wat is het energieverbruik van de Nederlandse huishoudens? Welk aandeel is dat 
van het totale energieverbruik in Nederland? Kan dit ook worden gespecificeerd naar 
elektriciteit en gas? 
 
Antwoord: 
Het totale energieverbruik van huishoudens in 2014 bedroeg volgens de NEV 2015 
432 PJ. Dat is ongeveer 16% van het totale energieverbruik in Nederland. Dit is 
verdeeld in een elektriciteitsvraag van 81 PJ en 316 PJ aardgasgebruik en 35 PJ 
overig verbruik (warmte, biomassa, en olie). 
 
126 Vraag: 
Wat zijn de energiekosten voor de huishoudens? Welk aandeel is dat van het totaal? 
Kan dit ook worden gespecificeerd naar elektriciteit en gas? 
 
Antwoord: 
De energiekosten per huishouden bedragen in 2014 conform de NEV 2015 
gemiddeld 1.734 euro per huishouden, verdeeld in 574 euro voor elektriciteit en 
1.160 euro voor gas. Zoals aangegeven bedroegen de totale energiekosten in 2014 
bij benadering € 13,2 miljard, ongeveer 55% van de totale energiekosten in 
Nederland. 
 
127 Vraag: 
Wat is het energiebesparingspotentieel van de Nederlandse industrie? Hoeveel méér 
kan er worden bespaard door handhaving van de huidige milieuwetgeving (de 
verplichting om besparingsmaatregelen te nemen die een terugverdientijd van 
maximaal 5 jaar hebben)? Kan dit ook worden gespecificeerd naar elektriciteit en 
gas?  
 
Antwoord: 
De geschatte additionele besparingsmogelijkheden in de industrie[1] liggen in 2020 
tussen 100 en 200 PJ en in 2030 tussen 150 en 250 PJ. Van dit besparingspotentieel 
is respectievelijk ca. 35 PJ (in 2020) en 70 tot 90 PJ (in 2030) rendabel. Dit 
potentieel is additioneel aan een verwacht besparingstempo van ca. 0,8% per jaar 
op basis van voortzetting van het huidige beleid. Op de langere termijn zijn de 
potentiëlen met onzekerheden omgeven en sterk afhankelijk van mondiale en 
Europese ontwikkelingen. 
Het extra besparingspotentieel door handhaving van de Wet milieubeheer is 
rendabel en door ECN bij het afsluiten van het Energieakkoord geraamd op 8 PJ 
finaal. Voor de meest recente inschatting van het te behalen potentieel door beleid, 
inclusief specificering naar elektriciteit en gas, verwijs ik naar de nieuwe Nationale 
Energieverkenning (NEV), die in oktober 2016 zal worden gepubliceerd. Onder 

132 Vraag: 
Hoe wordt de vermindering van budget voor het Koninklijk Nederlands 
Meteorologisch Instituut (KNMI) met betrekking tot het tegengaan 
klimaatverandering ingezet? Welk effect is te verwachten van deze daling in budget? 
Kan deze vermindering in budget worden toegelicht? 
 
Antwoord: 
Gevolg van de daling is dat het KNMI meer vraaggestuurde opdrachten zal moeten 
organiseren. Het is de intentie van het KNMI om de vermindering van het budget op 
te vangen door een verhoging van de opbrengsten van derden. Opbrengsten van 
derden zijn zichtbaar in de agentschapsbegroting van het KNMI. 
 
133 Vraag: 
Waarom wordt er geen rekening gehouden met een verhoging van de uitgaven op 
het artikel Tegengaan van Klimaatverandering nu het kabinet extra maatregelen 
moet nemen om tegemoet te komen aan het vonnis van de rechter in de 
Klimaatzaak? 
 
Antwoord: 
In de Kabinetsreactie op het IBO CO2 (TK 32 813, nr. 122), die op 9 april 2016 aan 
uw Kamer verzonden is, is aangegeven dat zowel de resultaten van de Klimaattop 
Parijs, als de uitspraak in de klimaatrechtszaak vragen om vervolgstappen. In de 
kabinetsreactie is aangegeven welke aanvullende maatregelen het kabinet in dit 
kader overweegt; besluitvorming over deze maatregelen is voorzien voor het najaar 
2016. 
Bij de besluitvorming zal worden betrokken of het nodig is extra middelen ter 
beschikking te stellen.  
 
134 Vraag: 
Op welke wijze bent u, als staatssecretaris van Infrastructuur en Milieu, betrokken 
bij het opstellen van de extra maatregelen die Nederland moet nemen om te 
voldoen aan het klimaatvonnis? 
 
Antwoord: 
Ik heb als coördinerend bewindspersoon voor Klimaat de overall 
verantwoordelijkheid dat aan het vonnis van de klimaatrechtszaak wordt voldaan. 
Vanuit die verantwoordelijkheid ben ik betrokken bij maatregelen die hier (mede) 
een bijdrage aan leveren. Concreet voorbeeld daarvan is de kabinetsreactie op het 
IBO CO2, die de minister van Economische Zaken en ik gezamenlijk  naar uw Kamer 
hebben gestuurd. Hierin staan (vervolg)maatregelen aangekondigd, die ertoe 
moeten leiden dat stappen worden gezet om te voldoen aan het vonnis, en die 
tevens een bijdrage leveren aan de doelstellingen van het Klimaatakkoord van 
Parijs. Zoals eerder aangegeven wordt uw Kamer hierover dit najaar nader 
geïnformeerd. 
 
135 Vraag: 
Zijn er al meer details bekend over de Nederlandse bijdrage aan de 100 miljard euro 
die vanaf 2020 jaarlijks vrijgemaakt moet worden voor klimaatfinanciering zoals in 
het Verdrag van Parijs is afgesproken? Gaan de bijdragen genoemd onder artikel 
19.02 daar ook onder vallen? 
 
Antwoord: 
Naar aanleiding van de Motie Vos/Klaver over opschaling van klimaatfinanciering 
(Kamerstuk 34 300 XVII, no 50) heeft de Minister voor Buitenlandse Handel en 
Ontwikkelingssamenwerking de kamer per brief (Kamerstuk 31 793, no 158) 
geïnformeerd over de financiële ondersteuning van ontwikkelingslanden op het 
gebied van klimaat in de komende jaren. De mobilisatie van de USD 100 miljard aan 
publieke en private middelen vanaf 2020 is een gezamenlijke verplichting van alle 
ontwikkelde landen waar Nederland aan zal bijdragen. Om dit te realiseren zal de 
inzet die de afgelopen jaren is ingezet worden gecontinueerd: verdere integratie van 
klimaataspecten in internationale samenwerking, het bevorderen van private 
investeringen in klimaat en meer transparantie van de uitgaven voor dit thema. 

139 Vraag: 
Om welke reden wordt verwacht dat de uitstoot van de luchtverontreinigende stof 
NH3 tussen 2015 en 2020 toeneemt van 117 kiloton per jaar naar 127 kiloton per 
jaar? 
 
Antwoord: 
In 2013 werd in Nederland 134 kiloton NH3 uitgestoten. Eerder werd een daling 
verwacht naar 117 kiloton NH3 in 2015. Gewijzigde inzichten over de uitstoot bij 
varkensstallen, wegverkeer, gewasafrijping en gebruik van compost en 
zuiveringsslib op het land hebben tot bijstelling geleid van de getallen vanaf 1990. 
Daarnaast heeft ook het loslaten van de Europese melkquota geleid tot een toename 
van de melkveestapel en daarmee een stijging van de NH3-emissie. Door deze 
ontwikkelingen wordt nu een daling verwacht van 134 kiloton in 2013 naar 127 
kiloton in 2020, zo blijkt uit de nationale energieverkenning (PBL et all, p. 105). 
 
140 Vraag: 
Kunt u een overzicht geven van het aandeel van de verschillende sectoren in de 
Nederlandse emissie van stikstof en fijnstof, en een overzicht van de kosten, 
inclusief gezondheidskosten, die deze luchtverontreiniging met zich meebrengt? 
 
Antwoord: 
De gezondheidseffecten van luchtverontreiniging worden berekend op basis van de 
blootstelling aan de concentraties fijn stof (PM2,5) en stikstofdioxiden (NO2). Het 
aandeel sectoren aan de gemiddelde blootstelling door binnenlandse bronnen (Bron 
GCN 2016). Zie de tabel in de bijlage.   
Schattingen van de monetaire schade door luchtverontreiniging zijn gemaakt in het 
rapport: “De kosten en baten van het Commissievoorstel ter vermindering van de 
nationale emissies van bepaalde luchtverontreinigende stoffen, PBL-
Publicatienummer 1465, 2014.” De totale gezondheidsschade wordt in dit rapport 
geschat op ten minste € 9,6 mld., waarvan € 6,8 mld. door vervroegd overlijden, € 
2,5 mld. door ziekteverzuim en verminderde arbeidsproductiviteit en € 0,3 mld. door 
overige verloren gezondheid en medische kosten (pag. 73). 
In de berekening van de gezondheidsschade is nog geen rekening gehouden met 
recente inzichten in de directe gezondheidseffecten van NO2 (Fischer P et al., 2015, 
Air pollution and Mortality in 7 Million Adults - The Dutch Environmental Longitudinal 
Study -DUELS, Environmental Health Perspectives, 
DOI:10.1289/ehp.14082542015). Het gaat in Nederland naar schatting om 
gemiddeld 4 maanden verlies in levensverwachting. Die extra gezondheidsschade 
komt neer op ruwweg €4 mld. 
 Fijn stof Stikstofdioxiden (NO2)  
(PM2,5)  
Industrie  13,4 %    9,0 %  
Verkeer  38,2 %  75,4 %  
Landbouw  28,5 %    6,8 %  
Huishoudens 19,8 %    8,7 % 
en HDO  
 
141 Vraag: 
Zal het NSL zich tot de invoering van de Omgevingswet uitsluitend richten op de hardnekkige 
knelpunten (fijnstof en NO2)? Of gaat het NSL ook haar oude taken blijven bezigen? Als dat 
laatste het geval is, waarom? Is het dan niet efficiënter dat het NSL zich alleen richt op de 
hardnekkige knelpunten? 
 
Antwoord: 
Met de verlenging van het NSL wordt de huidige systematiek van het nu lopende NSL op een 
efficiënte wijze voorgezet. Verlenging van het NSL tot de inwerkingtreding van de 
Omgevingswet voorkomt dat voor één of twee jaar individuele projecten weer via apart en 
uitgebreid onderzoek aan de luchtkwaliteitsnormen getoetst moeten worden zoals eerder 
onder de Wet milieubeheer. Toetsing aan de normen vindt plaats via het verlengde NSL.   
 
  

147 Vraag: 
Welk percentage van de inkoop door de overheid is 100% duurzaam? Is onderscheid te maken 
in terreinen/sectoren waar dit voorloopt en achterloopt ten opzichte van het gemiddelde? 
Welke méérkosten zijn verbonden aan duurzame inkoop? 
 
Antwoord: 
De doelstelling 100% duurzaam inkopen heeft betrekking op het toepassen van 
minimumeisen. Onderzoek in 2010 naar de toepassing van minimumeisen gaf aan dat er zeer 
hoge percentages behaald werden. Inmiddels reiken ambities verder en wordt er gewerkt aan 
het vaststellen van nieuwe doelstellingen. In het PvA MVI 2015 is aangekondigd een nieuwe 
monitor te ontwikkelen. In de uitwerking wordt onderzocht of er inzicht te bieden is in 
prestaties van diverse sectoren. Duurzame inkoop leidt niet perse tot méérkosten. MVI kan 
ook kostenneutraal zijn of tot kostenbesparing leiden, zoals bijvoorbeeld bij aanbesteding op 
levensduurkosten in plaats van aanschafprijs. 
 
148 Vraag: 
Welk percentage van het hout op de Nederlandse markt is momenteel duurzaam? Kan de groei 
(of eventuele daling) van het percentage duurzaam hout over de afgelopen 5 jaar worden 
gegeven? Waar is niet-duurzaam hout met name terug te vinden en in welke producten? 
 
Antwoord: 
In de meest recente ‘Monitor Duurzaam Hout 2013’ van Stichting Probos, die u 15 juni 2015 is 
toegezonden (30196 nr. 331), was in 2013 74% en in 2011 65,7%  van de totale verbruikte 
hoeveelheid gezaagd hout en plaatmateriaal aantoonbaar duurzaam geproduceerd. Momenteel 
wordt gewerkt aan de marktmeting over 2015.  Over het percentage specifieke houtproducten 
gemaakt van duurzaam hout zijn geen meetgegevens beschikbaar.   
 
149 Vraag: 
Kunt u een stand van zaken geven van de green deal om afval op stations terug te dringen? 
 
Antwoord: 
De Green Deal afvalpreventie en –scheiding op stations en in treinen is succesvol: 
 de uitrol van de gescheiden afvalbakken op de afgesproken stations loopt op schema, 
er worden dit jaar op nog twee extra stations gescheiden afvalbakken geplaatst, naast 
de vijf stations waar dit al het geval was voor 2016;  
 retailbedrijven van NS zijn actief bezig met afvalpreventie en afvalscheiding  
 in december komt een nieuwe trein op de markt (in zuiden van het land) waarin 
afvalscheiding mogelijk is;  
 in december zal NS een communicatiecampagne lanceren, gericht op  afvalscheiding 
en hergebruik (van bijv. kranten);  
 er is interesse kenbaar gemaakt van andere OV-partijen (o.a. GVB, RET en HTM)  om 
de huidige opgedane kennis te gebruiken. Er wordt nu bekeken hoe de resultaten van 
de Green Deal kunnen worden opgeschaald (bijv. door een platform op te richten of 
door aan te sluiten bij de Green Deal).  
150 Vraag: 
Heeft het programma Duurzaam Door financiering gekregen om in 2017 en daarna door te 
gaan, en zo ja, hoeveel? 
 
Antwoord: 
Nog voor het Kerstreces zal het Kabinet de plannen met Duurzaam Door 2017-2020 aan uw 
Kamer sturen. Vanuit de begroting van het ministerie van EZ is 3,5 miljoen per jaar 
beschikbaar. Vanuit het ministerie van IenM € 100.000 gerelateerd aan Duurzaamheid in het 
onderwijs. Daarnaast is er bij beide ministeries inzet vanuit specifieke dossiers als circulaire 
economie en water. 
 
  

Kan worden aangegeven op welke toepassingen in Nederland wordt ingezet? 
Het is niet bekend in welke toepassingen in Nederland koolstofnanobuisjes (CNTs)  
voorkomen. De buisjes worden soms aan composietmateriaal toegevoegd om, bijvoorbeeld, 
het geheel sterker, meer lichtgewicht of meer geleidend te maken. Er zijn heel veel 
verschillende vormen van CNTs, maar het is niet bekend welke typen voor wat voor doeleinden 
worden gebruikt. 
  
Worden deze koolstofnanobuisjes in Nederland gebruikt in zonnepanelen?  
Het is niet bekend of dit soort koolstofnanobuisjes (CNTs) in Nederland worden gebruikt in 
zonnepanelen. Er zijn wel innovatoren die onderzoeken of met nanobuisjes betere zonnecellen 
kunnen worden ontworpen. Eventuele toekomstige producenten zijn vanzelfsprekend 
verantwoordelijk voor de veiligheid van het product voor mens en milieu, daar zullen zij in het 
ontwerp rekening mee moeten houden (het Safe-by-design concept). Wat mij betreft is 
innovatie goed, zeker wanneer deze bijdraagt aan energiebesparing, maar alleen als de 
toepassing veilig is. 
  
Zo ja, wat zijn daar de risico’s van voor mens en milieu?  
Zoals eerder gesteld zijn risico’s van koolstofnanobuisjes (CNTs) nog onderwerp van 
wetenschappelijk onderzoek. Vanwege de zorg over de mogelijkheid van nadelige effecten van 
vrij voorkomende nanobuisjes worden producenten en hun afnemers uit voorzorg aangeraden 
zorg te dragen voor het vermijden dat mensen hier aan worden blootgesteld en dat 
verspreiding naar het milieu niet plaatsvindt. 
 
154 Vraag: 
Welk percentage van de Nederlandse asbestdaken is het afgelopen jaar vervangen? Hoeveel 
vierkante meter moet nog worden vervangen? Wat zijn de verwijderingskosten per vierkante 
meter, en gemiddelde kosten om te vervangen? Wat is de maximale tegemoetkoming per 
vierkante meter die particulieren kunnen ontvangen aan subsidiemaatregelen? Kan 
bijvoorbeeld aanspraak worden gemaakt op verschillende regelingen? Zo ja, kunnen deze 
onder elkaar worden gezet? Kan een indicatie worden gegeven van eventuele meerkosten bij 
directe plaatsing van zonnepanelen op de nieuwe daken? Welke subsidieregelingen zijn 
hiervoor beschikbaar voor particulieren?  
 
Antwoord: 
In 2012 was er nog ongeveer 130 mln. m2 asbestdak aanwezig. In 2015 is ca. 6 mln. m2 dak 
gesaneerd. In de eerste helft van 2016 is ca. 4,5 mln. m2 asbestdak gesaneerd. Naar 
schatting is er nu nog ca. 100 tot 110 mln. m2 asbestdak aanwezig. De kosten voor 
verwijdering van een asbestdak zijn afhankelijk van de hoeveelheid m2 en de staat waar het 
dak in verkeert. De kosten van het saneren in relatie tot het plaatsen van een nieuw dak zijn 
ongeveer 1:3. De subsidie verwijderen asbestdaken bedraagt €4,50 per m2. Deze regeling is 
toegankelijk voor alle eigenaren van een asbestdak vanaf 35 m2 en tot een maximaal 
subsidiebedrag van € 25.000. Dit jaar kunnen agrariërs nog gebruik maken van de provinciale 
subsidieregeling “zon erop, asbest eraf”. De subsidieregeling verwijderen asbestdaken staat 
stapeling met andere subsidieregelingen toe. Ten behoeve van energiemaatregelen zijn er 
verschillende regelingen beschikbaar zowel nationaal als lokaal. 
 
155 Vraag: 
Hoeveel asbestslachtoffers telt Nederland op dit moment? Hoeveel nieuwe slachtoffers komen 
daar jaarlijks bij? Wat zijn de gemiddelde kosten waar asbestslachtoffers voor komen te staan? 
Welk percentage daarvan wordt niet opgevangen door verzekeringen? 
 
Antwoord: 
In 2015 zijn er 615 aanvragen voor een vergoeding vanuit TAS (Tegemoetkoming 
asbestslachtoffers) of TNS (tegemoetkoming niet-loondienst gerelateerde asbestslachtoffers) 
regeling. Jaarlijks worden er rond de 600 aanvragen gehonoreerd. De kosten van medische 
behandelingen worden in principe opgevangen door verzekeringen. Voor de immateriële 
schade kent de TNS of TAS regeling een financiële tegemoetkoming van € 19.605 (2016). 
 
  

betreffende voorstellen zal ik binnenkort van het CBR ontvangen. 
Om wachtrijen te voorkomen stuurt de ILT op het binnen de wettelijke termijnen voor het 
verlenen van vergunningen. De mate waarin de ILT daarin slaagt varieert per sector en per 
maand. Meestal wordt 70% tot 95% van de aanvragen in iedere sector tijdig verleend. Het zijn 
met name complexe vergunningen die meer tijd vergen. 
Bij het CBR worden de KPI’s voor alle theorie-examens al langere tijd nagenoeg gehaald. Ook 
de praktijkexamens voor de beroepschauffeurs worden binnen de gestelde norm afgenomen. 
Voor rijvaardigheid blijven de prestaties van het CBR voor de wachttijden van de examens 
momenteel achter bij de hiervoor gestelde kpi-norm. In 2016 ligt de score beduidend onder de 
norm. Gemiddeld in augustus een score van 69 procent. Dit heeft te maken met het feit dat 
vanwege de toegenomen vraag bij het CBR het aantal examinatoren ontoereikend is. Als 
gevolg van met name een - meer dan geprognosticeerd- aantrekkende marktvraag in 
combinatie met een moeizame werving en langdurig opleidingstraject van nieuw personeel is 
dit tekort aan capaciteit ontstaan. Door middel van het inzetten van overwerk en het verhogen 
van de instroom nieuwe examinatoren (70 de komende 2 jaar), wordt geprobeerd zo goed als 
mogelijk binnen de maximale reserveringstermijnen te blijven. Gezien de inspanningen van 
het CBR verwacht ik dat deze normen na verloop van tijd weer zullen worden gehaald. 
 
159 Vraag: 
Hoe wordt de vermindering van budget voor het ILT ingezet? Welk effect is te verwachten van 
deze daling in budget? Kan deze vermindering in budget worden toegelicht? Hoeveel 
inspecteurs tellen respectievelijk de Nederlandse Voedsel- en Warenautoriteit (NVWA) en de 
ILT? Kunnen de loonkosten voor deze inspectiediensten worden toegelicht?  
 
Antwoord: 
De vermindering van het budget wordt veroorzaakt door taakstellingen uit voorgaande jaren. 
De ILT vult de budgetvermindering in door met name de materiële kosten te verlagen en door 
het aantal ondersteunende functies te verminderen. Daarnaast wordt als onderdeel van het 
programma “Koers ILT” bezien hoe de inspectie meer risico- en informatiegestuurd kan 
opereren. Deze ontwikkeling wordt toegelicht in het Meerjarenplan ILT (Kamerstuk 34550-XII, 
nr. 4). Het primaire proces wordt zoveel mogelijk ontzien. 
De ILT heeft 735 inspecteurs. De loonkosten van deze inspecteurs en overige medewerkers 
zijn op pagina 163 van de begroting hoofdstuk XII van IenM opgenomen. Voor het aantal 
inspecteurs bij de NVWA verwijs ik naar de begroting van het Ministerie van EZ. 
 
160 Vraag: 
Hoeveel geld is er beschikbaar voor inspectie van milieuregels, welke prioriteiten worden 
daarin gesteld, en waar is dit in de begroting opgenomen? 
 
Antwoord: 
De handhaving van de milieuregels is in Nederland vergaand gedecentraliseerd naar 
gemeenten en provincies. De Inspectie Leefomgeving en Transport ziet daarnaast toe op 
diverse milieuregels. Handhaving van milieuregels vindt plaats binnen het domein Afval, 
Industrie en bedrijven en het domein Water, producten en stoffen. De budgetten voor deze 
domeinen voor 2017 zijn respectievelijk € 24,5 miljoen en € 21,8 miljoen. 
De prioriteiten van de Inspectie Leefomgeving en Transport zijn aangegeven in het 
Meerjarenplan 2017-2021 dat ik u op 20 september 2016 heb aangeboden (Kamerstuk 34550-
XII, nr. 4). 
 
161 Vraag: 
Hoeveel woningen beschikken inmiddels over een energielabel? Welk aandeel daarvan is label 
A en B en welk aandeel lager dan D? Is onderscheid te maken naar koop, huur sociaal en 
particulier? Wat zijn de gemiddelde kosten per woning om één labelsprong te maken? Is daarin 
onderscheid te maken naar verschillende sprongen? Scheelt bijvoorbeeld van C naar B of van 
B naar A enorm van E naar D of van G naar F? Van welke subsidiemogelijkheden kunnen 
huiseigenaren en particuliere huurders gebruik maken? 
 
Antwoord: 
De Minister van Wonen en Rijksdienst heeft hier zicht op. 
 
  

aanvraag in behandeling genomen. Alleen voor binnenvaart en zeevaart is het nu nog 
gebruikelijk dat aanvragers na verlening van de vergunning een factuur krijgen toegestuurd en 
achteraf mogen betalen. Met betrekking tot de kostendekkendheid van de tarieven per sector 
verwijs ik u naar het rapport van PricewaterhouseCoopers dat ik de Tweede Kamer op 7 juni 
heb toegestuurd (Kamerstuk 34300-XII, nr. 70) en naar het antwoord op vraag 158. 
 
166 Vraag: 
Wat zijn de maximale boetes die de ILT mag opleggen? Kunt u een overzicht geven van de 
opgelegde boetes door de ILT inclusief de hoogte van de boetes per sector? Kunt u deze 
afzetten tegenover het aantal controles? 
 
Antwoord: 
De ILT heeft alleen zicht op de bestuurlijke boetes die door de ILT zelf worden geïnd. Alle 
andere boetes betreffende het ILT-toezicht worden door het Openbaar Ministerie 
geïnd. Zodoende heeft de ILT geen zicht op de boetes die geïnd zijn op de andere 
toezichtterreinen dan hieronder en in het Jaarverslag genoemd. 
In het Jaarverslag van ILT is een overzicht gegeven van de door ILT geïnde boetes in 
2015 (Kamerstuk 34300-XII, nr. 74). 
Hieronder treft u naast de maximale boetes ook de geïnde boetes tot 1 september 2016. 
Wat het aantal controles/inspecties betreft verwijs ik ook naar het Jaarverslag van de ILT waar 
per toezichtsdomein verslag wordt gedaan van het aantal uitgevoerde inspecties. 
Maximale boetes 
Arbeidstijdenwet/Arbeidstijdenbesluit Vervoer: € 4.400 
Binnenvaartwet: € 5000 
Scheepsafvalstoffen besluit: € 5000 
Spoorwegwet: € 150.000 
Regeling gewasbeschermingsmiddelen en biociden: € 5000 (overtreding Biocide) 
Wet Luchtvaart (passagiersrechten): € 5000 
  
Geïnde boetes 2016 tot 1 september 2016 
De opgelegde bestuurlijke boetes in 2016: 
Arbeidstijdenwet/Arbeidstijdenbesluit Vervoer (Wegvervoer): € 1.764.580 
Arbeidstijdenwet/Arbeidstijdenbesluit Vervoer (Binnenvaart): € 285.990 
Binnenvaartwet: € 511.388 
Scheepsafvalstoffen besluit: € 12.750 
Spoorwegwet: € 0 
Regeling gewasbeschermingsmiddelen en biociden: € 19.000 
Wet Luchtvaart: € 0 
  
167 Vraag: 
Kunt u de lagere onderhoudslasten van Rijkswaterstaat in 2017 ten opzichte van 2016 
toelichten? 
 
Antwoord: 
De lagere onderhoudlasten in 2017 ten opzichte van 2016 wordt vooral bepaald door de 
omvang van de post nog uit te voeren werkzaamheden in 2016. Dit betreft middelen die RWS 
in 2015 van het moederdepartement heeft ontvangen en bestemd waren voor werkzaamheden 
die gepland waren in 2015, maar waarvan de uitvoering doorloopt in 2016 (€ 252 mln.). 
Daarnaast zijn de lasten voor Onderhoud Hoofdvaarwegen in 2017 lager doordat in 2017 
NOMO AOV (Nota Mobiliteit – Achterstallig Onderhoud Vaarwegen) bijna is afgerond en de 
lasten voor Hoofdwatersystemen lager uitvallen vanwege de aangepaste marktbenadering voor 
de Kustlijnzorg. 
 
168 Vraag: 
Hoe kijkt u aan tegen de uniformiteit van regelgeving als uitgangspunt in relatie tot 
regelgeving over de Boordcomputer Taxi? 
 
Antwoord: 
Uniformiteit van regelgeving geldt ook als uitgangspunt voor de regelgeving voor de 
boordcomputer taxi. 
 
 

reductiedoelstelling en dat is het primaire doel van het ETS. De ontvangsten van de 
veilingopbrengsten komen niet ten gunste van de IenM begroting maar lopen mee in het 
lastenkader. Daarmee is een compensatie van een daling in de ontvangsten binnen de IenM 
begroting ook niet aan de orde. Het tijdelijk veilen van minder rechten heeft tot doel het ETS 
te versterken door het terugdringen van het surplus op de markt. De verwachting is dat dit op 
termijn leidt tot een hogere CO2-prijs, waarmee ook de veilingontvangsten weer toenemen. 
 
174 Vraag: 
Wat doet de gemeente Amsterdam met de 2 en 6 miljoen euro die vanuit het Gemeentefonds 
naar Amsterdam worden overgeboekt om enkele knelpinten in de luchtkwaliteit te mitigeren? 
Welk meetbaar effect heeft dit gehad op de luchtkwaliteit? 
 
Antwoord: 
Amsterdam is voornemens de middelen te besteden aan de vervanging van oudere 
dieselbussen door schone, uitstootvrije, bussen en de benodigde laadinfrastructuur. Via het 
Nationaal Samenwerkingsprogramma Luchtkwaliteit wordt de ontwikkeling van de 
luchtkwaliteit in Amsterdam gemonitord. De NSL-monitoringsrapportage zal in het najaar naar 
de Kamer worden gestuurd. 
 
175 Vraag: 
Waarom neemt de Rijksoverheid de kosten van het Landelijk Meldpunt Afval (LMA) op zich? 
Welke doelen dient het LMA? Hoe wordt hierover bericht? 
 
Antwoord: 
De rijksoverheid neemt wel de bekostiging op zich, maar doet dit met gelden die al voor de 
uitvoering van de LMA-functie bestemd waren en uit het provinciefonds. 
Doel van het LMA is: te dienen als meldpunt voor aangewezen bedrijven die bedrijfs -en 
gevaarlijke afvalstoffen in ontvangst nemen. Deze zijn vanaf 1 januari 2005, op grond van 
hoofdstuk 10 van de Wet milieubeheer, verplicht om de ontvangst en afgifte van afvalstoffen 
te melden aan een door de Staatssecretaris van Infrastructuur en Milieu aangewezen landelijke 
meldinstantie. 
  
De meldgegevens geven inzicht in de herkomst en verblijfplaats van de afvalstoffen alsmede 
over de wijze waarop deze verwerkt worden. 
Gemeenten, provincies, politie en inspectiediensten (ILT en ISZW) gebruiken deze gegevens 
voor het voorbereiden en uitvoeren van toezicht en handhaving. 
Ook worden de meldgegevens van het LMA gebruikt voor beleidsdoeleinden en als bron voor 
het opstellen van rapportages aan o.a. de EU. 
 
176 Vraag: 
Wat zijn de doelstellingen van het programma Impuls Omgevingsveiligheid? 
 
Antwoord: 
Het programma Impuls Omgevingsveiligheid (IOV) beoogt gedurende de looptijd 2015 – 2018 
een bijdrage te leveren aan het veiliger maken van Nederland, door het op peil brengen van de 
kennis en de uitvoeringskwaliteit bij de omgevingsdiensten, de veiligheidsregio’s en de 
bevoegde overheden. 
 
177 Vraag: 
Waarom draagt het Rijk 23,6 miljoen euro bij aan een nieuwe fietsenstalling bij Amsterdam 
Centraal Station? Wat zijn de totale kosten van deze nieuwe stalling en wat draagt de 
gemeente Amsterdam zelf bij? 
 
Antwoord: 
Het Rijk investeert – samen met NS, gemeenten en regionale overheden - in fietsparkeren 
vanwege de belangrijke rol die de fiets speelt in het voor- en natransport van treinreizigers. De 
bijdrage van het rijk is € 19,5 mln (exclusief BTW, € 23,6 mln inclusief BTW) voor de bouw van 
een nieuwe fietsenstalling met 7000 fietsplaatsen. De bijdrage is gebaseerd op een eerdere 
kostenraming voor een stalling van vergelijkbare grootte; de gemeente en de stadsregio gaven 
echter de voorkeur aan een ander ontwerp dat rekening houdt met aanvullende, duurdere 
eisen t.a.v. inpassing in de omgeving. De fietsenstalling maakt daarmee deel uit van een 
groter project, waarbij de gemeente de stationsomgeving opnieuw inricht en ook de 

te maken om de kwaliteit van de informatie aan uw Kamer te verbeteren. De diverse sporen 
kennen elk hun eigen tijdpad zoals ik in de brief van 19 september heb aangegeven. Samen 
vormen zij het plan van aanpak. 
 
182 Vraag: 
Op welke wijze wilt u duurzaamheid in het onderwijs bevorderen? 
 
Antwoord: 
De overheid zet in op een strategie met een aantal onderdelen: 
Verbinden van docenten en onderzoekers via netwerken als Duurzame Pabo, Groene Brein 
ROOTS, DuurzaamMBO; 
Ondersteunen van scholen en actief makelen tussen vraag en aanbod  o.a. via NME, Duurzame 
Onderwijs Coalitie en NGO’s; 
Stimuleren en ontsluiten van aanbod op lokaal/regionaal niveau en zichtbaar maken van good 
practices. 
Het programma DuurzaamDoor heeft daarbij een belangrijke aanjagende en coördinerende rol. 
 
183 Vraag: 
Welke middelen zijn vrijgemaakt om duurzaamheid een integraal onderdeel van het onderwijs 
te laten worden? 
 
Antwoord: 
Voor het programma Duurzaam Door is € 300.000 vrijgemaakt van de periode 2014-2016 en 
vanuit Onderzoek- en Opleidingsprogramma  “Van Afval Naar Grondstof” is een bedrag van € 2 
mln voor 2015 en 2016 beschikbaar gesteld om onderzoek en onderwijs op het gebied van 
circulaire economie in het HBO aan te jagen. Aanvullend wordt aan laatstgenoemd programma 
door OCW € 0,5 mln en door stakeholders 1,1 mln bijgedragen. Daarnaast wordt vanuit 
verschillende dossiers binnen de overheid bijvoorbeeld circulaire economie, voedsel en water, 
ingezet op duurzaamheid als integraal onderdeel van de verschillende onderwijstypes. Deze 
middelen zijn echter niet als zodanig geoormerkt waardoor bedragen voor verduurzaming van 
het onderwijs niet te herleiden zijn. 
 
 

