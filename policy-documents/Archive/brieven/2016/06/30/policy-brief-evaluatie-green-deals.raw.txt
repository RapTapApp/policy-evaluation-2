 
EVALUATIE GREEN DEALS 
CIRCULAIRE ECONOMIE 
[Ondertitel] 
Policy Brief 
Jurgen Ganzevles, José Potting en Aldert Hanemaaijer 
13 juni 2016 
 
  
 

 
 
Inleiding 
 
De Rijksoverheid zet sinds 2011 de Green Deal-aanpak in. Green Deals zijn vrijwillige af-
spraken waarbij verschillende partijen samenwerken om innovatie en verduurzaming te be-
vorderen. De Green Deal-aanpak is bedoeld om dynamiek in de samenleving via groene 
projecten te stimuleren en knelpunten voor deze projecten weg te nemen. Het nevendoel is 
dat positieve resultaten die met Green Deals bereikt worden ook zullen leiden tot navolging 
in andere projecten. Diverse ministeries gaan in verschillende deals inspanningsverplichtin-
gen aan, onder meer gericht op het wegnemen van knelpunten in wet- en regelgeving.  
 
Het PBL heeft onderzocht welke rol Green Deals kunnen spelen als wegbereider voor een 
circulaire economie. De resultaten daarvan zijn in deze Policy Brief samengevat. In een 
achtergrondstudie zijn de context, aanpak en resultaten van het onderzoek verder uitge-
werkt (Ganzevles et al. 2016). Met deze evaluatie levert het PBL input voor de brief van het 
Ministerie van Economische zaken aan de Tweede Kamer over de formele evaluatie van de 
gehele Green Deal-aanpak. 
 
In het PBL-onderzoek ligt het accent, meer dan in andere studies, op de milieueffecten die 
met Green Deals kunnen worden bereikt. Daarmee is deze studie complementair aan de 
formele beleidsevaluatie van de Kwink Groep die de complete lijst van – in 2016 – meer dan 
200 deals als vertrekpunt neemt. In aanvulling hierop heeft de Nederlandse School voor 
Openbaar Bestuur (NSOB), op verzoek van het ministerie van Economische Zaken, een essay 
opgesteld dat ingaat op de Green Deal-aanpak als een vorm van netwerksturing door de 
overheid. 
 
In het PBL-onderzoek zijn, binnen het Green Deal-thema Grondstoffen en Circulaire Econo-
mie, 36 deals geselecteerd die zijn gericht op circulariteit (oftewel het sluiten van kringlopen) 
(zie bijlage 1 voor een korte omschrijving van de deals). Voor deze deals is in kaart gebracht 
hoe vaak en hoe concreet partijen in deals afspraken maken over circulariteit, over innovatie 
(zoals het delen van kennis, het uitvoeren van pilots en de opschaling richting marktuitrol) 
en over te bereiken winst voor economie en milieu. Voor 13 van de 36 deals is, op dezelfde 
aspecten, ook de voortgang bij het uitvoeren van de deals onderzocht. Daarbij is gebruikge-
maakt van de informatie die dealpartijen aan de Rijksdienst Voor Ondernemend Nederland 
(RVO.nl) leveren. Vijf deals zijn er nog eens extra uitgelicht. Daarvoor is, via een ketenbena-
dering, een kwalitatieve levenscyclusanalyse (Life Cycle Assessment) uitgevoerd, waarmee 
de milieuclaims van deze deals zijn geëvalueerd. 
 
Het PBL bouwt met dit onderzoek voort op zijn eerdere ex ante evaluatie van de Green Deals 
Energie uit 2011 en 2012 (zie Elzenga 2011; Elzenga & Kruitwagen 2012). Daarin werd on-
der andere geconcludeerd dat deals naar verwachting een beperkt additioneel effect hebben 
voor het behalen van doelstellingen voor hernieuwbare energie en het verlagen van emis-
sies. Dit onderzoek bouwt ook voort op andere studies van het PBL. Daarin wordt het con-
cept van een ‘circulaire economie’ verder uitgewerkt, worden lessen voor de invulling van het 
rijksbrede programma voor een circulaire economie geformuleerd en wordt ingegaan op ma-
nieren om de voortgang in de transitie naar een circulaire economie te meten (zie Hanemaai-
jer et al. 2016; PBL 2016; Potting et al. 2016).  
  
 PBL | 3 

 
 
Huidige Green Deals Circulaire Economie zijn vooral gericht 
op recycling 
Uit het onderzoek blijkt dat de deals vooral zijn gericht op het nuttig toepassen van materia-
len door recycling (R8 in figuur 1). Van de 36 onderzochte deals besteden 35 deals hier aan-
dacht aan. Voorbeelden van te recyclen materiaalstromen zijn tapijtafval, plastic materialen 
die in havens aan land gebracht worden en het gebruik van reststromen uit de landbouw om 
er nieuwe materialen van te maken. Bij acht daarvan wordt de combinatie met energiewin-
ning gezocht (R9), bijvoorbeeld door plantaardig afvalmateriaal te vergisten, zodat er biogas 
geproduceerd kan worden.  
 
 
 
Voor het behalen van maximale milieuwinst hebben andere strategieën echter de voorkeur in 
een circulaire economie (Cramer 2014; Potting et al. 2016; RLI 2015; Vermeulen et al. 
2014). Bij meer dan een derde van de onderzochte deals is er aandacht voor slim gebruik en 
slimme fabricage (R0-R2), waarmee het aanspreken van grondstoffen op voorhand wordt 
voorkomen. In extreme vorm betekent dit dat partijen er helemaal van afzien om een pro-
duct te gebruiken, bijvoorbeeld door geen in plastic verpakte producten te kopen. Alternatief 
productgebruik en –beheer, waarbij een verschuiving van het leveren van producten naar 
het leveren van diensten optreedt, speelt bij zes deals een rol, onder meer door in te zetten 
op autodelen en op prestatiecontracten bij circulair inkopen. In zeven deals is er aandacht 
voor de meer klassieke grondstoffenefficiëntie: hetzelfde of zelfs meer doen met minder in-
put van energie en materialen. Een Green Deal waarbij op dat aspect gelet wordt is de ver-
duurzaming van de betonketen. Daar wil de sector minder energie en grondstoffen 
verbruiken bij de grindwinning en het productieproces van beton.  
 
Levensduurverlenging (R3-R7) van producten en onderdelen voorkomt dat er grondstoffen 
nodig zijn om nieuwe producten te maken. Deze strategie krijgt in de 36 onderzochte deals 
 PBL | 5 

 
 
Milieuscreening van deals: blijven nadenken over milieu-
winst  
Voor vijf deals is, via een ketenbenadering, een grofmazige en kwalitatieve levenscyclusana-
lyse (Life Cycle Assessment) uitgevoerd om ze te screenen op hun mogelijke bijdrage aan 
vergroening. De deals waar het om gaat zijn ‘Insecten voor Food, Feed en Farma’ (Deal 92), 
‘De winst van paardenmest’ (Deal 96), de ‘Fair Meter’ (Deal 158), ‘Circulaire gebouwen’ 
(Deal 178) en ‘Autodelen: naar 100.000 auto’s in 2018’ (Deal 183).  
 
Het uitvoeren van een kwalitatieve levenscyclusanalyse is een generieke aanpak, die in prin-
cipe toepasbaar is op alle Green Deals. Oftewel: niet alleen op deals die zijn gericht op een 
circulaire economie. Al bij het afsluiten van een deal kan die milieuscreening ex ante worden 
uitgevoerd om de potentie voor milieuwinst in kaart te brengen. Een milieukundige kan die 
screening in korte tijd opstellen – mits dealpartijen hiervoor tijdig relevante informatie ver-
schaffen. Uitgangspunt voor de screening zijn de veranderingen die de betreffende Green 
Deal in de keten genereert. Eventuele effecten die onbedoeld in andere ketens ontstaan, 
horen daarin te worden meegenomen. 
 
Figuur 2 geeft het voorbeeld van de Green Deal Fair Meter – een ‘fair trade’  alternatief voor 
de slimme elektriciteitsmeter. Uit de milieuscreening van deze Green Deal blijkt dat de 
grootste milieuwinst te verwachten valt bij het hergebruiken en repareren van onderdelen. 
Dit is, zoals de partijen ook nastreven, binnen de keten te organiseren. Een andere ambitie 
in de deal, namelijk om de meter voor 98 procent uit gerecycled materiaal op te bouwen, 
kan echter gevolgen hebben voor andere ketens die buiten de deal vallen. Het gebruik van 
gerecycled metaal voor de Fair Meter kan concurreren met de inzet van die grondstoffen 
voor andere toepassingen, zoals voor andere elektronica. Voor het gebruik van gerecycled 
plastic voor de buitenbehuizing speelt dit concurrentieprobleem naar verwachting minder.  
 
 
 PBL | 7 

 
 
• Bij diverse deals maken partijen de stap naar het demonstreren van innovaties. Hier 
worden concrete stappen gezet. Zo is bij de deal over de productie van bioplastics uit 
GFT de realisatie van een pilotinstallatie een expliciet onderdeel van de afspraken. Een 
ander voorbeeld is de realisatie van proefprojecten om bouwmaterialen te fabriceren uit 
restmateriaal uit de glastuinbouw. Soms wordt de stap naar de demonstratiefase onder-
schat, bijvoorbeeld omdat het vinden van geschikte partners en locaties om pilots uit te 
voeren lastig blijkt te zijn. De daadwerkelijk in pilots bereikte milieueffecten worden 
thans niet geëvalueerd, of het is onduidelijk of dat gebeurt.  
 
• Een deel van de onderzochte deals draagt aanwijsbaar bij aan opschaling. Voorbeelden 
hiervan zijn de deals over de winning van energie en grondstoffen bij rioolwaterzuivering 
en de deal over autodelen. Tegelijkertijd is er nog weinig zicht op additionele economi-
sche en milieueffecten, zoals extra werkgelegenheid en emissiereductie.  
 
• Daarnaast is er een categorie van faciliterende deals die vooral zijn gericht op instrumen-
ten, zoals het ontwikkelen van een prestatieladder of een gebouwpaspoort. De eerste 
zorg van partijen in deze deals is om tijdens de doorlooptijd van een deal consensus te 
bereiken over het instrument. Daarbij ontbreekt op dit moment een inschatting van de 
milieuwinst die kan worden geboekt bij grootschalige toepassing van dat instrument.  
 
• Verder proberen partijen in diverse deals met hun resultaten aansluiting te vinden bij 
instrumenten die al bestaan: normen, regels en lopende beleidsdossiers.  
 
Indicatoren kunnen behulpzaam zijn om het systematische maatwerk voor groene groei zo 
goed mogelijk in kaart te brengen. In figuur 3 zijn relevante indicatoren schematisch weer-
gegeven, gebaseerd op nauwkeurige bestudering van de Green Deals Circulaire Economie. 
Hoe relevant een indicator is en hoe die kan worden gemeten, hangt af van de plek in het 
innovatieproces waarop die deal invloed uitoefent. 
 
 
 
Naast Green Deals blijft ander beleid nodig om grootschalige uitrol van groene innovaties te 
bewerkstelligen. Alleen bij hoge uitzondering kan een deal doorslaggevend zijn voor de op-
schaling richting marktuitrol. Daarvoor gebeurt te veel buiten de invloed van deals om. Zo 
worden deals sterk geconditioneerd of zelfs gehinderd door andere overheden. Denk aan de 
noodzakelijke maar tijdsintensieve aanpassing van Europese wet- en regelgeving om insec-
ten te verwerken in diervoeder en voedsel voor mensen, of een situatie waarin voor het uit-
voeren van elke machineproef opnieuw een provinciale vergunning moet worden 
aangevraagd. Bovendien grijpen diverse deals aan op een moment dat marktuitrol nog niet 
binnen bereik is, zoals een deal voor het opzetten van experimenteerzones voor een bioba-
sed economy in Noord-Nederland. Bij andere deals, zoals die voor de winning van energie en 
grondstoffen uit rioolwaterzuiveringen bij de waterschappen, is een vorm van opschaling 
juist al eerder ingezet, dus nog vóórdat de deal begon. Dan spelen de afspraken in de deal 
juist een rol in de ondersteuning en bekrachtiging van die opschaling.  
 
De betrokkenheid van het Rijk bij het vervolg na afronding van een deal is in ieder geval 
wenselijk voor de doorvertaling van leerervaringen naar andere domeinen. Als daar kansen 
liggen, is het niet waarschijnlijk dat betrokken dealpartijen die stap zelf zullen maken. In 
deals worden afspraken gemaakt tussen partijen die elkaar binnen een bepaald domein heb-
ben weten te vinden. Die partijen hebben er geen direct belang bij om zich sterk in te span-
nen om de resultaten in een ander domein te laten landen. Dit speelt bijvoorbeeld in de 
doorvertaling van succesvolle opties voor het scheiden en recyclen van afval in treinen naar 
andere beheerders van de (semi-)openbare ruimte dan de NS en ProRail. Het Rijk heeft toe-
gezegd zich voor deze doorvertaling in te spannen. Het initiatief tot uitwisseling kan ook pu-
bliek-privaat worden belegd, zoals geldt voor het Kennisinstituut Duurzame Verpakkingen. 
 
 PBL | 9 

 
 
Literatuur 
Cramer, J. (2014). Milieu. Elementaire Deeltjes: 16, Amsterdam: Amsterdam University 
Press. 
Elzenga, H. (2011). Het effect van 59 Green Deals op het aandeel hernieuwbare energie en 
de uitstoot van niet-ets-broeikasgassen: een quick scan. Den Haag/Petten: Planbureau voor 
de Leefomgeving i.s.m. Energieonderzoek Centrum Nederland (ECN). 
Elzenga, H. & Kruitwagen, S. (2012). Ex ante evaluatie van Green Deals energie. Den Haag: 
Planbureau voor de Leefomgeving. 
Ganzevles, J., Potting, J. & Hanemaaijer, A. (2016). Evaluatie Green Deals Circulaire Econo-
mie. Meer sturen op groen mogelijk. Den Haag: Planbureau voor de Leefomgeving Te ver-
schijnen. 
Hanemaaijer, A. et al. (2016). Lessen voor een Circulaire Economie. Te verschijnen. 
Potting, J., Hekkert, M., Worrell, E. & Hanemaaijer, A. (2016). CE Meten in de keten. De rol 
van innovatie in de circulaire economie. Den Haag/Utrecht: Planbureau voor de Leefomge-
ving en Universiteit Utrecht. Te verschijnen. 
RLI (2015). Circulaire Economie. Van wens naar uitvoering. Den Haag: Raad voor de Leef-
omgeving en Infrastructuur. 
PBL (2016). PBL themasite: Waarom een circulaire economie? 
http://themasites.pbl.nl/circulaire-economie. 
Vermeulen, W., Witjes, S. & Reike, D. (2014). Advies over een raamwerk voor impactmeting 
voor circulair inkopen. Utrecht: Universiteit Utrecht, in opdracht van Economic Board Utrecht.  
 PBL | 11 

 
 
156 Nederland hotspot voor CE 
Versnellen transitie naar CE door opschaalbare circulaire projecten uit te voeren. Door de realisatie van synergie tussen 
bedrijfsprojecten, het maken van overkoepelende sector- en regionale analyses en het beleid gericht op Groene Groei 
kan Nederland zich als wereldwijde hotspot in de circulaire economie positioneren. 
157 Productie bioplastics uit GFT 
Partijen willen de GFT-inzameling verduurzamen en tevens een hoogwaardige verwerkingsoptie ontwikkelen voor GFT. 
Partijen werken samen om onderzoek te doen naar de winning van PHA (Poly Hydroxy Alkanoaat) uit GFT om zo de 
productie van bioplastics mogelijk te maken. Daartoe spreken partijen af dat in 2014 een pilotinstallatie wordt gereali-
seerd voor de productie van PHA. Van het in de pilotinstallatie geproduceerde PHA worden zakjes gemaakt voor de mili-
euvriendelijke inzameling van GFT in de gemeente Venlo. 
158 Fair meter 
Bij productie van de Fair Meter minimaal gebruik maken van nieuw gewonnen grondstoffen, die in elk geval op verant-
woorde wijze moeten zijn gewonnen (‘Fair’), en vooral opnieuw gebruikte en recyclebare materialen ingezet. Daarnaast 
wordt de meter voorzien van een grondstoffenlabel. Doel is dat in 2020 elke uitgeleverde meter voor meer dan 98% 
bestaat uit gebruikte grondstoffen en materialen en ‘designed for re-use’. Gestart wordt met een gecontroleerd experi-
ment van ten minste 1.000 Fair Meters. 
159 Circulair inkopen 
Bijdrage leveren aan realiseren van CE door middel van het inkoopinstrument. Concreet betekent dit dat inkopende 
organisaties in 2014 ieder minimaal twee Circulaire Inkoop trajecten starten en dat ze de kennis en ervaring die ze 
hiermee opdoen actief delen met 'inkopend Nederland'. PIANOo, NEVI, MVO Nederland en Circle Economy faciliteren dit 
kennisdelen. Waar mogelijk en relevant integreren de deelnemers Circulair Inkopen in hun inkoopprocessen. 
160 Grassen en gewassen 
Het ontwikkelen van business cases en marktopbouw van biobased producten, met als basismateriaal grassen en gewas-
sen. 
166 Scheepsafvalketen 
Verdere verontreiniging van zeeën en oceanen door drijvend plastic  zwerfafval tegengaan. Door preventie, scheiding en 
recycling van plastic, verbeteren van het toezicht én harmonisatie van afvalafgifte in havens, willen partijen bijdragen 
aan het sluiten van de kunststofkringloop. 
168 Cirkelstad 
Ondersteunen transitie naar een circulaire en inclusieve economie met betrekking tot materiaalkringlopen in de bouwsec-
tor te door in minimaal vijf andere steden dan Rotterdam een vergelijkbare aanpak te realiseren. Centraal in de aanpak 
staat het uitvoeren van projecten (nieuwbouw, verbouw, renovatie) en het borgen van praktijkervaringen waarbij de 
betrokken partijen samenwerken. 
170 Take back chemicals 
In de praktijk tot uitvoering brengen van innovatieve bedrijfsmodellen die een duurzaam en 
efficiënt gebruik en hergebruik van chemische stoffen en materialen bewerkstelligen en het wegnemen van belemmerin-
gen die hierbij ervaren worden. 
171 Visserij voor een schone zee 
Verminderen van de hoeveelheid afval die door de visserijsector in zee belandt. De hele 
afvalketen van de visserij werkt mee om afval gescheiden aan boord en in Nederlandse havens op te slaan, en zo veel 
mogelijk te recyclen. 
174 Grondstoffen Unie van Waterschappen 
Stimuleren, versnellen en waar mogelijk opschalen van (terug)winning van grondstoffen uit rioolwater stimuleren. Partij-
en streven naar realisatie van pilot- en demonstratieprojecten en richten zich in eerste instantie op de productie en 
levering van fosfaat, cellulose, bioplastics, alginaat en CO . 
2
178 Circulaire gebouwen 
De Green Deal Circulaire Gebouwen richt zich op een minimaal gebruik en hergebruik van grondstoffen en producten bij 
het ontwerp en de exploitatie van bedrijfsgebouwen. Voor gebouwen betekent dit niet alleen het kijken naar materialen, 
maar ook naar levensduurverlenging door het maximaal aanpasbaar maken van de gebruiksfunctie van een gebouw. Een 
belangrijk onderdeel van deze deal is het ontwikkelen van een gebouwpaspoort. In dit paspoort worden de circulaire 
kenmerken van een gebouw vastgelegd.  
180 Afvalreductie en -recycling op treinstations en in treinen 
Het doel van deze Green Deal is de hoeveelheid afval in stations en treinen beperken (van 12.000 in 2014 naar minstens 
9.000 ton in 2020) en recycling van het afval te bevorderen, zodat minstens 75% van het afval gerecycled wordt.  Om 
dat te bereiken, gaat NS  met winkeliers op stations in overleg om de hoeveelheid verpakkingen te verminderen en te 
zorgen dat de verpakkingen beter te recyclen zijn, plaatst ProRail nieuwe afvalvoorzieningen en gezamenlijk stimuleren 
zij de reizigers om afval te scheiden.  
183 Autodelen: naar 100.000 deelauto's in 2018 
Doel is om in 2018 100.000 deelauto’s te hebben. Hierbij wordt invulling gegeven aan de eerder doelstelling van het SER 
energieakkoord voor duurzame groei. Autodelen en de deeleconomie staan echter nog in de kinderschoenen. Partijen 
willen daar verandering in brengen. Door de zichtbaarheid te vergroten, kennis uit te wisselen en ervaring opdoen in 
pilots, van elkaar te leren en betere afstemming kunnen aanbieders van mobiliteit groeikansen benutten.  
184 Verbetering Afvalbeheer Caribisch Nederland 
Deze Green Deal heeft als doel het afvalbeheer te verbeteren op Bonaire, Sint Eustatius en Saba (BES-eilanden). Door in 
kaart te brengen hoeveel afval er op de BES-eilanden is, welke kwaliteit dit afval heeft en wat de herkomst is, kunnen er 
betere toepassingen komen voor (na)gescheiden afvalstromen. Daarnaast leidt de Green Deal tot het creëren van een 
kennisplatform waardoor de Eilandbesturen organisaties die werkzaam zijn in de afvalbranche leren kennen en deze 
zodoende weten te vinden wanneer er vragen over het afvalbeheer zijn. Hierdoor wordt de kennis van de Eilandbesturen 
over afval, afvalscheiding en afvalrecycling versterkt.  
 
 
 PBL | 13 

