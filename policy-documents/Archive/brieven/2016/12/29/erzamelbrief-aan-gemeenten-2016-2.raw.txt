1. Kansen voor alle kinderen  
2. Experimenten met de Participatiewet 
3. Verdeelmodel bijstandsbudgetten 2016 en 2017   
4. Vangnetuitkeringen over 2016 en 2017 
5. Eindheffing bij omzetting renteloze lening Bbz 
6. Vaststelling macronorm baten kapitaalverstrekking Bbz voor het jaar 2017 
7. Wijzigingen Participatiewet ivm verplichten beschut werk en openstellen Praktijkroute 
8. Kennisdocument ondersteuning mensen met arbeidsbeperkingen vanuit de Participatiewet, 
instrumenten en financiering 
9. Aanmelding van Wsw’ers bij Panteia in verband met opname in doelgroepregister  
10. Wet stroomlijning loonkostensubsidie Participatiewet gepubliceerd in hetStaatsblad 
11. Loonkostensubsidie en BBL-traject 
12. Vaststelling periodiek plan tot uitvoering VN-verdrag Handicap 
13. Inspectierapport en belang van adequate ondersteuning door gemeenten van mensen met 
een arbeidsbeperking 
14. Inzet tolkvoorzieningen voor Wsw-ers 
15. Individuele studietoeslag 
16. Regelhulp premiekortingen en lage-inkomensvoordeel (LIV) 
17. Bijstand en tegemoetkoming Schadefonds Geweldsmisdrijven 
18. Jaarrapport Wsw 2015 
19. Oproep: Wsw-statistiek en betalende gemeente 
20. Gezond en veilig werken bij re-integratietrajecten 
21. €7,5 miljoen extra voor armoedebestrijding bij ouderen in de bijstand 
22. Nieuw instrument voor gemeenten om bijstandsgerechtigden in de wanbetalersregeling te 
helpen  
23. Inzet van ervaringsdeskundigen voor effectiever armoede- en schuldenbeleid  
24. Integrale en preventieve aanpak armoede- en schuldenbeleid  
25. Nog niet altijd individuele afweging bij toegang schuldhulpverlening  
26. Rapport Armoede in Nederland 2016 
27. Taskforce gegevensuitwisseling 
28. Evaluatie Handhaving Sociale zekerheidswetten   
29. Intrekken plicht tot opstellen verordening inzake verrekening bestuurlijke boete bij recidive 
(Verzamelwet 2017) 
30. Aanpassing IOAW voor de situatie dat de werkloze werknemer de pensioengerechtigde 
leeftijd bereikt 
31. Kansrijkere koppeling vergunninghouders aan gemeenten    
32. Vrijwilligerswerk door asielzoekers en statushouders in 25 gemeenten 
33. Handreiking vrijwilligerswerk door asielzoekers en statushouders in de opvang 
34. Factsheet integratie en participatie voor gemeenten 
35. Subsidieregeling Tel mee met Taal: 4,7 miljoen voor bevorderen taalvaardigheid  
36. Extra impuls (€3,5 miljoen) voor regionale samenwerking GGZ en Werk & Inkomen 
37. Handreiking integrale blik op zorg en re-integratie 
38. Leergang Effectief en Ontwikkelingsgericht leidinggevenden 
39. Procedure Overstap gemeente naar andere arbeidsmarktregio 
40. ESF-subsidie voor sociale innovatie 
41. ESF Subsidietoets 
42. Evaluatie regionale Werkbedrijven 
43. Nieuwe afspraken voor de uitvoering van vermogensonderzoeken in Marokko in het kader 
van de Participatiewet  
44. Meldingsprocedure bijstand vreemdelingen bij de IND en de gevolgen van recente arresten 
 
Bijlage 1: Experimenten met de Participatiewet (par. 2) 
 
 
1. Kansen voor alle kinderen 
Op Prinsjesdag is bekendgemaakt dat er structureel €100 miljoen extra beschikbaar komt voor 
kinderen in armoede. €85 miljoen is beschikbaar gesteld aan gemeenten. Dit bedrag wordt 
verdeeld naar rato van het aantal kinderen dat opgroeit in een gezin met een laag inkomen. 
Hoeveel uw gemeente gaat ontvangen vindt u hier. Daarnaast is er €14 miljoen beschikbaar voor 
landelijke en bovengemeentelijke initiatieven en €1 miljoen voor kinderen in Caribisch Nederland 
(BES).  
1 
 

 Er is ook nog winst te behalen op een aantal vlakken. Namelijk in het in beeld krijgen en 
bereiken van kinderen. Op basis van schattingen van gemeenten zegt men gemiddeld circa 
65% van de kinderen uit de doelgroep te bereiken. Het vergroten van het bereik en het 
tegengaan van niet-gebruik verdient dan ook extra aandacht en inzet. Een ander 
aandachtspunt is de betrokkenheid van kinderen bij het Kindpakket. Het onderzoek laat 
een lichte stijging zien van het aantal gemeenten dat kinderen actief betrekt bij de 
vormgeving en invulling van het Kindpakket. Toch geldt dit nog maar voor 18% van de 
gemeenten met een Kindpakket.  
In overleg met de VNG en Divosa zullen vanuit SZW goede voorbeelden worden aangereikt van 
gemeenten die veel kinderen bereiken en van gemeenten die er in slagen om kinderen actief te 
betrekken bij de vormgeving en invulling van het kindpakket.  
2. Experimenten met de Participatiewet 
Sinds september 2015 werken de vier initiatiefgemeenten (Groningen, Tilburg, Wageningen en 
Utrecht) met SZW aan de totstandkoming van de mogelijkheid te experimenteren met de 
Participatiewet. De voorhangprocedure van het ontwerpbesluit Tijdelijk besluit experimenten 
1
Participatiewet (AMvB) bij de Staten-Generaal is afgerond. Er is één motie aangenomen die de 
regering oproept om gemeenten zoveel mogelijk ruimte te geven binnen de kaders van de AMvB.  
Het ontwerpbesluit ligt momenteel voor advies bij de Raad van State. Ik streef ernaar dat het 
besluit en de bijhorende ministeriële regeling 1 maart 2017 inwerking treden, onder voorbehoud 
van het advies van de Raad van State. Gemeenten kunnen formeel een verzoek indienen, nadat de 
AMvB inwerking is getreden. Ik waardeer het zeer dat een aantal gemeenten belangstelling heeft 
getoond voor deelname aan de experimenten. Deze kennisgevingen gelden niet als formele 
verzoeken. Aangezien diverse gemeenten geïnteresseerd zijn in de experimenten en hier vragen 
over stellen informeer ik u in bijlage 1. nader over de experimenten. 
 
3.Verdeelmodel bijstandsbudgetten 2016 en 2017   
Op vrijdag 30 september 2016 zijn de gemeentelijke budgetten voor 2016 (definitief) en 2017 
(voorlopig) van de gebundelde uitkering van de Participatiewet (Pw) bekend gemaakt.  
De budgetten vindt u hier.  
 
Het definitieve macrobudget 2016 voor de gebundelde uitkering bedraagt €5.691,6 miljoen en is 
daarmee €73,4 miljoen hoger dan het voorlopige macrobudget 2016. Het voorlopige macrobudget 
2017 voor de gebundelde uitkering bedraagt €5.807,8 miljoen. Dit is een stijging met €116,2 
miljoen ten opzichte van het definitief vastgestelde macrobudget voor 2016. Deze stijging hangt 
samen met de instroom van de nieuwe doelgroep in de Participatiewet en de huisvesting van 
vergunninghouders bij gemeenten. De positieve conjunctuurontwikkeling heeft een negatief effect 
op de hoogte van het macrobudget voor 2017, maar per saldo is er sprake van een toename van 
het macrobudget ten opzichte van 2016. In september 2017 wordt het macrobudget 2017 definitief 
vastgesteld.  
 
Voor het verdeelmodel 2017 is overgestapt op het gebruik van integrale gegevensbestanden van 
het CBS, in plaats van gegevens uit steekproeven. Onderzoeksbureau SEO Economisch Onderzoek 
en Atlas voor Gemeenten hebben de doorontwikkeling van het model 2017 uitgevoerd. Het proces 
is ingericht in overleg met de VNG. Net als bij de initiële ontwikkeling van het model en de 
verbeterslag voor het model 2016 is gebruik gemaakt van een begeleidingscommissie, waarvan 
verschillende gemeenten, de VNG, Divosa, de Raad voor de financiële verhoudingen (Rfv), de 
ministeries van Financiën, Binnenlandse Zaken en Koninkrijksrelaties en Economische Zaken 
onderdeel uitmaakten. Daarnaast is een expertgroep betrokken, bestaande uit prof. dr. M.A. Allers 
(Rijksuniversiteit Groningen, hoogleraar economie van decentrale overheden), prof. dr. B. van der 
Klaauw (Vrije Universiteit, hoogleraar economie), het Sociaal en Cultureel Planbureau en de Rfv.  
 
In het model is een groot aantal kenmerken opgenomen die voor de huishoudens in een gemeente 
de kans op bijstand bepalen. Er wordt onder meer gekeken naar leeftijd, gezinssituatie, afkomst, 
opleiding en gezondheid. Alleenstaande moeders met een kind tot vijf jaar hebben bijvoorbeeld een 
(beduidend) grotere kans op bijstand. Ook wordt rekening gehouden met de beschikbaarheid van 
banen in de regio. Om rekening te houden met het feit dat de bevolkingssamenstelling in een 
gemeente kan wijzigen zijn de gegevens die gebruikt worden in het verdeelmodel zoveel mogelijk 
geactualiseerd. Het overgangsregime wordt in 2017 afgebouwd naar 25% op basis van historische 
                                                           
1
 Kamerstukken II 2016/2017, 34352, nr. 39; deze vindt u hier. 
3 
 

van zelfstandigen die terugvallen op algemene bijstand (Bbz) en waarvan de lening door de 
gemeente wordt omgezet in een bedrag om niet wordt in de praktijk aangeduid als 
‘papieren inkomen’ omdat pas bij de omzetting sprake is van het fiscaal genieten van het 
bedrag dat eerst in de vorm van een lening is verstrekt. Door het fiscale genietingsmoment 
op het moment van omzetting wordt ook het toetsingsinkomen voor het recht op toeslagen 
pas in dat jaar beïnvloed. 
 Een gemeente kan, als uitkeringsinstantie van de algemene bijstand (Bbz), besluiten om 
een renteloze geldlening die is verstrekt als algemene bijstand ter voorziening in het 
levensonderhoud om te zetten in een bedrag om niet. Tot 1 januari 2017 leidt de omzetting 
tot inkomen voor de betrokkene in het jaar van omzetting. 
 Met ingang van 1 januari 2017 wijzigt dit en is een gemeente in zo’n geval eindheffing 
verschuldigd over het bedrag van de omzetting en is er geen sprake meer van inkomen 
voor de betrokkene. Omdat sprake is van eindheffing, maakt het bedrag van de omzetting 
voor de betrokkene dan geen deel uit van het toetsingsinkomen voor toeslagen. Ook heeft 
de omzetting dan geen effect op andere inkomensafhankelijke regelingen voor de 
betrokkene. 
 
6.Vaststelling macronorm baten kapitaalverstrekking Bbz voor het jaar 2017 
Met ingang van het jaar 2013 zijn de baten bijstand bedrijfskapitaal genormeerd op basis van een 
landelijk gemiddelde (Stct. 2012 nr. 21795, 25 oktober 2012). Dit landelijke gemiddelde, de 
macronorm, is vastgesteld aan de hand van de som van de baten in verband met de bijstand ter 
voorziening in de behoefte aan bedrijfskapitaal van alle gemeenten over vijf jaren, gedeeld door de 
som van de lasten in verband met verleende bijstand ter voorziening in de behoefte van 
bedrijfskapitaal van alle gemeenten over diezelfde vijf jaren. 
 
Uit de gemeentelijke verantwoordingen blijkt dat gemeenten relatief meer geld terugvorderen uit 
de verstrekte leningen. Van iedere verstrekte euro kwam vroeger slechts gemiddeld 54,9 cent aan 
rente en aflossing terug (baten als aandeel van de lasten over de jaren 2007 t/m 2011).  
Inmiddels komt van iedere verstrekte euro nu 90,8 cent aan rente en aflossing terug (baten als 
aandeel van de lasten over de jaren 2011 t/m 2015). De invoering van de genormeerde baten lijkt 
daarmee een bijdrage te leveren aan de gestelde doelen: een beter kredietbeheer door gemeenten 
en meer selectiviteit bij het verstrekken van leningen. 
 
Door toepassing van de in de Regeling financiering en verantwoording IOAW, IOAZ en Bbz 2004 
opgenomen systematiek zou de macronorm voor het jaar 2017 moeten worden vastgesteld op 
90,8%. De VNG heeft aandacht gevraagd voor de gevolgen van deze relatief sterke verhoging van 
het normpercentage voor de kredietverstrekking bedrijfskapitaal Bbz. Op het ogenblik wordt nader 
onderzoek gedaan naar het effect van de ingevoerde normbaten en de verschillen tussen 
gemeenten, zodat de lasten en baten kwalitatief en kwantitatief kunnen worden geduid.  
Omdat er begrip is voor de zorgen van de VNG, is in afwachting van de onderzoeksresultaten de 
macronorm voor het jaar 2017 vastgesteld op 77,0%, het gemiddelde van de macronorm voor het 
jaar 2016 van 63,3% en het laatst gerealiseerde percentage van 90,8%.   
De regeling is gepubliceerd in de Staatscourant van 9 december 2016. 
 
7.Wijzigingen Participatiewet ivm verplichten beschut werk en openstellen Praktijkroute 
Algemeen 
Op 20 december is de wetswijziging in verband met verplichten beschut werk en openstellen 
Praktijkroute gepubliceerd in het Staatsblad (519); deze vindt u hier. Met deze wetswijziging 
worden gemeenten vanaf 1 januari 2017 verplicht om beschut werkplekken te realiseren en krijgen 
personen de mogelijkheid zelf een beoordeling beschut werk bij het UWV aan te vragen. Ook is 
daarin de Praktijkroute geregeld, die toegang tot het doelgroepregister van de banenafspraak 
mogelijk maakt, nadat met een gevalideerde loonwaardemeting op de werkplek is vastgesteld dat 
iemand niet het wettelijk minimumloon (WML) kan verdienen.  
Verplichten Beschut werk 
Aanleiding voor de wetswijziging is de constatering van de Inspectie SZW dat het aantal beschutte 
werkplekken dat gemeenten realiseren ver achterblijft bij de ramingen. Een toenemend aantal 
gemeenten biedt in het geheel geen beschutte werkplekken aan. Door gemeenten te verplichten 
beschut werk aan te bieden krijgen personen die hierop zijn aangewezen daadwerkelijk perspectief 
te kunnen werken en daarmee in hun eigen inkomen te voorzien. Als er sprake is van een positief 
advies van het UWV biedt het college de betreffende persoon beschut werk aan, waarbij de 
5 
 

Belangrijk voor de uitvoerders bij gemeenten 
Voor uitvoering van de Praktijkroute en het loslaten van het criterium begeleiding moeten 
gemeenten gebruik maken van het (reeds bestaande) digitale re-integratiebericht. Dit bericht is 
onderdeel van het digitaal klantdossier. Correcte en tijdige levering van gegevens via het re-
integratiebericht door gemeenten aan het UWV is cruciaal voor een goede uitvoering van de 
Praktijkroute. Als uw gemeente het re-integratiebericht nog niet in gebruik heeft genomen kan zij 
contact opnemen met haar softwareleverancier of het Inlichtingenbureau. Bovendien volgt er nog 
een invulinstructie, die de uitvoerders van gemeenten uitlegt hoe het re-integratiebericht gebruikt 
moet worden voor de Praktijkroute. Niet alleen via deze verzamelbrief wordt uw aandacht gevraagd 
voor de uitvoering van de Praktijkroute, ook wordt, samen met de programmaraad, gezorgd voor 
voorlichting en communicatie. Meer informatie vindt u op http://www.samenvoordeklant.nl. 
 
8.Kennisdocument ondersteuning mensen met arbeidsbeperkingen vanuit de 
Participatiewet, instrumenten en financiering 
In het kader van de ondersteuning van de uitvoering heeft het Ministerie, in samenwerking met de 
Programmaraad, een kennisdocument opgesteld over ondersteuning van mensen met 
arbeidsbeperkingen vanuit de Participatiewet, instrumenten en financiering.  
Het kennisdocument vindt u op www.samenvoordeklant.nl. 
 
Het kennisdocument is de derde in de reeks van de kennisdocumenten. De eerste ging over de 
banenafspraak en de tweede over beschut werk. Een belangrijke focus van het kennisdocument is 
de nieuwe doelgroep arbeidsbeperkten voor gemeenten. Het kennisdocument gaat uit van de 
wettelijke kaders en is dus feitelijke informatie voor de praktijk.  
 
De inhoud omvat 12 hoofdstukken: 
o Wie is verantwoordelijk voor ondersteuning naar regulier werk? 
o Ondersteuning aan jongeren (van school naar werk) 
o Inkomensondersteuning door gemeenten  
o Welke instrumenten zijn er voor gemeenten qua arbeidsondersteuning?  
o Loonkostensubsidie en loonwaardebepaling 
o No-riskpolis  
o Jobcoach/begeleiding en overige werkvoorzieningen  
o Proefplaatsing en participatieplaatsen  
o Fiscale instrumenten voor een werkgever 
o Overige ondersteuning en dienstverlening 
o Financiële middelen voor ondersteuning doelgroep Participatiewet  
o Relatie met wet banenafspraak en quotum arbeidsbeperkten 
 
In het document worden de meest gestelde vragen beantwoord en de meest voorkomende 
misverstanden weggenomen. Gezien de brede scope gaat het om een omvangrijk kennisdocument. 
Voor het overzicht is voorin een register van vragen opgenomen. 
 
9. Aanmelding van Wsw’ers bij Panteia in verband met opname in doelgroepregister   
Van het UWV kreeg ik het signaal dat gemeenten regelmatig bij het UWV aangeven dat bepaalde 
mensen met een Wsw-indicatie ontbreken in het doelgroepregister.  Het UWV heeft hier samen met 
een aantal gemeenten en Panteia onderzoek naar gedaan. Via deze weg wil ik u oproepen om voor 
uw gemeente na te gaan of u alle Wsw’ers voor de Wsw-statistiek heeft aangemeld bij Panteia.  
Dit heeft als doel dat de personen die op 31 december 2014 tot het zittend bestand van de Wsw 
hadden moeten behoren en op die datum een geldige indicatie hadden, geleverd worden aan 
Panteia. Op basis van de gegevens van Panteia zorgt het UWV voor de opname van deze mensen 
in het doelgroepregister. 
 
10.Wet stroomlijning loonkostensubsidie Participatiewet gepubliceerd in het Staatsblad 
Op 15 november heeft de Eerste Kamer ingestemd met het wetsvoorstel stroomlijning 
loonkostensubsidie Participatiewet en enkele andere wijzigingen (kamerstukken II, 2016/17, 
34.514).  De wet dateert van 17 november 2016 en is gepubliceerd in Staatsblad 444. 
De wet is de uitwerking van bestuurlijke afspraken met de Werkkamer. Het doel van de 
maatregelen in de wet is de praktische uitvoering van de Participatiewet en de Wet banenafspraak 
verder te verbeteren. De wet bevat kort gezegd de volgende maatregelen: 
7 
 

Zo moeten gemeenten (gemeenteraden) ingevolge artikel 8d, van de Participatiewet, periodiek een 
plan vaststellen over de wijze, waarop het college uitvoering zal geven aan het VN-verdrag inzake 
de rechten van personen met een handicap (Trb. 2007, 169). Het VN-verdrag bepaalt daarbij dat 
‘met en niet over’ de doelgroep van het verdrag wordt gesproken. 
 
13.Inspectierapporten en belang van adequate ondersteuning door gemeenten van 
jongeren met een arbeidsbeperking  
Op 12 september 2016 is het rapport ‘De weg naar extra banen’ van de Inspectie SZW naar de 
Tweede Kamer gestuurd en op 5 december 2016 de vervolgrapportage van de Inspectie SZW: 
 ‘Als je ze loslaat ben je ze kwijt.’ In deze Verzamelbrief wordt uw aandacht gevraagd voor de 
uitkomsten. In het bijzonder voor het belang van passende ondersteuning aan mensen uit de 
doelgroep Participatiewet met arbeidsbeperkingen, via instrumenten als loonkostensubsidie, 
beschut werk en jobcoach.  
De rapporten van de Inspectie en mijn reactie aan de Kamer vindt u hier. 
 
Het onderzoek ‘Als je ze loslaat, ben je ze kwijt’ is gebaseerd op een enquête onder 89 gemeenten 
en groepsgesprekken met 10 centrumgemeenten, in aanwezigheid van vso- en proscholen.  
Deze activiteiten zijn uitgevoerd in de maanden juni en juli 2016.  
 
De Inspectie SZW constateert dat gemeenten steeds beter bekend raken met de nieuwe doelgroep. 
Bij de meeste gemeenten is er sprake van een warme overdracht van de schoolverlaters van school 
naar gemeente. Er komen ook intensievere vormen voor van (veelal regionale) samenwerking 
tussen scholen en gemeenten, gericht op een structureel betere aansluiting van onderwijs en 
arbeidsmarkt en het creëren van stages en banen voor de doelgroep. De overgrote meerderheid 
van de gemeenten (80 procent) heeft de jongeren in zijn gemeente vroegtijdig, veelal al op school, 
in beeld. Ten opzichte van de vorige rapportage van de Inspectie is er op dit punt veel werk verzet.  
 
De rapportage van de Inspectie wijst op een aantal punten waarvoor uw aandacht wordt gevraagd: 
1. andere groepen zijn minder goed in beeld, zoals schoolverlaters die niet afkomstig zijn van 
vso- en pro-scholen, nuggers en jongeren die na werk weer uitvallen;  
2. de Inspectie wijst op een terughoudende inzet van het instrument loonkostensubsidie, met 
name voor jongeren met een lage arbeidsproductiviteit;  
3. de Inspectie wijst ook op een terughoudend gebruik van het instrument jobcoach.  
 
Een adequate ondersteuning van jongeren met beperkingen, met of zonder een uitkering, is van 
belang. Met de Inspectie SZW en Divosa ben ik van oordeel dat het uitsluiten van bepaalde 
instrumenten voor sommige groepen op gespannen voet staat met de Participatiewet.  
De Participatiewet verplicht gemeenten om bij verordening regels te stellen om voorzieningen 
gericht op arbeidsinschakeling evenwichtig over de gemeentelijke doelgroepen te verdelen.  
Ik roep gemeenten op hieraan gevolg te geven. 
 
Ad 1. Ik benadruk het blijvend belang van een goede samenwerking in de regionale 
scholingsnetwerken van gemeenten, scholen, UWV, MEE en andere betrokkenen en de blijvende 
inzet om jongeren uit het praktijkonderwijs, voortgezet speciaal onderwijs en de entreeopleiding 
van het mbo in beeld te houden en passende ondersteuning te bieden bij het vinden van werk.  
Het is daarbij van belang dat goede afstemming plaatsvindt met de regionale meld- en 
coördinatiefunctie van de gemeente (RMC). De RMC heeft als taak om op regionaal niveau 
voortijdig schoolverlaten (vsv) tegen te gaan en daarvoor afspraken te maken met het onderwijs 
en andere betrokken partijen. Waar mogelijk en passend bij de privacyvereisten zal de RMC de 
beschikking krijgen over de nog ontbrekende arbeidsmarktpositie-informatie voor de groep 
kwetsbare jongeren tot 23 jaar, zodat een zo volledig mogelijk beeld van deze jongeren ontstaat. 
Hiermee kan de RMC de jongeren monitoren en hen overdragen aan de juiste partijen, wanneer 
iemand hulp nodig heeft.  
 
Er is hierbij ook samenhang met de aanpak voortijdig schoolverlaten, waar de ministers Asscher en 
Bussemaker zich in het kader van de Aanpak Jeugdwerkloosheid en de Vervolgaanpak Voortijdig 
Schoolverlaten voor inzetten. Om te komen tot een meer sluitend vangnet voor jongeren zonder 
startkwalificatie als gevolg van voortijdig schoolverlaten hebben de betrokken wethouders in april 
2016 afspraken gemaakt over de samenwerking tussen de RMC en de dienst Werk & Inkomen. 
Daarnaast worden knelpunten geïnventariseerd bij het matchen op werk van jongeren zonder 
startkwalificatie als gevolg van een beperking en als gevolg van voortijdig schoolverlaten. Een deel 
van deze knelpunten kan in de praktijk worden opgelost; deze zullen worden benoemd in een nog 
9 
 

Uit de monitor van ResearchNed, die in april 2016 aan de Tweede Kamer is aangeboden en juni 
2016 met de Tweede Kamer is besproken, bleek dat het aandeel studenten met een 
functiebeperking bij de instroom was gedaald. De onbekendheid met de individuele studietoeslag 
werd genoemd als mogelijke verklaring. 
Hierover verwijs ik u naar de brief van de minister OCW d.d. 28 oktober 2016 aan de Tweede 
Kamer, waarin onder andere verslag wordt gedaan van de inventarisatie van knelpunten en de 
ondersteuningsmogelijkheden voor studenten met een functiebeperking. Ook bij de 
begrotingsbehandeling van het ministerie van OCW werd aandacht gevraagd voor deze groep en 
het instrument van de individuele studietoeslag in de Participatiewet. Zo werd bijvoorbeeld 
opgeroepen tot het instellen van een bandbreedte voor de hoogte van de studietoeslag om de 
verschillen te verkleinen. Moties hierover zijn aangehouden tot de volgende monitor komend 
voorjaar.  
 
“Handicap + Studie” is als expertisecentrum een belangrijke bron van informatie voor studenten 
met een beperking en voor instellingen. Dit expertisecentrum krijgt in toenemende mate vragen 
over de individuele studietoeslag in de Participatiewet. Het betreffen niet alleen vragen van 
studenten en ouders, maar ook van gemeenten zelf. Ook de studentenbonden hebben aandacht 
gevraagd voor de problematiek van studenten met een beperking. 
In dit verband heeft de minister van OCW de Tweede Kamer aangegeven dat in de verzamelbrief 
SZW de mogelijkheden én het belang van individuele studietoeslag als aanvullend 
inkomensondersteunend instrument voor studenten met een beperking nogmaals onder de 
aandacht van de gemeenten zal worden gebracht. 
 
De individuele studietoeslag is per 1 januari 2015 bij amendement in de Participatiewet 
opgenomen; deze vindt u hier. De gedachte hierachter is dat personen van wie is vastgesteld dat 
ze niet in staat zijn het minimumloon te verdienen een extra steuntje in de rug nodig hebben als 
het om studeren gaat. Volgens de toelichting op het amendement is voor deze studenten de 
drempel om te lenen namelijk hoger, omdat zij onzekerder zijn over hun baankansen en 
terugbetaalmogelijkheden later. De individuele studietoeslag is bedoeld om deze personen te 
stimuleren om toch de stap te zetten om naar school te gaan of een studie te gaan volgen. Ook 
biedt het een financiële compensatie voor het feit dat het voor deze groep vaak moeilijk is om de 
studie te combineren met een bijbaan.  
 
De wettelijke voorwaarden om in aanmerking te komen voor een individuele studietoeslag zijn: 
 18 jaar of ouder; 
 recht op studiefinanciering op grond van de Wet studiefinanciering 2000 of recht op een 
tegemoetkoming op grond van hoofdstuk 4 van de Wtos; 
 geen in aanmerking te nemen vermogen als bedoeld in artikel 34;  
 vastgesteld is dat belanghebbende niet in staat is tot het verdienen van het wettelijk 
minimumloon, doch wel mogelijkheden tot arbeidsparticipatie heeft.  
 
Het is aan de gemeente is om –al dan niet aan de hand van een extern advies– vast te stellen of 
aan deze voorwaarden wordt voldaan. Voor deze regeling is in 2015 via het Gemeentefonds  
€6 miljoen beschikbaar gesteld, dat oploopt tot €35 miljoen per jaar structureel.  
 
De individuele studietoeslag is weliswaar een “kanbepaling” maar kent ook een verordeningsplicht. 
In een verordening moet in ieder geval de hoogte en de frequentie van de betaling van de 
individuele studietoeslag worden vastgelegd. Gemeenten hebben dus expliciet de bevoegd- en 
verantwoordelijkheid  om studenten met een functiebeperking een individuele studietoeslag te 
geven om hen te ondersteunen bij het behalen van een school/studiediploma. Ik doe hierbij een 
beroep op de gemeentebesturen om invulling te geven aan deze bevoegd- en verantwoordelijkheid 
en de studenten met een beperking, al dan niet via onderwijsinstellingen in de regio, expliciet te 
wijzen op de mogelijkheid van het aanvragen van een individuele studietoeslag. 
 
16.Regelhulp premiekortingen en lage-inkomensvoordeel (LIV) 
Werkgevers die mensen met een afstand tot de arbeidsmarkt in dienst nemen, kunnen gebruik 
maken van verschillende fiscale voordelen zoals het lage-inkomensvoordeel (LIV) en 
premiekortingen. Wanneer een werkgever gebruik maakt van beide regelingen, kan het fiscale 
voordeel in 2017 oplopen tot € 9.000 per werknemer. 
Met de regelhulp premiekortingen en LIV kunnen werkgevers eenvoudig vaststellen of ze recht 
hebben op het LIV en/of premiekortingen. Na het beantwoorden van maximaal acht vragen krijgt 
11 
 

 
Het betreft hier bij uitstek een zaak van individueel maatwerk. Indien u in een voorkomend 
individueel geval nadere informatie wenst van het Schadefonds Geweldsmisdrijven, kunt u zich in 
verbinding stellen met info@schadefonds.nl.  
18.Jaarrapport Wsw 2015 
In opdracht van het ministerie van SZW voert Panteia de Wsw-statistiek uit. Jaarlijks rapporteert 
Panteia over de resultaten van de uitvoering van de Wsw door gemeenten en UWV.  
Het jaarrapport Wsw-statistiek 2015 vindt u hier. Dit rapport is gewijzigd ten opzichte van 
voorgaande jaren, in verband met de invoering van de Participatiewet. Dat heeft onder meer tot 
gevolg dat er geen wachtlijst meer is, en er door het UWV geen nieuwe indicaties worden 
afgegeven.  
 
De omvang van het totale werknemersbestand is – als gevolg van het ontbreken van nieuwe 
instroom – gedaald naar 96.321 personen. Deze daling is groter dan geraamd, en levert dan ook 
landelijk gezien budgettair een licht overschot op. Van de mensen met een Wsw-dienstbetrekking 
werkte 35,6% gedetacheerd; in 2014 was dit 30,4%. Deze stijging heeft zich voornamelijk 
voorgedaan bij de groepsdetacheringen. Het aantal plaatsen begeleid werken is afgenomen naar 
6.304 plekken (2014: 6.778). Door het UWV worden nog wel herindicaties afgegeven.  
In 2015 waren dat er 14.107. Volgens deze herindicatiebesluiten behoorde in 2015 98,2% nog 
steeds tot de doelgroep van de Wsw. 
 
19.Oproep: Wsw-statistiek en betalende gemeente 
Bij de invoering van de Participatiewet, en de invoering van het nieuwe verdeelmodel voor de Wsw 
zijn door het Rijk en de VNG bestuurlijke afspraken gemaakt. Deze betroffen onder meer de 
invoering van het begrip ‘betalende gemeente’ in de Wsw-statistiek. Dit kenmerk zal voor het eerst 
een rol gaan spelen bij de verdeling van het budget van 2017. De nieuwe verdeling zal bekend 
gemaakt worden bij de meicirculaire 2017. 
 
Het belang van het juiste gebruik van het kenmerk betalende gemeente 
Het kenmerk ‘betalende gemeente’ is aan de Wsw-statistiek toegevoegd om iets te doen aan het 
feit dat er jaarlijks veel verrekeningen tussen gemeenten plaatsvinden als gevolg van verhuizing 
van Sw-medewerkers. Deze verrekeningen zijn tot nu toe nodig, omdat in de meeste gevallen na 
verhuizing de gemeente of GR waarbij de werknemer zijn arbeidsovereenkomst heeft hetzelfde 
blijft, maar de gemeente waar hij naar toe verhuist de middelen ontvangt. Door de middelen te 
verdelen op basis van het kenmerk betalende gemeente hoeft er nauwelijks meer verrekend te 
worden. Verrekening vindt enkel nog plaats in situaties waarin een werknemer gaat verhuizen naar 
een gemeente buiten het schapsverband én daar ook in Wsw-verband aan de slag gaat, waarbij 
deze verrekening zich beperkt tot de (resterende) maanden van het jaar waarin die verhuizing 
plaatsvindt. De oproep is om tot de bekendmaking van de nieuwe verdeling bij de meicirculaire 
2017 geen onderlinge verrekeningen te doen. 
 
Voor de verdeling op basis van het kenmerk betalende gemeente is een juiste en eenduidige wijze 
van registratie van belang. Gemeenten wordt daarom dringend opgeroepen alleen de volgende 
definitie te gebruiken: 
 
De gemeente waar betrokkene zijn dienstbetrekking heeft of die t.b.v. diens 
arbeidsovereenkomst begeleid werken een subsidie verstrekt. 
 
Gevolgen voor budgetten 2016 en 2017 
Gebleken is dat het kenmerk betalende gemeente over 2015 bij veel gemeenten niet op een voor 
2017 bruikbare wijze in de statistiek is opgenomen. Dit betekent dat deze gegevens niet gebruikt 
konden worden bij de eerste verdeling voor 2017 in de meicirculaire van 2016. Die verdeling is dan 
ook gebaseerd op de oude systematiek, waarbij de woongemeente bepalend was. 
De gegevens over 2016, waarin het kenmerk betalende gemeente wel goed in de statistiek is 
opgenomen komen pas beschikbaar in het voorjaar van 2017. Daarom hebben SZW, VNG en 
Cedris afgesproken dat de verdeling voor 2017 op basis van het kenmerk betalende gemeente 
bekendgemaakt zal worden bij de meicirculaire van 2017. Dit betekent ook dat het budget voor 
2017 op dat moment op twee punten wordt aangepast: 
- aanpassing aan de werkelijke realisatie over 2016 (conform de bestaande systematiek); 
- aanpassing op basis van de betalende gemeente. 
 
13 
 

De gemeente dient deze gegevens vervolgens te verstrekken aan de re-integrant. Omdat de 
gemeente de formele werkgever is blijft zij verantwoordelijk voor en aanspreekbaar op de 
arbeidsomstandigheden voor de re-integrant, ook als de activiteiten bij een arbowerkgever worden 
uitgevoerd.  
 
De gemeente blijft ook verantwoordelijk wanneer een intermediair wordt ingeschakeld die in 
opdracht van de gemeente de re-integratietaak uitvoert. Het bedrijf waar de re-integrant tewerk 
wordt gesteld blijft arbowerkgever. Ook in deze situatie moet de gemeente tijdig en voor aanvang 
van de werkzaamheden de re-integrant informeren over de RI&E en de risicobeperkende 
maatregelen. De gemeente kan hiervoor op basis van artikel 5, vijfde lid van de 
Arbeidsomstandighedenwet verlangen dat de ingeschakelde intermediair deze informatie aan de 
gemeente overhandigt.  
 
Voor meer informatie over Arbeidsomstandigheden wordt u verwezen naar de website 
www.arboportaal.nl.  
  
21. €7,5 miljoen extra voor armoedebestrijding bij ouderen in de bijstand  
In de SZW-begroting is in totaal €7,5 miljoen over 2017 en 2018 opgenomen voor 
armoedebestrijding onder ouderen met een bijstandsuitkering. Daarmee wordt meer financiële 
ruimte aan gemeenten gegeven om ouderen in moeilijke situaties te kunnen helpen. Hieraan 
worden geen nadere regels gesteld, maar er is met name gedacht aan bijzondere bijstand voor 
gepensioneerden zonder volledige AOW. Deze groep kan via de SVB weliswaar een beroep doen op 
algemene bijstand in de vorm van Aanvullende Inkomensondersteuning voor Ouderen (AIO), maar 
is op de gemeente aangewezen in situaties waarin bijzondere bijstand nodig kan zijn. Dit is een 
aanvulling op de middelen die in het kader van armoedebestrijding beschikbaar zijn. 
 
22. Nieuw instrument voor gemeenten om bijstandsgerechtigden in de  
wanbetalersregeling te helpen  
Op 12 juli 2016 is de ministeriële regeling in werking getreden over de voorwaarden, waaronder 
een bijstandsgerechtigde die zorgpremie moet betalen aan het Zorginstituut Nederland (de 
wanbetalersregeling) kan uitstromen en terug kan keren naar de zorgverzekeraar. Hiermee hebben 
gemeenten een nieuw instrument om bijstandsgerechtigden met zorgschulden te helpen.  
 
Naast de regeling is door gemeenten en zorgverzekeraars een modelovereenkomst ontworpen 
waarin is opgenomen op welke wijze zorgverzekeraars en gemeenten deze uitstroom kunnen 
organiseren. Deze modelovereenkomst geeft een handvat om samenwerking tussen 
zorgverzekeraars en gemeenten makkelijker te maken. Alle zorgverzekeraars hebben toegezegd 
zich te houden aan deze modelovereenkomst. Belangrijk element voor uitstroom is dat gemeenten 
de zorgpremie en een bedrag ter aflossing van de schuld bij de zorgverzekeraar inhouden op de 
uitkering en doorbetalen aan de zorgverzekeraar. Als de regeling succesvol ten einde komt wordt 
de restschuld door de zorgverzekeraar kwijtgescholden. 
 
De parlementaire behandeling over deze regeling met aanvullende achtergrondinformatie (Tweede 
Kamer, 29689 nr. 716) vindt u hier. De publicatie in Staatscourant 2016, nr. 36968 vindt u hier. 
Op de website van het Zorginstituut Nederland vindt u nadere informatie wat dit betekent als u 
bent aangeschreven als uitkeringsinstantie, alsmede de modelovereenkomst. 
 
De Zorgverzekeringslijn   
De Zorgverzekeringslijn.nl is een initiatief van het ministerie van Volksgezondheid, Welzijn en 
Sport en geeft advies over het voorkomen en oplossen van zorgverzekeringsschulden, alsmede 
voorlichting over de mogelijkheid om bijstandsgerechtigden uit te laten stromen uit de 
wanbetalersregeling. De Zorgverzekeringslijn.nl beschikt over cijfers van wanbetalers in uw 
gemeente. Wilt u een uitgebreide rapportage ontvangen over de achtergrondkenmerken van de 
wanbetalers in uw gemeente of meer informatie over de uitstroomregeling? Neem dan contact op 
via telefoonnummer 088 900 69 60 of e-mail info@zorgverzekeringslijn.nl. 
 
23.Inzet van ervaringsdeskundigen voor effectiever armoede- en schuldenbeleid   
De inzet van ervaringsdeskundigen bij de ontwikkeling en uitvoering van gemeentebeleid op het 
gebied van armoede- en schuldenproblematiek is de laatste jaren sterk in opkomst. 
Ervaringsdeskundigen kunnen met hun ervaring de kloof tussen de systeembepaalde leefwereld 
van beleidsmakers en de leefwerelden van mensen in armoede helpen overbruggen. Het Ministerie 
van SZW ondersteunt de inzet van ervaringsdeskundigen, via de onderzoeksopdracht aan het 
15 
 

Voor meerdere goede voorbeelden of inspiratie kunt u terecht op www.effectieveschuldhulp.nl. 
Mocht uw gemeente zelf een goed voorbeeld zijn op het gebied van integrale en preventieve 
aanpak van armoede- en schuldenbeleid dan kunt u contact opnemen met 
info@effectieveschuldhulp.nl, zodat deze voorbeelden kunnen worden geplaatst op de 
bovengenoemde portal.   
25.Nog niet altijd individuele afweging bij toegang schuldhulpverlening  
Weliswaar veel -93%- maar nog niet alle gemeenten onderzoeken de individuele omstandigheden 
van mensen met schulden, voordat ze besluiten een vorm van schuldhulpverlening aan te bieden. 
Dit blijkt uit onderzoek van de Inspectie SZW naar de toegang tot schuldhulpverlening. Dit 
onderzoek is aan de Tweede Kamer aangeboden. Meer informatie vindt u hier.  
 
De Wet gemeentelijke schuldhulpverlening (Wgs) gaat uit van brede toegang. Behalve voor 
onrechtmatig in Nederland verblijvende vreemdelingen kunnen alleen de individuele 
omstandigheden aanleiding zijn om iemand geen schuldhulpverlening te bieden. Iedere situatie en 
ieder mens is anders en dat vraagt om maatwerk, ook als het gaat om het type dienstverlening dat 
ingezet wordt. In eerdere verzamelbrieven (juni 2015 en november 2015) is hier reeds aandacht 
voor gevraagd.  
 
Naar aanleiding van het Inspectie-onderzoek verzoek ik gemeenten om na te gaan wat de lokale 
situatie is en zo nodig maatregelen te treffen. Om een vinger aan de pols te houden is de Inspectie 
verzocht om medio 2017 een vervolgonderzoek uit te voeren. Op basis daarvan zal bezien worden 
of aanvullende maatregelen nodig zijn en wat een eventuele aanscherping van de Wgs daaraan kan 
bijdragen.  
 
26.Rapport Armoede in Nederland 2016  
Zoals toegezegd tijdens het Kamerdebat op 1 november 2016 breng ik het onderzoeksrapport 
‘Armoede in Nederland 2016’ door het Knooppunt Kerken en Armoede (Kerk in Actie) bij u onder 
de aandacht. Dit rapport bevat inzichten en aanbevelingen over de hulpverlening door diaconieën, 
parochiële  caritasinstellingen en andere kerkelijke organisaties in Nederland, aan mensen die 
aankloppen bij de kerk vanwege financiële problemen, alsmede aanbevelingen voor de landelijke 
overheid èn gemeenten. Met een aantal aanbevelingen op het terrein van de landelijke overheid is 
het kabinet al aan de slag, zoals de voorgenomen vereenvoudiging van de beslagvrije voet, de 
implementatie van de Rijksincassovisie, het beslagregister en de voorgenomen invoering van het 
wettelijk moratorium. Graag breng ik het rapport en de aanbevelingen ook onder uw aandacht, 
gelet op de aanbevelingen aan het adres van gemeenten, zoals de aanbeveling te investeren in 
laagdrempelige en persoonlijke dienstverlening en de aanbeveling om te investeren in preventie 
om de schuldenproblematiek te verminderen en te voorkomen. Het rapport vindt u hier.  
 
Gemeenten zijn verantwoordelijk voor het armoedebeleid. Kerken zijn daarnaast van oudsher een 
belangrijke speler in het bestrijden van armoede. Zij staan dicht bij de mensen. Dit rapport laat 
zien dat de kerken een belangrijk schakel zijn en een bijdrage kunnen leveren aan bijvoorbeeld 
vroegsignalering en preventie en doorverwijzing. Publiek- en private samenwerking, ook met 
kerken en noodfondsen, is van belang.  
 
27.Taskforce gegevensuitwisseling 
In april 2016 is een werkgroep bestaande uit de gemeenten Den Haag, Amsterdam, Utrecht, 
Rotterdam en SZW van start gegaan om met elkaar een passend informatiearrangement op te 
stellen voor een aantal vraagstukken. De uitkomsten moeten voor alle gemeenten toepasbaar zijn. 
Hiertoe is ook de VNG betrokken en stemt de G4 af met belangenorganisaties als DIVOSA en de 
NVVK. De focus ligt op de schuldhulpverlening. In april 2017 moet duidelijk zijn welke gegevens 
gemeenten nodig hebben voor de schuldhulpverlening, waarna een AMvB opgesteld kan worden.   
In de verzamelbrief van 14 juli 2016 is ingegaan op de gegevensuitwisseling voor de uitvoering van 
de wet taaleis, wet op de lijkbezorging en social return. De afgelopen periode is, naast de 
schuldhulpverlening, de behoefte aan gegevens voor de zoekperiode jongeren en het verstrekken 
van stadspassen besproken.  
 
Aan de hand van het proces dat wordt gevolgd is nagegaan of er een noodzaak is om de 
beschikking te hebben over gegevens voor de zoekperiode van jongeren. Vastgesteld is dat waar 
een jongere heeft gewerkt, hoeveel auto’s hij bezit of wat zijn vermogen is, voor de zoekperiode 
niet relevant is. Een jongere moet in de 4 weken al het werk accepteren. De conclusie is dan ook 
dat er geen noodzaak is om gegevens te raadplegen. Dit laat onverlet dat gemeenten jongeren 
17 
 

gevolgd en/of afgerond zijn, welk beroep en hoeveel jaren werkervaring de vergunninghouder 
heeft en welke ambities hij of zij heeft in Nederland. Het resultaat van die screening gebruikt het 
COA om de vergunninghouder te koppelen aan een arbeidsmarktregio waar de kans op werk of 
(vervolg)onderwijs zo optimaal mogelijk is. Binnen die betreffende regio zoekt COA vervolgens een 
gemeente waar de vergunninghouder gehuisvest wordt. Het COA streeft er zoveel mogelijk naar 
dat de vergunninghouder verblijft in een AZC in de omgeving van deze koppeling. Nu al krijgen de 
meeste nieuwe vergunninghouders die via de Algemene Asielprocedure hun vergunning krijgen 
deze screening. Het streven is dat medio januari 2017 alle nieuwe vergunninghouders die via de 
Algemene Asielprocedure hun vergunning krijgen deze screening krijgen.  
Omdat de informatie ook voor de gemeente die de huisvesting moet verzorgen van belang is wordt 
deze, na instemming van de vergunninghouder, opgenomen in zijn of haar (fysieke en digitale) 
dossier. Via het Taakstelling Volg Systeem (TVS) wordt de informatie over de vergunninghouder 
overgedragen aan de gekoppelde gemeente. Het COA past op dit moment de automatisering hierop 
aan. Naar verwachting wordt dit met de TVS releases  van december 2016 en maart 2017 
gerealiseerd en kunnen gemeenten deze informatie dan volledig inzien in het TVS. Meer informatie 
vindt u hier. 
 
Een kansrijke koppeling leidt niet automatisch tot een baan of opleidingsplek. Daarom is het ook 
van belang dat de tijd die de vergunninghouder in afwachting van huisvesting doorbrengt in het 
AZC zinvol benut. Naast de zaken die COA al onderneemt in het AZC kan een gemeente waar de 
vergunninghouder uiteindelijk gehuisvest wordt al afspraken maken over activiteiten gericht op 
arbeidsparticipatie en/of onderwijs. In alle arbeidsmarktregio’s zal een regiocoördinator gemeenten 
op een zo goed mogelijke manier ondersteunen en faciliteren bij het bespoedigen van de integratie 
van statushouders. De regiocoördinator kent de eigen arbeidsmarktregio, weet de juiste ingangen 
en staat ook op managementniveau goed bekend bij de ketenpartners en regiogemeenten.  
Zij ondersteunen de regiogemeenten door verbindingen te leggen met de bestaande structuur van 
werkgeversservicepunten, casemanagers van COA, onderwijsinstellingen en leerwerkloketten.  
Tevens richten zij zich op het vergroten van voorlichting, delen van kennis en signaleren en 
wegnemen van belemmeringen. De meeste regiocoördinatoren zijn sinds november actief. Een 
overzicht van de regiocoördinatoren zal eind december op de website van Divosa te vinden zijn.   
 
32. Vrijwilligerswerk door asielzoekers en statushouders in 25 gemeenten  
Het ministerie van SZW heeft 8 augustus 2016 circa €1 miljoen subsidie verstrekt aan Pharos om 
in 25 gemeenten, verspreid over het hele land, asielzoekers en statushouders in de opvang 
duurzaam te betrekken bij vrijwilligerswerk. Tijdens een gezamenlijk overleg op 14 juni jl. hebben 
de grote (keten)partners (Centraal Orgaan opvang Asielzoekers, Vereniging Nederlandse 
Gemeenten, Vluchtelingenwerk Nederland en de Nederlandse Organisatie vrijwilligerswerk) hun 
steun uitgesproken voor de activiteiten die Pharos gaat uitvoeren. Kern van het gesubsidieerde 
plan is dat op de COA-locaties voor minimaal één dag in de week, vanuit bijvoorbeeld een 
vrijwilligerscentrale, capaciteit wordt georganiseerd om asielzoekers en statushouders in de opvang 
te koppelen aan vrijwilligersklussen. Het project heeft een looptijd van 2,5 jaar en beoogt in totaal 
14.000 koppelingen te realiseren.  
Hierbij is steun en draagvlak van gemeenten noodzakelijk om op lokaal niveau asielzoekers en 
statushouders in de opvang succesvol aan vrijwilligerswerk te koppelen. In het bestuursakkoord 
hebben rijk en gemeenten de gezamenlijk ambitie uitgesproken om de kansen voor asielzoekers en 
statushouders op vrijwilligerswerk te vergroten. Vrijwilligerswerk versnelt de participatie en 
integratie van statushouders, wanneer de huisvesting in de gemeenten is gerealiseerd. Ik vind het 
mede daarom belangrijk dat mensen in de opvang gestimuleerd worden vrijwilligerswerk te 
verrichten en dat de activiteiten van Pharos na afloop van de projectperiode lokaal worden 
geborgd. Hierbij hebben gemeenten een belangrijke rol. Zo kunnen gemeenten bijvoorbeeld: 
 
 op de 25 pilot locaties het project van Pharos omarmen en steunen; 
 in (overige) gemeenten waar een COA-locatie zich bevindt middelen en/of capaciteit 
beschikbaar stellen voor het koppelen van asielzoekers en statushouders in de opvang aan 
vrijwilligerswerk; 
 in het vrijwilligerswerkbeleid van gemeenten de doelgroep asielzoekers en statushouders in 
de opvang explicieter opnemen;  
 goede voorbeelden in gemeenten verzamelen en delen, zodat gemeenten elkaar kunnen 
inspireren en van elkaar kunnen leren.  
 
 
 
19 
 

Onder de Participatiewet hebben gemeenten in toenemende mate te maken met mensen met een 
psychische aandoening. Mensen die voorheen aanspraak maakten op Wajong vallen nu onder 
gemeentelijke verantwoordelijkheid, indien zij werkvermogen hebben. Velen van hen hebben 
psychische problemen. Ook een aanzienlijk deel van de mensen die onder de WWB al een 
bijstandsuitkering ontvingen kampt met psychische problemen. Samenwerking met de GGZ is van 
belang om zoveel mogelijk mensen aan het werk te helpen. Positieve uitzonderingen daargelaten 
gebeurt dat nog onvoldoende. Veel gemeenten willen wel en hebben –terecht- het idee dat in de 
relatie met zorgverzekeraars nog veel valt te winnen. De handreiking biedt hiertoe concrete 
handvatten. 
 
38.Leergang Effectief en Ontwikkelingsgericht leidinggevenden  
Al enige jaren werken Divosa en de Beroepsvereniging voor Klantmanagers, met financiële 
ondersteuning van het ministerie SZW, aan het versterken van het vakmanschap binnen het 
domein van Werk & Inkomen. Er is in dit kader veel materiaal ontwikkeld voor de 
uitvoeringspraktijk. Zonder ondersteuning vanuit het management, is het echter praktisch 
onmogelijk om een lerende oriëntatie binnen de afdeling of dienst van de gemeente vorm te geven. 
Daarom is er nu een leergang ontwikkeld voor teamleiders en high potentials, die het leren en 
ontwikkelen verder vorm gaan geven.  
 
Op 14 maart 2017 begint een nieuwe leergang. Informatie over het totale programma Effectiviteit 
& Vakmanschap vindt u hier. Voor meer informatie kan contact worden opgenomen met Gina 
Jongma van Divosa, gjongma@divosa.nl en 06-20493377. 
 
39.Procedure Overstap gemeente naar andere arbeidsmarktregio  
De Werkkamer heeft op 7 september ingestemd met een procedure voor de situatie dat een 
gemeente wil overstappen naar een andere arbeidsmarktregio.  
Kern van de procedure is dat de indeling van de arbeidsmarktregio de verantwoordelijkheid van 
gemeenten is en dat noch UWV, noch SZW, noch VNG daar een rol in spelen, niet als bemiddelaar 
en niet als scheidsrechter.   
Een verzoek tot overstap wordt door de centrumgemeenten van beide arbeidsmarktregio’s bij UWV 
Werkbedrijf ingediend. In het verzoek dient duidelijk te zijn dat alle betrokken gemeenten uit de 
beide betrokken arbeidsmarktregio’s hebben ingestemd met de overstap van de gemeente van de 
ene naar de andere arbeidsmarktregio. De rol van UWV beperkt zich tot het bijwerken van het 
Besluit Werkgebieden. De arbeidsmarktregio’s zullen door UWV geïnformeerd worden over de 
procedure. 
 
40.ESF-subsidie voor sociale innovatie 
In het kader van de drie decentralisaties in het sociale domein (werk, zorg en jeugdhulp), hebben 
gemeenten nieuwe taken gekregen. Gemeenten zijn ervoor verantwoordelijk dat mensen de 
benodigde ondersteuning krijgen en dat tegelijkertijd, door een samenhangende aanpak, de kosten 
hiervan binnen de perken blijven. Om dit te realiseren zijn gemeenten druk bezig met het 
ontwikkelen van nieuwe, innovatieve werkwijzen. Ik wil de gemeenten wijzen op het feit dat er 
Europese subsidiemogelijkheden zijn om nieuwe innovatieve werkwijzen gericht op 
arbeidsmarkttoeleiding te financieren. In het Nederlandse ESF programma 2014-2020 is een 
aanvraagtijdvak opengesteld (tot en met december 2019) met een beschikbaar subsidiebudget van 
€5,3 miljoen voor Sociale Innovatie en Transnationale Samenwerking. Dit budget wordt in het 
kader van het onderdeel sociale innovatie besteed aan projecten waarin sprake is van “het testen, 
verbeteren, onderzoeken, evalueren, innoveren en implementeren van bestaande of nieuwe 
instrumenten en werkwijzen uit de praktijk van arbeidstoeleiding van mensen met een afstand tot 
de arbeidsmarkt, of het bevorderen dat partijen van elkaar leren op basis van praktijkervaringen 
bij arbeidstoeleiding van mensen met een afstand tot de arbeidsmarkt.” Een groot deel van het 
subsidiebudget is nog beschikbaar. De maximale ESF financiering bedraagt 50% van de 
projectkosten. Indien u meer informatie wenst te ontvangen over de mogelijkheden, kunt u contact 
opnemen met het Agentschap SZW (www.agentschapszw.nl). 
 
41.ESF Subsidietoets 
Om gebruik te kunnen maken van ESF subsidiegeld (ESF programma 2014-2020) tonen 
centrumgemeenten nu met behulp van Suwinet-Inkijk aan dat deelnemers (per BSN) binnen een 
regeling vallen. Suwinet-Inkijk bevat echter meer gegevens dan nodig is voor deze bewijslast. 
Eind december 2015 is via een brief aan de Tweede Kamer aangegeven dat bekeken moet worden 
of een alternatieve gegevenslevering ontwikkeld kan worden.   
Hiertoe is door Stichting Inlichtingenbureau het product ESF Subsidietoets ontwikkeld.   
21 
 

Marokko heeft toegezegd haar medewerking te zullen verlenen. De afspraken met Marokko zijn 
niet nieuw, maar zijn nu wel meer geconcretiseerd en geformaliseerd. 
Wat betekent dit voor gemeenten in de dagelijkse uitvoering van de Participatiewet?  
Het werkproces in Nederland en Marokko zal deels veranderen door de nieuwe afspraken. Hoe dat 
in de praktijk precies zal gaan werken is op dit moment nog onderwerp van gesprek met Marokko.  
 
Het wordt  op prijs gesteld als gemeenten in de dagelijkse praktijk al rekening houden met het 
volgende:  
 Nederland heeft zich eraan verbonden om verzoeken tot controle en verificatie van 
vermogen in Marokko via het hierboven genoemde comité te laten plaatsvinden. Om 
daaraan tegemoet te komen wordt iedere gemeente gevraagd opdrachten tot 
vermogensonderzoeken in Marokko te laten lopen via het Internationaal Bureau Fraude-
informatie (IBF).    
 Bescherming van privacy en persoonsgegevens moet zijn geborgd en verkregen gegevens 
mogen niet voor andere doeleinden worden gebruikt dan die waarvoor ze zijn bestemd. In 
dat kader is het ook van belang dat gemeenten bij gerechtigden alleen die 
persoonsgegevens opvragen die noodzakelijk zijn voor het onderzoek.   
 
Wat betekent dit voor lopende opdrachten? 
Via het IBF en de attaché Sociale Zaken van de Nederlandse ambassade in Marokko worden 
gemeenten geïnformeerd over de stand van zaken van lopende opdrachten.  
 
Nieuwe opdrachten 
Zoals gezegd, worden gemeenten gevraagd het IBF in te schakelen voor het uitvoeren van nieuwe 
onderzoeken in Marokko. Het IBF zorgt voor doorgeleiding naar het Bureau Sociale Zaken van de 
Nederlandse ambassade, die de Marokkaanse autoriteiten vraagt het verzoek in behandeling te 
nemen. Gemeenten kunnen nieuwe opdrachten volgens de geldende procedures aanleveren bij het 
IBF.  
 
Werkwijze 
Als opdrachten tot vermogensonderzoeken in Marokko zijn uitgevoerd ontvangen gemeenten via de 
attaché van het Bureau Sociale Zaken als gebruikelijk een rapportage met de resultaten van het 
onderzoek en, waar relevant, ondersteunende bewijsvoering en taxatierapporten.  
 
Vragen? 
Heeft u vragen, neem dan contact op via email: IBF@uwv.nl; of telefoonnummer: 020-7524175. 
 
44.Meldingsprocedure bijstand vreemdelingen bij de IND en gevolgen recente arresten 
Bij rechtmatig en duurzaam verblijf in Nederland bestaat op grond van de Participatiewet (art. 11) 
recht op bijstand, indien de belanghebbende hier te lande in zodanige omstandigheden verkeert of 
dreigt te geraken dat hij niet beschikt over de middelen om in de noodzakelijke kosten van het 
bestaan te voorzien. Dit geldt zowel voor burgers van de Europese Unie (EU-burgers), als voor 
vreemdelingen uit derde landen (tezamen hierna: vreemdelingen). In sommige gevallen geldt 
echter dat een beroep op bijstand gevolgen kan hebben voor het verblijfsrecht van de betreffende 
vreemdeling in Nederland. Een beroep op bijstand kan immers reden zijn voor de IND om het 
verblijfsrecht te beëindigen. Hierover is eerder informatie verstrekt in onder meer verzamelbrief 
2013-2 van 12 juni 2013 en verzamelbrief 2014–1 van 25 april 2014.  
 
In de praktijk blijkt er nog veel onduidelijkheid te zijn in welke gevallen gemeenten een melding 
moeten doen bij de IND bij een bijstandsaanvraag en hoe de melding gedaan moet worden.  
Om gemeenten te helpen de juiste keuze te maken (wel of niet bijstand verstrekken en wel of niet 
melden bij de IND) wordt een handreiking ontwikkeld. In dat document worden verschillende 
situaties beschreven waarin vreemdelingen zich kunnen bevinden. Daarbij  is ook rekening 
gehouden met recente uitspraken van het Hof van Justitie van de Europese Unie (hierna: het Hof) 
over het recht op sociale uitkeringen en het vrije verkeer van EU-burgers (arresten Alimanovic en 
Dano, zie hieronder).  De minister van SZW heeft de Kamer hierover geïnformeerd bij brief van 
2 november 2016. Deze brief vindt u hier. 
 
Arrest Alimanovic 
Migrerende EU-burgers, met verblijfsrecht, die korter dan één jaar in de gastlidstaat gewerkt 
hebben en zich in een toestand van onvrijwillige werkloosheid bevinden, behouden gedurende zes 
23 
 

Bijlage 1- Experimenten met de Participatiewet (par. 2) 
5
Het Tijdelijk besluit experimenten Participatiewet (AMvB) zal na inwerkingtreding mogelijk maken 
dat gemeenten kunnen experimenteren met de Participatiewet, met als doel om te onderzoeken 
wat het beste werkt om uitstroom naar werk te realiseren. De AMvB ligt momenteel voor advies bij 
de Raad van State. Ik streef ernaar dat het besluit en de bijhorende ministeriële regeling 1 maart 
2017 inwerking treden, onder voorbehoud van het advies van de Raad van State. De AMvB schrijft 
voor dat gemeenten worden aangewezen op basis van een schriftelijk verzoek, waarin onder meer 
een plan van aanpak en een wetenschappelijk onderbouwde analyse en opzet is opgenomen.  
6
Het onderzoeksvoorstel zal getoetst worden aan het wetenschappelijk beoordelingskader .  
 
Waarmee kunnen gemeenten experimenteren?  
Er kan geëxperimenteerd worden met een gedeeltelijke vrijlating van inkomsten uit arbeid van 
50% van de inkomsten gedurende 24 maanden. De maximale vrijlating is €199 per maand voor 
alleenstaanden en €142 voor gehuwden gezamenlijk. Daarnaast, en geheel los daarvan, kan 
geëxperimenteerd worden met het tijdelijk loslaten en juist intensiveren van de arbeids- en re-
integratieverplichtingen, waarmee het hele spectrum van verplichtingen kan worden onderzocht.  
In alle experimenten dient er een controlegroep te zijn van deelnemers aan het experiment en een 
referentiegroep van bijstandsgerechtigden die zich niet aanmelden voor het experiment. Ik verwijs 
u graag naar het ontwerpbesluit en de toelichting voor de nadere uitleg over deze 
onderzoeksgroepen en bijhorende bepalingen. 
 
Maximale deelname 
Maximaal 25 gemeenten (tot maximaal 4% van de bijstandspopulatie) kunnen deelnemen.  
Het maximum van 4% gaat over alle deelnemers aan de experimenten, inclusief de controlegroep 
en exclusief de referentiegroep.  
 
Selectie van gemeenten 
Het ontwerpbesluit stelt dat er nadere regels komen over de wijze van selectie om gemeenten aan 
te wijzen. Momenteel werk ik aan het ontwerp van een ministeriële regeling. Onder voorbehoud 
van het definitieve besluit - mede afhankelijk het advies van de Raad van State – informeer ik u 
over de uitgangspunten die ik wil hanteren bij het aanmeld- en selectieproces. De vier 
initiatiefgemeenten Groningen, Tilburg, Utrecht en Wageningen krijgen voorrang. Voor de overige 
gemeenten geldt de volgorde van binnenkomst bij de toewijzing, tot het maximum is bereikt. 
Gemeenten kunnen samenwerken en één gezamenlijk verzoek indienen.  
 
Financiering en vangnetuitkering 
De kosten voor het experiment, zowel de uitvoeringskosten als de (extra) uitkeringslasten, worden 
gedragen door de gemeente die een aanvraag indient die geaccepteerd wordt. SZW vraagt en 
financiert ZonMw voor de beoordeling van de onderzoeksvoorstellen en voor het monitoren van de 
onderzoeken en het clusteren van onderzoeksresultaten na afloop van de experimenten.  
Het recht op een vangnetuitkering hangt onder meer af van de hoogte van het tekort (over 2016: 
groter dan 5% van het Pw-budget of meer dan €30 per inwoner) en de vraag of bestedingen 
rechtmatig zijn. Indien de experimenten conform de AMvB worden uitgevoerd zijn de daarmee 
verband houdende bestedingen rechtmatig en verandert dat niets voor het recht op een 
vangnetuitkering. 
 
Inwerkingtreding  
Conform het ontwerpbesluit kunnen gemeenten maximaal twee jaar van de wet afwijken ten 
behoeve van experimenten. Die twee jaar vallen binnen een periode van drie jaar vanaf 
inwerkingtreding van het besluit. Het is daarom van belang om in overleg met gemeenten een 
werkbare datum voor inwerkingtreding af te spreken. 
                                                           
5
 Kamerstukken II 2016/2017, 34352, nr. 39; deze vindt u hier. 
6
 www.rijksoverheid.nl/binaries/rijksoverheid/documenten/publicaties/2016/09/30/beoordelingskader-
experimenten/Beoordelingskader+voor+onderzoek+gericht+op+de+evaluatie+van+experimenten+binnen+de
+Participatiewet+300916.pdf  
25 
 

