Vragen van het lid Nispen, M. van (SP) 
 
Vraag: 
Hoe groot zijn de risico's op de begroting? Hoe gaat de minister hier iets aan doen?  
 
Antwoord: 
In 2015 en 2016 is met extra middelen (structureel ruim 700 mln.) een solide begroting tot 
stand  gebracht. Tekorten die er waren bij ZM, OM en de Politie zijn weggewerkt. Dat wil niet 
zeggen dat er op de VenJ begroting geen enkel risico meer is. 
Zoals gebruikelijk binnen de begrotingssystematiek probeer ik risico’s te beperken dan wel 
voorzieningen te treffen om de budgettaire gevolgen op te vangen. Binnen de begroting van 
VenJ doen de risico’s  zich met name voor op het terrein van de ontvangsten. Dit betreft met 
name de opbrengsten uit afpakken en  de ontvangsten uit hoofde van Boetes en Transacties. 
In dit kader zal ik de Tweede Kamer voor het eind van het jaar  informeren over de wijze 
waarop het kabinet uitvoering geeft aan de motie Zijlstra/Samson met betrekking tot de 
verkeersboetes. 
 
Vraag: 
Erkent de minister dat de vorming van wijkteams met wijkagenten is mislukt?  
 
Antwoord: 
In mijn beleidsreactie op het rapport van professor Terpstra over de basisteams in de 
nationale politie heb ik aangegeven, dat de basisteams nog in een opbouwfase zijn. De 
aandachtspunten die Terpstra noemt, zie ik dan ook als signalen die als aandachtspunten 
worden meegenomen in de verdere ontwikkeling van de basisteams. Er zijn ook al 
verschillende maatregelen in gang gezet om de gebiedsgebonden politiezorg te intensiveren. 
Een voorbeeld hiervan is de opdracht aan de korpschef om eind 2017, zoals in de begroting 
2017 geduid, een bezetting van de wijkagentenfunctie van 97% te realiseren. Er is altijd een 
aanspreekpunt voor zowel de burger als het lokaal gezag. Ook de vacatures voor operationeel 
expert zijn opengesteld. Voor de overige maatregelen verwijs ik u naar de beleidsreactie op 
het rapport Terpstra die op 24 november jl. als bijlage 2 met de brief over de voortgang 
vorming Nationale Politie aan uw Kamer is toegezonden. 
Ik ben het dus niet met het lid Van Nispen eens dat de vorming van wijkteams met 
wijkagenten zou zijn mislukt. 
 
Vraag: 
Hoeveel wordt er bezuinigd op mobiliteit en wat betekent dit? 
 
Antwoord: 
Het budget van € 197 miljoen voor mobiliteit wordt in 2018 met € 6 miljoen verlaagd als 
gevolg van de verlenging van de afschrijvingstermijnen. Het bestaande wagenpark wordt 
langer gebruikt. In 2019-2021 stijgt het totaal aan vervoerskosten weer naar € 194 miljoen 
(zie blz. 32 van de politiebegroting). 
  
In 2017 worden uitsluitend voertuigen herverdeeld tussen en binnen de politie-eenheden, 
afhankelijk van de behoefte en noodzaak. Deze herverdeling houdt geen besparing in. 
Verder worden in 2018 de afschrijvingstermijnen van vervoermiddelen in overeenstemming 
gebracht met hun werkelijke economische levensduur. Dit betekent dat het aantal voertuigen 
niet wordt verminderd. 
 
Vraag: 
Is er financiële ruimte voor de rechtspraak van de toekomst? 
 
Antwoord: 
Recent heb ik met de Raad voor de rechtspraak een akkoord gesloten over de prijzen voor de 
jaren 2017-2019.  
  
  1  

 
Vraag: 
Hoe kijkt de minister naar het reguleren van de cannabisteelt? 
 
Antwoord: 
Reguleren van de cannabisteelt biedt naar mening van het kabinet geen oplossing. Het is aan 
een nieuw kabinet om zich na de verkiezingen te buigen over de aanpak van hennepteelt en 
het coffeeshopbeleid. 
Bovendien ligt er momenteel een initiatiefwetsvoorstel over dit onderwerp. Het is aan uw 
Kamer om hier in eerste instantie iets van te vinden. 
 
Vraag: 
Er wordt op onderwijs bij de politie bezuinigd. Wat gaat de minister hier aan doen? 
 
Antwoord: 
De uitgaven voor de politieacademie zijn de afgelopen jaren teruggebracht in lijn met een 
efficiëntere inrichting van het onderwijs met de komst van één politie (NP). De besparende 
maatregelen zijn getroffen met behoud van de kwaliteit van het onderwijs en behelzen onder 
andere: verkorting van de opleiding conform het regulier onderwijs; verlaging van de 
bekostiging van de instroom en aanpassing van de normering van de bekostiging van het 
politieonderwijs conform het reguliere onderwijs. De instroom van aspiranten wordt niet 
geraakt. Het budget blijft voldoende voor circa 2000 aspiranten per jaar. 
Met ingang van 1 januari 2017 zal bovendien de Politieacademie (PA) worden ingebed in het 
politiebestel. Dit leidt tot een doelmatigere en flexibelere bedrijfsvoering en een efficiëntere 
inzet van sterkte.  
 
Ten aanzien van de kosten van onderwijs die ten laste van de politiebegroting komen, is in het 
PenM onderzoek in kaart gebracht hoeveel daarvoor nodig is. Daaruit blijkt dat de omvang van 
het budget mede wordt bepaald door het maximum van 5% van de inzetbare uren die de 
politie voor opleidingen hanteert. Het kabinet heeft met de Voorjaarsnota en Miljoenennota 
het budget voor politie conform het PenM onderzoek, en daarmee ook onderwijs en vorming, 
verruimd. 
 
Vraag: 
Waarom is er meer bezuinigd op het NFI, staat dit niet haaks op het meer opsporen en het 
vergroten van de veiligheid? Waarom neemt de minister deze financiële risico's? 
 
Antwoord: 
Het NFI heeft net zoals alle andere organisaties in de strafrechtketen te maken met een 
efficiencytaakstelling uit het Regeerakkoord. Hiervoor heeft het NFI het Contourenplan ‘Het 
NFI op weg naar 2018’ opgesteld en is een nieuw Organisatie & Formatie rapport vastgesteld, 
welk rapport per 1 april 2016 is geïmplementeerd. 
  
Het NFI budget in 2017 is met de extra beschikbaar gestelde middelen in de begrotingsbrief 
2016 en de Nota van Wijziging bij de begroting 2017 nagenoeg gelijk gebleven aan eerdere 
jaren; € 0,2 miljoen in 2015 en €69,9 miljoen in 2016 (zie ook brief 29 november 2016 over 
NFI en NRGD). Met het in 2016 en 2017 extra toegevoegde geld kan zowel de capaciteit bij 
het NFI als bij marktpartijen groeien. 
  
 
Vraag: 
Hoe voorkomen we dat gevangenissen worden ontmanteld? 
 
Antwoord: 
In antwoorden op de Kamervragen van het lid Kooiman (SP) over de leegstand en het 
personeelstekort bij de PI Haaglanden die op 29 november jl. aan uw Kamer zijn gezonden, 
heb ik reeds gereageerd op de door uw Kamer op 8 november jl. aangenomen motie van het 
lid Kooiman. Met deze motie is de regering verzocht niet verder over te gaan tot al dan niet 
gedeeltelijke sluitingen van justitiële inrichtingen en alternatieve maatregelen te treffen om de 
  3  

 
Vraag: 
Is de minister bereid om de griffierechten ten gunste van het MKB aan te passen? 
 
Antwoord: 
Voor vorderingen tussen de € 500 en € 12.500 geldt één griffierechtentarief. Aan een 
staffelsysteem is inherent dat het griffierecht voor een lage vordering relatief hoog is en voor 
een hoge vordering relatief laag. Voor de specifieke categorie van vorderingen tussen € 500 
en € 12.500 geldt dat het griffierecht voor rechtspersonen dicht bij de laagste vordering van 
deze categorie ligt. Hierbij past wel de nuancering dat voor een deel van het MKB niet het 
tarief voor rechtspersonen, maar het lagere tarief ad € 223 voor natuurlijke personen geldt. 
Een nieuw in te voegen staffel voor vorderingen van bijvoorbeeld € 500 tot € 1500 kost -zo 
antwoordde ik al op de schriftelijke vragen-  € 18 miljoen.Daarom heb ik geen ruimte in de 
begroting. 
  
 
Vraag: 
Er wordt bezuinigd op de Autoriteit Persoonsgegevens. Hoe staat het met het onderzoek dat 
de minister heeft aangekondigd naar de gevolgen van de Algemene Verordening 
Gegegensbescherming? Is het onderzoek op tijd gereed? 
 
Antwoord: 
De Autoriteit Persoonsgegevens (AP) heeft net zoals alle overheidsorganisaties te maken met 
de taakstellingen uit de regeerakkoorden Rutte I en II.  Daar staat tegenover dat het budget 
van de AP  in dezelfde periode is verhoogd met circa € 1 miljoen. 
  
De gevolgen van de Algemene Verordening Gegevensbescherming (AVG) worden in kaart 
gebracht door het bureau Andersson Elffers Felix (AEF). Uw kamer is hierover bij brief van 2 
september 2016 geïnformeerd. Het onderzoek heeft een geringe vertraging opgelopen, maar 
is naar verwachting begin januari 2017 gereed. 
Dit is op tijd om de uitkomsten van het onderzoek mee te nemen in de financiële paragraaf 
van het wetsvoorstel ter implementatie van de AVG. 
Dit wetsvoorstel wordt naar verwachting in december dit jaar in consultatie gegeven. 
 
Vraag: 
Wanneer stopt de staatssecretaris met slechte halve maatregelen als het gaat om de inhuur 
van beveiligers en komt hij met een structurele oplossing om het tekort aan operationele 
capaciteit in het gevangeniswezen op te lossen? 
 
Antwoord: 
Het lid Van Nispen vraagt mij om een structurele oplossing voor de dalende behoefte aan 
capaciteit binnen de Dienst Justitiële Inrichtingen (DJI). Er lag dit voorjaar een plan. In de 
periode maart 2016 tot en met juni 2016 heeft DJI in opdracht van mij een verkenning 
uitgevoerd onder de naam ‘Capaciteit in Balans’. In deze verkenning  is op zorgvuldige wijze 
nagedacht over de vraag hoe met de, naar het zich laat aanzien, structurele overcapaciteit zou 
kunnen worden omgegaan. Uw Kamer heeft hierop gereageerd met het aannemen van een 
motie waarin de regering wordt opgeroepen niet over te gaan tot het sluiten van 
gevangenissen, inclusief justitiële jeugdinrichtingen. Ik heb aan deze motie gevolg gegeven en 
uw Kamer onder andere in mijn brief van 14 juni jl. gemeld dat sluiting van penitentiaire 
inrichtingen deze kabinetsperiode niet aan de orde is. Dit neemt niet weg dat DJI nog steeds 
te maken heeft met leegstand. Het personeel ziet dat ook en zoekt waar mogelijk een baan 
elders. Dat lukt veel meer en sneller dan verwacht. Dat is prettig voor het betrokken 
personeel, maar het leidt tot personele onderbezetting als geen passende maatregelen kunnen 
worden getroffen. 
 
Ook ik vind dat DJI, de vestigingsdirecteuren en al het personeel dat dagelijks met volle 
overgave op de werkvloer bijdraagt aan de veilige insluiting van gedetineerden, recht heeft op 
een structurele oplossing. Juist daarom heb ik DJI dan ook de opdracht gegeven om naast het 
plan dat er al ligt in de komende periode een strategisch personeelsplan op te stellen.  De 2 x 
  5  

mogelijkheden om hun twijfels onder de aandacht te brengen. Zij kunnen zich wenden tot de 
hoofdofficier van justitie met een verzoek om een review. Een review is een diepgaande 
systematische herbeoordeling van alle onderzoeksinformatie door personen die niet betrokken 
zijn geweest bij het eerdere onderzoek. Verder kunnen nabestaanden beklag instellen bij het 
gerechtshof tegen de beslissing van niet vervolging van het OM, op basis van artikel 12 van 
het Wetboek van Strafvordering. Dit is ook mogelijk in zaken waarin het opsporingsonderzoek 
(nog) niet tot een verdenking en/of aanhouding van een verdachte heeft geleid. 
 
 
Vragen van het lid Gesthuizen, S.M.J.G. (SP) 
 
Vraag: 
Bed, bad en brood; wat gebeurt er met de vreemdelingen nu dit akkoord niet is gelukt? 
 
Antwoord: 
Wat er met een vreemdeling die gebruik maakt van een bed bad brood voorziening moet 
gebeuren, hangt van de specifieke casus af. Als het vreemdelingen zijn die de wettelijke plicht 
hebben om zelfstandig uit Nederland te vertrekken – en ik ga er vanuit dat dat voor de meeste 
vreemdelingen in de bed, bad, broodvoorzieningen het geval is – dan verwacht ik dat deze 
personen, al dan niet gefaciliteerd door de Dienst Terugkeer en Vertrek (DT&V), Internationale 
Organisatie voor Migratie (IOM) en NGO’s, terugkeren naar het land van herkomst. Daarnaast 
kunnen vreemdelingen die actief willen werken aan terugkeer onderdak krijgen in de 
vrijheidsbeperkende locatie alwaar zij kunnen werken aan hun daadwerkelijke vertrek. 
Overigens zal de DT&V ook de komende tijd blijven investeren in lokale samenwerking om 
waar mogelijk terugkeer te realiseren. 
  
 
Vraag: 
Is de staatssecretaris bereid de crisiscapaciteit voor vluchtelingen van 3000 achter de hand te 
houden?  
 
Antwoord: 
Momenteel zijn qua opvangcapaciteit bij het COA ongeveer 44.000 bedden beschikbaar. De 
gemiddelde bezetting is 64%. Er is dus ruim voldoende capaciteit achter de hand. Daar 
bovenop zijn er, conform het bestuursakkoord verhoogde asielinstroom, afspraken gemaakt 
over een noodscenario van 3.000 snel inzetbare opvangplekken. Dit noodscenario blijven we 
conform afspraak achter de hand houden.    
 
Vraag: 
Er wordt meer aandacht voor internationale solidariteit en over het meer opnemen van 
mensen in Nederland gevraagd. Kan de staatssecretaris hier een reactie op geven? 
 
Antwoord: 
Dat sluit aan bij het kabinetsbeleid. Nederland vindt het belangrijk om andere lidstaten, die 
onder grote druk staan als gevolg van een grote toestroom van vreemdelingen, bij te staan. 
Dat kan door het leveren van materiaal, experts of bijvoorbeeld door het herplaatsen van 
asielzoekers vanuit Griekenland of Italië. Daarnaast vindt Nederland het belangrijk om ook 
landen in conflictregio’s bij te staan. Nederland doet dit bijvoorbeeld door middel van 
financiële bijdragen in het kader van opvang in de regio als ook door middel van hervestiging. 
Nederland neemt hierin zowel op Europees als mondiaal niveau zijn verantwoordelijkheid. 
 
Vraag: 
Graag een reactie van de staatssecretaris op het bericht 'Turkije grenzen open' 
 
Antwoord: 
Vooralsnog is in de uitvoering of in contacten met Turkije geen teken dat Turkije zich niet zal 
houden aan de afspraken in het kader van de EU-Turkije Verklaring. Ik kan enkel constateren 
dat de samenwerking op grond van deze Verklaring loopt. Turkije werkt daar goed aan mee, 
ook in zijn eigen belang. Niemand wil terug naar de situatie dat grote aantallen vluchtelingen 
  7  

Antwoord: 
Voor asielzoekers uit Jemen gold dat zij sinds vorig jaar niet werden teruggestuurd en dat een 
besluit- en vertrekmoratorium van toepassing was in afwachting van een nieuw ambtsbericht. 
In juli van dit jaar ontving ik van de minister van Buitenlandse Zaken het ambtsbericht. Net 
daarna kwamen gemengde berichten. De vredesonderhandelingen liepen op dat moment nog. 
Pas eind oktober, na het mislukken van de vredesonderhandelingen en de toename van de 
bombardementen door Saudi-Arabië, kon beter worden overzien wat de situatie in Jemen was. 
Ik heb daarbij in kaart gebracht wat het beleid in andere EU-landen is. Kort daarna heb ik uw 
Kamer geïnformeerd over het nieuwe beleid. Daarbij speelden geen andere overwegingen. 
Op basis van de instroom in de achterliggende periode bestaan er geen indicaties dat er een 
grote instroom van asielzoekers uit Jemen moet worden verwacht. 
 
 
Vragen van het lid Tellegen, O.C. (VVD) 
 
Vraag: 
Wat is gebeurd met ons pleidooi om moskeeën waar radicaal gedachtengoed wordt gepredikt 
te sluiten? Hoe krijgen we meer grip op de buitenlandse financieringsstromen?  
 
Antwoord: 
In Nederland geldt dat gedachten vrij zijn. Oproepen tot geweld worden niet geaccepteerd. Als 
sprake is van strafbaar gedrag wordt handhavend opgetreden. 
Naast handhaving zal de overheid ook verstoren, confronteren en de interactie aangaan bij 
niet-strafbare, maar wel problematische gedragingen zoals het verspreiden van intolerantie en 
beperken van vrijheden. 
 
Zoals toegezegd, wordt de Kamer op korte termijn door de minister van SZW geïnformeerd 
over ongewenste buitenlandse financiering van instellingen en activiteiten. 
 
Vraag: 
Kan de regering een reactie geven op het werk maken van een vorm van registratie van 
imams (titel imam als dekmantel) door het Contactorgaan Moslims en Overheid (MO) bij de 
herziening van het verschoningsrecht.  
 
Antwoord: 
Hoewel de meeste imams hun beroep eervol uitoefenen, zijn er helaas ook personen die zich 
onterecht imam noemen. Dat is ontoelaatbaar. Hiermee schaden zij ook de 
moslimgemeenschap en moskeebesturen in Nederland die welwillend zijn en proberen deze 
pseudo-imams te weren. Het is belangrijk dat er duidelijkheid komt over wie een echte imam 
is en wie een pseudo-imam aan wie geen verschoningsrecht toekomt. 
Voor die duidelijkheid moet eerst en vooral naar de beroepsgroep zelf gekeken worden. Ik ben 
derhalve blij met het initiatief van het CMO om tot een registratie te komen. 
Ik zal bij de voorbereidingen van de aanpassing van de regeling van het verschoningsrecht in 
het kader van de modernisering van het wetboek van Strafvordering (eind januari 2017 in 
consultatie als onderdeel van de wetsvoorstellen boek 1 en boek 2) ook het onderwerp 
pseudo-imams betrekken. 
 
Vraag: 
Waar blijft het wetsvoorstel om het geweldsgebruik voor de politie te regelen, met als doel om 
de agent beter te beschermen? 
 
Antwoord: 
Het wetsvoorstel geweldsaanwending opsporingsambtenaar wordt voor het Kerstreces bij de 
Tweede Kamer ingediend. 
 
Vraag: 
We hebben afgesproken dat we in 2021 toewerken naar 49.802 inzetbare agenten. Maar waar 
is dat aantal nu precies op gebaseerd? Er moet een duidelijkere relatie komen tussen het 
aantal taken en het aantal agenten dat daarbij hoort. 
  9  

 
Vraag: 
Hoeveel procent van het budget besteedt de Nationale Politie aan de ICT? 
 
Antwoord: 
De totale uitgaven voor ICT bij de politie betreffen naast materiële lasten ook personele 
lasten. Die zijn in de begroting van de politie niet separaat zichtbaar. 
In de begroting van de politie is het kengetal lasten InformatieVoorziening (IV) / Totale lasten 
in % opgenomen. Dit is in 2016 11,0% en neemt tussen 2016 en 2021 geleidelijk toe naar 
12,7% in 2021. 
Gegeven de totale omvang van de lasten in de periode 2016-2021 en het gemiddelde 
percentage in deze periode bedragen de totale lasten IV ruim € 600 miljoen per jaar. 
 
Vraag: 
Kan de staatssecretaris aangeven wat met het rapport 'Nederland digitaal droge voeten' moet 
worden gedaan om systemen digitaal weerbaar te maken en of investeringen in cybersecurity 
en cybercrime niet fors omhoog moeten?  
 
Antwoord: 
Het rapport 'Nederland digitaal droge voeten' onderstreept het belang van cybersecurity. Het 
is belangrijk dat dit advies niet in de onderste la belandt. Er worden voor de komende jaren 
behartenswaardige adviezen gegeven. Ik vind het van grote waarde dat dit advies in publiek-
privaat verband tot stand is gekomen en publiek en privaat gericht is. Ik hecht er dan ook aan 
om de beleidsopvolging publiek-privaat vorm te geven. Hiertoe zal ik in het eerste kwartaal 
2017 drie rondetafelgesprekken organiseren. De uitkomsten hiervan zal ik betrekken in de 
eerder toegezegde doorontwikkeling van de cybersecurity aanpak. Ik zal de Kamer over de 
voortgang blijven informeren. 
 
Vraag: 
De VVD zou graag zien dat er met alle partners uit de keten heldere en kwantitatieve 
doelstellingen worden geformuleerd over de doorstroom en afhandeling van zaken in de 
strafrechtketen. Graag hoor ik van het kabinet welke ambities ze heeft op dit punt. 
 
Antwoord: 
Ook dit kabinet wil heldere doelstellingen voor de strafrechtketen. Zoals ik u heb toegelicht in 
mijn brief over de versterking prestaties strafrechtketen van 6 juli 2016  is de strafrechtketen 
een proces van reflectie gestart naar de maatschappelijke opgaven van de keten. Daarbij staat 
de vraag centraal wat de maatschappij van de keten verwacht en hoe de keten aan deze 
verwachting kan voldoen. Voor het antwoord op deze vraag worden maatschappelijke 
organisaties, ketenorganisaties, burgers en bedrijfsleven gevraagd om hun ideeën en visies op 
de keten te delen. Ik zal u voor het eind van het jaar nader over de stand van zaken van het 
proces van reflectie informeren. 
  
 
 
Vragen van het lid Azmani, M. (VVD) 
 
Vraag: 
Het moet niet langer lonen om kinderen over de grens te zetten. Hoe staat het op dit punt met 
Ethiopië? Moeten we dit niet internationaal oppakken? 
 
Antwoord: 
Goede opvang van vluchtelingen in Afrika is essentieel. Het doel is niet alleen om veiligheid en 
een dak boven het hoofd te bieden, maar ook om  vluchtelingen en gastgemeenschappen 
perspectieven te bieden (bijvoorbeeld onderwijs en werk). Dit geldt temeer voor 
minderjarigen. Daarom is er ook specifieke aandacht voor minderjarigen in het door Nederland 
geleide EU Regionaal Beschermings- en Ontwikkeling Programma in de Hoorn van Afrika. 
Binnen dit programma co-financiert Nederland een UNHCR project van € 5 miljoen specifiek 
  11  

migratiestromen, onder andere via de aanpak van grondoorzaken, de aanpak van 
mensensmokkel en het grensbeheer. Bij deze brede partnerschappen moeten zowel de 
belangen van de EU als de partnerlanden worden gediend, door inzet van alle instrumenten 
waarover de EU en de lidstaten beschikken (ontwikkelingssamenwerking, handel, 
studiebeurzen, visumbeleid etc.). 
 
Vraag: 
Zouden de positieve effecten van de start-up regeling niet ook een rol kunnen spelen in 
herziening van deze zelfstandigenregeling? Bijvoorbeeld door een zogeheten 
referentensystematiek te hanteren, waarbij kennisinstellingen of bepaalde investeerders 
garant kunnen staan bij de tijdelijke toekenning om een onderneming hier te lande tot een 
succes te maken. Is staatssecretaris bereid ook dit onder de loep te nemen? 
 
Antwoord: 
In april 2016 heb ik mede de ‘Citydeal warm welkom talent’ ondertekend, samen met mijn 
collega’s van EZ, SZW en OCW en de vier steden Amsterdam, Den Haag, Eindhoven en 
Groningen. Doel van de Citydeal is de aantrekkingskracht van Nederland te vergroten voor 
ambitieus ondernemend talent uit het buitenland. De focus ligt op start-ups, scale-ups en 
zelfstandig ondernemers, inclusief kunstenaars. De Citydeal beslaat het hele proces van 
komen naar en vestigen/groeien in Nederland. Met behulp van een klantreis is de route van de 
ondernemer die zich in Nederland vestigt in beeld gebracht. De betrokken ministeries en 
steden werken nu aan een rapport en aanbevelingen. De gedachte van een gerenommeerde 
derde partij die instaat voor een ondernemer spreekt mij aan. Bij de startup-regeling werkt 
het systeem met goedgekeurde facilitators erg goed. Ik neem de suggestie van het lid Azmani 
daarom mee in de uitwerking van de aanbevelingen. Begin 2017 verwacht ik de Kamer te 
kunnen informeren. 
 
Vraag: 
Kan de staatssecretaris een reflectie geven op het gebruik van de inherente 
afwijkingsbevoegdheid aan het begin van de procedure in plaats van het gebruik van de 
discretionaire bevoegdheid aan het eind van de procedure?  
 
Antwoord: 
De inherente afwijkingsbevoegdheid en mijn discretionaire bevoegdheid zijn twee 
verschillende dingen. 
Artikel 4:84 van de Algemene wet bestuursrecht, waarin de inherente afwijkingsbevoegdheid 
is geregeld, houdt in dat in beginsel overeenkomstig een beleidsregel moet worden besloten. 
Tegelijkertijd bevat dit artikel een uitzondering voor het geval dat handelen conform de 
beleidsregel voor de vreemdeling gevolgen zou hebben die onevenredig zouden zijn in 
verhouding tot en met die beleidsregel te dienen doelen. De inherente afwijkingsbevoegdheid, 
die ziet op de toepassing van de beleidsregels, wordt in de aanvraagprocedure door de IND 
waar nodig toegepast. 
Op grond van de discretionaire bevoegdheid ben ik bevoegd om een verblijfsvergunning te 
verlenen onder een beperking, die niet in het Vreemdelingenbesluit is geregeld en waar geen 
beleid op van toepassing is. Die bevoegdheid is niet dubbelop, omdat zich in de praktijk altijd 
onvoorziene gevallen zullen voordoen. 
 
Vraag: 
Heeft het slechte gedrag van Afghanistan consequenties als het gaat om onbegeleide 
kinderen? En wat is de rol van Europa hierin? 
 
Antwoord: 
Met Afghanistan is een set afspraken overeengekomen over de aanpak van illegale migratie, 
inclusief terugkeer. Deze zogeheten Joint Way Forward (JWF) is een raamwerk dat bestaande 
bilaterale afspraken aanvult, maar niet vervangt. Voor Nederland betekent dit dat de 
samenwerking op het gebied van terugkeer primair plaatsvindt op basis van een bestaand 
bilateraal Memorandum of Understanding. Nederland zal Afghanistan wijzen op de 
verplichtingen die het zowel bilateraal als in het kader van de JWF is aangegaan. Voor wat 
betreft AMVs wordt er al langer met de Afghaanse autoriteiten gesproken over opvang na 
  13  

de terugkeer van Marokkanen die hier illegaal verblijven. Het Kabinet geeft hier prioriteit aan 
en daarom vindt er nu zeer regelmatig contact plaats met Marokko. Zo heeft collega Ploumen 
deze problematiek opgebracht tijdens haar recente bezoek aan Marokko en is hierover 
gesproken met de Marokkaanse ambassadeur. Het klopt dat het kabinet ook via andere 
sectoren in landen investeert, ook via het cultuurbeleid. Dit soort gelden gaan doorgaans 
echter niet naar de regering. Een verband leggen tussen deze dossiers lijkt mij onlogisch. 
 
Vraag: 
Wat is de laatste stand van zaken als het gaat om gesprekken die worden gevoerd met landen 
als Tunesië en Egypte. Klopt het dat Italië hier de lead in krijgt? Of is de Europese Commissie 
hier leidend? Wat kunnen we in dat kader van Malta verwachten dat komend half jaar het 
Europese Unie voorzitterschap overneemt, zullen zij net zo succesvol zijn als Nederland in het 
eerste half jaar van dit jaar? 
 
Antwoord: 
Er is geen sprake van een leidende rol van een specifieke lidstaat richting een van deze 
landen. De Hoge Vertegenwoordiger, mw Mogherini, is primair verantwoordelijk voor de 
ontwikkeling en uitvoering van de migratiepartnerschappen die nu worden gesloten met 
Ethiopië, Mali, Niger, Nigeria en Senegal. Met andere landen, als Tunesië en Egypte, vinden 
uiteraard ook gesprekken plaats over migratiesamenwerking binnen bestaande kaders en 
partnerschappen. Ook individuele lidstaten hebben contact met deze landen, zo ook 
Nederland. Wat Malta betreft ga ik ervan uit dat Malta zich, zoals een EU voorzitter betaamt, 
vanaf januari als een betrouwbare en efficiënte bemiddelaar en partner zal opstellen. Malta is 
weliswaar een kleine lidstaat en het voorzitterschap zal het nodige vergen qua capaciteit, 
maar ik zie nu al dat de nodige inzet aanwezig is om een goed voorzitterschap te draaien. 
Verder stel ik vast dat de Nederlandse en Maltese standpunten op migratie vaak goed op 
elkaar aansluiten, dus ik ga uit van een goede samenwerking. 
 
Vraag: 
Waarom de moeite doen om een Dublin claim te leggen op Duitsland, wat weken, zo niet 
maanden in beslag neemt? Dat terwijl ondertussen alle rechtsmiddelen worden aangewend en 
iemand hier alle voorzieningen geniet en onze samenleving onveiliger maakt.,bijvoorbeeld 
incidenten Marokkanen Ter Apel en Groningen). Zouden we dit niet kunnen veranderen is de 
staatssecretaris bereid dit te verkennen? 
 
Antwoord: 
Het lid Azmani heeft gevraagd waarom, in voorkomende gevallen, door de IND wordt gekozen 
voor een Dublinprocedure in plaats van een snellere inhoudelijke afwijzing van de 
asielaanvraag. Ik deel dat dit een efficiënte afhandeling van de aanvraag kan zijn. Per 1 
augustus 2016 is dit dan ook de praktijk ten aanzien van personen afkomstig uit de 
Westelijke-Balkan. Hun asielverzoeken worden snel behandeld en inhoudelijk afgewezen, 
waarna wordt ingezet op terugkeer. Ten aanzien van asielzoekers uit Marokko en Algerije zou 
het verkiezen van een snelle inhoudelijke afwijzing boven een Dublinprocedure echter niet 
opportuun zijn. Het inhoudelijk afwijzen van de aanvraag in Nederland betekent ook dat wij 
verantwoordelijk worden voor de terugkeer van de vreemdeling. Zoals u bekend werken de 
Marokkaanse en Algerijnse autoriteiten onvoldoende mee aan in het bijzonder gedwongen 
terugkeer. Dit laatste is voor het kabinet aanleiding om deze regeringen te benaderen, ook 
met het oog op het terugnemen van hun onderdanen. Zodra in dit proces de essentiële 
stappen zijn gezet, zal ik zeker overwegen of het snel inhoudelijk afwijzen van het 
asielverzoek van een Marokkaan of Algerijn te opteren is boven het starten van een 
Dublinprocedure. 
 
 
Vragen van het lid Toorenburg, M.M. van (CDA) 
 
Vraag: 
Het opsporingspercentage ligt rond de 25% maar bij woninginbraken op 9,4% (volgens 
jaarverslag politie). Burgers zijn onzeker en voelen zich onveilig. Hoe kan de minister trots zijn 
op de cijfers High Impact Crime? 
  15  

het Landelijk Meldpunt Internet Oplichting (LMIO) in 2017 structureel onderdeel wordt van de 
politieorganisatie. Het kabinet zet in op versterking van de kennis over internetoplichting in de 
eenheden en het Nationaal Detectienetwerk. Het (aanvullende) structurele budget voor 
cybersecurity en cybercrime (ruim €14 miljoen) wordt daarom benut voor het opleiden van 
circa 90 politiemensen en de verstrekking van de nodige ICT-middelen (€ 1,4 miljoen in 2017 
en 1,5 mln structureel vanaf 2018) en voor capaciteit en ICT voor het Nationaal Detectie 
Netwerk (NDN) (€ 3,5 miljoen in 2017 en € 12,9 miljoen structureel vanaf 2018). Met deze 
investeringen kan er meer aandacht besteed worden aan detectie en respons van 
cyberaanvallen en het behandelen van aangiften van internetoplichting. 
 
Vraag: 
Wil de staatssecretaris de strafrechtelijke leeftijd voor jeugdigen verlagen of juist verhogen? 
 
Antwoord: 
Ik sta voor een zo doeltreffend en effectief mogelijke aanpak van zeer jeugdige daders. Ik stel 
vast dat de wetenschap en de rechtspraak het effect van straffen van zeer jeugdige daders ter 
discussie stellen. Zo blijkt het effect beperkt op de veiligheid van de maatschappij en op de 
positieve ontwikkeling van de jeugdige. Daarom is het voorstel andere – doeltreffender en 
effectievere - manieren in te zetten om jeugdigen op het rechte pad te krijgen en te houden. 
Dit zal de justitiële jeugdketen ontlasten, maar dit is niet de primaire overweging. Ik benadruk 
hierbij dat het strafrecht toepasbaar blijft bij daders vanaf 12 jaar als de persoonlijkheid van 
de jeugdige of de bijzondere ernst van het delict daartoe aanleiding geeft. 
Ik heb ook de RSJ hierover om advies gevraagd. Dit advies zal ik, met beleidsreactie, aan uw 
Kamer sturen, zodat wij er daarna over kunnen spreken. 
 
Vraag: 
Investeringen OM in aanpak ondermijnende criminaliteit: Komt er extra mankracht voor? De 
suggestie van het CDA is extra mankracht voor ondermijnende criminaliteit, drugsbaronnen en 
liquidaties. Gaat de minister door met de harde lijn van de aanpak drugsbeleid? 
 
Antwoord: 
De aanpak van ondermijnende criminaliteit heeft hoge prioriteit en dat blijft zo. Op 29 
november jl. heb ik uw Kamer per brief geïnformeerd dat ik ruim € 5,5 miljoen extra investeer 
in de aanpak van ondermijnende criminaliteit. Hiermee worden door het OM op vier locaties 
bovenregionale ondermijningsteams ingericht, waarvoor het OM haar capaciteit met 46 fte 
uitbreidt: 2 fte (senior) officier van justitie/advocaat-generaal; 12 fte officier van justitie; 12 
fte parketsecretaris; 8 fte beleidsmedewerker; 8 fte administratief medewerker en 4 fte 
rijksrechercheurs. 
  
De harde lijn als het gaat om de bestrijding van georganiseerde drugscriminaliteit blijft 
onverkort onderdeel uitmaken van de integrale aanpak van ondermijnende criminaliteit. 
 
Vraag: 
Wat kan het kabinet doen om vrouwen in het hele land te beschermen tegen (straat) 
intimidatie? Het wordt nu lokaal geregeld via een algemene plaatselijke verordening, moet dit 
niet landelijk worden geregeld? 
 
Antwoord: 
Het is mogelijk om bepaalde vormen van seksuele intimidatie in een APV te regelen in het 
belang van de handhaving van de openbare orde. Deze mogelijkheden worden begrensd door 
het recht op het vrijheid van meningsuiting, waarop slechts bij wet in formele zin beperkingen 
kunnen worden aangebracht. Het draait dus om de vraag of het desbetreffende APV-verbod op 
intimidatie daadwerkelijk neerkomt op een beknotting van de uitingsvrijheid. Is daarvan 
sprake dan is een dergelijke regeling voorbehouden aan de landelijke wetgever. Daarnaast 
kan straat- en seksuele intimidatie, afhankelijk van de omstandigheden van het concrete 
geval, op verschillende manieren strafrechtelijk worden aangepakt. Bijvoorbeeld op grond van 
de zedendelicten (verkrachting, aanranding, vormen van ontucht, schending van de 
eerbaarheid) of de uitingsdelicten (belediging, laster, smaad etc.). Ook bevat de Algemene 
Wet gelijke behandeling een expliciet verbod op seksuele intimidatie. 
  17  

-        De rijksrecherche gaat meer samenwerken bij en participeren in andermans 
onderzoeken, richt zich daarbinnen tot inbreng van het rijksrecherchespecialisme en treedt 
eigenstandig op waar onpartijdigheid of discretie dit vergen. 
 
Vraag: 
Hoe staat het ervoor met mobiel werken op straat als er straks minder politiebureaus zijn? 
 
Antwoord: 
Voorop staat dat de politie nabij en laagdrempelig aanwezig wil zijn en blijven. Het locatie-
onafhankelijk werken krijgt steeds verder vorm. MEOS is dit jaar al deels uitgerold. Ook zullen 
mede door de extra investeringen in de gebiedsgebonden politiezorg chromebooks door 
agenten in gebruik worden genomen. Tussen mijn departement, de politie en het gezag 
bestaat overeenstemming over het huisvestingsplan. Daarbij is afgesproken dat een adequate 
dienstverlening een harde voorwaarde is. Door locatie-onafhankelijk te werken, wordt dit op 
moderne wijze gerealiseerd. De politie komt daarmee juist dichter naar onze inwoners. 
 
Vraag: 
Heeft de politie wel adequate apparatuur? 
 
Antwoord: 
Politieagenten kunnen alle aan hen opgedragen taken met de huidige middelen uitvoeren. 
Uiteraard zijn er altijd wensen om het materieel verder te vernieuwen en te ontwikkelen. Deze 
wensen moeten steeds worden beoordeeld in het kader van het besteedbare budget voor ICT, 
uniformen, voertuigen, etc. Het budget voorziet in de mogelijkheid tot vernieuwing. 
 
Vraag: 
De Rijksrecherche kan het werk niet aan. Welke maatregelen gaat de minister treffen om dit 
op orde te brengen? 
 
Antwoord: 
Als onderdeel van de internsivering in het Openbaar Ministerie ontvangt de Rijksrecherche 
volgend jaar €110.000, oplopend tot €440.000 structureel vanaf 2019.  Dit leidt tot 
versterking op onder meer de volgende punten: 
-        De informatiepositie wordt structureel versterkt. Het informatieknooppunt in opbouw 
wordt verder ingericht en gaat samenwerken met het anti corruptiecentrum van de FIOD en 
met OM en politie. 
-        De rijksrecherche verdiept haar inzet op onderzoek naar partijen als geheimhouders en 
criminele organisaties die de rechtsgang ondermijnen, naar diefstal van staatsgeheime of 
vertrouwelijke informatie en naar strafbare beïnvloeding en infiltratie van rechtsstaat, 
democratie en openbaar bestuur door criminelen en buitenlandse overheden. 
-        De rijksrecherche gaat meer samenwerken bij en participeren in andermans 
onderzoeken, richt zich daarbinnen tot inbreng van het rijksrecherchespecialisme en treedt 
eigenstandig op waar onpartijdigheid of discretie dit vergen. 
 
Vraag: 
Er is versterking als het gaat om de aanpak van cybercrime. Hoeveel mensen zijn er al 
aangenomen? 
 
Antwoord: 
Op peildatum 1 juli 2016 waren er 538 fte Digitale Experts in dienst. Sedertdien zijn er in 
totaal 69 fte geworven. Daarnaast worden er met de intensivering op cybercrime 90 
politieagenten meer opgeleid vooor inzet op aanpak reguliere cybercrime. Daarnaast worden 
de regionale cybercrime teams met moderne ICT middelen uitgerust. 
 
Vraag: 
De aanrijtijden van de politie zijn vreselijk. Wat heeft een afgelegen gemeente aan een 
gemiddelde aanrijtijd?  
 
Antwoord: 
  19  

 
Vraag: 
Hoeveel Ethiopiërs worden uitgezet? 
 
Antwoord: 
In 2016 zijn t/m oktober in totaal ketenbreed 80 Ethiopiërs vertrokken. Dit betreft zowel 
zelfstandig als gedwongen vertrek. 
 
Vraag: 
Voor welke veilige landen kennen we op dit moment een terugkeervergoeding? Moeten we 
deze bestaande terugkeervergoeding niet nu al tegen het licht houden in plaats van pas als er 
problemen ontstaan?  
 
Antwoord: 
Ik deel met u dat oneigenlijk gebruik van de terugkeerondersteuning onwenselijk is; al 
helemaal als vreemdelingen naar Nederland zouden komen voor deze terugkeerondersteuning. 
In het recente verleden is een aantal keren op ad hoc basis het bieden van financiële 
ondersteuning beperkt. In 2010 is in het huidige stelsel wel reeds getracht dit meer 
structureel te regelen door onderdanen uit visumvrije landen van financiële ondersteuning uit 
te sluiten. Inmiddels is gebleken dat dit niet afdoende is. In mijn brief van 17 november jl. 
heb ik aangegeven dat ook de landen in de ring rondom Europa worden uitgesloten. Met dat 
besluit zijn in een keer veel veilige landen van herkomst uitgesloten van financiële 
ondersteuning en geldt enkel nog voor de veilige landen Ghana, Senegal, Jamaica en India 
geen beperking. 
Zoals aangegeven in mijn brief van 17 november zal ik het stelsel inzake 
terugkeerondersteuning de komende tijd, samen met mijn collega van Buitenlandse Handel en 
Ontwikkelingssamenwerking, verder uitwerken waarbij ik streef naar een stelsel waarin niet 
steeds op ad hoc basis beperkingen hoeven te worden doorgevoerd. 
 
Vraag: 
De Duitse minister heeft plannen om vluchtelingen op bootjes per direct terug te sturen en 
vanaf bepaalde plekken de asielaanvraag te laten doen. Hoe is dit op de JBZ-raad agenda 
gekomen? En welke stappen zijn er genomen?  
 
Antwoord: 
 Het beeld dat ik heb is dat de Duitse intenties aansluiten op de kabinetsaanpak van de 
Europese asielproblematiek zoals uiteengezet in de Kamerbrief van 8 september 2015, wat 
een welkome ontwikkeling is. Nederland zal de Europese Commissie en het Voorzitterschap 
aan blijven sporen om samenwerking met derde landen op Europees niveau langs deze lijnen 
te realiseren. 
  
De wens tot aanpassing van het Vluchtelingenverdrag heb ik vaker gehoord. Dit instrument 
dateert evident uit een andere tijd, maar ik zie in een dergelijke aanpassing geen 
verbeteringsperspectief of oplossing. Veel van wat we willen en nodig hebben kan binnen de 
huidige verdragsrechtelijke kaders reeds worden uitgevoerd, dus ik zou daar onze energie en 
middelen in willen steken, en niet in onderhandelingen over verdragswijzigingen met onzekere 
uitkomst. 
 
Vraag: 
Wat doet de staatssecretaris op de lange termijn om de situatie van 2015 die ontstond na de 
enorme instroom te voorkomen? 
 
Antwoord: 
Ten eerste investeer ik binnen de Europese Unie en internationaal om gezamenlijk de instroom 
te beperken. In mijn brief van 8 september 2015 over de Europese asielproblematiek zette ik 
de uitgangspunten van het kabinet daarbij uiteen. Die uitgangspunten zijn wat mij betreft nog 
steeds van kracht. 
  
Binnen Nederland is in de afgelopen periode veel geleerd van de wijze waarop we de hoge 
  21  

vervolging zijn vastgelegd. Daarin zijn de regels voor dataprotectie aangepast aan de digitale 
ontwikkelingen. Het gaat bij de verordening onder meer om verplichtingen om betrokkenen te 
informeren over de verwerking van persoonsgegevens die op hen betrekking hebben, het 
inzagerecht, het correctierecht, het recht op vergetelheid en het recht op beperking van de 
verwerking. De verordening bevat voor de verantwoordelijke ook de verplichting om bij 
profilering passende maatregelen te treffen ter bescherming van de rechten en vrijheden en 
gerechtvaardigde belangen van de betrokkene. Het gaat daarbij volgens overweging 71 om 
maatregelen die moeten voorkomen dat deze profilering voor natuurlijke personen 
discriminerende gevolgen zou hebben. Bedrijven worden door plichten en rechten als deze 
beperkt in hun mogelijkheden om in ons persoonlijk leven in te grijpen. Juist het 
grensoverschrijdende karakter van internet heeft een impuls gegeven om deze nieuwe 
Europese regelgeving tot stand te brengen, met versterking van de mogelijkheden om – ook 
in Europees verband - toezicht te houden op de rechtmatigheid van de gegevensverwerking. 
  
Er kan sprake zijn van spanning tussen de grenzeloosheid van het internet en de opsporing, 
die uitgaat van nationale jurisdictie. Voor grensoverschrijdende opsporing in cyberspace wordt 
internationaal ingezet op het versterken van de samenwerking en het oplossen van het 
jurisdictievraagstuk bij de opsporing in cyberspace. In het wetsvoorstel computercriminaliteit 
III (CCIII) is het uitgangspunt dat er rechtshulp wordt gevraagd als de te verrichten 
opsporingshandelingen betrekking hebben op gegevens die zich op het territorium van een 
andere staat bevinden. 
 
Vraag: 
Wil de minister met een voorstel komen voor een commissie die onderzoekt hoe om te gaan 
met de normen voor social media en in kaart brengt wat we kunnen doen om normen te 
stellen aan Facebook, Google, Twitter en aan de gebruikers van hun diensten en die de 
wenselijkheid van de mogelijkheden onderzoekt die voortkomen uit de datarevolutie, zoals het 
gebruik van persoonsgegevens? 
 
Antwoord: 
Als uitingen op social media te ver gaan, kan daartegen evenals in de reële wereld worden 
opgetreden op grond van de bepalingen in het strafrecht die belediging, smaad, laster, haat 
zaaien, het oproepen tot geweld en discriminatie strafbaar stellen. Daarvoor zijn op zich geen 
nieuwe inhoudelijke normen nodig. Hetzelfde geldt in beginsel ook voor het gebruik van 
persoonsgegevens in de digitale samenleving. Ik wijs in dat verband op de recent tot stand 
gebrachte Algemene verordening gegevensbescherming van de Europese Unie waarin de 
regels voor dataprotectie zijn aangepast aan de digitale ontwikkelingen. 
Niettemin ligt er een uitdaging om – uiteraard met behoud van grondrechten als de vrijheid 
van meningsuiting – normen die bijvoorbeeld grenzen aan die vrijheid stellen, ook in de 
digitale omgeving in voldoende mate tot hun recht te laten komen. Daarom worden er al 
verschillende initiatieven ontwikkeld om te bezien hoe deze uitdaging het best kan worden 
opgepakt. Vanwege het grenzeloze karakter van internet geldt daarbij dat een aanpak in 
internationaal verband de voorkeur verdient. In dat verband is van belang dat de Special 
Rapporteur Freedom of Expression and Opinion van de Verenigde Naties onlangs een rapport 
heeft uitgebracht over de rol van internet intermediairies als Facebook en Google. Verder 
werkt het Steering committee on media and information society van de Raad van Europa met 
Nederlandse inbreng aan een aanbeveling over onder meer de rol van internet intermediaries 
en de mensenrechtelijke dimensie van algoritmen. Deze aanbeveling zal naar verwachting 
eind 2017 gereed zijn. Bij de voorbereiding van deze aanbeveling neemt de dialoog met de 
sector een belangrijke plaats in. Nederland is daarvan ook altijd een voorstander geweest. In 
Nederland zelf zal het Rathenau Instituut op verzoek van het ministerie van Binnenlandse 
Zaken en Koninkrijksrelaties binnenkort een rapport uitbrengen over de mogelijkheden van 
bescherming van publieke waarden in de digitale samenleving. Dit rapport zal ook betrekking 
hebben op het gebruik van persoonsgegevens in deze digitale samenleving. Verder wijs ik op 
de recente brief van het ministerie van EZ over Big Data in de particuliere sector en de 
eveneens recente kabinetsreactie op het WRR-rapport “Big Data in een vrije en veilige 
samenleving”. Het pleidooi om een commissie in te stellen die in kaart brengt wat we kunnen 
doen om normen te stellen aan social media en de omgang met persoonsgegevens in de 
digitale samenleving kan ik niet los zien van ontwikkelingen als deze. Ik wil daarom tenminste 
  23  

gedachten en wensen probeer ik voorstellen te doen die op voldoende steun kunnen rekenen 
en de mediationpraktijk verder kunnen helpen.    
 
Vraag: 
Is de staatssecretaris bereid om de uithuisplaatsing als kinderbeschermingsmaatregel uit de 
nieuwe wet te laten? 
 
Antwoord: 
Ik kan u verzekeren dat het voorstel alleen zal gaan gelden voor ondertoezichtstellingen 
zonder uithuisplaatsing. 
 
Vraag: 
Is er een flexibele opvangcapaciteit? Heeft Justitie geleerd? 
 
Antwoord: 
Op de korte termijn is er voldoende flexibiliteit om een hernieuwde hoge instroom aan te 
kunnen, omdat we ruim voldoende opvangplekken beschikbaar hebben. 
  
Daarnaast werkt het ministerie van Veiligheid en Justitie – in opdracht van het kabinet – in het 
licht van de onvoorspelbare asielinstroom en de navenante druk op de asielketen, opties uit 
voor een flexibeler opvangsysteem. Het betreft een complex vraagstuk dat nauw samenhangt 
met de huidige inrichting van het asielproces en waarbij diverse belangen en partijen een rol 
spelen. Ik pak dit vraagstuk dan ook in samenspraak met het lokaal bestuur en 
maatschappelijke organisaties op die een rol vervullen in het huidige asielproces. 
  
Binnen Nederland is in de afgelopen periode veel geleerd over de wijze waarop we de hoge 
instroom gezamenlijk hebben aangepakt. Rijk en VNG hebben het bestuursakkoord en het 
uitwerkingsakkoord verhoogde asielinstroom gesloten om gezamenlijk de hoge instroom in 
goede banen te leiden en te bevorderen dat zij die een verblijfsvergunning krijgen goed 
kunnen landen in de gemeenten. We hebben landelijke en regionale regietafels opgezet, 
waarmee we de vinger aan de pols houden en betrokken partijen snel bestuurlijk met elkaar 
kunnen schakelen. 
 
Vraag: 
Waarom pakken we mediation in het strafrecht niet op? 
 
Antwoord: 
Zoals bekend draag ik het instrument mediation in strafrecht een warm hart toe. Bemiddeling 
tussen slachtoffer en dader kan, zeker bij relatief lichte delicten, een zinvolle manier zijn om 
een strafzaak af te doen. Tegelijkertijd is mediation maar voor een beperkte groep slachtoffers 
zinvol. Daarnaast bedragen de kosten van een landelijk aanbod € 1,5 miljoen per jaar. 
Bij het opstellen van mijn begroting heb ik prioriteiten moeten stellen. In mijn 
meerjarenagenda slachtofferbeleid heb ik ervoor gekozen om de schaarse middelen voor 
slachtoffers in te zetten op andere activiteiten waar meer slachtoffers bij gebaat zijn. Mijn 
eerste prioriteit is de goede uitvoering van nieuwe rechten voor slachtoffers. 
 
 
Vragen van het lid Marcouch, A. (PvdA) 
 
Vraag: 
Wanneer komt de politie met een app tegen etnisch profileren en discriminatie? 
 
Antwoord: 
De app voor het melden van onterechte politiecontroles danwel staandehoudingen wordt 7 
december gelanceerd. Ik zal de leden van uw Kamer hiervoor uitnodigen. 
 
Vraag: 
Kan de minister een reactie geven op het voorstel om eenheden ruimte te geven voor het 
zelfstandig werven van personeel? 
  25  

 
Antwoord: 
Bij brief aan uw Kamer van 2 juli 2015 (kst 29628 nr 545) heb ik aangegeven de bijzondere 
zorgplicht met betrekking tot zorg voor politieambtenaren met beroepsziekten wettelijk te 
borgen in het Besluit algemene rechtspositie (Barp). Deze maand wordt een eerste concept 
voor regelgeving met de politiebonden besproken. 
 
In deze wettelijke borging krijgt ook de geestelijke verzorging een plaats. Over de uitwerking 
van de geestelijke verzorging binnen de politie vinden inmiddels ook de nodige gesprekken 
plaats met de politiebonden. Bij die uitwerking wordt onder meer gedacht aan het gebruik 
maken van capaciteit van bijvoorbeeld Defensie, net zoals dat bij de afhandeling van MH17 is 
gebeurd. 
 
Vraag: 
Is de minister bereid in de wijkaanpak van de politie de bestrijding van buurtcriminaliteit als 
volgt vorm te geven: maak de aanpak wijkspecifiek, geef prioriteit aan de aanpak van 
jeugdcriminaliteit en houd verdachten vast in de buurt?  
 
Antwoord: 
Ik dank het lid Marcouch voor zijn suggesties. Voor de aanpak van overlast en 
jeugdcriminaliteit zijn ook al verschillende instrumenten beschikbaar. Het is aan het lokale 
gezag om te bepalen welke instrumenten in de gegeven omstandigheden het best kunnen 
worden ingezet en welke verdere acties worden ondernomen bij het eventueel uitblijven van 
een oplossing. Het gaat hierbij om maatwerk, passend in de specifieke lokale situatie en 
gericht op preventie en repressie en het bieden van passende 
zorg.                                           
 
Vraag: 
Kan de minister een plan introduceren voor een pilot om radicalisering gebiedsgebonden aan 
te pakken in 20 gemeenten? Kunnen gemeenten hier opnieuw geld voor krijgen (hetzelfde 
bedrag als voorheen?)  
 
Antwoord: 
In de Kamerbrief ‘Versterking Veiligheidsketen’ van 27 februari 2015 is aangekondigd dat er 
versterkingsgelden beschikbaar worden gesteld voor de aanpak van radicalisering en 
jihadisme ter ondersteuning van het bestaande Actieprogramma Integrale aanpak jihadisme. 
In 2016 hebben 20 gemeenten in totaal € 6,7 miljoen toegekend gekregen voor de 
bekostiging van hun plannen. 
In veel gevallen ondersteunen de middelen de aanpak van een grotere regio rondom de 
aanvragende gemeente. 
Voor 2017 kunnen deze gemeenten wederom een aanvraag indienen. 
 
 
Vragen van het lid Helder, L.M.J.S. (PVV) 
 
Vraag: 
Het inrichtingsplan is al 4 jaar oud. Dus de intensivering is niet voldoende. Er is in die 4 jaar 
zoveel veranderd en vernieuwd dat het toegekende geld niet voldoet. Kan de minister hier een 
reactie op geven? 
 
Antwoord: 
Ik heb een onderzoek laten uitvoeren naar het benodigde budget voor de politie, het 
zogenaamde PenM-onderzoek. Met de door dit kabinet ingediende begroting, waarin de 
uitkomsten van dat onderzoek zijn verwerkt, is daarmee voldoende budget beschikbaar voor 
de huidige taken van de politie. 
 
In genoemd onderzoek zijn alle vastgestelde beleidsvoornemens die t/m januari 2016 bekend 
waren meegenomen en van een financiele onderbouwing voorzien. Dat is beduidend meer dan 
  27  

het Openbaar Ministerie en College van procureurs-generaal gesproken? 
 
Antwoord: 
Het College van procureurs-generaal heeft mij gemeld dat het Openbaar Ministerie in staat is 
om de afgesproken prestaties en productie te leveren met de nu beschikbare middelen. 
  
In de afgelopen periode heeft er intensief overleg met het OM plaatsgevonden over de 
precieze invulling van de gereserveerde middelen. Daarbij is de oorspronkelijke 
investeringsagenda van € 26 miljoen van het OM bezien tegen de achtergrond van overige 
intensiveringen en recente ontwikkelingen. 
  
Dit heeft geleid tot een totale structurele intensivering van € 19 miljoen, inclusief € 5 miljoen 
om verdere invulling te geven aan de afspraak om parketsecretarissen vanuit het OM bij de 
politie te detacheren en daarmee de ketensamenwerking te versterken. 
  
De voor 2017 en verder toegekende middelen stellen het OM beter in staat om verschillende 
extra taken in de samenleving te verrichten. De rode draad bij de inzet van de extra middelen 
is het kunnen versterken van de verbinding die nodig is tussen het OM en andere organisaties 
om samen de maatschappelijke vraagstukken aan te kunnen pakken. 
 
Vraag: 
Gaat de minister zijn eigen ambitie met betrekking tot de aanpak van cybercrime fors 
opschroeven? Gaat de minister hierover in gesprek met de politie en het College van 
procureurs-generaal die pleitten voor meer investeringen in de aanpak van cybercrime? En 
gaat de minister in gesprek met Fox-IT naar aanleiding van het rapport 'online is de pakkans 
nihil'?  
 
Antwoord: 
Bij brief van 5 september 2016 – bij het aanbieden van het cyber security beeld -  heb ik uw 
Kamer bericht over het actieprogramma bij de tweede nationale cybersecurity strategie 
(NCSS). Dit actieprogramma bevat een breed scala aan activiteiten en de geboekte resultaten 
zijn significant. Om de aanpak van cybercrime stevig aan te pakken, is het wetgevingstraject 
voor de wet computercriminaliteit III ingezet dat de politie meer slagkracht geeft voor de 
opsporing in cyberspace. 
  
Internationaal wordt ingezet op het versterken van de samenwerking en het harmoniseren van 
wetgeving bijvoorbeeld tijdens de Global Conference on Cyberspace 2015. Daarnaast zijn dit 
jaar onder het Nederlands voorzitterschap van de EU raad van ministers raadsconclusies 
aangenomen over criminal justice in cyberspace, die in samenwerking met de lidstaten en 
private partijen door de commissie worden uitgevoerd. 
  
Voorts loopt de uitvoering van de afspraken van de veiligheidsagenda 2015 – 2018 over de 
aanpak van cybercrime in deze agenda volgens planning. Bij wijziging van de begroting is €1,5 
miljoen structureel vrijgemaakt voor de aanpak van cybercrime. In 2017 zal verder worden 
gewerkt aan de doorontwikkeling van onze aanpak om NL nu en in de toekomst veilig te 
houden. Over de aanpak van cybercrime is zeer geregeld overleg met het Openbaar Ministerie 
en politie. Adviezen zoals dat van Fox-IT worden in de doorontwikkeling betrokken. 
 
Vraag: 
In artikel 17 van de ambtsinstructie staat dat geweldsaanwending moet worden gemeld door 
agenten aan hun meerdere. Deze moet het vervolgens doormelden aan de officier van justitie. 
Het kan soms 2 jaar duren voordat een agent wordt vervolgd of hoopt dat hij wordt vervolgd 
en dit heeft invloed op de werkvloer. Is de minister bereid hier iets aan te doen en wil hij dit 
meenemen in het wetsvoorstel geweldsaanwending opsporingsambtenaar? 
 
Antwoord: 
Onderdeel van de stelselherziening geweldsaanwending is het stroomlijnen en verkorten van 
de procedures voor de beoordeling van geweldsaanwendingen door en aangiften tegen 
(politie)ambtenaren. 
  29  

overgangsregeling en een definitieve regeling. De (tijdelijke) overgangsregeling verleende 
duidelijkheid aan kinderen met een asielachtergrond, die reeds langdurig in Nederland 
verbleven. Met de definitieve regeling is er beleid gekomen waaraan objectief kan worden 
getoetst of de overheid een vergunning dient te verlenen op basis van het langdurig verblijf. 
Daarbij wordt het eigen handelen van ouders en kind meegewogen. 
  
 
Vraag: 
Ongedocumenteerde asielzoekers moeten worden geweerd en mogen geen verblijfsvergunning 
verkrijgen. Is de staatssecretaris bereid hiervoor te zorgen?  
 
Antwoord: 
Het kabinet vindt dat Nederland zich moet blijven houden aan de internationale verplichting 
om bescherming te bieden aan mensen die dat echt nodig hebben. Daarvoor is het nodig dat 
in de asielprocedure scherp naar het asielverhaal wordt gekeken en goed onderscheid wordt 
gemaakt wie de echte vluchtelingen zijn en wie de procedure gebruiken om op een 
oneigenlijke manier toegang tot Nederland te krijgen. 
Documenten kunnen daarin belangrijk zijn, maar niet doorslaggevend. Het is immers goed 
mogelijk dat iemand bij zijn vlucht zijn documenten niet kon meenemen en wel degelijk vrees 
voor vervolging heeft. 
 
Vraag: 
Denemarken en Duitsland zijn strenger als het gaat om het na-reisbeleid. Wij kunnen een 
voorbeeld nemen aan Duitsland. Graag een reactie van de staatssecretaris op de oproep om 
een streep te zetten door het nareisbeleid. 
 
Antwoord: 
Denemarken heeft een uitzonderingspositie als het gaat om Europees asielbeleid en is niet 
gehouden aan de Gezinsherenigingsrichtlijn. 
Het is mij bekend dat Duitsland voor subsidiair beschermden tot twee jaar geen nareis 
toestaat. Nederland kan een dergelijke maatregel niet toepassen zonder een stelselwijziging. 
Nederland heeft immers in tegenstelling totandere lidstaten een éénstatusstelsel. Dit houdt in 
dat gelijke rechten worden toegekend aan asielzoekers die als vluchtelingen worden 
toegelaten en aan asielzoekers aan wie subsidiaire bescherming wordt verleend. Dit is destijds 
doelbewust ingevoerd om te voorkomen dat asielzoekers na inwilliging op de b-
grond doorprocederen voor de a-status. 
Ik ben niet voornemens hiervoor een stelselwijziging, als het lid De Graaf voorstelt, in gang te 
zetten. Vooralsnog neem ik maatregelen binnen het huidige stelsel. Ik heb op 27 november 
2015 uw Kamer bericht over een aantal maatregelen in het kader van nareis: het verruimen 
van termijnen (indien- en beslistermijn), nareizigers direct in gemeente huisvesten, drempel 
verhogen voor kansloze aanvragen, kosten nader onderzoek voor aanvrager. 
 
 
Vragen van het lid Verhoeven, K. (D66) 
 
Vraag: 
De Koninklijke Marechaussee heeft te weinig capaciteit. Komt er meer geld voor de Koninklijke 
Marechaussee?  
 
Antwoord: 
De druk op de capaciteit van de Koninklijke Marechaussee (KMar) is opgelopen door toename 
van passagiersaantallen, toegenomen terroristische dreiging en migratiedruk. Het kabinet 
heeft u in een brief van 29 november op de hoogte gesteld van de maatregelen die het neemt 
om de druk op de KMar te verminderen. Het kabinet heeft incidenteel geld vrijgemaakt (17 
mln waarvan voor 2017 €10 miljoen uit de middelen op de aanvullende post voor grens-en 
vreemdelingentoezicht en € 7 miljoen van de begroting van Defensie), waarmee wordt 
geïnvesteerd in de KMar-capaciteit. De KMar kan hiermee, voor de zomer van 2017 tijdelijk 
extra personeel werven ten behoeve van de grensbewaking op de luchthavens, met name op 
Schiphol. Het betreft 135 extra fte voor 2017. Hiermee wordt de ontstane behoefte 
  31  

rekening met de belangen van de rechthebbende. 
  
 
Vraag: 
Heeft de minister bij het besluit om de pilot strafrechtelijke mediation niet te verlengen, ook 
betrokken dat mediation een snelle en goedkope manier is om schade te verhalen?  
 
Antwoord: 
In 2015 zijn de pilots mediation in strafrecht geëvalueerd. Hierover heb ik uw Kamer 
geïnformeerd. In één van de pilots is ook gekeken naar het aspect van de schadeafwikkeling. 
Daaruit is naar voren gekomen dat schadeafwikkeling en het verbeteren van de 
verstandhouding tussen partijen binnen de mediationprocedure niet goed te combineren valt.  
Overigens heb ik bij het besluit om de pilot mediation in strafrecht niet te verlengen vooral het 
volgende meegewogen. Bemiddeling kan, zeker bij relatief lichte delicten, een zinvolle manier 
zijn om een strafzaak af te doen. Bemiddeling is echter niet voor alle slachtoffers zinvol.   
Bovendien blijkt het realiseren van een landelijk aanbod niet kostenneutraal te zijn, maar € 
1,5 miljoen per jaar te kosten. Bij het opstellen van mijn begroting heb ik daarom prioriteiten 
moeten stellen. 
 
De pilots mediation zijn tot nu toe gefinancierd uit de middelen voor slachtofferbeleid. In mijn 
meerjarenagenda slachtofferbeleid heb ik ervoor gekozen om de schaarse middelen voor 
slachtoffers in te zetten op andere activiteiten waar meer slachtoffers bij gebaat zijn. Mijn 
eerste prioriteit is de goede uitvoering van nieuwe rechten voor slachtoffers. 
 
Vraag: 
Is de minister bereid te onderzoeken om herziening of herstellen te vergemakkelijken en te 
versnellen bij gerechtelijke dwalingen?  
 
Antwoord: 
Ja. De bevindingen van de heer Derksen zullen worden meegenomen bij de wetsevaluatie die 
ik volgend jaar zal laten uitvoeren naar de in 2012 gewijzigde herzieningsprocedure. 
Ik zal in de wetsevaluatie de vraag meenemen of het ruimere novumcriterium in zijn 
praktische werking voldoende aan de doelstelling van de wet beantwoordt. In overleg met de 
PG bij de Hoge Raad wil ik tevens in de evaluatie de vraag betrekken met welke maatregelen 
de behandeling van de herzieningsverzoeken is te bespoedigen. 
  
 
Vraag: 
Hoe lang duurt het voordat iemand een schadevergoeding krijgt van zijn gestolen fiets?  
 
Antwoord: 
Dat hangt af van de gekozen route om de schade te verhalen. Indien de fiets verzekerd is, kan 
het slachtoffer een claim bij zijn verzekering indienen. 
 
Als er een verdachte in beeld is en de fietsendiefstal strafrechtelijk wordt afgedaan, zal het 
Openbaar Ministerie (OM) het slachtoffer vragen of hij zich wil voegen in het strafproces om de 
schade op de dader te verhalen. Indien de dader wordt veroordeeld tot het betalen van 
schade, gaat het Centraal Justitieel Incassobureau (CJIB) over tot inning bij de dader en 
uitkering aan het slachtoffer. Het slachtoffer krijgt uiterlijk acht maanden daarna een 
voorschot uitgekeerd door het CJIB. Vaak is dat eerder, omdat de dader het volledige bedrag 
heeft betaald. Overigens zal de afhandeling van een fietsendiefstal veelal via ZSM verlopen. 
Ook dan is de voorschotregeling van toepassing. Slachtofferhulp Nederland ondersteunt bij 
ZSM het slachtoffer direct bij het inventariseren van de schade, zodat deze wordt 
meegenomen in de afdoening van de zaak door de officier van justitie. 
 
Vraag: 
Kan de burger nog een advocaat vinden die voldoende punten over heeft? 
 
Antwoord: 
  33  

toezeggen. Het voorbereiden van een wetsvoorstel om te kunnen handhaven acht ik om 
dezelfde reden noodzakelijk. 
 
Vraag: 
Hoe is het kabinet voorbereid op extra instroom van asielzoekers als nu opvanglocaties 
worden geschrapt? Is het schrappen van opvanglocaties wel verstandig?  
 
Antwoord: 
Momenteel zijn qua opvangcapaciteit bij het COA ongeveer 44.000 bedden beschikbaar. De 
gemiddelde bezetting is 64%. Er is dus ruim voldoende capaciteit achter de hand. Daar 
bovenop zijn er, conform het bestuursakkoord verhoogde asielinstroom, afspraken gemaakt 
over een noodscenario van 3.000 snel inzetbare opvangplekken. Dit noodscenario blijven we 
conform afspraak achter de hand houden.   
 
Vraag: 
Is de staatssecretaris bereid om te onderzoeken of er meer gedaan kan worden aan de 
terugkeer van asielzoekers door de inzet van specialistische capaciteit, bijvoorbeeld op de 
Nederlandse ambassades?  
 
Antwoord: 
Nederland heeft reeds een gespecialiseerde terugkeerorganisatie (de Dienst Terugkeer en 
Vertrek) die zich inzet om terugkeer naar derde landen mogelijk te maken. Verder maakt het 
faciliteren van terugkeer ook onderdeel uit van het takenpakket van de al bestaande 
immigratie liaison officers (ILOs) die in relevante derde landen op Nederlandse ambassades 
zijn geplaatst. Ook zijn op enkele ambassades diplomaten speciaal aangewezen als 
migratiecoördinator. Nederland participeert verder ook actief in initiatieven op Europees 
niveau, bijvoorbeeld voor het aanstellen van Europese migratie liaisons (EMLOs) en liaisons 
die gespecialiseerd zijn in terugkeer (Eurlo’s). 
 
Vraag: 
Is het kabinet voorbereid op de nieuwe toestroom die nu al zichtbaar is, is er een Plan van 
Aanpak voor als de toestroom toch weer toeneemt? is het kabinet voorbereid op een situatie 
waarbij de Turkije deal klapt?  
 
Antwoord: 
Weliswaar vertoont de asielinstroom een licht stijgende trend sinds de zomer, maar de 
instroom in de afgelopen maanden is nog steeds substantieel lager dan vorig jaar. Het aantal 
eerste aanvragen maakt bovendien dit jaar een kleiner deel uit van de asielinstroom: er 
komen relatief meer aantal nareizende gezinsleden van asielstatushouders. 
De vreemdelingenketen heeft lessen getrokken uit de hoge instroom van eind 2015 en begin 
2016. De organisaties hebben afspraken gemaakt over hoe gecoördineerd gereageerd zal 
worden bij schommelingen in de instroom. Deze afspraken zijn vastgelegd in een draaiboek. 
Ook is er voldoende opvangcapaciteit om een stijging in de instroom op te kunnen vangen. 
Voor de wat langere termijn worden maatregelen ontwikkeld die borgen dat het opvangmodel 
voldoende flexibel is om in te spelen op ontwikkelingen in de instroom. 
Mocht het akkoord met Turkije om welke reden dan ook onverhoopt niet stand houden, dan is 
het waarschijnlijk dat er een alternatief wordt gevonden om de instroom beheersbaar te 
houden. Een instroom vergelijkbaar met de tweede helft van 2015, ligt dus minder voor de 
hand. 
 
Vraag: 
Waarom moest reactie van de staatssecretaris op motie Sjoerdsma, inzake de integratie van 
asielzoekers meer dan een jaar duren? Is hier sprake van onwil en een politiek spel? Wat zijn 
de maatschappelijke kosten van uitstel? 
 
Antwoord: 
Deze vraag heb ik doorgeleid naar de Minister van SZW. Uw Kamer spreekt volgende week 
over de begroting van het Ministerie van SZW. 
  35  

Ik zie mede gelet op de geschetste ontwikkelingen dan ook geen aanleiding voor een 
onderzoek naar de haalbaarheid van de buurtrechter. 
 
Vraag: 
Is de minister bereid om snel met de organisatie van politievrijwilligers om tafel te gaan om de 
mogelijkheden voor landelijk beleid te bespreken? 
 
Antwoord: 
Het ministerie is, samen met politie, in gesprek met zowel de bonden als de organisatie 
politievrijwilligers over een landelijk beleid voor deze categorie medewerkers. 
Er is een geschilpunt over de organisatorische inbedding van het vrijwilligersmanagement. Op 
korte termijn (december) zullen zowel de bonden als de (voorzitter van) de organisatie 
politievrijwilligers worden uitgenodigd om het overleg weer te hernemen. 
 
Vraag: 
Is de minister bereid onderzoek te doen naar de mogelijkheid buitengewoon 
opsporingsambtenaren als brigadier onder te brengen bij de politie? 
 
Antwoord: 
Nee, ik ben geen voorstander van het onderbrengen van de boa's bij de politie. Ik voel me in 
dit oordeel gesterkt door een rapport van het WODC dat ik afgelopen februari aan uw Kamer 
heb aangeboden. Dit rapport bevestigt dat het huidige stelsel van toezicht en handhaving in 
de openbare ruimte, waarbij gemeenten en politie een gedeelde verantwoordelijkheid hebben, 
in de basis voldoet.   
 
Vraag: 
Klopt het dat een verbod op straat intimidatie in een APV niet mogelijk is, omdat dit een 
landelijke bevoegdheid is? 
 
Antwoord: 
Het is mogelijk om bepaalde vormen van seksuele intimidatie in een APV te regelen in het 
belang van de handhaving van de openbare orde. Deze mogelijkheden worden begrensd door 
het recht op het vrijheid van meningsuiting, waarop slechts bij wet in formele zin beperkingen 
kunnen worden aangebracht. Het draait dus om de vraag of het desbetreffende APV-verbod op 
intimidatie daadwerkelijk neerkomt op een beknotting van de uitingsvrijheid. Is daarvan 
sprake dan is een dergelijke regeling voorbehouden aan de landelijke wetgever. Daarnaast 
kan straat- en seksuele intimidatie, afhankelijk van de omstandigheden van het concrete 
geval, op verschillende manieren strafrechtelijk worden aangepakt. Bijvoorbeeld op grond van 
de zedendelicten (verkrachting, aanranding, vormen van ontucht, schending van de 
eerbaarheid) of de uitingsdelicten (belediging, laster, smaad etc.). Ook bevat de Algemene 
Wet gelijke behandeling een expliciet verbod op seksuele intimidatie. 
 
 
Vragen van het lid Voordewind, J.S. (Chr. Unie) 
 
Vraag: 
Kan de staatssecretaris asielkinderen die eenmaal op school zitten laten zitten en niet meer 
laten verhuizen?  
 
Antwoord: 
Het niet meer laten verhuizen van asielkinderen die op school zitten is, binnen het huidige 
asielproces, niet reëel. Zoals toegelicht in de Kamerbrief van 29 november 2016 zijn een 
aantal verplaatsingen gerelateerd aan de inrichting van de (verbeterde) asielprocedure, die in 
2010 met instemming van uw Kamer inwerking is getreden. Het doel hiervan was het sneller 
en zorgvuldiger plaats laten vinden van de asielprocedure, juist ook met het oog op het belang 
van de vreemdeling. 
  
Een verhuizing kan ook aan de orde zijn als een locatie sluit, bijvoorbeeld bij het aflopen van 
een bestuursovereenkomst met een gemeente of als er locaties moeten worden gesloten. 
  37  

 
Vraag: 
Is de minister bereid zijn licht op te steken in het Verenigd Koninkrijk waar digitale 
rechtspraak ook sneller en goedkoper blijkt.  
 
Antwoord: 
Uiteraard volg ik de ontwikkelingen in het Verenigd Koninkrijk, evenals die in andere landen. 
Niet alles wat andere landen ontwikkelen is direct toepasbaar in Nederland, omdat het 
rechtssysteem anders is, juridische kaders verschillen, de historie verschilt en ook financiering 
vaak niet vergelijkbaar is. Soms is het ook verstandig om eerst ervaringen elders af te 
wachten alvorens iets over te nemen. Waar mogelijk worden ervaringen die elders worden 
opgedaan betrokken bij ontwikkelingen in Nederland. Zo is ook in het kader van de 
ontwikkeling van de KEI wetgeving die voorziet in de digitalisering van het civiele recht en 
het  bestuursrecht nadrukkelijk naar de ontwikkeling in andere Europese landen gekeken. 
 
Vraag: 
Hoe is het schrappen van 1/3 van de banen bij het COA te verenigen met de weigering van de 
staatssecretaris om vluchtelingen uit Griekenland op te halen?  
 
Antwoord: 
Laat ik vooropstellen dat ik niet weiger om asielzoekers uit Griekenland “op te halen”, dat wil 
zeggen, te herplaatsen ingevolge de geldende EU Raadsbesluiten en daarin vervatte 
procedures en omschreven doelgroep. Na Frankrijk, heeft Nederland het grootst aantal 
asielzoekers langs deze gecontroleerde weg overgebracht uit Griekenland. Het schrappen van 
tijdelijke banen bij het COA heeft geen enkele relatie met de Nederlandse inzet op het tempo 
van herplaatsing. Deze afschaling hangt immers samen met een lagere spontane instroom 
naar Nederland ten opzichte van vorig jaar. 
 
Vraag: 
Is de staatssecretaris bereid een commissie van wijzen in te stellen om met de gemeenten uit 
de bed, bad, brood discussie te komen? 
 
Antwoord: 
Ik zie de meerwaarde van een commissie van wijzen op dit moment niet. Deze suggestie 
suggereert dat het hier om een zeer complex probleem gaat waarvoor nog geen mogelijke 
oplossing in beeld is. Die ligt er wat mij betreft wel, namelijk de lokale 
vreemdelingenvoorzieningen in combinatie met het sluiten van de huidige gemeentelijke 
voorzieningen. Het gaat er wat mij betreft om dat gemeenten niet bereid zijn om aan een van 
de voorwaarden, het sluiten van hun bed bad brood voorzieningen, te voldoen. 
 
Vraag: 
Heeft El Bakraoui Turkije omgekocht om naar Nederland uitgezet te worden in plaats van 
België? 
 
Antwoord: 
Donderdagochtend, 1 december, wordt u per separate kamerbrief geïnformeerd. 
 
Vraag: 
Wat was de invloed van het departement bij het incident Professor Maat?  
 
Antwoord: 
Over de situatie rond professor maat heb ik met uw Kamer uitgebreid van gedachten 
gewisseld in het debat op 20 januari 2016. Ik verwijs naar de handelingen van dat debat en 
de daaraan ten grondslag liggende brieven 
 
 
Vragen van het lid Staaij, C.G. van der (SGP) 
 
Vraag: 
  39  

 
Vraag: 
Wat komt concreet terecht van motie Bisschop-Buma die ziet op de effectievere terugkeer. 
 
Antwoord: 
 e motie van Bisschop-Buma van 17 februari jl. vraagt naar wijzigingen van de Europese 
regels met het oog op adequate mogelijkheden voor begeleide terugkeer. Mede als resultaat 
van actieve agendering tijdens het Nederlands EU Voorzitterschap behoort het bevorderen van 
terugkeer tot de doelstellingen van de huidige herziening van het Gemeenschappelijk 
Europees Asielstelsel, met name van het voorstel voor een nieuwe asielprocedure 
Verordening. Verdere versterking van dit aspect is onderdeel van de Nederlandse inzet in de 
onderhandelingen. Ook zijn in die periode Europese richtsnoeren voor begeleide vrijwillige 
terugkeer projecten tot stand gekomen, zijn instrumenten en werkwijzen voor terugkeer- 
afspraken met derde landen op EU niveau uitgebreid en heeft de Raad de Europese Commissie 
verzocht om aanpassing van de terugkeer Richtlijn te overwegen. Of een dergelijk voorstel 
verwacht kan worden is nog niet bevestigd. 
 
Vraag: 
Is de minister bereid voortvarend werk te maken van de wetgeving die wordt gemaakt op het 
gebied van mediation? 
 
Antwoord: 
Het wetsvoorstel bevordering mediation is in consultatie gegeven en de termijn is inmiddels 
gesloten. Ik heb tientallen adviezen ontvangen die momenteel verwerkt worden. Daarna wordt 
het voorstel zo spoedig mogelijk aangeboden aan de Raad van State voor advies. Er leven veel 
verschillende ideeën over hoe mediation bevorderd kan worden en met inachtneming van al 
die gedachten en wensen probeer ik voorstellen te doen die op voldoende steun kunnen 
rekenen en de mediationpraktijk verder kunnen helpen. 
 
Vraag: 
Hoe kan het vertrouwen in de rechtstaat versterkt worden? 
 
Antwoord: 
Uit onderzoek blijkt dat het vertrouwen van Nederlanders in de rechtspraak onverminderd 
groot is. Ook in de Rule of Law survey doet Nederland het goed: Nederland staat op plaats 5 
als het gaat om de toegang tot het recht. 
Dat is heel positief, maar het betekent niet dat we achterover kunnen leunen. Een goed 
werkende juridische infrastructuur vergt voortdurend onderhoud om aansluiting te houden bij 
maatschappelijke ontwikkelingen, bijvoorbeeld door het bij de tijd houden van de relevante 
wetgeving inzake de rechterlijke macht en de juridische beroepen. Ook is het van groot belang 
dat de burger naar de rechter kan en dat de overheid zich houdt aan diens uitspraak. Zo 
worden wraakgevoelens van burgers na een misdaad niet via eigenrichting opgelost, maar 
gekanaliseerd via de rechter. De toegang tot de rechter blijft dan ook een belangrijk 
aandachtspunt van mijn beleid. 
 
Vraag: 
Wanneer de politie onder vuur ligt moet in 3 weken helderheid worden verschaft over de 
vervolging. Is de minister bereid hierover afspraken te maken met het OM en de 
rijksrecherche?  
 
Antwoord: 
Het Openbaar Ministerie streeft ernaar om snel en zorgvuldig onderzoek te doen in zaken 
waarbij politieagenten zijn betrokken, omdat het openbaar ministerie zich realiseert dat juist 
voor agenten die in hun beroepsuitoefening worden geconfronteerd met een mogelijke 
vervolging, dit een extra impact kan hebben. Bovendien moet er zo snel mogelijk helderheid 
zijn over of de betreffende functionaris zijn beroep gedurende het onderzoek nog kan 
uitoefenen. 
 
Een termijn van drie weken is in de meeste gevallen niet haalbaar omdat er juist in dit soort 
  41  

Vragen van het lid Kuzu, T. (GrKÖ) 
 
Vraag: 
Wanneer wordt het onderzoek naar Mitch Hendriquez afgerond? 
 
Antwoord: 
Het onderzoek is afgerond. Zoals op 19 september jongstleden door het Openbaar Ministerie 
naar buiten is gebracht, worden twee van de vijf agenten die vorig jaar betrokken waren bij de 
aanhouding van Mitch Henriquez door het Openbaar Ministerie in Den Haag vervolgd voor 
mishandeling met de dood tot gevolg. De andere drie betrokken agenten worden niet 
vervolgd. In aanloop naar de zitting of tijdens de zitting kunnen nog onderzoekswensen 
worden gedaan door de verdediging. Rechters kunnen ook zelf nog nader onderzoek willen 
laten verrichten. De zittingen zullen naar verwachting de tweede helft van januari 2017 
beginnen. 
  
 
Vraag: 
Gaat de minister meer investeren en geld vrijmaken voor het tegengaan van etnisch 
profileren? 
 
Antwoord: 
Ja, dat ga ik doen. Uit de € 10 miljoen investeringsgelden die beschikbaar zijn gekomen kan 
een aantal zaken worden gerealiseerd, waaronder de klachten-app tegen etnisch profileren en 
training, coaching en bewustwording van de basisteams. 
 
Vraag: 
Wat betreft het asielbeleid moet er gestopt worden met bangmakerij. Het beleid moet herzien 
worden. Graag een reactie van de staatssecretaris.  
 
Antwoord: 
Bangmakerij als onderdeel van het geldende asiel- en vreemdelingenbeleid is op geen enkele 
wijze aan de orde. Wel vind ik het van belang om misstanden, zoals het oneigenlijk gebruik 
van de asielprocedure, duidelijk te benoemen en aan te pakken als die aan de orde zijn. 
 
Vraag: 
Kan de minister reageren op de standpunten van GrKÖ om de rechtsgang voor iedereen 
toegankelijk te maken, het verlagen van griffierechten, investeren in de rechtspraak en een 
eigen bijdrage voor de rechtspraak? 
 
Antwoord: 
Ik ben van mening dat de toegang tot de rechter voldoende is gewaarborgd. Voor wat betreft 
de griffierechten kennen we lagere tarieven voor burgers die het financieel moeilijk hebben, er 
wordt geïnvesteerd in de rechtspraak, bijvoorbeeld door digitalisering van de rechtspraak. Met 
de huidige voorziening voor de gesubsidieerde rechtsbijstand is de toegang tot de 
rechtsbijstand voor min- en onvermogenden voldoende gewaarborgd.  
 
 
Vragen van het lid Bontes, L. (GrBvK) 
 
Vraag: 
Wat gaat de minister doen aan het open grenzenbeleid aangezien er te weinig capaciteit is om 
goed te kunnen screenen? 
 
Antwoord: 
Zoals uit de brief van 18 mei jl. van de minister en staatssecretaris over het identificatie- en 
registratieproces blijkt, is het screeningsproces van asielzoekers op orde. Naast medewerkers 
van de AVIM (Afdeling Vreemdelingen Identificatie Mensenhandel) zijn ook specialisten in 
migratiecriminaliteit en terrorisme beschikbaar in de ID-straten. 
 
  43  

meerjarenagenda slachtofferbeleid heb ik ervoor gekozen om de schaarse middelen voor 
slachtoffers in te zetten op andere activiteiten waar meer slachtoffers bij gebaat zijn. Mijn 
eerste prioriteit is de goede uitvoering van nieuwe rechten voor slachtoffers. 
  45  
  45  

