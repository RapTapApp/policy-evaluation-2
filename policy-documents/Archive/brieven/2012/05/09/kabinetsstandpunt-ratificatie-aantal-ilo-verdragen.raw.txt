 1 
KABINETSSTANDPUNT INZAKE DE RATIFICATIE VAN EEN AANTAL ILO-VERDRAGEN OP 
HET GEBIED VAN ARBEIDSOMSTANDIGHEDEN. 
 
I. INLEIDING 
 
Bij brief van 24 november 2006, kenmerk IZ/IA/06/95869 is de Kamer een standpunt toegezegd 
met betrekking tot de eventuele ratificatie van een aantal verdragen van de International Labour 
Organisation (hierna: ILO verdragen).  
Op het gebied van arbeidsomstandigheden betreft dit de volgende verdragen: 
- Verdrag betreffende de beveiliging van machines (Verdrag nr. 119, Trb. 1965, 179); 
- Verdrag betreffende de voorkoming en beperking van de beroepsrisico’s veroorzaakt door 
kankerverwekkende stoffen en factoren die dit proces beïnvloeden (Verdrag nr. 139, Trb. 
1975, 103); 
- Verdrag betreffende de bescherming van werknemers tegen beroepsrisico’s in het 
werkmilieu als gevolg van luchtverontreiniging, lawaai en trillingen (Verdrag nr. 148, Trb. 
1987, 26); 
- Verdrag betreffende veiligheid en gezondheid in het bouwbedrijf (Verdrag 167, nr. Trb. 
1990, 48); 
- Verdrag betreffende veiligheid bij het gebruik van chemische stoffen bij de arbeid (Verdrag 
nr. 170, Trb. 1990, 152); 
-  Verdrag betreffende veiligheid en gezondheid in de landbouw (Verdrag nr. 184, Trb. 2001, 
197), en 
- Verdrag betreffende een promotioneel raamwerk voor veiligheid en gezondheid op het werk 
(Verdrag nr. 187, niet gepubliceerd). 
 
Hieronder volgt het standpunt ter zake de eventuele ratificatie van deze Verdragen. 
 
II. STANDPUNT 
 
Op grond van een aantal afwegingen, worden 2 van de hiervoor genoemde verdragen bekrachtigd. 
In concreto betreft het de volgende Verdragen: 
 
- Verdrag betreffende de voorkoming en beperking van de beroepsrisico’s veroorzaakt door 
kankerverwekkende stoffen en factoren die dit proces beïnvloeden (Verdrag 139, Trb. 
1975, 103), hierna: verdrag nr. nr. 139, beroepskanker; 
 
- Verdrag betreffende de bescherming van werknemers tegen beroepsrisico’s in het 
werkmilieu als gevolg van luchtverontreiniging, lawaai en trillingen (Verdrag 148, Trb. 
1987, 26) hierna: Verdrag nr. nr. 148, Werkmilieu. 
 
Nederland voldoet aan reeds aan deze twee verdragen op basis van bestaande wetgeving. Vanaf 
het moment van binding is Nederland tenminste voor tien jaar gebonden aan deze verdragen. De 
Nederlandse regering zal na zeven jaar de wenselijkheid van voortgezette binding aan deze 
verdragen bezien. 
 
Vijf van de eerdergenoemde verdragen worden niet bekrachtigd, te weten: 
- Verdrag nr. 119, Beveiliging machines; 
- Verdrag nr. 167, Veiligheid en gezondheid in het bouwbedrijf; 
- Verdrag nr. 170, Chemische stoffen; 
- Verdrag nr. 184, Veiligheid en gezondheid in de landbouw; en 
- Verdrag nr. 187, Promotioneel kader voor gezondheid en veiligheid op het werk. 
 
III. AFWEGINGSKADER  
 
In verband met de besluitvorming is een afwegingskader gehanteerd met betrekking tot de 
genoemde Verdragen. Daarbij is onder meer het volgende overwogen. 
 
Geen toename van regeldruk en overeenstemming met de uitgangspunten van de Nederlandse 
arbeidsomstandighedenregelgeving.  
De Nederlandse regering staat uitermate kritisch ten opzichte van ontwikkelingen die kunnen 
leiden tot uitbreiding van bestaande wetgeving. Het Nederlandse arbeidsomstandighedenbeleid 
(hierna: arbobeleid) kenmerkt zich door terugtreding van de overheid teneinde sociale partners in 
de gelegenheid te stellen hun eigen verantwoordelijkheid voor arbeidsomstandigheden waar te 
maken. De gewenste ontwikkeling is minder regeldruk en daardoor meer mogelijkheden voor 

 3 
aan kankerverwekkende stoffen, etc.). Met deze voorzieningen geeft Nederland al een adequate 
invulling aan de registratieverplichting in het Verdrag. 
Volledigheidshalve zij nog het volgende opgemerkt, aangezien het verdrag zich mede strekt tot de 
periode nadat het dienstverband van werknemers is beëindigd. 
 
Artikel 5 van ILO verdrag 139, luidt als volgt.  
“Ieder Lid dat dit verdrag bekrachtigt, dient ervoor te zorgen dat de werknemers, gedurende en na 
hun dienstverband, medisch, biologisch of anderszins worden onderzocht om na te gaan in welke 
mate zij zijn blootgesteld en om hun gezondheidstoestand te controleren wat betreft 
beroepsrisico’s. “ 
 
1
Blijkens de interpretatie van dit artikel door de ILO is het de bedoeling van deze bepaling dat de 
lidstaten maatregelen nemen om ervoor te zorgen dat werknemers zowel tijdens als na afloop van 
een werkend leven gebruik kunnen maken van een adequaat medisch toezicht op hun gezondheid. 
De regering merkt hierover het volgende op: De Arbowet voorziet onder meer in 
beroepsgerelateerde medische keuringen ten behoeve van werknemers gedurende het werkzame 
leven. Arbeidsgezondheidskundige onderzoeken na afloop van een werkend leven vallen buiten het 
bereik van de Arbowet.  
 
Daarnaast hebben alle ingezetenen, derhalve ook werknemers en ex-werknemers voor zover deze 
in Nederland wonen, aanspraak op medisch diagnostisch onderzoek door huisarts of specialist en 
medische behandeling indien noodzakelijk. 
 
De Nederlandse wetgeving voldoet daarmee naar de mening van de Nederlandse regering aan de 
doelstelling van het verdrag.  
Er is dan ook geen noodzaak voor extra wettelijke voorschriften, noch sprake van extra 
administratieve lasten.  
Het verdrag is door een meerderheid van de EU-lidstaten geratificeerd (w.o. Duitsland, Frankrijk, 
Denemarken, Italië, België, Ierland, Finland, Zweden, Portugal, en Luxemburg)  
 
Gelet op de voorgaande overwegingen kan het verdrag geratificeerd worden. 
 
Verdrag nr. 148, Werkmilieu  
 
Standpunt: ratificeren 
 
Doel van dit verdrag is de bescherming van werknemers tegen de risico’s van geluid, trillingen en 
luchtverontreiniging op de werkplek. Onder meer door middel van periodieke controles op de 
gezondheid van werknemers die aan risico’s blootgestaan hebben als gevolg van 
luchtverontreiniging, lawaai en trillingen.  
 
In Nederland zijn, mede ter uitvoering van de arbo- en stoffenwetgeving van de EU, regels 
vastgesteld die tot doel hebben de risico’s die de arbeid voor de gezondheid en veiligheid van 
werknemers met zich meebrengt, te voorkomen of zoveel mogelijk te beperken. 
Allereerst is in artikel 18 van de Arbowet de bepaling opgenomen dat een werkgever de werknemer 
in de gelegenheid moet stellen met het oog op genoemde risico’s periodiek een 
arbeidsgezondheidskundig onderzoek te ondergaan. 
In aanvulling op artikel 18 van de Arbowet bevat artikel 4.10a van het Arbobesluit de verplichting 
voor werkgevers een werknemer in de gelegenheid te stellen om voor aanvang van de 
werkzaamheden, waarbij blootstelling aan gevaarlijke stoffen kan ontstaan, een PAGO te 
ondergaan. Een dergelijk PAGO moet, in voorkomend geval, op verzoek van de werknemer worden 
herhaald. Soortgelijke voorzieningen bestaan ook bij gezondheidsrisico’s als gevolg van 
blootstelling aan lawaai en trillingen (artikelen 6.10 en 6.11e van het Arbobesluit). 
Met deze voorzieningen wordt door Nederland reeds adequaat uitvoering gegeven aan de vereisten 
van het verdragsartikel, meer in het bijzonder waar het betreft voorafgaand medisch onderzoek en 
periodiek medisch onderzoek  
Volledigheidshalve zij opgemerkt dat uit het bovenstaande en de context van artikel 11, lid 1 van 
de verdragstekst blijkt dat het hier niet gaat om aanstellingskeuringen. Daarom is evenmin de Wet 
op de medische keuringen van toepassing. 
Het verdrag is door een meerderheid van EU-lidstaten geratificeerd (w.o. Frankrijk, Denemarken, 
Zweden, Italië, Duitsland, België, Spanje, het Verenigd Koninkrijk, Polen, Luxemburg,en Portugal).  
                                                 
1
 International Labour Standards, A Global Approach, 2001, p. 366/367, voetnoot 44 

 5 
worden om tot meer sectorverdragen te komen. Er is dientengevolge geen aanleiding om tot 
ratificatie van dit verdrag over te gaan. 
Het verdrag is door 4 van de 27 EU-landen geratificeerd (Finland, Zweden, Luxemburg en 
Slowakije). 
 
Tegen deze achtergrond is ratificatie van dit verdrag ongewenst. 
 
 
Verdrag nr. 187, Promotioneel verdrag arbo 
 
Standpunt: niet ratificeren 
 
Het doel van dit verdrag is de promotie van veiligheid en gezondheid bij het werk. 
Daartoe dienen landen beleid ontwikkelen. Het middel bij uitstek daarvoor is een nationaal 
programma, onder leiding van de overheid en zo mogelijk gelanceerd door de hoogste nationale 
autoriteiten.  
Doorslaggevend voor het oordeel niet te ratificeren is het feit dat dit verdrag de 
verantwoordelijkheidsverdeling tussen overheid en sociale partners zoals opgenomen in de 
Nederlandse arboregelgeving (de overheid is verantwoordelijk voor kaders en normen; sociale 
partners zijn primair verantwoordelijk voor de invulling van middelvoorschriften) doorkruist. 
Immers, de leiding van een nationaal programma zou in handen van de overheid moeten komen en 
dat staat haaks op de uitgangspunten van de Nederlandse arboregelgeving. 
 
Het verdrag is door 9 van de 27 EU-landen (w.o. Zweden, Finland, Verenigd Koninkrijk). 
 
Tegen deze achtergrond is ratificatie van dit verdrag niet gewenst.  
 
V. Consultatie sociale partners 
Conform ILO-Verdrag nr. 144 betreffende tripartiete raadpleging (internationale arbeidsnormen), 
zijn VNO-NCW/MKB-Nederland, FNV, CNV en MHP geconsulteerd over al dan niet ratificatie van 
voornoemde Verdragen. De standpunten van werkgevers en werknemers lagen ver uiteen. VNO-
NCW liet op 15 augustus 2006 weten dat zij geen voorstander waren van ratificatie. De vakbonden 
hebben in hun reactie van 27 september 2007 de ratificatie van deze Verdragen bepleit, met 
uitzondering van Verdrag 119.  
Vervolgens hebben nog in 2008 en 2009 diverse rondes van technische informatie-uitwisseling op 
ambtelijk niveau plaatsgevonden tussen sociale partners en het ministerie van SZW.  
FNV heeft haar standpunt geformuleerd in een brief d.d. 13 juli 2009 aan de minister van SZW.  
VNO-NCWen MKB-Nederland hebben hun standpunt in een brief van 18 september 2009 kenbaar 
gemaakt aan de minister van SZW. 
Vervolgens heeft de minister van SZW op bestuurlijk niveau overlegd met sociale partners in het 
voorjaar en de zomer van 2010. Bij brief van 4 mei 2011, heeft VNO-NCW laten weten, anders dan 
voorheen, toch geen bezwaren te hebben tegen de ratificatie van de verdragen 139 en 148. 
Bij de totstandkoming van het standpunt zijn de opvattingen van sociale partners mede in 
beschouwing genomen.  
 
VI. Koninkrijkspositie 
Elk land binnen het Koninkrijk beslist zelfstandig over de bekrachtiging van ILO-verdragen conform 
hun eigen nationale procedures en tijdspad.  
 
De regering van het Land Curaçao vindt medegelding van verdrag nr. 139 (beroepskanker) en 
verdrag nr. 148 niet wenselijk. Aan het Land St. Maarten moet de vraag over al dan niet 
bekrachtigen van de onderhavige verdragen worden voorgelegd. 
De regering van Aruba vindt bekrachtiging van de verdragen nr. 139 (Beroepskanker), nr. 167 
(Bouwbedrijf) en nr. 184 (Landbouw) niet gewenst. Over de overige verdragen dient Aruba nog 
een besluit te nemen, conform hun nationale procedures en tijdspad.  
 
Dit houdt het Nederlandse proces niet op. Goedkeuring van een ILO-verdrag vindt dan bij Rijkswet 
plaats. Dit betekent dat medegelding door ander land binnen het Koninkrijk daarna onmiddellijk tot 
stand kan worden gebracht, indien zij daartoe besluiten. 
 
Voor Caribisch Nederland wordt medegelding niet wenselijk geacht omdat de huidige 
arbeidsregelgeving daar tot een minimum beperkt is en er geen voornemens zijn om terzake nieuw 
beleid te ontwikkelen (conform het Beleidsplan Caribisch Nederland). 

