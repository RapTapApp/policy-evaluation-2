Brief van Nederlandse Publieke Omroep 
Datum: 19 april 2012
Onderwerp: Mediavoorziening voor Antillen
Ministerie van Onderwijs,  Cultuur en Wetenschappen
T.a.v. mw. J.M. van Bijsterveldt-Vliegenthart
Postbus 16375
2500 NJ  ‘s-Gravenhage
Geachte mevrouw Bijsterveldt-Vliegenthart, 
In onze brief van 11 januari 2012 hebben wij op uw verzoek een voorstel op hoofdlijnen ontwikkeld over het vanaf 2013 bij 
de NPO onderbrengen van de verzorging van Nederlandstalig radioaanbod voor de zelfstandige landen Aruba, Curaçao en 
Sint Maarten en de openbare lichamen Bonaire, Sint Eustatius en Saba. Dit is in nauw overleg gebeurd met de collega’s van 
de NTR, binnen de landelijke publieke omroep onder andere verantwoordelijk voor de programma’s voor etnische en 
culturele minderheden. Ook heeft er over de richting van het voorstel regelmatig afstemming plaatsgevonden met de 
ambtenaren van uw departement.
Kern van ons voorstel is dat de NPO - in aanvulling op het nu al beschikbare media-aanbod van de Nederlandse landelijke 
publieke omroep in dit deel van het Koninkrijk - bereid is een actieve rol te spelen in het beschikbaar stellen van 
(onderdelen van) programma’s van onze radiozenders aan de huidige partnerstations van RNW (en desgewenst ook aan 
andere radiostations). 
We willen deze rol niet beperken tot een technische eenzijdige makelaarsfunctie, maar zo beleggen dat er zoveel mogelijk 
ook een wederkerige relatie kan ontstaan tussen omroepen in Nederland en omroepen in de Caraïben. Vandaar de keuze 
voor onderbrenging bij de NTR, een omroep met een wettelijke taak op dit gebied, met de nodige relevante expertise (o.a. 
op dit moment bij het radioprogramma “Dichtbij Nederland”), die al langer redactioneel samenwerkt met de huidige 
Caribische redactie van RNW. In een journalistiek-programmatische omgeving dus, waar de diverse activiteiten rondom de 
Antillen kunnen samenkomen en waar er ook een samenhang met de andere delen van het Koninkrijk kan ontstaan, 
vooral met de partnerstations. 
Dit overigens in nauwe afstemming met de NOS, die zich al in een vroeg stadium bereid heeft verklaard 
programmamateriaal beschikbaar te stellen en die zeer geïnteresseerd is in mogelijke vormen van samenwerking (de NOS 
maakt nu bv. ook al gebruik van een RNW-correspondent op Curaçao). 
Wij hebben binnen het beperkte budget gezocht naar een benadering die aansluit bij de beleidslijnen van het Kabinet. Het 
doet ons deugd te kunnen constateren dat dit inderdaad het geval blijkt en dat u ons nu verzoekt onze ideeën nog 
enigszins nader uit te werken. 
Hierbij zullen wij tevens trachten de opvattingen van het Parlement (zoals die tot uiting kwamen in het wetgevingsoverleg 
van 2 april jl.) en de signalen uit Caribisch Nederland te betrekken.
In ons voorstel op hoofdlijnen en de toelichtende brief van 11 januari jl. hebben wij u als voorlopige indicatie een bedrag 
gemeld tussen de € 200.000 en € 250.000 (met als uitgangspunt dat het hier additionele financiering betreft). In het 
wetgevingsoverleg heeft u nogmaals duidelijk gemaakt dat de financiële ruimte voor dit project bijzonder beperkt is. In 
overleg met uw departement zijn wij zo vrij geweest in bijgaande nieuwe versie van het voorstel uit te gaan van de 
beschikbaarheid voor deze voorziening van 

Voorstel vanuit NTR 
Waarom is berichtgeving over de Antillen nodig?
Door de staatkundige hervormingen is de positie van de verschillende eilanden t.o.v. Nederland veranderd op 10 oktober 
2010. Dat leidt tot allerlei nieuwe ontwikkelingen, conflicten, veranderende verhoudingen tussen “Eilanders” en 
“makamba’s “ en dus tot nieuws. Een concreet en recent voorbeeld. Op Bonaire is een grote supermarkt in 
betalingsproblemen gekomen. Die supermarkt gaat onder de veilinghamer omdat het bedrijf zijn belastingschulden niet 
kan betalen aan de Nederlandse staat. Sinds 10-10-10 zit er immers een andere belastingdienst op het eiland, namelijk de 
Nederlandse belastingdienst. En dus moet er belasting betaald worden.
Berichtgeving voor de doelgroep op de Antillen
Nederlandse politieke besluitvorming kan grote gevolgen hebben voor de bevolking van de verschillende eilanden. Dus 
nieuws wat daar mee te maken heeft, is rechtstreeks van invloed op hun leven.
Ook voor de Nederlanders op de verschillende eilanden is dergelijk nieuws nu en in de toekomst van groot belang. Het 
nationalisme op de Antillen groeit en de verhouding tussen de lokale bevolking en de Nederlandse immigranten dreigt 
daardoor slechter te worden. Politieke besluitvorming in Nederland kan die verhouding nog verder onder druk zetten. Het 
is daarbij van belang dat er niet alleen nieuws gemaakt in Hilversum en omstreken te horen is, maar (op beperkte schaal) 
ook nieuws dat op een onafhankelijke manier gemaakt wordt op de Antillen zelf door Antilliaanse journalisten.
Nederlandse media beschikbaar op de Antillen
Via internet, kabel en satelliet zijn uitzendingen van Nederlandse radio- en tv-stations ook te volgen op de Antillen. Zo 
zijn alle radiokanalen van de landelijke publieke omroep via het internet te ontvangen. Dit geldt ook voor een 
(groot deel van) Uitzending Gemist en natuurlijk ook voor de websites. BVN-TV (met acht uur dagelijks nieuwe 
programma’s van Nederland 1, 2 en 3, plus vier uur van de twee VRT-kanalen) is op alle zes eilanden free-to-air te 
ontvangen. Daarnaast wordt BVN-TV via elf maatschappijen ook op alle zes eilanden via de kabel (of daarmee 
vergelijkbare infrastructuur) doorgegeven. Voor in ieder geval twee TV-stations gelden verder afspraken over de 
heruitzending van bepaalde BVN-programma’s via de eigen zenders (m.n. van NOS en NTR). Ook worden Nederland 1, 2 en 
3 en de zeven landelijke publieke radiozenders sinds een paar jaar integraal doorgegeven door vijf maatschappijen 
(vooralsnog alleen op de Benedenwindse eilanden).
Hoe uitgebreid ook, deze uitzendingen en websites zijn in eerste instantie gemaakt voor het publiek in Nederland. 
RNW maakt specifiek voor de Antillen, met een redactie in Nederland en op Curaçao, radio-items in het Nederlands (zes 
keer per week 30 minuten) en Papiaments (zes keer 20 minuten) en een website in beide talen. De radio-items kunnen door 
partnerstations geheel of gedeeltelijk worden gebruikt (evenals ander RNW-aanbod in het Engels). Het accent ligt op 
nieuws uit de Antillen en uit de Antilliaanse gemeenschap in Nederland, naast internationaal nieuws, algemeen nieuws uit 
Nederland, sport, een krantenoverzicht, etc. 
Aan deze voorziening komt in 2012 een einde.
Berichtgeving voor de verschillende doelgroepen in Nederland
Antilianen in Nederland hebben over het algemeen nog steeds een grote binding met de Antillen, vanwege familierelaties 
maar ook vanwege mogelijke remigratieplannen. Datzelfde geldt voor Nederlanders met familie of zakelijke belangen op 
de eilanden.
Nederlandse opinieleiders en beleidsmakers hebben belang bij en recht op informatie over de Antillen die rechtstreeks 
vanaf de bron komt: de eilanden zelf. Informatievoorziening waarbij rekening gehouden wordt met de lokale kennis en 
context.
Waarom coördinerende rol voor de NTR?
De beschikbaarheid van het media-aanbod van de landelijke publieke omroep in het niet-Europese deel van het Koninkrijk 
mag dan wel in de afgelopen jaren sterk zijn toegenomen, de berichtgeving over de Antillen (zowel ontwikkelingen daar 

het maken van eventuele programma´s over de Antillen op de publieke omroepen en eventueel in samenwerking met de 
stations op de Antillen.
In overleg met NOS is daarbij ook afgesproken dat het nu opgezette netwerk ondersteuning kan bieden aan een NOS 
verslaggever die reportages gaat maken op de Antillen. Verder kan de coördinator ook eventueel zorg dragen voor 
reportages gemaakt op de Antillen die gebruikt kunnen worden door NOS nieuws.
Personele invulling
1. Een coördinator in Nederland, die in dienst is van de NTR. Die coördinator zal rechtstreekse lijnen hebben 
met de verschillende redacties van de NTR en van andere publieke omroepen. Op die manier kunnen algemeen nieuws en 
relevante onderwerpen met nieuwsfeiten over de Antillen, over Antillianen in Nederland en over politieke besluitvorming 
in zowel Nederland als op de Antillen terecht komen bij de verschillende partnerstations in De West (en op een speciale 
website). Daarnaast kan deze coördinator bij grote nieuwsfeiten ook de omroepen en de NOS voorzien van informatie of –
indien nodig- van kant en klare onderwerpen. Verder kan hij als intermediair optreden, die redacties van publieke omroep 
bij staat als ze aandacht willen besteden aan de Antillen of als ze overzee onderwerpen willen maken. Daarnaast zorgt deze 
coördinator er voor dat (onderdelen van) programma’s van publieke Nederlandse radiozenders aan de huidige 
partnerstations van RNW (en desgewenst ook aan andere radiostations), ter beschikking worden gesteld.
2. Een fte journalist/coördinator op de Antillen (evt. te verdelen over twee personen), met parttime 
administratieve en multimediale ondersteuning, die via lokale nieuwsmedia (radio, tv, kranten en correspondenten) de 
coördinator in Nederland permanent van relevant nieuws en achtergrondinformatie voorziet. Hij/zij zorgt ervoor dat de 
partnerstations (en eventuele ander media) op de eilanden materiaal uit Nederland kunnen gebruiken. Hij/zij zorgt er 
eventueel ook voor dat programmamateriaal van de Antillen in Nederland gebruikt kan worden. Hij/zij wordt 
daarbij ondersteund door twee redacteuren/verslaggevers op freelance basis (zoals eerder gezegd 
één voor de bovenwindse eilanden; één voor de benedenwindse eilanden), die radio-onderwerpen kunnen aanleveren die 
gebruikt kunnen worden door de Antilliaanse en Nederlandse omroepen. Onderzocht moet nog worden welke combinaties 
van functies mogelijk zijn.
Wat de personele invulling betreft, heeft de Minister het principe ‘personeel volgt werk’ geformuleerd. Bij het vinden van 
de kwalitatief beste kandidaten zal het uitgangspunt dus zijn dat we allereerst zullen kijken naar collega’s die in dienst zijn 
van of met een contract met RNW.
Financiën
Het Ministerie van OCW stelt voor deze Caribische voorziening op jaarbasis een (additioneel) budget van € 300.000 
beschikbaar. Hieruit zullen de kosten voor de standplaatsen in Hilversum en op de Antillen moeten worden vergoed, incl. 
bureaukosten, incidentele reiskosten, de salariskosten voor coördinator en de correspondenten/verslaggever en tenslotte 
ook de kosten voor de technische infrastructuur van de distributie.
Zodra er groen licht is van de minister van OCW voor het opzetten van een dergelijke voorziening, zal er een gedetailleerd 
budgetplan worden opgesteld, waaruit ook zal moeten blijken in hoeverre de hierboven geschetste invulling van de 
activiteiten mogelijk is voor een bedrag van (om en nabij) € 300.000. Hierover zal t.z.t. overleg nog plaats vinden met het 
ministerie.
Over de start van de activiteiten zal nader overleg moeten worden gepleegd.

