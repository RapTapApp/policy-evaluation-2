Begrotingsstaten Ministerie van IenM 2013 
 
Vraagnr. Vraag en Antwoord 
1 Vraag: 
Kunt u aangeven welke duurzaamheidsmaatregelen ter waarde van € 200 mln., die waren 
voortgekomen uit het Begrotingsakkoord 2013, gehandhaafd blijven en welke geschrapt 
worden nu in het Deelakkoord tussen VVD en PvdA is afgesproken dat dit budget met € 
155 mln. gekort wordt? Kunt u ook aangeven op welke wijze deze wijzigingen hun beslag 
vinden in de begroting?  
 
Antwoord: 
Het huidige Kabinet heeft besloten de middelen voor duurzame economie toe te delen aan 
met name energiebesparing in de gebouwde omgeving, aan zonne-energie en aan de 
landbouwsector. Om die reden zijn de middelen toebedeeld aan de begrotingen van 
respectievelijk het ministerie van BZK en van EL&I; IenM heeft hiervoor geen middelen 
toebedeeld gekregen. Wijzigingen in dit budget vinden derhalve hun weerslag in de 
begrotingen van BZK en EL&I. Voor de implicaties van het Deelakkoord wordt verwezen 
naar de betreffende bewindspersonen. 
 
2 Vraag: 
Hoeveel geld is er beschikbaar voor het verminderen van de uitstoot van fijnstof in de 
(intensieve) veehouderij en waar is dit in de begroting opgenomen? 
 
Antwoord: 
Voor het verminderen van de uitstoot van fijn stof uit de (intensieve) veehouderij bestaat 
bij het ministerie van Economische Zaken, Landbouw en Innovatie een specifieke 
subsidieregeling, de module "fijnstofmaatregelen" binnen de Regeling LNV subsidies. Ik 
verwijs daarvoor naar de begroting van dat departement (Kamerstuk 33400-XIII, nr. 2). 
Daarnaast is op de begroting van het ministerie van Infrastructuur en Milieu voor 
onderzoek naar het oplossen van knelpunten fijn stof een bedrag van 100.000 euro 
opgenomen (als onderdeel van artikel 21.03.01 Duurzaamheid, Ecosystemen en landbouw, 
Opdrachten). 
 
3 Vraag: 
Hoeveel geld is er beschikbaar voor het verminderen van de uitstoot van ammoniak in de 
(intensieve) veehouderij en waar is dit in de begroting opgenomen? 
 
Antwoord: 
De reductie van de emissie van ammoniak door de veehouderij wordt vooral gerealiseerd 
door het voorschrijven van emissiereducerende technieken bij het uitrijden van mest 
(Besluit gebruik meststoffen), het verplicht toepassen van emissiearme technieken in 
stallen (Besluit huisvesting ammoniakemissie veehouderij) en de verplichte afdekking van 
mestbassins (thans Besluit mestbassins milieubeheer, per 1 januari 2013 het 
Activiteitenbesluit milieubeheer). Daarnaast wordt de innovatie en de toepassing van 
emissiearme technieken bevorderd door middel van financiële stimulansen (fiscaal en 
subsidies) en kennisontwikkeling en -overdracht. Hiervoor is niet alleen budget beschikbaar 
op de begroting van IenM (50.000 euro voor de uitvoering van het Actieplan Ammoniak 
Veehouderij als onderdeel van artikel 21.03.01 Duurzaamheid, Ecosystemen en landbouw, 
Opdrachten), maar ook op de begrotingen van EL&I en Financiën. 
 
4 Vraag: 
Wat zijn de totale kosten voor het verhogen van de maximumsnelheden op de snelwegen, 
waar zijn die uit opgebouwd en waar zijn deze in de begroting terug te vinden? 
 

 
Antwoord: 
Met handhaving van de Wet gewasbeschermingsmiddelen zijn in 2013 binnen de Inspectie 
Leefomgeving en Transport 4 fte gemoeid. Inclusief alle kosten is dit € 0,5 mln per jaar. 
 
9 Vraag: 
Hoeveel zou een vliegtax opleveren wanneer deze op dezelfde hoogte wordt gesteld als de 
tax die in Duitsland wordt geheven? 
 
Antwoord: 
Op basis van bestaande studies en informatie* kan alleen een globale schatting worden 
gemaakt waarbij de bedragen met onzekerheidsmarges zijn omgeven.  Voor een 
nauwkeurigere inschatting zou een diepgaande vervolgstudie nodig zijn.   
Een vliegbelasting met eenzelfde tarief als in 2012 in Duitsland (waarin net zoals in 
Duitsland de geraamde kosten voor ETS in mindering zijn gebracht) levert op basis van 
een globale schatting belastinginkomsten op van  ca. 225 á 250 miljoen euro. Bij deze 
schatting is geprobeerd rekening te houden met vraaguitval en uitwijkgedrag naar andere 
landen. Deze twee effecten komen samen mogelijk neer op een afname van ruim 1 miljoen 
passagiers op Nederlandse luchthavens. 
Daarnaast zijn er indirecte negatieve effecten op de overheidsinkomsten van 100 tot 125 
miljoen euro als gevolg van extra uitgaven aan werkloosheidsuitkeringen, gederfde BTW en 
vennootschapsbelasting. Bij luchtvaartmaatschappijen, luchthavens en toeristische sector 
wordt een bruto inkomstenderving verwacht van 800 à 900 miljoen euro. Door de afname 
van het aantal passagiers is het mogelijk dat luchtvaartmaatschappijen hun aanbod van 
vluchten op de Nederlandse luchthavens aanpassen. Als dit gebeurt, dan kan dat leiden tot 
een verdere daling van de vraag (dit zal zich vooral op de luchthaven Maastricht duidelijk 
manifesteren). Er bestaat een risico dat dit soort neven effecten leidt tot afkalving van het 
‘feeder systeem’ (de aanvoerlijnen voor de intercontinentale vluchten, het zogenaamde 
‘hub and spoke’ systeem) op Schiphol, waardoor voor een aantal intercontinentale vluchten 
de huidige frequentie (aantal vluchten per week) niet valt te handhaven. De omvang van 
deze potentiële afkalving is echter moeilijk te kwantificeren. Als de aantrekkelijkheid van 
het netwerk afneemt, heeft dit ook invloed op de aantrekkelijkheid van de regio voor 
Europese hoofdkantoren.  
* Bronnen: Cijfers passagiersgegevens uit Schiphol enquetes, effecten 
vliegbelasting/elasticiteiten uit Significance studies, NL vliegbelasting in opdracht IenM, 
derving inkomsten luchtvaartsector/reisorganisaties uit SEO studie naar effecten NL 
vliegbelasting 2008/2009 in opdracht ANVR. 
 
 
10 Vraag: 
Welke gevolgen heeft de reductie van 24 naar 13 artikelen voor de gemiddelde omvang en 
spreiding van de artikelen? 
 
Antwoord: 
De vragen 10 tot en met 15 en 17 tot en met 34 zijn op 3 april jl. beantwoord middels 
Kamerstuk 33000-XII, 127. Voor de volledigheid zijn deze antwoorden toegevoegd (bijlage 
1). Mede op basis van deze beantwoording en ingewonnen advies van de Algemene 
Rekenkamer (Kamerstuk 31865 nr.  40) heeft de vaste Kamercommissie IenM mij een 
tegenvoorstel -  ten aanzien van de nieuwe begrotingsstructuur IenM doen toegekomen 
(d.d. 13 juni 2012; Kamerstuk 33000-XII, nr. 111).  Middels Kamerstuk 31865, nr. 42 ben 
ik ingegaan op de wensen van de commissie IenM. In deze beantwoording heb ik 

en pas daarna (daarvan) afgeleid de organisatie van het ministerie in te richten? 
 
19 Vraag: 
Kunt u nog vóór de voorjaarsnota een overzicht sturen van de definitieve 
begrotingsstructuur voor de begroting van het ministerie van Infrastructuur en Milieu? 
 
20 Vraag: 
Waarom is het nodig om de lopende begroting 2012 tijdens de uitvoering nog rigoureus om 
te vormen of te wijzigen? 
 
21 Vraag: 
Wat betekent deze wijziging voor de vergelijkbaarheid van budgetten? Is het mogelijk de 
herziening pas in te (gaan) voeren bij de nieuwe begroting van 2013, in plaats van tijdens 
de lopende begroting van 2012? 
 
22 Vraag: 
Hoe kan de Kamer straks voor het jaar 2012 beoordelen hoe budgetten al dan niet zijn 
verschoven? 
 
23 Vraag: 
Waarom is er gekozen de operationele doelstellingen in zeer algemene termen te 
formuleren? 
 
24 Vraag: 
Wat wordt concreet verstaan onder de operationele doelstelling 'Netwerk'?  
 
25 Vraag: 
Wat wordt concreet verstaan onder de operationele doelstelling 'Veiligheid’? 
 
26 Vraag: 
Wat wordt concreet verstaan onder de operationele doelstelling 'Maritiem'? 
 
27 Vraag: 
Kan worden toegelicht waarom is besloten om alle zes operationele doelstellingen omtrent 
veiligheid (ofwel twee beleidsartikelen) onder te brengen in één operationele doelstelling? 
Zijn er één of meerdere operationele doelstellingen komen te vervallen? Zo ja, welke?  
 
28 Vraag: 
Waarom komen de operationele doelstellingen over scheepvaart en vaarwegen niet terug 
in de huidige vorm in één van de beleidsartikelen of in een operationele doelstelling? Waar 
wordt of is dit beleid nu ondergebracht? Kan voor de Kamer duidelijk gemaakt worden 
waar deze informatie in de begroting van 2013 terecht zal gaan komen? 
 
29 Vraag: 
Kan voor de begroting van 2013 worden aangegeven welke set van kengetallen en 
indicatoren in de begroting van 2013 zal worden opgenomen? 
 
30 Vraag: 
Kan ook ten aanzien van de kengetallen en indicatoren een 'was/wordt- tabel' worden 
opgesteld? Kan worden aangegeven welke kengetallen of indicatoren verdwijnen en 
waarom? Komen er nieuwe kengetallen en/of indicatoren? Zo ja, welke? 
 
31 Vraag: 
Kan worden aangegeven of en welke beleidsinformatie die weergegeven is in de huidige 
beleidsartikelen geheel of gedeeltelijk verdwijnt in de nieuwe begroting? 
 
32 Vraag: 
Heeft de nieuwe indeling van de begroting voor het ministerie van Infrastructuur en Milieu 

budget beschikbaar gesteld. 
 
38 Vraag: 
Is de € 10 mln. euro die in het Begrotingsakkoord 2013 gereserveerd is voor natuur en 
duurzame ontwikkeling op de BES-eilanden komen te vervallen met het Deelakkoord van 
de VVD en de PvdA of valt deze onder de natuurmiddelen die op de begroting van het 
ministerie van Economische Zaken, Landbouw en Innovatie verwerkt worden? 
 
Antwoord: 
Deze natuurmiddelen zijn onderdeel van de begroting van het ministerie van Economische 
zaken, Landbouw en Innovatie. 
 
39 Vraag: 
Waar komt de extra bijdrage vanuit de begroting van het ministerie van Infrastructuur en 
Milieu aan ruimtevaart vandaan en hoe groot is deze bijdrage? 
 
Antwoord: 
Zoals aangegeven in de brief van de Minister van Economische Zaken, Landbouw en 
Innovatie d.d. 9 oktober jl. (Kamerstuk 24466, nr. 50) wordt de budgettaire verwerking 
meegenomen in het hoofdbesluitvormingsmoment. Uitgangspunt daarbij is de dekking 
zoals aangegeven in de Motie Koolmees/Van Hijum terzake (Kamerstuk 33400, nr. 15 d.d. 
4 oktober jl.). De begroting van IenM draagt eenmalig € 15 mln bij aan Ruimtevaart. 
 
 
40 Vraag: 
a. Herinnert u zich de uitspraak van ProRail in de tweede brief naar aanleiding van de 
botsing bij Amsterdam (Kamerstuk 29893, nr. 133) dat het aantal geel-rood-naderingen 
een direct verband houdt met Stop Tonend Seinrisico?  
b. Klopt het dat ProRail dit risico wil verlagen door aanpassingen in de planmatige situatie? 
c. Deelt u de mening dat het voor wat betreft de blootstellingskans gaat om de werkelijke 
verkeerssituatie en niet zozeer om het plan vooraf?  
d. Zijn er cijfers beschikbaar over de hinderzwaarte per locatie?  
e. Zou u hierbij specifiek in kunnen gaan op de locaties met feitelijke geel-rood-naderingen 
en zou u deze in een overzicht of kaart naar de Kamer kunnen sturen?  
f. Herinnert u zich de aangenomen motie Slob over een spoorknelpuntenindex (Kamerstuk 
29984, nr. 245) waarin wordt gevraagd om in samenwerking met ProRail, NS, overige 
vervoerders en decentrale overheden een spoorknelpuntenindex te ontwikkelen waarbij 
knelpuntbaanvakken worden geïdentificeerd op basis van het aantal vertragingen en 
andere kwaliteitsaspecten van de dienstregeling zoals werkelijke reissnelheid, in de 
dienstregeling opgenomen uitbuigingen en inzet van volgtreinen, en de Kamer hierover 
binnen een jaar te informeren?  
g. Deelt u de mening dat een dergelijke spoorknelpuntenindex veel verder gaat dan alleen 
het monitoren van verstoringen op de vijf baanvakken met de meeste verstoringen, maar 
dat het ook gaat om de kwaliteit van de reguliere dienstregeling zonder grote 
verstoringen?  
h. Deelt u de mening dat een dergelijk instrument wel wenselijk is zodat er voor het spoor 
een vergelijkbaar instrument ontstaat als de file top 50 die nu jaarlijks wordt bijgewerkt?  
 
Antwoord: 
Ad a : Ja 
Ad b: Ja, in het Verbeterplan Stoptonendseinpassages zijn maatregelen opgenomen ter 

begrotingsbehandeling naar de Kamer te sturen?  
 
Antwoord: 
De bezuiniging op het Infrastructuurfonds is verwerkt conform de gemaakte afspraken uit 
het Begrotingsakkoord die betrekking hebben op 2013. Daarbij is het nadrukkelijk aan de 
orde geweest dat de bezuinigingen weliswaar structureel zijn maar de invulling van de 
bezuinigingen conform het akkoord alleen op het jaar 2013 sloeg. Voor de jaren 2014 en 
verder zijn de bezuinigingen daarom op hoofdlijnen verwerkt en verdeeld over alle 
investeringsdomeinen (wegen, spoor , vaarwegen, regionaal/lokaal, water), zoals reeds 
aangegeven in de brief ter voorbereiding van het AO MIRT in juni (zie verder antwoord op 
vraag 3 over het MIRT projectenboek).  
 
Wanneer er technisch voor zou worden gekozen om het Spoor en het Deltafonds vanaf 
2014 structureel te ontzien bij de toedeling van de specifieke IF-taakstelling (ad 200 mln 
per jaar) betekent dit dat de bezuinigingsopgave voor de overige domeinen (wegen, 
vaarwegen en regionaal/lokaal) in totaal met circa 895 mln wordt verhoogd. Dit zou een 
desastreus effect hebben op het reeds geplande budget van deze domeinen. Ik zal dus niet 
met een dergelijke doorrekening komen maar zal, met in achtneming van specifieke 
opgaven, in de toekomst komen met een verdeling naar rato van de bezuinigingsopgave.  
  
43 Vraag: 
Hoe verhoudt de specifieke taakstelling voor het Infrastructuurfonds van € 200 mln. in het 
Begrotingsakkoord 2013, inclusief de afspraak dat deze taakstelling niet mag neerslaan bij 
het Deltafonds, zich tot de ingeboekte specifieke taakstelling vanaf 2014 voor zowel het 
Infrastructuurfonds als het Deltafonds?  
 
Antwoord: 
Zie het antwoord op vraag 42. 
 
44 Vraag: 
Op welke wijze wordt de bezuiniging van € 30 mln. verwerkt op ‘Spoorwegen’ en 
‘Regionaal, lokale infrastructuur’? Zijn er projecten die geen doorgang vinden en zo ja, 
welke zijn dat?  
 
Antwoord: 
De €30 miljoen die in het kader van de taakstellingen op het infrastructuurfonds zijn 
verwerkt op Spoor en Regionaal lokale infrastructuur betreft nog geen bezuiniging maar 
een kasschuif. Deze kasschuif tussen de jaren 2013  en 2014/2015 heeft plaatsgevonden 
op  de middelen voor bestemde projecten in het budget voor spoor (€ 25 mln.) en 
regionaal/lokaal (€ 5 mln.). Deze gelden komen dus terug in 2014 en 2015.  Er worden 
hiervoor dus geen projecten geschrapt. 
 
45 Vraag: 
Welke criteria heeft u gehanteerd bij het selecteren van projecten die naar achteren 
worden geschoven om te voldoen aan de taakstelling uit het Begrotingsakkoord 2013? 
 
Antwoord: 
In beleidsagenda heb ik reeds aangegeven dat zoveel mogelijk is ingezet op de 
mogelijkheid om projecten te faseren zonder dat het substantiële gevolgen heeft voor 
mijlpalen en/of politiek-bestuurlijke afspraken. Tevens is gekeken naar projecten waarvoor 
budget in 2013 beschikbaar was. 
 

49 Vraag: 
Welke gevolgen kunnen potentieel optreden voor projecten door de verhoging van het 
BTW-tarief? 
 
Antwoord: 
Indien de BTW-verhoging onverkort in de prijzen wordt doorberekend en niet budgettair 
wordt gecompenseerd, zijn de gevolgen vergelijkbaar met andere prijsstijgingen (dat kan 
dan dus leiden tot versoberen, vertragen, en/of schrappen van projecten). De BTW-
verhoging werkt echter – met enige vertraging – ook door in de prijsindices (zoals IBOI en 
IMOI) die jaarlijks worden gehanteerd om de vastgestelde budgetten op het lopende 
prijspeil te brengen. Bij onverkort uitkeren van de prijsbijstelling over 2013 en verder en 
ophoging van de projectbudgetten op basis van diezelfde indices worden de projecten 
gecompenseerd voor de BTW-verhoging. Alleen het BTW-effect 2012 vanaf 1 oktober 2012 
wordt niet gecompenseerd middels de prijscompensatie. 
 
50 Vraag: 
a. Om welke reden drukt de taakstelling uit het Begrotingsakkoord 2013 ook op de 
middelen van het Deltafonds?  
b. Heeft dit invloed op de waterveiligheid?  
 
Antwoord: 
a. en b. Het kabinet heeft de taakstellingen uit het Begrotingsakkoord 2013 verwerkt in de 
begroting 2013. Hierbij zijn de generieke en inkooptaakstellingen naar rato op het 
Deltafonds verwerkt. Met betrekking tot de specifieke korting infrastructuur wordt het 
Deltafonds in 2013 ontzien. De bezuinigingen voor de periode 2014 e.v. zijn op hoofdlijnen 
verwerkt. Dit geeft een nieuw kabinet ruimte voor eigen afwegingen. Om die reden is vanaf 
2014 de specifieke korting infrastructuur, evenals de overige taakstellingen naar rato 
verdeeld over alle investeringsdomeinen.  De specifieke invulling van de taakstelling moet 
nog worden vormgegeven. Voor het Deltafonds betekent dit dat het gevolgen kan hebben 
voor de termijnen waarin de waterveiligheidsopgave ingevuld kan worden. 
 
51 Vraag: 
a. Wanneer wordt de bijdrage van € 10 mln. vanuit de begroting van het ministerie van 
Infrastructuur en Milieu aan de hydrologische maatregelen verwerkt in de begroting?  
b. Is deze bijdrage van € 10 mln. aan hydrologische maatregelen structureel?  
c. Wordt deze bijdrage vanuit Infrastructuur en Milieu aan de hydrologische maatregelen 
overgeheveld naar de begroting van het ministerie van Economische Zaken, Landbouw en 
Innovatie?  
d. Zijn er afspraken gemaakt met bestuurlijke partners, zoals de provincies en de 
waterschappen, over de concrete invulling van de bijdrage van € 10 mln. euro vanuit de 
begroting van het ministerie Infrastructuur en Milieu aan de hydrologische maatregelen?  
e. Wat is de status van deze bijdrage: is deze juridisch of bestuurlijk verplicht?  
 
Antwoord: 
a) De bijdrage wordt bij Voorjaarsnota 2013 verwerkt in de begroting, indien projecten in 
dat jaar tot uitvoering kunnen komen.  
b) Ja, zowel de 20 mln van de Aanvullende Post als de 10 mln van IenM zijn structureel. 
c) Nee.  
d) IenM is in overleg met de betrokken partijen over het totale pakket aan hydrologische 
maatregelen, waaronder de IenM-maatregelen.  
e) Deze bijdrage heeft nog geen status, want deze is nog niet in de begroting verwerkt.  

voorgeschreven in EU-regelgeving. 
De Omgevingswet zal niet uitsluitend het EU-omgevingsrecht bevatten. Op sommige 
domeinen van het omgevingsrecht is er geen (integraal) EU beleid. Daar zijn  juist vanuit 
nationaal belang wettelijke regels nodig. Hiervoor geldt dat het aan Nederland zelf is om te 
zorgen voor een adequaat beschermingsniveau.  Aan uw Kamer is toegezegd in de 
kabinetsbrief van maart jl. dat hiervoor een gelijkwaardig beschermingsniveau zal worden 
gehandhaafd 
 
55 Vraag: 
Hoeveel denkt u op termijn te kunnen besparen door het inzetten op Publiek Private 
Samenwerking (PPS) bij wegenprojecten? 
 
Antwoord: 
In de begroting is reeds een specifieke taakstelling voor PPS opgenomen. De omvang van 
deze taakstelling (welke aangroeit tot € 50 miljoen vanaf 2015) is zodanig dat het niet te 
verwachten is dat er additionele besparingen te realiseren zijn middels de inzet van PPS. 
 
56 Vraag: 
Hoeveel wordt er in de publiekprivate samenwerkingsconstructies daadwerkelijk 
bijgedragen door private partijen? 
 
Antwoord: 
Bij PPS doen private partijen geen directe bijdrage. Er worden wel risico's overgedragen die 
private partijen goed kunnen beheersen. De financiering wordt door private partijen 
gedaan en de overheid betaalt jaarlijks een beschikbaarheidsvergoeding. Door life-cycle te 
contracteren kunnen er optimalisaties door de markt worden aangebracht. 
Uitgangspositie is dat de DBFM kosten zo meer dan evenredig kunnen worden 
terugverdiend. Het kabinetsbeleid is om deze wijze 50 mln per jaar te besparen op de 
totale projectenportefeuille. Dit bedrag is reeds jaarlijks in mindering gebracht op de 
uitgavenruimte van het Infrafonds. Een gerealiseerd resultaat is dat PPS projecten tot 
dusver consequent op tijd en binnen budget zijn opgeleverd. 
 
57 Vraag: 
Wat gaat u concreet doen om een werkend Emissie Handels Systeem in de luchtvaart een 
‘punt van aandacht’ te laten zijn? 
 
Antwoord: 
De reductie van CO2-uitstoot in het algemeen en het Europese emissiehandelssysteem (EU 
ETS) in het bijzonder zijn reeds punt van aandacht in verschillende internationale gremia. 
In 2013 zullen de inspanningen van de Nederlandse regering vooral gericht zijn om te 
komen tot mondiale overeenstemming binnen de VN organisatie voor burgerluchtvaart 
(ICAO) over een wereldwijd systeem voor de reductie van CO2-uitstoot door luchtvaart dan 
wel een raamwerk voor een marktconform systeem. Ook zal Nederland bij de Europese 
Commissie aandacht blijven vragen voor de (handels)relaties van de EU met landen die 
kritisch staan tegenover het EU ETS. 
 
58 Vraag: 
Kunt u bevestigen dat de bescherming van de waterkwaliteit op dit moment onvoldoende is 
om de gestelde doelen te halen? Zo ja, op welke wijze wilt u die bescherming verbeteren? 
Zo nee, waarom niet? 

producten en diensten bij duurzaam inkopen duurzaamheidcriteria zijn ontwikkeld en welke 
criteria van toepassing zijn. Het gevolgde proces bij de criteriaontwikkeling en 
betrokkenheid van partijen is te vinden op http://www.agentschapnl.nl/programmas-
regelingen/criteriaontwikkeling. De Kamer is op 17 september jl. geïnformeerd over de 
voortgang van duurzaam inkopen (Kamerstuk 30196, nr. 184). 
Waar IenM zich inzet voor het vaststellen van wettelijke duurzaamheidscriteria voor vaste 
biomassa van energie in EU-verband ligt een nauwe aansluiting op de bestaande criteria 
voor vloeibare biomassa voor transport (zoals vastgesteld in de Richtlijn Hernieuwbare 
Energie) voor de hand. In dit geval zullen de criteria zich vooral richten op het reduceren 
van de broeikasgasuitstoot en het beschermen van biodiversiteit. Daarnaast zal op 
specifieke vlakken een vertaalslag moeten worden gemaakt van vloeibare naar vaste 
biomassa, om bijvoorbeeld de bodemkwaliteit van de gebruikte landbouwgrond te kunnen 
blijven behouden. 
 
62 Vraag: 
Op welke wijze zet u in op het zorgvuldig gebruik van ecosysteemdiensten en op welke 
wijze komt dit in het beleid tot uitdrukking? 
 
Antwoord: 
Het zorgvuldig gebruik van ecosysteemdiensten zal gestimuleerd worden door vergroting 
van de kennisbasis, door het stimuleren van duurzame productie en consumptie 
(vergroening van de economie) en door in te zetten op duurzaam landgebruik en 
gebiedsbescherming (zie brief van de Staatssecretarissen van EL&I, I&M en BZ van 5 juli 
2012, Kamerstuk 26407, nr. 63). 
De kennisbasis zal worden vergroot door in kaart te brengen hoe de kwaliteit van de 
ecosystemen in Nederland momenteel is, in welke mate zij in staat zijn hun diensten te 
leveren en wat de waarde van de ecosystemen voor de Nederlandse economie is. 
Duurzame productie en consumptie zal vooral door het maatschappelijk krachtenveld vorm 
moeten worden gegeven. Daartoe is o.a. het Platform Biodiversiteit, Ecosystemen en 
Economie (BEE) opgericht: een samenwerkingsverband tussen bedrijfsleven en ngo’s. Vele 
organisaties, waaronder de Taskforce Biodiversiteit en het PBL, dragen het vergroenen van 
het belastingstelsel aan als noodzakelijke ontwikkeling voor het verkrijgen van een 
duurzame productie en consumptie. Een dergelijke vergroening past echter niet binnen de 
fiscale agenda van dit kabinet. 
Duurzaam landgebruik en gebiedsbescherming wordt gestimuleerd door kennisdeling van 
reeds ontwikkelde concepten als Functionele agrobiodiversiteit en 
Biodiversiteitsactieplannen. Ik zal onderzoeken welke mogelijkheden er zijn om ook in de 
uitvoering van de Kaderrichtlijn Water, bij de aanleg en onderhoud van infrastructuur en bij 
de ruimtelijke planvorming de ecosysteemdiensten een duidelijke positie te geven. 
 
63 Vraag: 
a. Welke mogelijkheden zijn er om de totale hoeveelheid verpakkingen te verminderen nu 
de verpakkingsbelasting definitief wordt afgeschaft?  
b. Zijn er cijfers van de totale hoeveelheid verpakkingen in Nederland per jaar voor de 
periode 2005-2011?  
 
Antwoord: 
a. De verpakkingenbelasting bleek geen sturende invloed te hebben op de hoeveelheid 
verpakkingen. Afschaffing heeft dus geen effect. Er is met de sector een 
raamovereenkomst getekend over 2013 - 2022. Daar is een uitgebreide preventieparagraaf 
in opgenomen. Deze raamovereenkomst is door de Tweede Kamer ondersteund. Preventie 
richt zich op integrale verduurzaming van verpakkingketens, daarbij wordt gekeken naar 
reductie van de hoeveelheid verpakkingen, naast vervangen door minder belastende 
materialen, betere recyclebaarheid, en gebruik van betere materialen. In deze paragraaf is 

 
Antwoord: 
In het Begrotingsakkoord is vastgelegd dat jaarlijks 30 mln verbetering van de 
hydrologische condities in Natura-2000 gebieden wordt uitgetrokken. Dit is nog niet in de 
begroting verwerkt (zie ook antwoord op vraag 51). 
 
67 Vraag: 
Hoeveel van het beschikbare budget om de hydrologische condities in Natura2000-
gebieden te verbeteren is afkomstig uit het Begrotingsakkoord 2013?  
 
Antwoord: 
Zie antwoord op vraag 66. 
 
68 Vraag: 
Om welke reden is op de begroting van het ministerie van Infrastructuur en Milieu (XII) in 
2017 € 20 mln. gereserveerd voor de post Zuidas en staan in de jaren daarvoor geen 
bedragen genoemd? Om welke reden is deze reservering niet opgenomen in het MIRT? 
 
Antwoord: 
Met het ministerie van Financiën is cf. oude afspraak uit 2005 (Kamerstuk 29800-XI, nr. 
102) afgesproken dat zij een bijdrage van 40 mln leveren aan het verlagen van de BTW-
druk bij het project Zuidas. De toevoeging aan het Infrastructuurfonds, 20 mln in 2017 en 
2018, verloopt via hoofdstuk XII art 97.02 Bijdrage aan Infrastructuurfonds. In de tabel 
begroting op hoofdlijnen is de verhoging van de begroting hoofdstuk XII in het jaar 2017 
een bedrag van 20 mln inzichtelijk gemaakt. De gelden zijn aan het infrastructuurfonds 
aan het project Zuidas toegevoegd. Zie ook de begroting Infrastructuurfonds, bijlage 2 
 toelichting artikel 12.05 mutatie 20. (blz 102 en 106). 
 
69 Vraag: 
Komt het Planbureau voor de Leefomgeving in de problemen doordat de bijdrage van € 4,7 
mln. in 2012 terugvalt naar € 0,5 mln. in 2013? 
 
 
Antwoord: 
Nee, het Planbureau voor de Leefomgeving komt hiermee niet in de problemen. De 
bovengenoemde bedragen betreffen incidentele opdrachten die bovenop het reguliere 
werkprogramma worden uitgevoerd. De geraamde € 0,5 mln. voor 2013 is een 
conservatieve raming die mogelijk in de loop van 2013 opgehoogd wordt.  
Voor de uitvoering van het reguliere werkprogramma ontvangt het PBL uit de 
departementale begroting van IenM een vast budget waarvan de omvang over een langere 
periode geborgd is  (zie antwoord onder vraag 99) en dat niet gerelateerd is aan specifieke 
opdrachten. 
70 Vraag: 
Waarom stijgt de post ‘Compensatie Waterschappen en Asbest’ van € 0,2 mln. in 2012 
naar € 2 mln. in 2013 en de jaren erna? 
 
Antwoord: 
De reeks onder de post ‘Compensatie Waterschappen en Asbest’ bestaat uit twee mutaties 
op verschillende artikelen. Eén mutatie betreft een eenmalige bijdrage in 2012 ad € 0,2 
miljoen van het ministerie van SZW voor de ontwikkeling van het landelijk Asbest 
Volgsysteem. De andere mutatie betreft een overboeking van het ministerie van SZW van 

vormgegeven dat 6.000 MW met een veiligheidsmarge in ieder geval gehaald wordt?  
 
Antwoord: 
Ja. 
 
76 Vraag: 
Welke procedure wordt gehanteerd voor het bepalen van het vermogen in relatie tot de 
gebieden voor Windenergie op Land in de Structuurvisie?  
 
Antwoord: 
Medio november ontvangt het Rijk van het IPO de voorstellen voor 6.000 MW. Deze 
voorstellen worden door een onafhankelijk bureau getoetst met als vraag of er voldoende 
zekerheid is om 6.000 MW te kunnen realiseren. Daarbij zal ook kostenefficiency een rol 
spelen. De uitkomst hiervan zal met het  IPO worden besproken en vervolgens worden 
opgenomen in de structuurvisie. 
 
77 Vraag: 
Hoe gaan u en uw ambtsgenoot van Economische Zaken, Landbouw en Innovatie het totale 
vermogen bepalen voor het door de provincies vastgestelde gebied, mede in relatie tot het 
huidige en het geplande ruimtelijk gebruik?  
 
 
 
Antwoord: 
Medio november ontvangt het Rijk van het IPO de voorstellen voor 6.000 MW. Deze 
voorstellen worden door een onafhankelijk bureau getoetst met als vraag of er voldoende 
zekerheid is om 6.000 MW te kunnen realiseren. Daarbij zal ook kostenefficiency een rol 
spelen. De uitkomst hiervan zal met het  IPO worden besproken en vervolgens worden 
opgenomen in de structuurvisie 
 
78 Vraag: 
Is er bij het doorrekenen van de genoemde indicatoren en kengetallen bij artikel 14 
‘Wegen en Verkeersveiligheid’ uitgegaan van een situatie met - of zonder belaste 
woonwerkvergoeding? Indien hier niet vanuit is gegaan, kunt u aangeven wat de 
kengetallen dan zouden zijn geweest? 
 
Antwoord: 
De kentallen voor 2020 zijn streefwaarden. De ambitie om in 2020 op 100% van de 
trajecten de streefwaarde voor acceptabele reistijd te halen, verandert niet door het 
belasten van de woonwerkvergoeding. Dit geldt voor alle genoemde streefwaarden en 
doelstellingen voor 2020 in artikel 14. 
 
79 Vraag: 
Waarom is het percentage trajecten waar de streefwaarde voor acceptabele reistijd wordt 
gehaald voor 2013 niet in de begroting opgenomen en is alleen de streefwaarde voor 2020 
weergegeven? 
 
Antwoord: 
De zichtjaren van de grote nota’s van Infrastructuur en Milieu (Nota Mobiliteit = 2020, 
Structuurvisie Infrastructuur en Ruimte = 2028/2040) hebben altijd betrekking op de 
strategische, lange termijn. Uitgangspunt daarbij is dat het gehele MIRT-programma 
gerealiseerd is. Daarnaast wordt bij de berekeningen uitgegaan van de WLO-scenario’s van 

83 Vraag: 
Waarom neemt het aantal ernstig verkeersgewonden in de jaren van 2008 tot 2011 
gestaag toe? 
 
Antwoord: 
De oorzaak van het aantal ernstig verkeersgewonden in de jaren 2008 tot 2011 kan 
worden toegeschreven aan een toename van het aantal verkeersgevallen zonder 
betrokkenheid van een motorvoertuig. Er is vooral een toename te zien in het aantal 
ongevallen onder fietsers en ouderen. Zie ook antwoord op vraag 82. 
 
84 Vraag: 
Waarom worden de onveiligheidsincidenten die hebben plaatsgevonden met openbaar 
vervoerpersoneel slechts tweejaarlijks gemeten, zodat over de jaren 2007, 2009 en 2011 
geen cijfers beschikbaar zijn? Kunt u alsnog aan deze cijfers komen? Hoe voorkomt u dat 
er in de toekomst geen jaarlijkse cijfers beschikbaar zijn? 
 
 
 
 
 
Antwoord: 
- Het kennisplatform Verkeer en Vervoer voert, in opdracht van de minister van IenM, de 
Personeelsmonitor sociale veiligheid in het stads-en streekvervoer uit. Deze monitor  
beschrijft de ontwikkeling van de objectieve en subjectieve veiligheid van het personeel in 
het stads- en streekvervoer. Het onderzoek bestaat uit een anonieme vragenlijst die door 
het vervoerbedrijf onder het eigen personeel wordt uitgezet. 
- In 2007 is besloten om deze monitor tweejaarlijks uit te voeren in plaats van jaarlijks. De 
verwachting was dat jaarlijks monitoren onvoldoende respons zou opleveren om 
representatief te kunnen meten. Voldoende respons is immers noodzakelijk om inzicht te 
krijgen in de sociale veiligheid van personeel in het stad en streekvervoer. 
- Daarnaast vind ik het van belang om de vervoerbedrijven de gelegenheid te geven om 
maatregelen te nemen om het rapportcijfer te kunnen verbeteren, indien aan de orde. In 
de praktijk bleek een doorlooptijd van een jaar daarvoor te kort. 
- Het besluit om tweejaarlijks te monitoren is destijds in goed overleg tussen IenM, 
vervoerders en kennisplatform genomen. 
 
85 Vraag: 
a. Kunt u aangeven hoe het achterstallig onderhoud bij de hoofdtransportassen wordt 
aangepakt?  
b. Hoe wordt de continu verslechterende passeertijd bij sluizen omgebogen naar een 
stijgende lijn?  
 
Antwoord: 
a. Het achterstallig onderhoud bij de hoofdtransportassen wordt aangepakt door middel 
van de projecten uit het zogeheten plan van aanpak Beheer & Onderhoud (impuls) en het 
programma NoMo achterstallig onderhoud (NoMo/AOV). Over deze projecten wordt in het 
Infrastructuurfonds (artikelonderdeel 15.02.04) verantwoord. 
b. In sommige gevallen is er sprake van een mogelijk capaciteitsprobleem. Voor sluizen 
waarbij een capaciteitsprobleem wordt vermoed zijn studies gestart om deze problematiek 
verder in kaart te brengen en oplossingsrichtingen te verkennen. Deze projecten staan 
nader beschreven in het MIRT-projectboek 2013 en het Infrastructuurfonds (artikel 15 

Gaat de prognose voor verkeer en vervoer uit van het handhaven van de belasting van het 
woonwerkverkeer (forensentaks)? 
 
Antwoord: 
Nee. De prognose voor verkeer en vervoer in de begroting van Infrastructuur en Milieu is 
gebaseerd op de situatie waarin de kosten voor het woon-werkverkeer aftrekbaar zijn. De 
beleidseffecten van de belasting van het woon-werkverkeer, conform het wetsvoorstel Wet 
herziening fiscale behandeling zijn niet meegenomen in de prognose. 
 
 
90 Vraag: 
a. Wat zijn de concrete doelstellingen voor de subsidies onder 19.01 Klimaat (€ 4 635 
000)? b. In hoeverre dragen deze subsidies bij aan het verminderen van de uitstoot van 
broeikasgassen?  
 
Antwoord: 
  
1. Zoals in de toelichting op de financiële instrumenten aangegeven betreft het hier 
met name de volgende twee categorieën subsidies: 
Subsidies op het gebied van milieutechnologie, met als doestelling het bevorderen 
van de ontwikkeling en demonstratie van nieuwe milieugerichte technologie. En 
subsidies gericht op Duurzame Mobiliteit met als doelstelling de vermindering van 
de CO2-emissies in  de verkeerssector. Hiermee wordt voor het jaar 2020 een 
reductie met 13 tot 17 Mton bereikt.  
2. Voor de subsidies gericht op milieutechnologie geldt dat deze niet louter gericht 
zijn op CO2 reductie maar ook andere milieuthema’s. Belangrijker nog is dat het 
programma gericht is op innovatie van nieuwe technieken en niet op directe CO2 
reductie op korte termijn. Voor het programma Duurzame Mobiliteit worden ook 
naast de subsidies die primair gericht zijn op CO2 reductie ook subsidie ingezet 
voor de stimulering  van duurzame brandstoffen en voertuigen. Deze subsidies 
hebben daarmee indirect invloed op het terugdringen van de CO2 uitstoot en zijn 
primair voor de implementatie van schone en zuinige voertuigen. 
  
 
91 Vraag: 
a. Kan artikel 19 klimaat zo gelezen worden dat er na 2013 geen juridisch verplichte 
uitgaven zijn?  
b. Zo nee, welke deel is verplicht en wat is het doel daarvan?  
 
Antwoord: 
a. Neen, hoewel conform de Rijksbegrotingsvoorschriften alleen voor het jaar 2013 een 
percentage is gegeven, is het niet zo dat er na 2013 geen juridisch verplichte uitgaven zijn. 
Op basis van de tot en met 2012 aangegane en de in 2013 aan te gane juridische 
verplichtingen (opdrachten, subsidies, e.d.), zal ook voor jaren na 2013 sprake zijn van 
juridisch verplichte uitgaven. 
b. Op basis van de t/m 2012 aangegane en in 2013 aan te gane verplichtingen vloeit voort 
dat jaarlijks tussen circa de helft en tweede derde van het uitgavenbudget zal bestaan uit 
juridisch verplichte uitgaven. Het doel daarvan is voornamelijk het uitvoeren van wettelijke 
taken, zoals: 
- die van de NEa, inzake emissies en biobrandstoffen; 
- die van het RIVM, inzake monitoringsverplichtingen en andere wettelijke taken. 
Ook voor de uitvoering van subsidie- en fiscale regelingen (door o.a. AgNL) worden 
jaarlijks juridische verplichtingen (opdrachten) aangegaan.  
Zie in dit kader ook de toelichting bij het kopje "Budgetflexibiliteit" in artikel 19. 

 
Antwoord: 
Het beschikbare budget wordt besteed aan de betalingen voor de Subsidieregeling 
Maatschappelijke Organisaties en Milieu (SMOM).  Voor de SMOM kunnen sinds  2011 geen 
nieuwe aanvragen worden ingediend omdat de regeling is opgeheven. De lopende 
projecten dienen te worden uitbetaald. Onder de post  07.03 Ecosystemen en Landbouw 
valt ook het subsidieproject Oregional van de Stichting Landwaard, ter uitvoering van het 
Amendement Pieper (Kamerstuk 32123-XI, nr. 24). Het betreft een project op regionaal 
niveau voor milieuwinst door gebruik van streekproducten. De laatste betaling voor dit 
project valt niet in 2012, maar in 2013. 
 
97 Vraag: 
Welke kosten zijn in 2013 begroot voor verdere bedrijfsmatige integratie van de 
voormalige ministeries van VROM en V&W? Welke baten staan daar tegenover? 
 
Antwoord: 
In de begroting 2013 is, net als in de begroting 2012, geen budget gereserveerd voor de 
kosten als gevolg van het samengaan van de twee voormalige ministeries (VenW en 
VROM). De inschatting bij de opstelling van de begroting 2012 was dat er geen grote 
(onvoorziene) kosten zouden optreden door het samengaan en dat de verschillende 
onderdelen van IenM eventuele kosten zelf kunnen opvangen. Deze verwachting geldt nog 
steeds. De (eventuele) optredende baten, als gevolg van de samenvoeging, laten zich 
lastig kwantificeren. Bij de initiële toedeling van de taakstelling kabinet Rutte I aan 
dienstonderdelen van IenM is met de effecten van de samenvoeging rekening gehouden. 
Zo is er op Staf en Bedrijfsvoering een taakstelling van 35% doorgevoerd. Zonder een 
fusie had dat percentage fors lager moeten zijn.  
 
98 Vraag: 
Wordt het functioneren van het Planbureau voor de Leefomgeving regelmatig geëvalueerd? 
 
Antwoord: 
Het Planbureau voor de Leefomgeving kent een begeleidingscommissie. Deze 
Begeleidingscommissie heeft tot taak toezicht te houden op zowel de wetenschappelijke 
kwaliteit als de maatschappelijke relevantie van het werk van het PBL. In deze commissie 
hebben vertegenwoordigers zitting uit de wetenschap, van bestuurlijke organisaties en 
bedrijfsleven. Onderdeel van de taak van de commissie  het organiseren van periodieke 
visitaties. In november 2012 vindt daarnaast een internationale audit plaats van het PBL. 
De minister van I&M is eerstverantwoordelijk minister voor het functioneren van het PBL. 
Naast dit ministerie kunnen ook andere departementen het planbureau verzoeken 
onderzoek te verrichten naar vraagstukken op het gebied van milieu, natuur en ruimte. Het 
werkprogramma is dan ook vastgesteld door de directeur PBL in afstemming met het 
Directeuren-Generaal overleg PBL en de Begeleidingscommissie. 
 
99 Vraag: 
Kunt u aangeven welk budget de afgelopen jaren (2010-2012) per jaar beschikbaar was 
voor het Planbureau voor de Leefomgeving en welk budget de komende jaren (2013-2015) 
voor dit planbureau gereserveerd wordt? 
 
 
Antwoord: 
In onderstaand overzicht vindt u het budget van het PBL voor de periode 2010 tot en met 
2012 en de bedragen zoals begroot voor de periode 2013 tot en met 2017. 

hebben opgesteld om een effectief en efficiënt toezicht te realiseren met een minimale 
toezichtintensiteit. De ondertoezichtstaande neemt eigen verantwoordelijkheid ten aanzien 
van naleving, veiligheid en duurzaamheid, brengt hierover periodiek de risico’s in kaart en 
streeft aantoonbaar naar het beheersen van de risico’s. 
De inspectie voert, in overleg met de ondertoezichtstaande, gedurende de looptijd een 
audit uit naar de naleving van de gemaakte afspraken. Ook worden aanvullend reality-
checks uitgevoerd. In deze periode voert de inspectie geen reguliere inspecties uit, tenzij 
deze verplicht voortvloeien uit internationale wet- en regelgeving. De inspectie beoordeelt 
de rapportages van de ondertoezichtstaande en kan hierbij tevens gebruik maken van 
signalen en inspectieresultaten van derden. De inspectie kan op basis van haar 
bevindingen het convenant ook weer ontbinden en weer regulier toezicht gaan uitoefenen. 
De inspectie heeft in totaal 53 convenanten afgesloten: 
 Domein Risicovolle Stoffen en Producten(2) 
 Domein Scheepvaart: binnenvaart (5) 
 Domein Scheepvaart : koopvaardij (2) 
 Domein Rail- en Wegvervoer: busvervoer (12) 
 Domein Rail- en Wegvervoer: goederenvervoer(20) 
 Domein Rail- en Wegvervoer: taxivervoer (4) 
 Domein Luchtvaart(7) 
 Gevaarlijke Stoffen (1) 
De inspectie publiceert op haar internetsite een overzicht van alle individuele convenanten. 
 
104 Vraag: 
Welk bedrag aan mutaties op de begroting van 2013 komt in totaal voort uit alle moties die 
tijdens de huidige kabinetsperiode zijn aangenomen? 
 
Antwoord: 
Met moties wordt de regering gevraagd om ergens aandacht aan te besteden, een 
wetsvoorstel te maken of een oordeel te geven over het gevoerde beleid. Het merendeel 
van de moties heeft daarom, anders dan bij een amendement, geen directe financiële 
gevolgen. Het effect van een motie op het beleid is vaak niet één-op-één als 
begrotingsmutatie terug te zien in de begroting. 
In Bijlage 4c bij de begroting 2013 van HXII is voor alle aangenomen, nog openstaande 
moties aangegeven wat ermee wordt beoogd en wat de stand van zaken is. 
Voor deze kabinetsperiode die aanvangt in oktober 2010 gaat het om de moties die zijn 
benoemd op blz. 174 t/m 197. Deze zijn nog niet afgedaan en leiden daarmee in deze 
begroting nog niet tot een mutatie. 
Voor de nog in uitvoering zijnde motie Wiegman van Meppelen Scheppink c.s. (VAO 
Waterkwantiteit, 28-06-2011) waarin de regering is verzocht niet langer te streven naar 
volledige financiering van de waterschapsprojecten van het HWBP door de waterschappen, 
geldt dat de afspraak van 50/50 financiering, weliswaar niet in deze, maar in de 
voorgaande begroting is verwerkt (orde grootte 2,7 miljard). 
Van de ca. 200 in deze kabinetsperiode aangenomen moties die zijn afgerond, en daarmee 
niet meer in bijlage 4c van de begroting zichtbaar zijn, hebben de volgende geleid tot een 
begrotingsmutatie (2013): 
 Op 30 juni 2011 door de Tweede Kamer aangenomen motie De Jong, Koopmans, 
Aptroot: 'Verzoekt de regering om samen met de decentrale overheden en het 
bedrijfsleven zorg te dragen voor het nakomen van eerder gemaakte afspraken en 
de A2 tussen de knooppunten Het Vonderen en Kerensheide structureel te 

