Mevr. mr. A.M.T.M .
 
Aan de leden van de Tweede Kamer der Staten-Generaal 
Betreft: Bevindingen n.a.v. de beleidsdoorlichting gezondheidszorg, jeugdzorg en publieke 
gezondheidszorg in Caribisch Nederland 
Hoogedelgestrenge heer of dame, 
Hierbij bied ik u mijn bevindingen aan, voor de beleidsdoorlichting gezondheidszorg, jeugdzorg en 
publieke gezondheidszorg in Caribisch Nederland. 
Context 
Sinds 10 oktober 2010 zijn de eilanden Bonaire, Sint Eustatius en Saba openbare lichamen en maken zij 
deel uit van het land Nederland. Vanaf dat moment is de minister van Volksgezondheid, Welzijn en 
Sport (VWS) de eerstverantwoordelijke voor de wetgeving en inrichting van het zorgstelsel in Caribisch 
Nederland.  
De kleinschaligheid van de eilanden maakt dat er een grote samenhang is tussen het VWS-beleid dat in 
de verschillende beleidsartikelen is verantwoord. Daarom is er voor gekozen om de beleidsdoorlichting 
van de gezondheidszorg en jeugdzorg (art. 4.5) uit te breiden naar de publieke gezondheidszorg (art. 1). 
Ook de uitvoeringskosten (art. 10) maken deel uit van deze beleidsdoorlichting. 
De beleidsevaluatie 
De beleidsevaluatie, zoals opgesteld door een ambtelijke commissie is verricht krachtens de opdracht 
gegeven in de regeling periodiek Evaluatie onderzoek (Rpe).  
Beleidsdoorlichtingen hebben vaak het karakter van een syntheseonderzoek (overkoepelend overzicht), 
waarbij gebruik wordt gemaakt van de resultaten van eerder uitgevoerd evaluatieonderzoek. Tijdens dit 
onderzoek werd gebruik gemaakt van diverse rapporten onder andere: 
1 

De in 2013 door de minister van VWS - de Werkgroep Zorg Caribisch Nederland (WZCN) - ingestelde 
commissie adviseerde om in de periode 2014-2020 de zorg in Caribisch Nederland verder te brengen 
richting een voor Europees Nederland aanvaardbaar niveau. Het gaat hierbij om het realiseren van een 
goed functionerend, duurzaam stelsel van zorg, dat voor alle rechthebbenden in gelijke mate 
toegankelijk is waarbij recht moet worden gedaan aan zowel de culturele, geografische en andere 
verschillen tussen het Europese en het Caribische deel van Nederland als aan de verschillen tussen de 
drie eilanden die samen Caribisch Nederland vormen.  
Bij dit advies is, een aantal specifieke aandachtspunten aangegeven zoals de communicatie, het 
ontwikkelen van sturingsinformatie en het verder opzetten van het aanbod voor o.a. zorg voor 
(geestelijk) gehandicapten en sommige groepen ouderen. Dit advies is als doelstelling in de begroting 
van VWS voor 2016 opgenomen.  
Accentverschuiving  
Volgens het rapport zijn in de afgelopen jaren accentverschuivingen te zien in de brede doelstelling om 
het niveau van zorg in Caribisch Nederland op het niveau van Europees Nederland te brengen, onder 
andere als gevolg van ontwikkelingen op de eilanden, uitkomsten van onderzoeken en gewijzigde 
inzichten. In lang niet alle gevallen was bij de transitie al duidelijk wat de uitgangspositie was, wat de 
behoefte van de eilanden was en hoe, gezien de specifieke omstandigheden, het beleid dan vorm 
gegeven moest worden.  
Er zijn verschillende onderzoeken naar uitgangsposities en behoeftestelling uitgevoerd. Met zorgpartijen 
op de eilanden is en wordt gesproken over ontwikkelingen en behoeftes. Gekozen werd om de 
ontwikkeling van het zorgbeleid vanuit de lokale behoefte te laten plaatsvinden en dat beleid verder te 
bouwen en vorm te geven. 
Meetbare normen  
Teneinde te kunnen vaststellen in welke mate de zorg in Caribisch Nederland op een aanvaardbaar 
niveau is gebracht, werden de vorderingen bereikt in het afgelopen 5 jaar getoetst aan drie pijlers. 
Namelijk een aanvaardbaar voorzieningenniveau dat beschikbaar, betrouwbaar en betaalbaar is.  
Tijdens de uitvoering van de acties die vereist zijn voor het bereiken van het voorgenomen niveau is 
gebleken dat door het gebrek aan (meetbare) streefwaarden en betrouwbare gegevens het heel moeilijk 
is om exact aan te geven wanneer het voorgenomen niveau bereikt is.  
3 

Toezicht  
In het rapport wordt onder de paragraaf Toezicht niet vermeld of de BES- eilanden de afgelopen vijf 
jaren hebben beschikt over een medisch tuchtcollege en welke procedure gevolgd moet worden om een 
klacht bij dit college in te dienen. Het is aan te bevelen dit aspect nader toe te lichten.  
Tot slot 
Het Ministerie VWS heeft in de afgelopen vijf jaren ondanks de reeds genoemde knelpunten op een 
deskundige en verantwoordelijke wijze geïnvesteerd in de drie openbare lichamen. Uiteraard moet er 
nog veel gedaan worden om het door de minister voorgestane Nederlandse zorgniveau te bereiken.  
Hetgeen tot nu toe is bereikt rechtvaardigt alleszins de gedane investeringen en de bereikte resultaten. 
Het beoogde niveau vereist echter meer investeringen. Een besparing van 20% op de investeringen in de 
gezondheidszorg, de jeugdzorg en de publieke gezondheidszorg zal zonder meer negatieve gevolgen 
hebben voor het ingezette traject. 
Op de eerste plaats zal het frêle opgewekte vertrouwen in de Nederlandse regering ernstig worden 
geschaad omdat het voorgehouden niveau dat reeds een accentverschuiving heeft ondergaan, niet 
langer zal worden nagestreefd en het tot nu toe bereikte zorgniveau aanzienlijk op cruciale onderdelen 
zal worden verminderd. Het gevoel stiefmoederlijk te worden behandeld zal nog sterker postvatten. 
Op de tweede plaats zal een besparing van 20% op voornamelijk het gebied van jeugdzorg leiden tot een 
toename van drop-outs, jeugdcriminaliteit en agressie onder de jongeren die dreigen te ontsporen. 
Op de derde plaats zullen de bereikte vorderingen door gebrek aan financiële middelen binnen 
afzienbare tijd voor een groot gedeelte verloren gaan. 
Hier komt nog bij dat diverse aspecten die genoemd worden als redenen voor de toename van de 
investeringen buiten de invloed van de bevolking van de BES-eilanden liggen. Immers 
valutaschommelingen, het ontbreken van een betrouwbaar registratiesysteem, geografische ligging, 
kleinschaligheid enz. zijn elementen die buiten de samenleving staan en waarop de bevolking geen 
invloed heeft. 
5 

