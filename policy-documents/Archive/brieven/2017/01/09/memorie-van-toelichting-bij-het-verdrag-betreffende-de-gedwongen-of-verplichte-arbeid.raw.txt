Goedkeuring van het op 11 juni 2014 te Genève tot stand gekomen Protocol bij het 
Verdrag betreffende de gedwongen of verplichte arbeid (Trb. 2015, 32 en Trb. 2015, 194) 
MEMORIE VAN TOELICHTING 
 
I. ALGEMEEN 
 
1.1 Inleiding 
e
De Internationale Arbeidsconferentie (hierna: IAC) heeft in haar 103 zitting te Genève op 
11 juni 2014 met ruime meerderheid het Protocol bij het Verdrag betreffende de gedwongen of 
verplichte arbeid (Trb. 2015, 32) (hierna: het Protocol van 2014) aangenomen. Dit Protocol vult 
e
het door de IAC in haar 14 zitting te Genève op 28 juni 1930 aangenomen Verdrag betreffende 
de gedwongen of verplichte arbeid aan (hierna: IAO-verdrag nr. 29).  
Het verdrag van 1930 is een van acht zogeheten fundamentele verdragen van de Internationale 
Arbeidsorganisatie (hierna: IAO). Het verdrag is tot dusverre door 178 staten bekrachtigd. Het 
gehele Koninkrijk is partij bij dit verdrag. Na het op 25 september 1926 te Genève tot stand 
gekomen Verdrag inzake de slavernij van de Volkerenbond (Stb. 1933, 236) vormde IAO-
verdrag nr. 29 een belangrijke stap voorwaarts in de strijd tegen gedwongen arbeid. Doordat dit 
verdrag gerekend wordt tot de fundamentele IAO-verdragen worden ook die lidstaten die het 
verdrag niet bekrachtigd hebben, geacht zich aan de bepalingen ervan te houden, zoals 
vastgelegd in de verklaring van de Internationale Arbeidsconferentie over fundamentele 
1
principes en arbeidsrechten van 1998 . 
De IAO heeft een tripartiete structuur waarin naast de regeringen van de lidstaten tevens 
vertegenwoordigers van werknemers en werkgevers van de lidstaten zijn betrokken. De IAC, het 
beleidsbepalende orgaan van de IAO dat eveneens een tripartiete structuur kent, nam in 2012 een 
resolutie aan die oproept tot onderzoek naar de vraag of het stelsel van IAO-normen, waaronder 
IAO-verdrag nr. 29, lacunes vertoont en modernisering behoeft. In het verlengde hiervan werd in 
2013 te Genève een deskundigenbijeenkomst gehouden om IAO-verdrag nr. 29 door te lichten. 
Vervolgens werd een vragenlijst aan de lidstaten gestuurd teneinde hun mening te vernemen 
omtrent de wenselijkheid van aanvulling en modernisering van het verdrag en de vorm waarin de 
nieuwe elementen zouden moeten worden gegoten. Op grond van deze consultatieronde werd 
geconcludeerd dat IAO-verdrag nr. 29 aanvulling behoefde met betrekking tot met name de 
preventie van gedwongen arbeid, de identificatie, de bescherming en opvang van slachtoffers en 
hun recht op schadeloosstelling. Wat betreft de vorm waarin de vernieuwingen zouden moeten 
worden gegoten werden de mogelijkheden besproken van een aanvullend protocol bij IAO-
verdrag nr. 29, een aanbeveling (van de IAC) dan wel een combinatie van beide. Op grond van 
de consultatieronde werd gekozen voor een aanvullend protocol bij IAO-verdrag nr. 29 in 
                                                           
1
 http://www.ilo.org/public/english/standards/relm/ilc/ilc86/com-dtxt.htm 
Gewijzigde veldcode
 
1 
 

betrokkenheid bij onrechtmatige activiteiten  hebben begaan (het “non-punishment” beginsel), is 
een weerspiegeling van soortgelijke bepalingen in recente internationale instrumenten met 
betrekking tot de aanpak van mensenhandel, zoals het bovengenoemde Raad van Europa verdrag 
4
en de EU-richtlijn mensenhandel . Dit geldt eveneens voor de bepaling in het Protocol die de 
verdragspartijen verplicht samen te werken bij de preventie en bestrijding van gedwongen 
arbeid. 
In die zin bevat het Protocol weinig nieuwe elementen, althans niet voor Nederland waar 
slachtoffers van gedwongen arbeid onder de bepalingen met betrekking tot mensenhandel vallen 
en dus reeds dezelfde bescherming genieten. Wel nieuw in het Protocol is de betrokkenheid van 
sociale partners.  
Mensenhandel is strafbaar gesteld in artikel 273f van het Nederlandse Wetboek van Strafrecht 
(hierna: WvSr). De strafbaarstelling van mensenhandel is gericht op het tegengaan van uitbuiting 
in ruime zin. Artikel 273f, tweede lid, WvSr bepaalt dat uitbuiting, onder meer, gedwongen of 
verplichte arbeid of diensten omvat. Deze vorm van mensenhandel wordt meestal aangeduid als 
mensenhandel met het oogmerk van arbeidsuitbuiting. Het artikel strekt tot implementatie van 
voornoemde internationale instrumenten ter bestrijding van mensenhandel. Artikel 273f  WvSr, 
vormt in de Nederlandse context een toereikende grondslag om de gerelateerde misdaden van 
mensenhandel en gedwongen arbeid te vervolgen.  
1.3 Standpunt ten aanzien van bekrachtiging 
Van de totstandkoming van het Protocol gaat boven alles een belangrijk politiek signaal uit: 
gedwongen arbeid kan niet worden geduld, de aanpak van dit kwaad heeft internationaal de 
5
aandacht . Door partij te worden bij het Protocol van 2014 geven staten uiting aan hun 
vastbeslotenheid gedwongen arbeid tegen te gaan, in eigen land en internationaal. Bekrachtiging 
van het Protocol van 2014 is opportuun, omdat IAO-verdrag nr. 29 te weinig houvast biedt voor 
een effectieve aanpak van gedwongen of verplichte arbeid en er aanvullende maatregelen nodig 
zijn op het gebied van preventie, bescherming en schadeloosstelling (zie eerdergenoemde brief 
aan de Tweede Kamer van 2 juli 2014). Van belang is ook dat het Protocol formeel vastlegt dat 
gedwongen of verplichte arbeid en mensenhandel als verwante vormen van misdaad moeten 
worden gezien en dat, voor zover staten deze begrippen wel gescheiden willen benaderen, de 
slachtoffers in beide gevallen recht hebben op bescherming, opvang en schadeloosstelling. 
Voor de EU-lidstaten, die reeds te maken hebben met een uitgebreid stelsel van communautaire 
richtlijnen op het gebied van arbeidsrecht, de bestrijding van mensenhandel en de bescherming 
6
van slachtoffers, brengt het Protocol niet veel nieuwe verplichtingen. Voor staten buiten Europa, 
                                                           
4
 Vgl. artikel 8 van bovengenoemde EU-richtlijn 2011/36/EU en artikel 26 van het Verdrag van de Raad van Europa 
inzake bestrijding van mensenhandel (RvE 197) 
5
 https://www.nationaalrapporteur.nl/binaries/nationaal-rapporteur.gedwongen-arbeid-opnieuw-op-de-
agenda.2014_tcm23-34808.pdf 
6
 Hiermee wordt gedoeld op bovengenoemde Richtlijn 2011/36/EU en op Richtlijn 2014/67/EU van het Europees 
Parlement en de Raad van 15 mei 2014 inzake de handhaving van Richtlijn 96/71/EG betreffende de 
terbeschikkingstelling van werknemers met het oog op het verrichten van diensten en tot wijziging van 
3 
 

1.4   Werking van de verdragsbepalingen 
 
De regering gaat er van uit dat de artikelen opgenomen in het Protocol bij het Verdrag 
betreffende de gedwongen en verplichte arbeid niet een ieder verbindende bepalingen zijn.  
9
De Centrale Raad van Beroep heeft reeds overwogen dat de artikelen in de normverdragen van 
de Internationale Arbeidsorganisatie een instructiekarakter dragen en gericht zijn tot de 
verdragsluitende staten, hetgeen in het algemeen in de weg zal staan aan de mogelijkheid van het 
inroepen van een rechtens afdwingbare aanspraak op een concrete prestatie in een individueel 
geval. Veelal vormen de artikelen in deze verdragen geen bepalingen die naar hun inhoud 
10
eenieder kunnen verbinden als bedoeld in de artikelen 93 en 94 van de Grondwet . 
 
1.5 Uitvoering van het verdrag in Nederland 
 
Het Europese deel van Nederland: 
Bij de keuze van de uitvoering van het Protocol bestaat veel vrijheid voor de individuele staten. 
Door Nederland wordt, mede op basis van EU-richtlijnen, al aan belangrijke eisen van het 
Protocol voldaan. Het Protocol gaat uit van een continu proces van verbetering van het nationale 
beleid en de actieplannen. Op basis van de praktijk van alle dag zal gekeken worden waar nog 
specifieke maatregelen nodig zijn in aanvulling op het reeds ingezette beleid. De overheid zal dit 
doen in nauwe samenwerking met werkgevers- en werknemersorganisaties, alsmede andere 
betrokken organisaties. Ook gebeurt dit door alert te blijven op goede voorbeelden in andere 
landen en door informatie-uitwisseling zowel nationaal, alsook in internationaal verband.  
 
Het Caribische deel van Nederland:  
Ook voor de inwoners van Caribisch Nederland zullen de grondrechten, waaronder de 
sociaaleconomische grondrechten, geborgd moeten zijn. Dat betekent niet automatisch dat dit in 
Caribisch Nederland op exact dezelfde wijze als in Europees Nederland geschiedt; in verband 
met de bijzondere omstandigheden worden steeds op de situatie toegespitste maatregelen 
genomen. Ook voor Caribisch Nederland zal daarom bekeken worden welke aanpassingen in de 
wetgeving noodzakelijk zijn voordat het Protocol voor dat deel van Nederland kan worden 
bekrachtigd. Wanneer bekend is op welke wijze de BES-wetgeving aangepast moet worden, 
zullen de bestuurscolleges van Bonaire, Sint Eustatius en Saba geïnformeerd worden over de 
bekrachtiging van het Protocol voor de BES-eilanden en over de aan te passen wetgeving. Opmerking [l1]: Opm. Verdragen: deze 
passage voorleggen aan SZW DWJZ en 
Mensenhandel is wel al reeds strafbaar gesteld in artikel 286f Wetboek van Strafrecht BES, dat 
beleid. 
nauw aansluit bij artikel 273f van het Nederlandse Wetboek van Strafrecht. De bestrijding van 
alle vormen van mensenhandel is ook een prioriteit voor Caribisch Nederland. De noodzakelijke 
structuren voor een goede aanpak van mensenhandel zijn inmiddels opgezet. In het kader van 
een Memorandum of Understanding van Nederland met de Caribische delen van het Koninkrijk 
                                                           
9
 Zie RSV 2001/138, 24 januari 2001 
10
  Zie ook de kabinetsnotitie inzake doorwerking internationaal recht in de Nederlandse rechtsorde, Kamerstukken 
II 2007/08, 29 861, nr. 19, p. 4 en de overweging inzake rechtstreekse werking bij de Rijkswet houdende 
goedkeuring van het op 13 december 2006 te New York tot stand gekomen Verdrag inzake de rechten van 
personen met een handicap, Kamerstukken II, 2013/14, 33 992 (R2034), nr. 3, blz. 8 e.v. 
5 
 

 
Artikel 1 
 
Artikel 1, eerste lid, van het Protocol kan men zien als een samenvatting van de doelstellingen 
van zowel het basisverdrag als het Protocol gekoppeld aan een krachtige aansporing om deze 
doelstellingen op effectieve wijze na te streven. Het eerste lid beschrijft een verplichting voor 
lidstaten om het gebruik van gedwongen of verplichte arbeid te voorkomen en uit te bannen. 
Daarnaast dienen de lidstaten slachtoffers te beschermen en passende effectieve maatregelen te 
nemen, inclusief compensatie voor slachtoffers, en om degenen die verantwoordelijk zijn voor 
gedwongen arbeid te bestraffen. In het tweede lid wordt de lidstaten opgedragen om nationaal 
beleid te ontwikkelen en een actieplan uit te werken voor de bestrijding van gedwongen of 
verplichte arbeid. Een en ander dient te worden afgestemd met werkgevers- en 
werknemersorganisaties, alsmede andere betrokken groepen. Het derde lid bepaalt dat nationaal 
beleid specifieke activiteiten moet bevatten tegen mensenhandel met het oogmerk van 
gedwongen of verplichte arbeid. Hiermee legt het Protocol een verband tussen gedwongen of 
verplichte arbeid en mensenhandel.  
 
Wat betreft mensenhandel met het oogmerk van arbeidsuitbuiting wordt in Nederland ingezet op 
preventie en bestrijding via zowel strafrechtelijke opsporing als bestuursrechtelijke handhaving. 
In de derde termijn van de Taskforce Mensenhandel (2014-2016) zijn onder meer de aanpak van 
arbeidsuitbuiting en overige uitbuiting, met inbegrip van nieuwe fenomenen, als prioriteit 
benoemd. Daartoe wordt onder andere ingezet op het versterken van de informatiepositie, het 
uitvoeren van onderzoeken, voorlichting en trainingen. Aan de Task Force doen verschillende 
overheidsorganisaties, uitvoeringsorganisaties en maatschappelijke instanties mee.  
Bij de preventie en aanpak van arbeidsuitbuiting vindt op onderdelen overleg plaats met 
werkgevers- en werknemersorganisaties, zowel op beleidsmatig niveau als met de Inspectie 
SZW. Op ambtelijk niveau vindt het reguliere contact met de sociale partners over het SZW- 
beleid plaats via de Regiegroep Sociale Partners van de Stichting van de Arbeid. Indien dat aan 
de orde is, wordt ook nieuw beleid op het gebied van de aanpak van gedwongen arbeid en 
arbeidsuitbuiting daar op de agenda gezet. Daarmee wordt voldaan aan het tweede lid van dit 
artikel. 
11
Ook in het meerjarenplan 2015-2018 van de Inspectie SZW is de aanpak van arbeidsuitbuiting 
als prioriteit gedefinieerd. De Inspectie SZW, Directie Opsporing, doet strafrechtelijke 
onderzoeken naar arbeidsuitbuiting. Zij heeft 40% van haar capaciteit hiervoor gereserveerd. De 
strafrechtelijke opsporing doet de Inspectie SZW indien noodzakelijk in samenwerking met de 
politie. De bestuursrechtelijke aanpak van arbeidsuitbuiting gebeurt onder meer via de Wet 
Arbeid Vreemdelingen (WAV). Een werkgever kan een maximale bestuurlijke boete krijgen van 
€ 8.000,- per illegaal tewerkgestelde. Ook het toezicht op de Wet Minimumloon en 
minimumvakantiebijslag (WML), de Arbeidstijdenwet (ATW) en de Arbeidsomstandighedenwet 
(Arbowet) dragen bij aan de preventie en bestrijding van mensenhandel met het oogmerk van 
arbeidsuitbuiting. In het kader van het toezicht op de naleving van deze arbeidswetgeving 
kunnen inspecteurs namelijk ook signalen waarnemen die kunnen wijzen op mensenhandel met 
het oogmerk van arbeidsuitbuiting. Inspecteurs worden getraind om deze signalen te herkennen 
en hoe in voorkomende gevallen te handelen. Signalen van mogelijke arbeidsuitbuiting worden 
                                                           
11
 http://www.inspectieszw.nl/Images/Meerjarenplan-InspectieSZW-2015-2018_tcm335-359627.pdf 
7 
 

 
In Nederland is de belangrijkste bron voor het arbeidsrecht boek 7 van het Burgerlijk Wetboek. 
Dit boek bevat gedetailleerde regelingen over tal van aspecten van het arbeidsrecht. Ook de Wet 
Allocatie Arbeidskrachten door Intermediairs (Waadi) is relevant. Het bevat onder meer een 
gelijke behandelingsnorm voor ter beschikking gestelde arbeidskrachten. Volgens artikel 8 
hebben ter beschikking gestelde arbeidskrachten recht op ten minste dezelfde 
arbeidsvoorwaarden als die gelden voor werknemers die werkzaam zijn in gelijke of 
gelijkwaardige functies in dienst van het bedrijf waar de terbeschikkingstelling plaatsvindt. De 
gelijke behandelingsnorm op grond van artikel 8 Waadi komt voort uit de Uitzendrichtlijn 
12
(2008/104/EG) . 
 
ii. de diensten voor de arbeidsinspectie en andere diensten belast met de handhaving van de 
wetgeving worden versterkt. 
Zoals hierboven vermeld is arbeidsuitbuiting als prioriteit gedefinieerd in het meerjarenplan van 
de Inspectie SZW. Inspecteurs worden getraind om de signalen van mensenhandel met het 
oogmerk van arbeidsuitbuiting te herkennen en hoe in voorkomende gevallen te handelen.  
 
d.  het beschermen van personen, en in het bijzonder migrerende werkenden, tegen mogelijk 
misbruik en frauduleuze praktijken bij het wervings- en plaatsingsproces. Het betreft hier vaak 
werkenden die gebruik maken van detachering- en uitzendbureaus. Staten worden verplicht om 
werkenden tegen misbruik en frauduleuze praktijken door dergelijke bureaus te beschermen. 
 
Gedwongen arbeid gaat vaak gepaard met grensoverschrijdende aspecten. Detacheerders en 
uitzenders spelen bij grensoverschrijdende arbeid een aanzienlijke rol waar het gaat om (goede) 
afstemming tussen vraag en aanbod. Het kabinet heeft met de programma’s Aanpak Malafide 
uitzendbureaus en Aanpak schijnconstructies al belangrijke stappen gezet om werkenden te 
beschermen tegen misbruik door wervings- en uitzendbureaus. Op 2 juni 2015 is het 
Wetsvoorstel aanpak schijnconstructies (WAS) door de Eerste Kamer aangenomen. Met deze 
Wet (Stb 2015, 33) worden uitbuiting, verdringing en oneerlijke concurrentie op 
arbeidsvoorwaarden teruggedrongen. Het omvat onder meer de invoering van 
ketenaansprakelijkheid voor loon en de openbaarmaking van inspectiegegevens van de Inspectie 
SZW.  
13
Het kabinet werkt aan de implementatie van de Handhavingsrichtlijn , waarmee eveneens wordt 
bijgedragen aan het terugdringen van het misbruik van internationaal geworven werkenden. Dat 
gebeurt door te verduidelijken welke arbeidsvoorwaarden en arbeidswetten er minimaal van 
toepassing zijn en door Inspectiediensten meer handvaten te geven de arbeidswetten te 
handhaven. De richtlijn dient uiterlijk 18 juni 2016 te zijn geïmplementeerd. Eén element uit de 
handhavingsrichtlijn, ketenaansprakelijkheid voor loon, is reeds opgenomen in de WAS. 
Verder zijn bij dit artikelonderdeel (d) ook nog de artikelen 7 (loon) en 15 (vakantiebijslag) van 
de WML en artikel 2 (tewerkstelling van vreemdelingen) van de WAV van belang. Deze wetten 
                                                           
12
 Richtlijn 2008/104/EG van het Europees Parlement en de Raad van 19 november 2008 betreffende 
uitzendarbeid (PbEU 2008, L 327). 
13
 Richtlijn 2014/67/EU betreffende de handhaving van Richtlijn 96/71/EG betreffende de terbeschikkingstelling 
van werknemers met het oog op het verrichten van diensten (PbEU 2014, L159). 
9 
 

slachtoffers van informatie en contactorganisaties over onderwerpen zoals opvang (bijvoorbeeld 
door Jeugdzorg Nederland in de COSM of in de mannenopvang), juridische bijstand, medische 
en psychische hulp, verblijf in Nederland en schadevergoeding. Het verwijsmechanisme is 
verder van belang voor de opsporing en vervolging van daders, wat in belangrijke mate bijdraagt 
aan het voorkomen van nieuwe slachtoffers. Goede bescherming kan immers bijdragen aan de 
aangiftebereidheid van slachtoffers en daarmee aan een succesvolle vervolging van 
mensenhandelaren.  
Door overzicht en transparantie te bieden, en door de rolverdeling tussen de verschillende 
partijen te formaliseren, maakt het verwijsmechanisme voor betrokken professionals inzichtelijk 
hoe zij de beste hulp aan slachtoffers kunnen bieden. De activiteiten van de betrokken partijen 
worden beter op elkaar afgestemd, waarbij het belang van het slachtoffer centraal wordt gesteld. 
Zo wordt voorkomen dat partijen langs elkaar heen werken, of niet de juiste partijen betrekken, 
waardoor het slachtoffer niet de optimale hulp krijgt. Dit alles dient ertoe, dat slachtoffers van 
mensenhandel betere en meer op hun situatie toegespitste zorg, ondersteuning en begeleiding 
krijgen.  
 
Naast deze initiatieven is er een specifieke verblijfsregeling voor slachtoffers van mensenhandel 
die illegaal in Nederland verblijven. Het uitgangspunt van de verblijfsregeling mensenhandel is 
tweeledig: het bieden van bescherming aan mogelijke slachtoffers van mensenhandel die 
medewerking aan het strafproces tegen de dader verlenen, stimuleert de bereidheid tot het doen 
van aangifte. Deze verblijfsregeling is neergelegd in paragraaf B8/3 van de 
Vreemdelingencirculaire 2000. Zo kunnen slachtoffers van mensenhandel die aangifte doen of 
op andere wijze medewerking verlenen aan het opsporings- of vervolgingsonderzoek en getuigen 
die aangifte doen en van wie het verblijf in Nederland in het belang is van het opsporings- en 
vervolgingsonderzoek, rechtmatig verblijf krijgen. Ook arbeidsmigranten uit EU-landen vallen 
op dit moment onder deze regeling omdat zij op deze wijze makkelijker toegang krijgen tot 
voorzieningen waar zij anders geen toegang toe zouden krijgen.  
 
Artikel 4 
 
Op basis van het eerste lid van dit artikel dienen lidstaten alle slachtoffers van gedwongen of 
verplichte arbeid ongeacht hun aanwezigheid op het nationale grondgebied of hun wettelijke 
status, effectieve toegang tot rechtsmiddelen te geven. In het bijzonder worden rechtsmiddelen 
ter verkrijging van schadeloosstelling genoemd.  
 
De positie van het slachtoffer is het sterkst binnen het strafrecht. De strafrechter kan de dader een 
schadevergoedingsmaatregel opleggen. Het slachtoffer hoeft in dat geval niet zelf voor inning te 
zorgen. Dit wordt gedaan door het Centraal Justitieel Incassobureau. Als de dader niet betaalt, 
dan kan een slachtoffer aanspraak maken op een voorschotregeling en staat de Staat garant. Kiest 
een slachtoffer voor het instellen van een civiele vordering en wordt deze toegewezen, dan dient 
hij of zij zelf voor inning zorg te dragen. Een veroordelend civiel vonnis geeft een slachtoffer de 
mogelijkheid om zelf via een deurwaarder executoriaal beslag te leggen op (bijna) alle 
bezittingen van de dader. Slachtofferhulp Nederland kan slachtoffers uitleg bieden over de 
verschillende schadevergoedingsmogelijkheden en de voorwaarden waaronder deze van 
toepassing zijn. 
 
11 
 

vallende strafbare feiten. Daarnaast is er in EU-verband veel wetgeving tot stand gekomen die 
samenwerking tegen georganiseerde misdrijven zoals mensenhandel mogelijk maakt. Zo zijn 
Europol, Eurojust en Frontex actief op dit vlak, is er een EMPACT-project met betrekking tot 
mensenhandel en kunnen instrumenten als Joint Investigation Teams en Europese 
Arrestatiebevelen tegen mensenhandel worden ingezet. 
 
Artikel 6  
 
Dit artikel bepaalt dat maatregelen die genomen worden voor toepassing van het Protocol en het 
oorspronkelijke verdrag, vastgesteld worden bij nationale wet- of regelgeving of door de 
bevoegde autoriteiten na overleg met werkgevers en werknemersorganisaties. 
Bij de preventie en aanpak van arbeidsuitbuiting vindt op onderdelen overleg plaats met 
werkgevers- en werknemersorganisaties, zowel op beleidsmatig niveau als op het niveau van de 
Inspectie SZW. 
 
Artikel 7 
 
Ingevolge dit artikel worden de overgangsbepalingen in artikel 1, tweede en derde lid, en de 
artikelen 3 tot en met 24 van IAO-verdrag nr. 29 geschrapt. Deze artikelen zijn niet meer 
relevant, omdat deze artikelen nadere invulling gaven aan de voorwaarden waaronder 
gedwongen of verplichte arbeid toegestaan was in de eerste vijf jaar na de inwerkingtreding van 
het oorspronkelijke verdrag. 
 
8-12 Slotbepalingen 
 
Deze artikelen bevatten de gebruikelijke slotbepalingen uit de IAO-verdragen.  
Ingevolge artikel 8 kunnen alleen staten die partij zijn bij het verdrag van 1930 het Protocol 
bekrachtigen. Dit Protocol treedt in werking twaalf maanden nadat het door twee staten 
bekrachtigd is en voor elke staat die daarna bekrachtigt een jaar na de datum van bekrachtiging.  
Artikel 9 bevat de voorwaarden voor opzegging en de wijze waarop opzegging plaatsvindt. 
 
III. AANBEVELING 
 
Tegelijk met het Protocol heeft de IAC op 11 juni 2014 te Genève de Aanbeveling nr. 203 
aangenomen. De Aanbeveling is juridisch niet bindend en verplicht niet tot wettelijke 
maatregelen. Bij de beleidsontwikkeling zal met de geest en de strekking van de Aanbeveling 
rekening worden gehouden, zonder dat dit betekent dat de suggesties letterlijk worden 
overgenomen. De Aanbeveling zal derhalve fungeren als een leidraad voor het verdere beleid. 
De Aanbeveling behoeft geen parlementaire goedkeuring, maar wordt toch in hoofdlijnen 
toegelicht. 
Aanbeveling nr. 203 bevat onder meer de volgende richtlijnen: 
Preventie 
13 
 

Wat het Koninkrijk der Nederlanden betreft, zal het Protocol, evenals IAO-verdrag nr. 29, voor 
het gehele Koninkrijk goedgekeurd worden. Het Protocol zal vooralsnog alleen voor het 
Europese deel van het Koninkrijk der Nederlanden worden bekrachtigd. Ten aanzien van de 
bekrachtiging voor het Caribische deel van Nederland wordt verwezen naar paragraaf 1.5 van 
deze memorie van toelichting. 
Aruba, Curaçao en Sint Maarten beraden zich over medegelding. Zoals eerder vermeld geldt 
IAO-verdrag nr. 29 al voor die delen van het Koninkrijk. Teneinde het mogelijk te maken dat, op 
het moment dat de regeringen van Aruba, Curaçao en Sint Maarten aangeven dat medegelding 
voor hun land wenselijk wordt geacht en dat eventueel noodzakelijke uitvoeringswetgeving 
gereed is, die medegelding direct tot stand kan worden gebracht, wordt de goedkeuring van het 
Protocol ook voor deze delen van het Koninkrijk gevraagd. 
 
De Minister van Sociale Zaken en Werkgelegenheid, 
 
De Minister van Buitenlandse Zaken, 
 
De Minister van Veiligheid en Justitie, 
 
 
 
15 
 

