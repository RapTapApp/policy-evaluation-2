 
Rappelabele toezeggingen aan de Eerste Kamer waarvan de termijn op 01-07-2017 
verlopen is 
 
  
Toezegging  
Toezegging Maatwerkprofiel (33.891) (T02040) 
De staatssecretaris van VWS zegt de Kamer, naar aanleiding van een vraag van het lid Slagter-
Roukema, toe om de uitvoeringspraktijk - in afwachting van het in 2015 te ontwikkelen 
maatwerkprofiel voor de indicatiestelling door het CIZ - te bewaken.  
Stand van zaken 
Zoals de staatssecretaris met brief van 30 maart jl. inzake het halfjaarlijks rappel toezeggingen 
aan uw Kamer heeft toegezegd, is de Tweede Kamer voor de zomer hierover geïnformeerd. In de 
bijlage treft u een afschrift van deze brief aan. 
 
Toezegging  
Toezegging Facultatief protocol (33.992 / 33.990) (T02290) 
De staatssecretaris van VWS zegt de Kamer, naar aanleiding van vragen van de leden Bredenoord, 
Ganzevoort, Don en Barth, toe voor de zomer te komen met een standpuntbepaling (inclusief de te 
zetten stappen) ten aanzien van het facultatief protocol.  
Stand van zaken 
In overleg met de commissie voor Volksgezondheid, Welzijn en Sport van de Eerste Kamer heeft 
het kabinet aan de Raad van State gevraagd of het advies bij het FP-IVESCR ook bruikbare 
inzichten zal opleveren voor de daarmee samenhangende protocollen. Inmiddels heeft de Raad van 
State advies uitgebracht. Een reactie op dit advies zal in verband met de demissionaire status aan 
het volgende kabinet worden gelaten. 
Toezegging  
Toezegging Lokale inclusie agenda (33.992 / 33.990) (T02292) 
De staatssecretaris van VWS zegt de Kamer, naar aanleiding van een vraag van het lid Van Dijk, 
toe om na te gaan welke rol de VNG kan spelen bij de ontwikkeling van de lokale inclusie agenda's. 
Stand van zaken 
Het plan van aanpak voor de implementatie VN Verdrag, inclusief de plannen voor gemeenten 
inzake de rechten van personen met een handicap is 28 maart jl. aan uw Kamer toegezonden 
(Kamerstuk 33990, D). 
 
Toezegging  
Toezegging Caribisch deel van het Koninkrijk (33.992 / 33.990) (T02294) 
De staatssecretaris van VWS zal de Kamer, naar aanleiding van een vraag van het lid Ganzevoort, 
op grond van de resultaten van het onderzoek naar de toekomstige werking van het verdrag in 
Caribisch Nederland, na de zomer informeren over het invoeringstraject. De staatssecretaris zal 
erop aandringen dat Aruba, Curaçao en Sint-Maarten snel een besluit nemen over de vraag hoe en 
wanneer het verdrag tot medegelding wordt gebracht en zal de mogelijkheden voor ondersteuning 
bij de implementatie ervan nogmaals onder de aandacht van deze landen brengen.  
Stand van zaken 
Het rapport is op 30 maart jl. aan uw Kamer gestuurd (Kamerstuk 34550 XVI, C). Een 
kabinetsreactie op het rapport, wordt in verband met de demissionaire status van dit kabinet aan 
een volgend kabinet gelaten. 
 
Toezegging  
Toezegging Voortgangsrapportage elektronische gegevensuitwisseling zorg (33.509) (T02375) 
De minister van VWS zegt, naar aanleiding van een vraag van het lid Nooren, toe om beide Kamers 
jaarlijks een voortgangsrapportage te sturen. Daarin zal, op verzoek van het lid Martens, ook 
worden ingegaan op de administratieve lasten en de rol van Actal. 
Stand van zaken 
De Wet Cliëntenrechten bij elektronische verwerking van gegevens is op 1 juli jl. in werking 
getreden. Het onderliggende besluit is nog niet in werking getreden. De minister informeert de 
leden van de Eerste en Tweede Kamer in het najaar van 2017 over de voortgang. 
 
Toezegging 
Toezegging Toezicht Autoriteit Persoonsgegevens (33.509) (T02377)  
 

