Bijlage: schriftelijke beantwoording van gestelde vragen in de eerste termijn van de 
behandeling van de begroting van Economische Zaken voor 2018, onderdeel Landbouw 
en Natuur 
 
Hieronder treft u de beantwoording van een selectie van de gestelde vragen per woordvoerder.  
De overige gestelde vragen worden mondeling beantwoord. 
 
Graus (PVV) 
Waarom gaan we niet nitraten en fosfaten extraheren uit mest, zodat mest vermarkt kan worden? 
En daarmee afzien kan worden van invoering fosfaatrechten en fosfaatreductieplan? 
 
Dierlijke mest bevat veel waardevolle bestanddelen, zoals fosfaat, stikstof en organische stof. 
Zonder die stoffen groeien landbouwgewassen niet en komt onze voedselvoorziening in gevaar. 
Maar, een teveel aan mest kan ook milieuproblemen opleveren, zoals verontreiniging van ons 
drinkwater, aantasting van onze natuur of teveel fijn stof. Het is ook zo dat de meeste 
landbouwgewassen niet gebaat zijn bij te veel mest. Een goede verwerking of export van het te 
veel aan mest in Nederland is dus van belang. Het overschot aan mest in Nederland kan benut 
worden voor teelt van landbouwgewassen in andere landen en bijvoorbeeld ook voor de productie 
van energie. Dat gebeurt ook volop, er wordt zowel verwerkte als onverwerkte mest vanuit 
Nederland naar het buitenland geëxporteerd. Het fosfaatreductieplan en het fosfaatrechtenstelsel 
zijn erop gericht om ervoor te zorgen dat de Nederland weer onder het fosfaatproductieplafond uit 
de derogatiebeschikking komt (2017) en daar ook onder blijft (2018 en verder). Het is niet zo dat 
verwerking en export van mest hiervoor een alternatief is. 
 
Graus (PVV) 
Wat gaat de minister doen aan het reddingsplan ten behoeve van de IJsselmeervissers? Zijn er 
financiële middelen? 
 
Er is geen bestaand reddingsplan ten behoeve van de IJsselmeervissers. De afgelopen jaren zijn 
de inkomsten uit de visserij op het IJsselmeer sterk gestegen. Dat blijkt uit een rapport van 
Wageningen Economic Research over de economische waarde van de visserij en de vergunningen. 
Het rapport is opgesteld in opdracht van mijn ministerie en wordt binnenkort naar uw Kamer 
gestuurd. Er is derhalve geen reden om financiële middelen te reserveren. 
 
Graus (PVV) 
Gaat de minister meer doen aan naming and shaming van overtreders en 
sluiting/beroepsverbod/straffen/boetes?  
 
De Nederlandse Voedsel- en Warenautoriteit (NVWA) sanctioneert op basis van het 
interventiebeleid, dat openbaar is. Een houder heeft de verantwoordelijkheid om goed voor het 
welzijn en de gezondheid van zijn dieren te zorgen. Indien er sprake is van overtredingen zal de 
overheid optreden door middel van bestuursrechtelijke handhaving. Het is aan de strafrechter om 
over te gaan op een houdverbod, beroepsverbod of stillegging van een onderneming. Momenteel 
wordt gewerkt aan het mogelijk maken van het houdverbod als rechterlijke zelfstandige maatregel 
in de Wet dieren. Hierover bent u al eerder per brief op 30 juni 2017 (Kamerstuk 28286, nr. 921) 
geïnformeerd. De NVWA gaat de komende jaren individuele inspectieresultaten, mits voldaan aan 
bepaalde randvoorwaarden, actief openbaar maken op haar domeinen. Met het openbaar maken 
van inspectiegegevens treedt de NVWA actief naar buiten met haar oordeel. Om te laten zien 
welke bedrijven de wetgeving en regelgeving wél goed naleven, maar ook wie de slechte nalevers 
zijn. Met openbaargemaakte inspectieresultaten kunnen zowel consumenten als bedrijven hun 
voordeel doen bij het maken van hun keuzes.  
 
Graus (PVV) 
Waar blijft de beloofde vervolgcampagne voor 144 Red een Dier? 
 
De toenmalige minister van Veiligheid en Justitie heeft tijdens het debat met uw Kamer over het 
burgerinitiatief ‘Ee n dier is geen d i ng ’ van 20 september jl. aangegeven dat het daadwerkelijk 
gebruik van het telefoonnummer 144 hoog is, en dat er dit jaar al meer dan 60.000 telefoontjes 
1 
 

Graus (PVV) 
Hoe zit het met uit huis geplaatste dieren? Is de minister bereid om het gesprek met VNG hierover 
aan te gaan bij uithuisplaatsing na huiselijk geweld? 
 
De toenmalige minister van Veiligheid en Justitie heeft tijdens het dertigledendebat van 6 
september jl. over het rapport over kenmerken en achtergronden van dierenmishandelaars, 
 aangegeven hierover navraag te zullen doen bij de minister van Volksgezondheid, Welzijn en 
Sport, in reactie op een motie van mevrouw Buitenweg (Kamerstuk 28286, nr. 930), en daarop 
schriftelijk te laten terugkomen. Uw Kamer zal hierover via mijn collega van Justitie en Veiligheid 
schriftelijk worden geïnformeerd. 
 
Graus (PVV) 
Het dierenwelzijnsteam van de NVWA moet worden behouden en er moeten eigenlijk meer fte bij. 
Kan de minister reactie geven? 
 
Het bewaken van het dierenwelzijn is expliciet benoemd in de missie van de NVWA. Er zijn binnen 
de NVWA 2 dierenwelzijnsteams die zich specifiek op complexe/ernstige dierenwelzijnszaken 
richten en inspecties gericht op hondenhandel (35 fte, waarvan 10 fte Dierenartsen en 25 fte 
inspecteurs). Daarnaast is dierenwelzijn ook onderdeel van de reguliere taken van de regionale 
dierteams en vervoerteams (naast taken op het gebied van meststoffen, diergeneesmiddelen, 
levende dieren en diergezondheid en EU Subsidieregelingen). 
 
Graus (PVV) 
Kunnen er deskundigen voor de positieflijst worden aangedragen (bijvoorbeeld Clifford Warwick)? 
 
Een wetenschappelijke adviescommissie buigt zich op dit moment over de 
beoordelingssystematiek voor de positieflijst. De betrokken deskundigen zijn afkomstig uit 
verschillende disciplines van de dierwetenschappen. 
 
Graus (PVV) 
Er zijn 5 aangenomen moties over versnelde afbouw van dierproeven en proefdieren. Wat gaat er 
mee gebeuren, inclusief de apen? 
 
Ik kan u met betrekking tot de hierna genoemde moties het volgende melden: 
Motie 32336, nr. 47 verzoekt de regering met een concreet stappenplan te komen om de 
doelstelling te behalen om in 2025 wereldwijd koploper te willen zijn op het gebied van innovatie 
voor proefdiervrije methoden. Op dit moment wordt gewerkt aan een Plan van aanpak Transitie 
Proefdiervrije Innovaties. Hierin worden de richting, aanpak en stappen verwoord om voornoemde 
doelstelling te realiseren in de eerste fase, te weten de jaren 2018-2020. Ik zal de Kamer begin 
2018 over het plan informeren. Motie 32336, nr. 51 verzoekt de regering het Biomedical Primate 
Research Centre (BPRC) dringend te vragen om de apen alsnog aan Stichting AAP over te dragen. 
Bij schrijven d.d. 20 juni 2017 van Staatssecretaris van Economische Zaken (Kamerstuk 32 336, 
nr. 62) is de Kamer geïnformeerd over het feit dat die dag de java-apen van het BPRC zijn 
overgebracht naar Stichting AAP en dat daarmee uitvoering is gegeven aan de motie. Motie 32336, 
nr. 57 verzoekt de regering, door een onafhankelijke commissie te laten onderzoeken hoe er zo 
snel mogelijk gekomen kan worden tot een afbouw van proeven op niet-humane primaten naar nul 
in het BPRC en verzoekt de regering tevens op basis van dit onderzoek een plan van aanpak op 
testellen en dit te voorzien van een tijdpad met daarin meetbare doelen. Het BPRC valt onder de 
verantwoordelijkheid van mijn collega van Onderwijs, Cultuur en Wetenschap. Het is mij op dit 
moment niet bekend op welke andere twee moties u doelt. 
 
Lodders (VVD) 
Vorig jaar is op initiatief van de VVD een meldpunt geopend waar belemmeringen voor innovaties 
en precisielandbouw én onnodige regeldruk gemeld kunnen worden. Wat is de stand van zaken? Ik 
heb bijna bij toeval moeten zien dat het meldpunt is geopend; weten ondernemers dit meldpunt te 
vinden, is het voldoende onder de aandacht van ondernemers gebracht en hoeveel meldingen zijn 
er al gedaan? En nog belangrijker, wat zijn de vervolgstappen? 
 
3 
 

trajecten nodig is. Dat speelt in ieder geval voor de invulling van de energie- en klimaatopgave in 
de glastuinbouw die ik beschouw als een belangrijke prioriteit, zoals is opgenomen in het 
regeerakkoord. Het ministerie en de glastuinbouwsector werken al jaren gezamenlijk aan de 
ambitie van klimaatneutrale glastuinbouw via het publiek-private programma Kas als energiebron.  
 
Lodders (VVD) 
In het regeerakkoord hebben we afgesproken dat Nederland zich in Europa gaat inzetten voor 
verbetering van de veredeling van rassen. Wat gaat de minister hiervoor doen en hoe wil zij hierin 
op korte termijn resultaat boeken? 
 
In het regeerakkoord staat dat Nederland zich in Europa zal inzetten voor de toepassing en 
toelating van nieuwe veredelingstechnieken, zoals Crispr Cas9, mits daarbij geen soortengrenzen 
worden overschreden. Nederland zet zich al jaren in voor de toepassing van nieuwe 
plantveredelingstechnieken in de EU onder de voorwaarde van veiligheid voor mens, dier en 
milieu. Gewassen kunnen met deze technieken sneller en gerichter worden veredeld en daarmee 
kan een bijdrage geleverd worden aan bijvoorbeeld vermindering van gebruik van 
gewasbeschermingsmiddelen, aan de voedingswaarde van producten, etc. Met de staatssecretaris 
van het ministerie van Infrastructuur en Waterstaat zal ik bespreken hoe wij de inzet van 
Nederland voor deze technieken zullen vormgeven. Zoals u heeft gezien is dit onderwerp door de 
Europese Commissie op de agenda gezet van de Landbouw- en Visserijraad van 11 en 12 
december 2017, waar ik mijn steun zal uitspreken voor verdere Europese agendering van dit 
onderwerp. 
 
Lodders (VVD) 
Kan de minister aangeven wat in de EU de stand van zaken is m.b.t. toestaan van de pulskor als 
visserijtechniek en wanneer er voor de vissers duidelijkheid komt? 
 
Op 22 november jl. is gestemd in het Visserijcomité van het Europees Parlement over het voorstel 
voor de Verordening Technische Maatregelen waarin de toelating van pulsvisserij een plek moet 
krijgen. Het Comité heeft ingestemd met een toelating indien uit meerjarig onderzoek geen 
negatieve effecten blijken. Tot die tijd zou de pulsvisserij moeten worden beperkt tot 5% van de 
betreffende vloot. Naar verwachting zal in het Europees Parlement in februari 2018 plenair over 
het voorstel worden gestemd. Na de afronding van deze stemming kunnen de zogenaamde 
trilogen starten, waarin het Commissievoorstel, de Algemene Oriëntatie van de Raad en het 
Rapport van het Europees Parlement worden besproken om tot een compromis te komen. In het 
Commissievoorstel wordt de pulsvisserij , onder technische voorwaarden, toegelaten. In de 
Algemene Oriëntatie wordt deze echter beperkt tot 5% van de betreffende vloot. De uitkomst van 
deze trilogen is ongewis, evenals het tijdpad. Onbekend is dus wanneer de nieuwe Verordening 
Technische Maatregelen in werking zal treden, maar naar verwachting niet voor 2019. Helaas kan 
op dit moment niet meer duidelijkheid gegeven worden. 
 
Lodders (VVD) 
Recent bleek uit berichtgeving dat er een pilot gestart wordt voor de teelt van zeewier tussen 
windmolenparken op zee. Kan de minister aangeven op welke wijze de visserij hierbij betrokken 
is? In het regeerakkoord hebben we afgesproken dat de visserij zoveel mogelijk mede gebruik 
moet kunnen maken van de gebieden waar ook de windmolens staan. Andere lidstaten lijken hier 
soepeler mee om te gaan dan Nederland. Kan de minister toezeggen dat het ook haar prioriteit is 
om de vissers mede gebruik te laten maken van deze gebieden? 
 
De pilot voor de teelt van zeewier in windparken betreft een voorstel dat is ontwikkeld door de 
Noordzeeboerderij. Dit is een platform van bedrijven die ambitie hebben op het vlak van 
zeewierteelt. Hierbij zijn ook visserijbedrijven en -koepels aangesloten. Ik juich dergelijke 
initiatieven zeer toe, omdat zij toewerken naar een verbreding van de voedsel- en eiwitproductie 
op zee. Daarmee is niet gezegd dat dit de enige vorm van medegebruik in windparken moet 
worden. Naast zeewierteelt leven er ideeën voor pilots met passieve vistuigen, mosselteelt, 
getijde- en zonne-energie en het herstel van oesterbanken. Deze ideeën worden momenteel 
geïnventariseerd en per geval wordt bekeken op welke manier de overheid kan faciliteren. Het is 
hierbij belangrijk dat zowel de vissers als de windparkbeheerders goed betrokken worden. 
5 
 

(Kamerstuk 28286, nr. 936). Deze motie is door uw Kamer verworpen. Het vervolgonderzoek dat 
in het kader van Veehouderij Gezondheid Omwonenden wordt uitgevoerd (het zogenaamde VGO3-
onderzoek) moet uitwijzen wat de oorzaak is van het uit eerdere onderzoeken gebleken hogere 
risico op longontsteking rond geitenhouderijen. Dit inzicht is noodzakelijk alvorens risico-
reducerende maatregelen kunnen worden getroffen. Dat neemt niet weg dat het in de tussentijd 
het bevoegde gezag bij het nemen van besluiten op het gebied van ruimtelijke ordening en, voor 
zover mogelijk, bij het nemen van besluiten over het verlenen van vergunningen voor de 
nieuwvestiging of uitbreiding van geitenhouderijen, rekening kan houden met zorgen over de 
volksgezondheid die leven bij omwonenden. In bepaalde delen van het land is een situatie 
ontstaan waarbij de provincie tot de conclusie is gekomen dat er geen uitbreiding van de 
melkgeitenhouderij kan plaatsvinden. In zowel de provincie Noord-Brabant als in de provincie 
Gelderland is een tijdelijk moratorium op nieuwbouw en uitbreiding van geitenhouderij 
afgekondigd. Ik ben van mening dat dit op dit moment de meest aangewezen weg is. 
 
Grashoff (GroenLinks) 
Klopt het nu dat minister pleit voor afbouwstrategie van glyfosaat en wil ze deze naar Tweede 
Kamer sturen met bijbehorend monitorsysteem? Is de minister bereid om de ruimte die de EU 
biedt om producten met glyfosaat voor een kortere tijd toe te staan? 
 
Ik heb tijdens het VSO Landbouw- en Visserijraad van 2 november jl. in uw Kamer aangegeven 
dat het besluit van de Europese Commissie over het hernieuwen van de goedkeuring van de 
werkzame stof glyfosaat geldt voor een periode van vijf jaar. Dit besluit kent geen 
afbouwstrategie. Ik wil mij – samen met de sector – inzetten op het verminderen van het gebruik 
van glyfosaat in de landbouw. Het is daarbij van belang dat haalbare, betaalbare en 
milieuvriendelijke niet-chemische alternatieven beschikbaar komen en dat agrarische ondernemers 
de beschikbare alternatieven ook breed gaan toepassen. Het College voor de toelating van 
gewasbeschermingsmiddelen en biociden (Ctgb_ zal in de procedure voor het hernieuwen van de 
toelating van gewasbeschermingsmiddelen op basis van glyfosaat beoordelen op basis van de 
huidige wetenschappelijke kennis. Een middel wordt door het Ctgb slechts toegelaten als het veilig 
is voor mens, dier en milieu. Ik ben niet bereid om het Ctgb te vragen de ruimte te benutten die 
de Verordening (EG) nr. 1107/2009 biedt om glyfosaathoudende middelen voor kortere tijd toe te 
staan. 
 
Grashoff (GroenLinks) 
Past de wijze waarop met de Visserij wordt omgegaan bij onze schepping? 
 
In de visserij zoek ik naar een evenwichtige balans tussen economische en ecologische 
duurzaamheid. Uitgangspunt is wel dat niet meer vis wordt gevangen dan de Maximum 
Sustainable Yield (MSY). Dat betekent dat alleen het surplus van een bestand kan worden 
opgevist. Ik vind dit een goede invulling van duurzaam beheer en het begrip rentmeesterschap. 
Ook het systeem van TAC’ s en quota bevordert ecologische duurzaamheid, omdat het 
overbevissing in onze Europese wateren voorkomt. 
 
Grashoff (GroenLinks) 
Kan minister garanderen dat subsidies uit het Visserij Innovatie Fonds ingezet worden voor 
projecten die aantoonbaar duurzaam zijn? 
 
Het is mijn voornemen om de € 15 mln. voor een innovatieprogramma visserij breed beschikbaar 
te stellen voor innovatie, waar ook innovaties voor ecologische verduurzaming onder kunnen 
vallen. Ik zeg u toe dat ik voor de zomer 2018 mijn voornemens over de inzet van deze middelen 
naar de Kamer stuur. 
 
Geurts (CDA) 
Is de minister bereid om te bekijken of melkveehouders pas de boete in het kader van het 
fosfaatreductieplan moeten betalen als duidelijk is of zij knelgeval zijn of niet? En als een bedrijf 
zich meldt als knelgeval bij het ingaan van het fosfaatrechtenstelsel daarvan een opschortende 
werking uitgaat? 
 
7 
 

forestry). Met deze verordening wordt verhoging van koolstofopslag in landbouwbodems 
gewaardeerd als positieve klimaatbijdrage. Ik zie daarin kansen voor de landbouw- én 
bosbouwsectoren. Ik steun het project ‘ko ol st o fbo e ren’ van ZLTO, Bionext en het Louis Bolk 
Instituut om veehouders op de zandgronden van Brabant praktische handelingsperspectieven te 
bieden bij betere omgang met hun bodems, waar het vastleggen en –houden van koolstof centraal 
staat. 
 
De Groot (D66) 
Om tot een transitie van onze voedselproductie naar gezonde kringlopen te komen, dient ook de 
filosofie van de topsector Agri en Food te veranderen van verbetering van lineaire efficiëntie naar 
versterking van circulaire efficiëntie. Dus niet meer eindige grondstoffen verspillen, maar 
gebruiken om onze dieren te voeren. Hoe staat de minister hier tegenover? 
 
De topsector Agri&Food beschikt over een onlangs geactualiseerde Kennis en Innovatieagenda, 
waarin gekozen is voor nieuwe ke rnt he ma’s die aansluiten op de b e le i d sag e nd a’s van het kabinet. 
Eén van de kernt he ma’s is circulair. Het sluiten van kringlopen en beperken van verliezen staat 
hierin centraal. De gehele keten van primaire productie, verwerking tot en met eindproducten 
worden hierbij betrokken. Ik ben dan ook positief over deze geactualiseerde agenda wat de basis 
vormt voor de publiek-private samenwerkingsprojecten van de topsector. 
 
De Groot (D66) 
Door gedwongen winkelnering kunnen WUR en TNO nu gesubsidieerd, dus oneerlijk, concurreren 
met private instituten als de Gezondheidsdienst voor Dieren en het Veenweide Innovatie Centrum. 
Is de minister bereid om met haar collega Wiebes in gesprek te gaan om samen een gelijk 
speelveld voor onderzoek te creëren voor het beste onderzoek voor de innovaties die we nodig 
hebben? 
 
In de brief aan uw Kamer “Vi si e op het toegepaste ond e rzo e k” van 5 juli 2013 (Kamerstuk 32637, 
nr. 68) zijn maatregelen aangekondigd die tot een beter samenspel moeten leiden tussen 
uitvoerders en gebruikers van toegepast onderzoek. Hierin is toegelicht dat marktfalen en publieke 
belangen de legitimatie vormen voor de overheidsfinanciering van de TO2 instituten (zoals 
Wageningen University & Research, WUR en de Nederlandse Organisatie voor toegepast-
natuurwetenschappelijk onderzoek, TNO). Deze zorgt voor schaal- en synergievoordelen die niet 
ontstaan als onderzoek verspreid wordt over steeds wisselende partijen. Mede in dit licht beheren 
zij kostbare grootschalige onderzoekfaciliteiten. Ook hun onafhankelijke status en 
reputatie is van groot belang. Vervolgens is uw Kamer op 6 maart 2014 (Kamerstuk 32637, nr. 
123) door de voorganger van mijn collega van Economische Zaken en Klimaat geïnformeerd over 
de spelregels die van toepassing zijn op de TO2 instituten zodat deze niet concurreren met private 
kennisinstellingen. Deze hebben betrekking op transparantie en openbaarheid van de p ro g ramma’s 
en de hieruit verkregen resultaten. Alle instituten hebben inmiddels een klachtenloket en 
klachtenregeling voor oneerlijke concurrentie en rapporteren hierover naar de minister van 
Economische Zaken en Klimaat. Vorig jaar zijn geen klachten ontvangen naar aanleiding van de 
programmering in de Topsector Agri&Food. Er is voor mij daarom geen aanleiding om hierover een 
gesprek te hebben met mijn collega van Economische Zaken en Klimaat.  
 
De Groot (D66) 
De FAO heeft gewaarschuwd dat een verder gebruik van graan als diervoer de voedselzekerheid in 
gevaar brengt doordat er minder graan beschikbaar is voor menselijke consumptie. Hoe staat de 
minister tegenover het Europese verbod om diermeel te voeren aan varkens en kippen? 
 
Ik zal blij zijn als dit verbod kan worden opgeheven want het gaat om een groot volume 
reststromen die dan veel beter benut kunnen worden. Het diermeel kan soja vervangen, en dat is 
gunstig voor het behoud van bossen in het Amazonegebied. Het diermeel is ook beter voor de 
diergezondheid omdat diermeel beter verteerd wordt dan soja. Tenslotte kan het leiden tot een 
lagere voederprijzen voor de boer en minder mest. Ik hoop snel een voorstel van de Europese 
Commissie te zien; mijn ambtenaren hebben daar onlangs nog in Brussel bij de Commissie op 
aangedrongen. Het verbod is echter onderdeel van het maatregelenpakket BSE. Dit pakket 
9 
 

De Groot (D66) 
De regelgeving ten aanzien van dierlijke mest beperkt de kringloop, met als bekendste voorbeeld 
dat producenten kunstmest moeten aanvoeren en dierlijke mest moeten afvoeren. Kan deze 
wetgeving opnieuw worden bezien? 
 
De beperkingen ten aanzien van het gebruik van dierlijke mest zijn vastgelegd in Europese 
regelgeving, in de Nitraatrichtlijn. De beperking in de Nitraatrichtlijn houdt in dat er niet meer dan 
170 kilogram stikstof uit dierlijke mest per hectare per jaar mag worden gebruikt. De 
Nitraatrichtlijn kent ook de mogelijkheid van afwijking (derogatie) van die norm. En ik zet me er 
dan ook zeer voor in om in 2018 een nieuwe derogatie te verkrijgen. Een belemmering in de 
Nitraatrichtlijn, waar dhr. De Groot vermoedelijk op doelt, is dat hoogwaardige 
mineralenconcentraten uit dierlijke mest volgens de regelgeving nog steeds gezien worden als 
dierlijke mest, terwijl ze eigenlijk vergelijkbaar zijn met kunstmest. Nederland zet zich er dan ook 
al jaren voor in om de Europese regels zodanig aan te passen dat deze hoogwaardige 
mineralenconcentraten worden toegelaten als kunstmestvervanger. De Europese Commissie heeft 
dit idee onlangs overgenomen en onderzoekt of dit in het kader van de Nitraatrichtlijn inderdaad 
verantwoord kan gebeuren. Voor dit onderzoekstraject heeft de Europese Commissie twee jaar 
uitgetrokken. 
 
De Groot (D66) 
D66 maakt zich zorgen dat er bij het verdwijnen van de Regeling Uitzondering 
Bestrijdingsmiddelen, middelen van algemeen landbouwkundig belang zonder duidelijke eigenaar 
verdwijnen. Wil de minister dit probleem adopteren als eigenaar?  
Hoe staat de minister tegenover de aanbevelingen uit de Green Deal gewasbescherming? D66 
vindt dat de overheid zich aan de eigen termijn van 120 dagen moet houden als het gaat om de 
beoordeling van laag-risicostoffen. Wat gaat de minister doen om die 120 dagen te halen? 
 
D66 doelt hiermee op het feit dat bepaalde middelen niet meer toegelaten zijn, nadat de Regeling 
Uitzondering Bestrijdingsmiddelen (RUB) is ingetrokken. Deze intrekking is in 2012 aangekondigd. 
Sindsdien zijn er echter verschillende van deze basisstoffen goedgekeurd op Europees niveau en 
daarmee beschikbaar voor alle lidstaten. De aanbevelingen uit de Green Deal worden verder 
opgepakt en uitgewerkt met alle Green Deal partners. Ik kan hiervan een aantal voorbeelden 
noemen: Het betreft onder meer het verkennen van financiële stimulansen om aanvragen van 
zogenaamde ‘gro e ne ’ middelen te bevorderen. Het Ctgb biedt sinds 2017 gratis beperkte 
helpdesk-ondersteuning aan aanvragers aan, waarin duidelijkheid wordt geboden ten aanzien van 
dossiervereisten en het juist vullen van aanvraagdossiers. Ook betreft dit het verkennen van 
aangepaste vrijstellingen van groene middelen. Hierover is uw Kamer reeds geïnformeerd 
(Kamerstuk 27858, nr. 395). Op dit moment voert de NVWA een pilot uit, om te bezien hoe de 
aangepaste criteria voor vrijstellingen - waarin geïntegreerde gewasbescherming wordt 
meegewogen - uitwerken in de praktijk. Om de wettelijke 120 dagen termijn voor de beoordeling 
van laagrisico stoffen te halen heeft het Ctgb binnen de afgesloten Green Deal Groene 
gewasbeschermingsmiddelen al enige tijdwinst gerealiseerd door het instellen van een speciaal 
Green Team van beoordelaars en een coördinator biologische middelen. Deze blijven behouden en 
werpen vruchten af voor laagrisico middelen. Overigens kan de 120 dagen termijn verlengd 
worden als er aanvullende vragen zijn of als het dossier niet compleet is. 
 
De Groot (D66) 
In de precisielandbouw valt nog een hoop te verbeteren aan de agrarische bedrijfsvoering en is er 
behoefte aan regie en slim gebruik van de data. Hoe gaat de minister hier de regie op voeren?  
 
In de brief van 3 juli 2017 (Kamerstuk 34550-XIII-137) van mijn voorganger wordt de Kamer 
geïnformeerd over de resultaten van het onderzoek dat de WUR in opdracht van mijn ministerie 
heeft uitgevoerd naar de ontwikkeling van precisielandbouw in Nederland. Op basis van de 
aanbevelingen van het onderzoek wordt een implementatieprogramma opgezet om introductie en 
opschaling van precisielandbouwmethoden in de Nederlandse agropraktijk te versnellen. De 
implementatie van dit programma, de Nationale Proeftuin Precisielandbouw, wordt deze maand 
aangekondigd. In het spoor van dit programma wordt samen met de agro-sector een Nationale 
11 
 

De Groot (D66) 
D66 kijkt met genoegen terug op de hoorzitting over proefdiervrije innovaties die op instigatie van 
D66 is georganiseerd en waaruit bleek dat we in 2024 wereldwijd koploper kunnen zijn op dit 
gebied als we de regie aantrekken. Vraag aan de minister is hoe zij de regie wil gaan oppakken? 
 
Ik geef op dit moment samen met stakeholders (Koninklijke Nederlandse Akademie van 
Wetenschappen (KNAW), Rijksinstituut voor Volksgezondheid en Milieu (RIVM), Samenwerkende 
Gezondheidsfondsen (SGF), topsectoren Life Sciences and Health (LSH) en Chemie, Nederlandse 
organisatie voor Zorgonderzoek en Zorginnovatie (ZonMW), Nationaal Comité advies 
dierproevenbeleid (NCad) en de Stichting Proefdiervrij) vorm aan het Transitietraject Proefdiervrije 
Innovatie (TPI), zowel inhoudelijk, procesmatig als organisatorisch. Doel van deze transitie is de 
overgang te bewerkstelligen en/of te versnellen van onderzoek met proefdieren naar proefdiervrij 
onderzoek en Nederland in 2025 wereldwijd koploper Proefdiervrije innovatie te doen zijn. Hiertoe 
is een plan van aanpak in de maak voor de periode 2018-2020. Op dit moment werk ik samen met 
de genoemde stakeholders, verenigd in de kerngroep Transitie Proefdiervrije Innovatie, het plan 
van aanpak uit. Ik zal uw Kamer begin 2018 over het plan informeren. In het plan wordt de 
regierol van Landbouw, Natuur en Voedselkwaliteit vorm gegeven. Met de uitwerking en 
implementatie van het plan zal 2018 voortvarend gestart worden. 
 
Moorlag (PvdA) 
Is de minister bereid om nationaal en internationaal de productie en consumptie van volwaardige 
vleesvervangers te stimuleren en is zij bereid daarvoor middelen in te zetten om deze te 
promoten? 
 
Ja, ik zet mij nu al in om de productie en consumptie van plantaardige eiwitten te stimuleren. 
Het ministerie heeft de afgelopen jaren flink geïnvesteerd in onderzoek op dit terrein onder meer 
via het topsectorenbeleid, via een SBIR en via de financiële ondersteuning van maatschappelijke 
initiatieven zoals de Green Protein Alliance, Dutch Cuisine het Nationaal Actieplan Groente en Fruit. 
Het gaat onder meer om producten op basis van algen en wieren, peulvruchten en andere 
volwaardige vleesvervangers. Een uitdaging is deze producten nog lekkerder en aantrekkelijker te 
maken voor de consument. Deze inspanningen worden de komende jaren voortgezet. 
Voor wat betreft de communicatie hierover worden gelden beschikbaar gesteld aan het 
Voedingscentrum om hierover objectieve informatie aan de consument te leveren. Ook is een zeer 
recent gepubliceerd onderzoek van de Consumentenbond over vergelijking van vleesvervangers 
gefinancierd door het ministerie. Op internationaal gebied is afgelopen jaar een meerjarig IMVO-
convenant plantaardige eiwitten afgesloten, met als doel kennis over de productie vleesvervangers 
ook in het buitenland beschikbaar te stellen. Het wordt wereldwijd een grote uitdaging om in de 
toekomst 9 miljard mensen te voeden met een duurzaam geproduceerd volwaardig dieet. Een 
verschuiving naar een meer plantaardige voeding ligt hierbij voor de hand. 
 
Moorlag (PvdA) 
Deelt de minister de opvatting dat toerisme en natuur het belangrijkste zijn op de Wadden en dat 
de regie daarvoor bij het ministerie van LNV moet liggen? 
 
Het Waddengebied is een uniek gebied. Dat verdient heel goed beheer. De Waddenzee is 
aangewezen als Werelderfgoed gebied en het toerisme is een belangrijke economische drijfveer. In 
het regeerakkoord staat dat er één beheerautoriteit voor de Waddenzee komt die een integraal 
beheerplan uitvoert, waardoor betere bescherming van natuurgebieden gecombineerd wordt met 
beter visbeheer. Ik zal u begin volgend jaar informeren over het proces om te komen tot 
versterking van het beheer van de Waddenzee. Daarbij zal ik ook ingaan op de scope van de 
werking van het beheer en het tijdpad dat ik voor ogen heb. Dat doe ik in nauw overleg met mijn 
collega van Infrastructuur en Waterstaat en met de overheden en betrokkenen in de Wadden.  
 
Moorlag (PvdA) 
Is de minister bereid inspanning in te zetten voor nationale parken? 
 
13 
 

worden om vernietigd te worden. Nu er normen zijn gesteld voor zowel fipronil als amitraz in mest, 
werkt de sector aan een protocol om de mesthopen op een dusdanige wijze te bemonsteren dat 
een representatieve uitslag te krijgen is. Het doel hiervan is om deze mest alsnog af te kunnen 
zetten in het reguliere circuit, mits deze voldoet aan de norm. AVINED zal dit protocol met de 
NVWA bespreken. Indien dit protocol door de NVWA akkoord wordt bevonden, kan in het vervolg 
overeenkomstig gewerkt worden, en kunnen door de NVWA representatieve monsters genomen 
worden op basis waarvan de NVWA kan bepalen of de mest kan worden vrijgegeven of niet. 
 
Dik-Faber (ChristenUnie) 
Er is een capaciteitsprobleem bij de mestverwerking i.k.v. fipronil. Wil de minister met de sector 
hierover in overleg gaan en de Kamer over de uitkomsten informeren? 
 
Ik ben het met u eens dat de situatie waarin de nog voor mest geblokkeerde bedrijven zich 
bevinden zorgelijk is. Zoals ik in mijn brief van 6 december jl. over de stand van zaken fipronil in 
eieren ook heb aangegeven is de afzet van verontreinigde mest bij het vrijgeven van de bedrijven 
een knelpunt. De pluimveesector heeft behoefte aan extra afzetmogelijkheden voor pluimveemest 
van geblokkeerde bedrijven. Verontreinigde pluimveemest moet namelijk verbrand worden. De 
beschikbare verbrandingscapaciteit is echter beperkt. Samen met de sector zoek ik naar 
(tijdelijke) alternatieven voor de omgang met verontreinigde pluimveemest om de druk bij 
pluimveebedrijven weg te nemen. Deze alternatieven zullen wel veilig, effectief en juridisch 
toegelaten moeten zijn. 
 
Dik-Faber (ChristenUnie) 
Jonge boeren onder de naam ‘Innovatief in de knel ’ willen meedenken met het oplossen van het 
fosfaatprobleem, maar willen ook toekomst voor hun bedrijf. Wil de minister met hen in gesprek 
gaan in de loop van volgend jaar? 
 
Ik hecht er aan om met jonge boeren in gesprek te gaan, aangezien zij vaak een frisse kijk hebben 
op vraagstukken. Ik neem het aanbod van 'Innovatief in de knel' om over het fosfaatprobleem te 
praten daarom graag aan. 
 
Dik-Faber (ChristenUnie) 
Veel boeren moeten nu in enkele weken hoge boetes betalen i.k.v. fosfaat en dat lukt 
eenvoudigweg niet. Zijn er mogelijkheden voor deze bedrijven om uitstel van betaling te krijgen? 
 
De ondernemers die rechtszaken hebben aangespannen tegen de Staat in het kader van het 
fosfaatreductieplan 2017 hebben dat voor eigen rekening en risico gedaan. Dat is ook steeds 
gecommuniceerd. Nu de rechter de Staat in gelijk heeft gesteld, moeten deze partijen alsnog aan 
de regeling voldoen. Dat kan erin resulteren dat zij heffingen moeten betalen en daarin worden zij 
niet anders behandeld dan andere bedrijven die geen onderdeel waren van de gerechtelijke 
procedures. Een opgelegde heffing staat open voor bezwaar en beroep. Daar gaat geen 
opschortende werking vanuit. Wanneer heffing via het melkgeld wordt ingehouden, geldt een 
betalingsregeling die inhoudt dat bij iedere betaling van het melkgeld door de 
zuivelondernemingen maximaal 50% van dit bedrag wordt ingehouden, totdat het gehele bedrag 
van de opgelegde geldsom is voldaan. Wanneer betaling via RVO.nl loopt kan een 
betalingsregeling worden getroffen. In beide situaties wordt de melkveehouder dus 
tegemoetgekomen. 
 
Dik-Faber (ChristenUnie) 
Hoe gaat de minister het geld voor het Innovatieprogramma Visserij efficiënt inzetten samen met 
de vissers? Wil zij overwegen om het onderzoek in nauwe samenwerking met vissers en 
tweedegeldstroomorganisaties voor universitair en praktijkgericht onderzoek op te zetten? 
 
De € 15 mln. voor het Innovatieprogramma Visserij wordt breed beschikbaar voor innovatie. Ik zet 
uiteraard in op een efficiënt en effectief functionerend programma waarbij de uitvoeringskosten zo 
minimaal mogelijk zijn. Voor het ontwerp van het programma zal ik uiteraard vissers, maar ook 
andere organisaties betrekken. Ik zeg u toe dat ik voor de zomer 2018 mijn voornemens over de 
inzet van deze middelen naar de Kamer stuur. 
15 
 

Ouwehand (PvdD) 
Natuur en milieu heeft al berekend dat de veestapel in 2030 30% kleiner moet zijn dan het nu is. 
Zijn we erop berekend dat veestapel 30% kleiner moet zijn dan nu? Kunnen we klimaatdoelen als 
regels opleggen? Waarom omarmen we dat voorstel niet? 
 
Voor het antwoord op deze vraag verwijs ik u graag naar de kabinetsreactie die door uw Kamer is 
gevraagd op de 'Voedselvisie naar een gezond en duurzaam voedselsysteem in 2030' van Stichting 
Natuur & Milieu (Kamerstuk 31532, nr. 189). 
 
Ouwehand (PvdD) 
Zou het misschien verstandig zijn om weidegang te verplichten? 
 
Het kabinet is van mening dat het aan de zuivelsector is om er voor te zorgen dat de eigen 
doelstellingen met betrekking tot weidegang in 2020 worden gehaald. Door de sector wordt hier 
volop op ingezet, in samenwerking met de 73 partijen die het Convenant Weidegang hebben 
ondertekend. Ik ondersteun deze inzet op weidegang met concrete maatregelen. Dit betreft o.a. 
acties gericht op melkveebedrijven die weer weidegang gaan toepassen (project Nieuwe Weiders) 
en het ondersteunen van scholing gericht op jonge (toekomstige) ondernemers (project Wei en 
Maatschappij). Een wettelijke verplichting vindt het kabinet niet gewenst. 
 
Ouwehand (PvdD) 
Welke sterftepercentages vind de minister acceptabel in de veehouderij en wat gaat ze doen om 
vroegtijdige sterfte te verminderen? 
 
De houder heeft de morele en wettelijke plicht (Wet Dieren) om goed voor zijn dieren te zorgen 
ongeacht de bestemming die het dier uiteindelijk krijgt. Daarbij is het aan de houder om de sterfte 
tot een minimum te beperken door de meest gunstige omstandigheden te creëren. De 
sterftecijfers onder – vooral jonge – dieren zijn al jaren een punt van aandacht. Daar zijn de 
sectoren ook van doordrongen. De geitensector heeft onlangs een plan van aanpak opgesteld om 
welzijn van geitenlammeren te verbeteren. Dit plan wordt binnenkort aan uw Kamer verstuurd. 
Voor kalveren hebben melkveesector, handel en kalversector samen een plan Vitaal kalf opgesteld 
in 2016. Op basis van de acties die de sector zelf neemt en de ontwikkelingen in de 
melkveehouderij verwacht ik dat de kalversterfte zal afnemen. De Stuurgroep bigvitaliteit welke 
gevormd wordt door vertegenwoordigers van varkenshouders, Vereniging Biologische 
Varkenshouders, varkensfokkerij organisaties, dierenartsen, veevoederleveranciers, veehandel, 
vleesverwerkende bedrijven en de Dierenbescherming heeft naar aanleiding van eerder in 2016 
gepubliceerde cijfers over biggensterfte actie ondernomen en heeft een plan van aanpak 
“Ve rl agi ng b i g ge nui t val ” opgesteld. Deze is op 7 juli 2016 aan uw Kamer gestuurd (Kamerstuk 
28286, nr. 884) met een eerste rapportage over de voortgang op 17 mei 2017 (Kamerstuk 28286, 
nr. 723). Ik volg – net als bij de andere sectoren - de voortgang nauwlettend en zal dit punt 
blijven agenderen in het overleggen met de sectoren. Ook met de pluimveesector zal het gesprek 
worden aangegaan om te bezien op welke manier er mogelijk nog een verlaging van de 
uitvalcijfers kan worden gerealiseerd. 
 
Ouwehand (PvdD) 
Kan de minister toezeggen dat ze zicht inspant om de regels in de veehouderij te handhaven en te 
handhaven op regels op uitbreidingen en op aantallen dieren die worden gehouden? 
 
De voormalig minister van Economische Zaken heeft uw Kamer op 23 oktober van dit jaar, in 
reactie op een verzoek van het lid Ouwehand om een reactie op het rapport 'Gemeentelijk toezicht 
op emissies van veehouderijen' van de provincie Noord-Brabant, aangegeven wie bevoegd gezag 
is als het gaat om het verlenen vanen het toezicht op milieuvergunningen in het kader van het 
omgevingsrecht (Kamerstuk 28973, nr. 195). Ik heb uw Kamer daar recent tijdens het Algemeen 
Overleg en het Verslag Algemeen Overleg over het zesde actieprogramma Nitraatrichtlijn 
nogmaals op gewezen. Daar waar het veehouderijbedrijven betreft zijn gemeenten bevoegd gezag 
voor het verstrekken van milieuvergunningen en verantwoordelijk voor handhaving van vergunde 
dieraantallen. Met de inwerkingtreding van de Wet revitalisering generiek toezicht (Wet van 24 mei 
2012 tot wijziging van de Provinciewet, de Gemeentewet en enige andere wetten in verband met 
17 
 

ontwikkelingen blijf ik stimuleren vanuit het Europese Fonds voor Maritieme Zaken en Visserij. Ik 
zal blijven inzetten op een visserij die duurzaam en selectief is. 
 
Wassenberg (PvdD) 
Is de minister bereid om meer onderzoek te doen naar bedwelming bij het slachten van pelagische 
vissoorten zoals makreel en haring? 
 
Er loopt momenteel een onderzoek naar het bedwelmen van vis aan boord van kotters. Een 
dergelijk initiatief is mogelijk met medefinanciering vanuit het Europese Fonds voor Maritieme 
Zaken en Visserij (EFMZV). Ook de pelagische sector kan, indien zij dat wenst, voorstellen 
indienen voor onderzoek naar de bedwelming van soorten als makreel en haring in de daarvoor 
opengestelde regelingen onder het EFMZV. 
 
Wassenberg (PvdD) 
Welke stappen gaat de minister ondernemen om het levend koken van kreeften en krabben tegen 
te gaan? 
 
Dit onderwerp is al vaker door mijn voorgangers met de Kamer besproken. Nederland loopt voorop 
als het gaat om het ontwikkelen van bedwelmingsapparaten voor aquatische dieren. Zo wordt 
momenteel onderzoek gedaan naar een goede methode om enkele platvissoorten te bedwelmen 
aan boord van vaartuigen. Ik wil de beschikbare middelen blijven inzetten voor soorten die voor 
Nederland van aanzienlijk belang zijn. Daarbij neem ik in overweging de relatief beperkte 
hoeveelheden krabben en kreeften die in Nederland worden gevangen. Voorts begrijp ik dat koks 
in hun opleiding onder andere mee krijgen dat de dieren, ondanks het feit dat het effect ervan niet 
wetenschappelijk bewezen is, eerst met een priem of mes door de kop gestoken moeten worden 
voordat ze het kokend hete water ingaan. 
 
Wassenberg (PvdD) 
Deelt de minister de mening dat boomkorvisserij een verwoestend effect heeft op het 
bodemleven? En waarom staat zij deze wijze nog toe? 
 
Onderzoek toont aan dat boomkorvisserij een negatieve impact heeft op de populatie van een deel 
van de bodemdieren en in sommige gebieden bijdraagt aan verandering van de 
bodemdiergemeenschappen. Het beleid van het kabinet is gericht op het beperken van methoden 
die de bodem beroeren. In deze transitie spelen innovaties in het vistuig een belangrijke rol, zoals 
de pulskor.  
 
Wassenberg (PvdD) 
Deelt de minister de mening dat de pulsvisserij ook schade aan bodemleven brengt en dus geen 
goed alternatief is voor boomkorvisserij? 
 
Het pulstuig is veel lichter dan de traditionele boomkor, waardoor het tuig de zeebodem minder 
intensief beroerd. De vissnelheid is langzamer waardoor het in totaal beviste oppervlakte kleiner 
is. Hierdoor heeft het pulstuig minder impact op de zeebodem. Deze innovatie is daarom een 
veelbelovend alternatief voor de traditionele boomkor. Daarnaast verbetert het pulstuig de 
selectiviteit in de visserij op tong, wordt het brandstofgebruik verminderd, en vermindert de 
ongewenste bijvangst van bodemleven en ondermaatse vis. Momenteel loopt een meerjarig 
onderzoek naar de lange termijn effecten van de pulsvisserij op het mariene ecosysteem en 
mariene organismen.  
 
Wassenberg (PvdD) 
Steunt de minister de ambitie van de PvdD ten aanzien van dierproeven? 
 
Voor deze vraag verwijs ik u naar mijn antwoord op de vraag van het lid De Groot van D66. 
 
Bisschop (SGP) 
Waarom in het GLB geen basisbetaling door lidstaten en maatregelen zoals houtwallen opnemen?  
 
19 
 

niet anders behandeld dan andere bedrijven die geen onderdeel waren van de gerechtelijke 
procedures. Een opgelegde heffing staat open voor bezwaar en beroep. Daar gaat geen 
opschortende werking vanuit. Wanneer heffing via het melkgeld wordt ingehouden, geldt een 
betalingsregeling die inhoudt dat bij iedere betaling van het melkgeld door de 
zuivelondernemingen maximaal 50% van dit bedrag wordt ingehouden, totdat het gehele bedrag 
van de opgelegde geldsom is voldaan. Wanneer betaling via RVO.nl loopt kan een 
betalingsregeling worden getroffen. In beide situaties wordt de melkveehouder dus 
tegemoetgekomen. 
 
Bisschop (SGP) 
Neemt de minister de drie miljoen kilo reductie fosfaat van het voerspoor mee naar 2018? 
 
De bereikte fosfaatreductie met het voerspoor dit jaar is hoger dan verwacht. Dat is positief. Ik 
vind het van belang om dit resultaat vast te houden en ben dan ook met de sector in gesprek over 
voortzetting van het voerspoor in 2018. 
 
Bisschop (SGP) 
Kan de minister zorgen vanaf 2018 voor meer fosfaatruimte, verbreding van de 
knelgevallenregeling, minder korting en rechtenverhuur zonder afroming? Benut wat overgebleven 
ruimte in de categorie overige sectoren. 
 
Er is dit jaar veel bereikt om de fosfaatproductie door de melkveehouderij weer onder het plafond 
te brengen. Daarvoor waren pijnlijke maatregelen nodig. Ik heb waardering voor de inspanningen 
in de sector. Het is nu van belang om de bereikte resultaten vast te houden. Het 
fosfaatrechtenstelsel is erop gericht om de fosfaatproductie door de melkveehouderij te beperken 
tot onder het sectorale plafond van 84,9 miljoen kilogram fosfaat. De zaken die dhr. Bisschop 
noemt – meer fosfaatruimte, uitbreiding van de knelgevallenregeling, verlaging van het generieke 
kortingspercentage – zouden leiden tot overschrijding van het plafond. Dat is niet de bedoeling. Er 
kan ook niet zomaar fosfaatruimte van de ene categorie (varkens, pluimvee, melkvee of overige) 
overgeheveld worden naar een andere. 
 
Bisschop (SGP) 
Wil de minister het [fiscaal] afschrijven van fosfaatrechten en doorschuiven naar 
herinvesteringsreserve mogelijk maken? 
 
Ik ben in overleg met de staatssecretaris van Financiën om te bezien of afschrijving van 
fosfaatrechten mogelijk kan worden gemaakt. Ik verwacht uw Kamer op korte termijn te kunnen 
informeren over de uitkomst. 
 
Bisschop (SGP) 
Wat vindt de minister er van om de fosfaatreductie bij vervoer naar andere landen niet mee te 
tellen bij het fosfaatplafond? 
 
Ik deel de analyse dat als mest buiten de Nederlandse landbouw wordt afgezet, deze geen bijdrage 
levert aan nitraatuitspoeling naar grond- en oppervlaktewater in Nederland. Ik ben met de 
Europese Commissie in gesprek over of hier rekening mee kan worden gehouden in de 
systematiek van de productieplafonds. Dit is ook benoemd in het ontwerp zesde actieprogramma 
Nitraatrichtlijn dat begin oktober voor consultatie is gepubliceerd. De besprekingen met de 
Europese Commissie op dit punt zijn nog niet afgerond. De uitkomst van de besprekingen zal 
uiteindelijk zijn beslag krijgen in het zesde actieprogramma, dat ik voor het Kerstreces naar uw 
Kamer zal sturen. 
 
Bisschop (SGP) 
Kan de minister een zwaluwstaart met de € 200 mln. voor sanering varkensbedrijven maken i.k.v. 
fosfaat? 
 
Ik beraad mij nog op de inzet van de beschikbare middelen voor warme sanering in de 
varkenshouderij. 
21 
 

