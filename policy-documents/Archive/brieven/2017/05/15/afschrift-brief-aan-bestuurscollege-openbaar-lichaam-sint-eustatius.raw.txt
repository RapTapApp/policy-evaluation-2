  
 
 
 
 
 
 
 
 
 
> Retouradres Postbus 20011 2500 EA  Den Haag 
Directie Koninkrijksrelaties 
Aan de Voorzitter van het Bestuurscollege van het 
 
 
openbaar lichaam Sint Eustatius 
Turfmarkt 147 
Van Tonningenweg z/n Den Haag 
Postbus 20011 
Oranjestad 
2500 EA  Den Haag 
Sint Eustatius Caribisch Nederland 
www.rijksoverheid.nl 
 www.facebook.com/minbzk 
www.twitter.com/minbzk 
 
Kenmerk 
2017-0000073370 
 
 
Uw kenmerk 
0001/17 
 
Bijlage 
  
1  
Datum 12 mei 2017 
 
Betreft reactie op uw brief d.d. 4 januari 2017 
  
 
  
In uw brief gedateerd 4 januari 2017 maakt u uw bezwaren kenbaar tegen het 
vastleggen van de status van het openbaar lichaam Sint Eustatius in de 
Grondwet. In reactie op uw schrijven informeer ik u graag als volgt.   
 
Het wetsvoorstel waaraan u refereert voorziet in een specifieke grondwettelijke 
basis en enkele grondwettelijke waarborgen voor openbare lichamen in het 
Caribisch deel van Nederland, maar legt niet vast dat Bonaire, Sint Eustatius en 
Saba deze status zullen hebben. Het wetsvoorstel maakt mogelijk dat die status 
bij wet wordt vastgelegd, maar verplicht niet daartoe. Het voornaamste doel van 
het wetsvoorstel is het mogelijk maken dat de Nederlandse inwoners van Bonaire, 
Sint Eustatius en Saba bij de eerstvolgende gelegenheid (in 2019) invloed kunnen 
uitoefenen op de samenstelling van de Eerste Kamer. 
  
Overigens is het ontwerp van dit wetsvoorstel conform de Wet openbare lichamen 
BES ter consultatie voorgelegd aan het bestuurscollege van Sint Eustatius. Het 
bestuurscollege heeft als reactie op deze consultatie initieel verzocht het 
wetsvoorstel aan te houden tot na de evaluatie van de uitwerking van de nieuwe 
staatkundige structuur van Bonaire, Sint Eustatius en Saba door de Commissie 
Spies. Bij brief van 3 februari 2016 (bijgevoegd) heeft u kenbaar gemaakt dat het 
bestuurscollege instemt met de voorgestelde wijziging van de Grondwet. 
  
Het kabinet heeft in het evaluatierapport geen aanknopingspunten gevonden die 
moeten leiden tot institutionele wijzigingen. Over dit kabinetsstandpunt bent u bij 
brief van 12 mei 2016 geïnformeerd. De uitkomst van de evaluatie is dan ook 
geen aanleiding geweest voor een verdergaande wijziging van het wetsvoorstel  
tot wijziging van de Grondwet. Een wijziging waarmee u op 3 februari 2016 heeft 
ingestemd.  
 
De wijziging van de Grondwet staat niet in de weg aan de uitoefening van het 
recht op zelfbeschikking. Dit recht van de bevolking van Sint Eustatius is een 
verworvenheid die niet ter discussie staat en onverkort door het kabinet wordt 
onderschreven.  
 
 
 
Pagina 1 van 5 
 

 
 
 
 
Directie 
 
Koninkrijksrelaties 
 
Datum 
12 mei 2017 
 
definitieve document en de zienswijze van het bestuurscollege hierop. Zoals 
Kenmerk 
tijdens het bezoek van mijn secretaris-generaal op 3 maart jongstleden met u is 
2017-0000073370 
afgesproken, ben ik bereid technisch overleg te starten over wat uw wens precies 
behelst.  
 
Ik hecht er aan alvast wel het volgende op te merken. Zoals bovenvermeld is het, 
zolang u onderdeel van het Koninkrijk bent en een band met Nederland wilt 
behouden, niet eenzijdig aan Sint Eustatius om de inhoud van die band te 
bepalen. Meer in het bijzonder zijn er feitelijk twee opties, te weten het behoud 
van de status van openbaar lichaam of de status van autonoom land binnen het 
Koninkrijk waarbij er geen sprake is van begrotingssteun en het eiland dus geheel 
op eigen financiële inkomsten moet steunen. Gelet op de kleinschaligheid van Sint 
Eustatius en de huidige staat van het bestuur van het openbaar lichaam lijkt de 
status van autonoom land binnen het Koninkrijk mij niet realistisch.  
 
Recent ontving ik een document van de Democratische Partij St. Eustatius (DP) 
getiteld ‘Wellbeing of the People comes First!’ waarin de visie van deze partij 
beschreven is hoe een zelfvoorzienend en duurzaam St Eustatius te realiseren ten 
goede van de huidige en toekomstige generaties. In de kern pleit de DP er voor 
om met behoud van de status van openbaar lichaam aanzienlijke verbeteringen 
voor de inwoners te bereiken. 
 
Zoals eerder in deze brief vermeld heeft het kabinet in het evaluatierapport van 
de Commissie geen aanknopingspunten gevonden die moeten leiden tot 
institutionele wijzigingen. Er zijn sinds de transitie in 2010 de nodige stappen 
voorwaarts gezet, met name op het terrein van onderwijs en zorg. Tegelijkertijd 
zijn de uitdagingen op het terrein van de sociaaleconomische ontwikkeling nog 
groot. Het kabinet heeft er voor gekozen om binnen de bestaande staatkundige 
verhouding stapsgewijs de nodige verbeteringen te realiseren in het belang van 
het welzijn van de inwoners. De visie van de DP beschouw ik daarmee in lijn. 
Daarmee stel ik tegelijkertijd wel vast dat binnen de eilandsraad van Sint 
Eustatius fundamentele verschillen van inzicht bestaan tussen de coalitie 
PLP/Merkman en de DP ten aanzien van de toekomstige ontwikkeling van Sint 
Eustatius. 
 
In relatie tot uw brief ontving ik overigens twee brieven van het eilandsraadlid 
Van Putten, gedateerd 9 en 17 april jongstleden. Deze brieven voeg ik te uwer 
informatie als bijlage. Op de inhoud van de brieven reageer ik nu niet nader, 
uitgezonderd het volgende.  
 
Allereerst merk ik op dat de brieven voor mij het signaal bevestigen dat 
klaarblijkelijk de opvatting heeft postgevat dat het openbaar lichaam Sint 
Eustatius niet gehouden zou zijn aan enige Nederlandse wetgeving, in het 
bijzonder de Wet openbare lichamen BES (WolBES) en de Wet financiën openbare 
lichamen BES (FinBES). Hierin word ik gesterkt nu mij het bericht bereikte dat de 
eilandsraad in een meerderheid van drie stemmen deze week een motie heeft 
aangenomen waarin wordt verklaard dat elke bepaling in de WolBES en de FinBES 
die conflicteert met het recht van Sint Eustatius op volledig intern zelfbestuur 
buiten werking moet worden beschouwd. De motie verzoekt het bestuurscollege 
 
Pagina 3 van 5 
 

 
 
 
 
Directie 
 
Koninkrijksrelaties 
 
Datum 
12 mei 2017 
 
benoeming de Rijksvertegenwoordiger zijn goedkeuring heeft onthouden. Hoewel 
Kenmerk 
het u in beginsel vrij staat de samenstelling van uw bezoekende delegaties te 
2017-0000073370 
bepalen, kan deze adviseur gelet op het besluit van de Rijksvertegenwoordiger 
geen deel uit maken van een eventueel door mij te (laten) ontvangen delegatie. 
Een motie van de eilandsraad biedt geen enkele legitimatie om door de 
Rijksvertegenwoordiger rechtmatig genomen besluiten niet na te leven. Ook de 
eilandsraad van Sint Eustatius staat niet boven de wet. 
 
Een afschrift van deze brief zend ik aan de Tweede Kamer en aan uw eilandsraad. 
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
Pagina 5 van 5 
 

