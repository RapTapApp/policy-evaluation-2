  
 
 
 
 
 
 
 
 
 
 
www.rijksoverheid.nl 
Union Sindikal Boneriano (USIBO) 
www.facebook.com/minbzk 
C.F. Mercelina 
www.twitter.com/minbzk 
 
Bonaire 
Kenmerk 
Caribisch Nederland 
2017-0000174716 
 
Uw kenmerk 
 
 
  
Datum 4 april 2017 
Betreft Uw petitie over pensioenkortingen 
  
 
  
 
Hierbij reageer ik, mede namens de staatssecretaris van SZW, op de door u - via 
de Rijksvertegenwoordiger - aan mij en de minister-president aangeboden petitie. 
 
Afgelopen vrijdag heeft u een gesprek gehad met de Rijksvertegenwoordiger (de 
heer Isabella), de Gezaghebber (de heer Rijna) en de werkgever RCN (de heer 
Helmond). In dat gesprek heeft u nogmaals gepleit voor de inhoud van uw petitie 
en (in verband met zijn werkbezoek in Europees Nederland) aan de heer Helmond 
gevraagd uw zorgen aan mij over te brengen.  
 
Het kabinet is zich zeer bewust van de levensstandaard van kwetsbare groepen in 
Caribisch Nederland en de moeilijke financiële toestand waarin vele van hen 
verkeren. Zoals u wellicht in de brief van de staatssecretaris van Sociale Zaken en 
Werkgelegenheid over dit onderwerp aan de Openbare Lichamen Saba, Sint 
Eustatius en Bonaire heeft kunnen lezen, is de korting van 3,5% die het 
Pensioenfonds Caribisch Nederland (PCN) per 1 april 2017 moet toepassen echter 
een vervelende maar onvermijdbare stap om PCN weer structureel gezond te 
krijgen. Zij heeft reeds in 2016 de hersteltermijn met twee jaren verlengd. 
Hierdoor zijn nog grotere kortingen voorkomen.  
 
Dat laat onverlet dat het Nederlandse kabinet, als een van de werkgevers, naast 
de openbare lichamen en onderwijs- en zorginstellingen in gesprek blijft met PCN 
over de nu te volgen koers met betrekking tot de financiële staat van het 
fonds. In de tussentijd verzoek ik u mij als een van de werkgevers de tijd te 
gunnen om samen met de overige werkgevers en PCN te zoeken naar voor alle 
partijen aanvaardbare oplossingen. Een uiteindelijk gezonde dekkingsgraad is van 
belang om verdere pensioenkortingen voor huidige en toekomstige 
gepensioneerden te voorkomen. Gelet op de complexiteit van deze materie zal dat 
enige tijd vergen. 
 
 
Pagina 1 van 2 
 

