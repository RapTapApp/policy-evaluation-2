Inleiding
Met deze brief informeren wij u op welke wijze wij op basis van het Regeerakkoord het
beleid op het gebied van migratie en ontwikkeling verder gestalte willen geven. De
beleidsnotitie Internationale Migratie en Ontwikkeling 2008 blijft het uitgangspunt voor het
beleid, maar in lijn met het Regeerakkoord zal de nadruk liggen op de thema’s terugkeer,
inclusief opvang en herintegratie van alleenstaande minderjarige vreemdelingen (AMV’s) in
herkomstlanden, en bescherming en opvang van vluchtelingen in de regio van herkomst. Om
resultaten te boeken op deze terreinen is samenwerking met landen van herkomst van groot
belang. Het OS-budget voor internationale migratie en ontwikkeling kan hieraan een bijdrage
leveren en zal hiervoor dan ook waar mogelijk worden ingezet. Een geïntegreerde benadering,
waarbij de ontwikkelingsdimensie van migratie wordt versterkt, past in de bredere coherentie-
agenda.
Een extra inspanning van de regering op het gebied van terugkeer vergt een effectiever en
flexibeler instrumentarium, en we kiezen dan ook voor een strategische landenbenadering
migratie m.b.t. landen die vanuit migratieoogpunt prioritair zijn, voor het hanteren van de
mogelijkheid tot conditionaliteit in onze relatie met landen van herkomst en voor het
openstellen van het OS-budget voor internationale migratie en ontwikkeling voor alle
ontwikkelingslandenlanden.
Dit jaar zullen de activiteiten die op basis van de uit 2008 daterende beleidsnotitie
1
internationale migratie en ontwikkeling zijn uitgevoerd worden geëvalueerd. In het
bijzonder zal worden gekeken of de uit OS-middelen gefinancierde activiteiten op het terrein
van internationale migratie en ontwikkeling hebben bijgedragen aan de zes
2
beleidsprioriteiten die in deze notitie zijn opgenomen. De Kamer zal over de uitkomsten van
deze evaluatie en de daarmee samenhangende beleidsconclusies in de voortgangsrapportage
over 2011 worden geïnformeerd.
3
In januari 2010 ging u de eerste voortgangsrapportage toe. De tweede voortgangsrapportage
treft u in bijlage 1 bij deze brief aan. Hierin wordt gerapporteerd over de wijze waarop in
2010 invulling is gegeven aan de zes prioriteiten uit de beleidsnotitie uit 2008.
I De prioriteiten: terugkeer, alleenstaande minderjarige vreemdelingen, en bescherming
en opvang in de regio
1. Bevorderen van duurzame terugkeer en herintegratie
Overeenkomstig het Regeerakkoord zal het terugkeer- en uitzetbeleid worden geïntensiveerd.
Hierop zal in internationale contacten en in het bilaterale verkeer met andere landen
kabinetsbreed worden ingezet. Uit het budget voor migratie en ontwikkeling worden ex-
1
Tweede Kamer, vergaderjaar 2007-2008, 30 573, nr. 11
2
De zes beleidsprioriteiten zijn:
- Meer aandacht voor migratie in de ontwikkelingsdialoog en voor ontwikkeling in de migratiedialoog;
- Institutionele ontwikkeling op het gebied van migratiemanagement;
- Stimuleren van circulaire migratie / brain gain;
- Versterken van de betrokkenheid van migrantenorganisaties
- Versterken van de relatie tussen geldovermakingen en ontwikkeling;
- Bevorderen van duurzame terugkeer en herintegratie.
3
Tweede Kamer, vergaderjaar 2009-2010, 30573, nr. 54
1

worden gegeven aan deze extra inspanning en er zullen o.m. uit het budget voor internationale
migratie en ontwikkeling middelen beschikbaar worden gesteld.
Verder is van belang dat Nederland een belangrijke partner en donor is van UNHCR met een
bijdrage van 42 miljoen Euro in 2011. UNHCR is feitelijk verantwoordelijk voor een groot
deel van de opvang en bescherming van vluchtelingen in regio’s van herkomst.
Als onderdeel van de extra focus op bescherming in de regio en het inbedden van de
vluchtelingenopvang binnen ontwikkelingsgerichte activiteiten onderschrijft Nederland het
belang van het gezamenlijke initiatief van UNHCR en UNDP, het zogenaamde ‘transition
solutions initiative’. Met dit initiatief wordt beoogd de aansluiting van noodhulp op
ontwikkelingsgerichte activiteiten in langdurige vluchtelingensituaties te verbeteren Tijdens
een recent bezoek van de VN Hoge Commissaris voor de vluchtelingen Guterres aan
Nederland hebben wij aangegeven dat Nederland graag betrokken is bij de uitwerking van dit
VN-initiatief en hier een actieve bijdrage aan wil leveren. Nederland onderzoekt de
mogelijkheid om een bijdrage te geven in Soedan, Georgië, Jemen en Kenia.
In het kader van bescherming in de regio wordt daarnaast – daar waar mogelijk – ook ingezet
op een meer strategisch gebruik van hervestiging. Als onderdeel van afspraken met overheden
in de regio van herkomst om de lokale integratie van vluchtelingen te bevorderen, kan voor
specifieke groepen vluchtelingen de mogelijkheid van hervestiging in het vooruitzicht worden
gesteld. Momenteel hervestigt Nederland om die reden Eritrese vluchtelingen uit Oost-
Soedan.
II De instrumenten: strategische landenbenadering, conditionaliteit, openstellen OS-
budget internationale migratie en ontwikkeling voor alle ontwikkelingslanden en het
beter benutten van het EU-spoor.
1. De strategische landenbenadering
Door het vorige kabinet is reeds ingezet op een sterkere inbedding van terugkeer in het
Nederlandse buitenland beleid. Dit heeft echter nog onvoldoende geleid tot resultaten op het
gebied van terugkeer. Voor een aantal grote terugkeerlanden geldt dat medewerking aan
terugkeer niet gerealiseerd en bestendigd zal worden zonder Nederlandse bereidheid de
terugkeerproblematiek in te bedden in een bredere samenwerkingsrelatie.
De regering, onder leiding van de ministeries van Buitenlandse Zaken en van Binnenlandse
Zaken en Koninkrijks relaties, ontwikkelt daarom een strategische landenbenadering, waarbij
herkomstlanden actief zullen worden benaderd. De inzet is om met deze landen een
samenwerkingsrelatie aangegaan die zich richt op alle aspecten van migratie: legale migratie,
instroom, tegengaan van illegale migratie waaronder voorlichting over de risico’s van illegale
migratie en de mogelijkheden tot legale migratie, terugkeer, bescherming in de regio,
grensbewaking en capaciteitsopbouw, alsmede het betrekken van de diaspora bij de
ontwikkeling van herkomstlanden. Voor deze strategische landenbenadering migratie zijn
overigens ook andere, niet-migratiegerelateerde, beleidsterreinen relevant. Herkomstlanden
koppelen hun bereidheid om medewerking aan gedwongen terugkeer te verbeteren immers
niet uitsluitend aan samenwerking op het terrein van migratie, maar ook aan andere aspecten
van de bilaterale relaties met Nederland, waaronder de ontwikkelingsrelatie. Ervaring van een
aantal andere Europese landen, waaronder Spanje en het Verenigd Koninkrijk, leert dat het
aangaan van een duurzamere relatie het gesprek en afspraken over terugkeer vergemakkelijkt.
3

Commissie dat ook na 2013 middelen beschikbaar blijven om deze doelen in Europees
verband na te streven.
Nederland zal zich er verder in Europees verband sterk voor blijven maken dat terugname van
niet toegelaten migranten onderdeel moet zijn van bredere samenwerkingsafspraken met
derde landen en zal daartoe in de verschillende EU-werkgroepen, zowel thematisch als
regionaal, aandacht vragen voor een extra inspanning op dit gebied. Waar nodig zal
Nederland EU-Lidstaten die gelijksoortige problemen met een bepaald derde land hebben
benaderen om gezamenlijk in Europees verband op te trekken.
Nederland zal voorts in EU-kader ervoor pleiten dat de financiële instrumenten van de
Commissie ter ondersteuning van activiteiten op het punt van asiel en migratie op een
coherente wijze worden ingezet waarbij zowel rekening wordt gehouden met de prioriteiten
op het vlak van migratie als op dat van ontwikkeling. Tevens zal Nederland ervoor pleiten dat
bij de Europese besluitvorming over de inzet van middelen voor derde landen, de
samenwerking op belangrijke migratiethema’s wordt meegewogen. Hierbij kan worden
gedacht aan bestrijding van illegale migratie, de bescherming van vluchtelingen en terugname
van niet toegelaten migranten.
Nederland dringt in EU-kader aan op een uitbouw van de Regional Protection Programs
(RPP’s), die nu nog kleinschalig van opzet zijn. Nederland bepleit dat deze RPP's worden
ingebed in de meerjarenafspraken met de betrokken landen op het vlak van
ontwikkelingssamenwerking. Prioriteit hebben voor Nederland de RPP’s in de Hoorn van
Afrika en in Noord-Afrika.
III Budget voor Internationale Migratie en Ontwikkeling
Gezien het belang van het thema internationale migratie en ontwikkeling heeft de regering
besloten om de hoogte van het budget voor het beleidsthema internationale migratie en
ontwikkeling te handhaven. Dat betekent dat ook dit jaar 9 miljoen Euro beschikbaar is voor
projecten in het kader van internationale migratie.
Het budget zal worden besteed aan projecten die aansluiten bij de Nederlandse prioriteiten op
het gebied van migratie en ontwikkeling, zoals vastgelegd in de notitie Internationale Migratie
en Ontwikkeling 2008. In lijn met het Regeerakkoord zullen in het bijzonder projecten voor
financiering in aanmerking komen die bijdragen aan perspectiefvolle terugkeer en duurzame
herintegratie van ex-asielzoekers – met inbegrip van lokale opvang voor AMV’s- en die
bijdragen aan opvang en bescherming in de regio.
Additionele financiële middelen voor de strategische landenbenadering migratie en
ontwikkeling zullen worden gefinancierd uit eventuele besparingen die bij de
eerstejaarsopvang voor asielzoekers uit DAC-landen worden gerealiseerd, ten opzichte van de
daarvoor geraamde kosten in de HGIS-nota 2011. Deze opvangkosten komen ten laste van de
OS-begroting.
5

Deze onderuitputting hangt samen met lagere uitgaven dan begroot voor: het project circulaire
migratie, tijdelijke terugkeer van middelbaar geschoolde migranten, de Stichting Duurzame
Terugkeer en hulp bij terugkeer en herintegratie naar Afghanistan en Irak. Op de oorzaken
van de onderbesteding bij deze projecten, ten dele als gevolg van vertragingen in de
uitvoering, wordt nader ingegaan bij de bespreking van de zes beleidsprioriteiten.
7

evenwichtige wijze de samenwerking tussen de EU en derde landen te stimuleren op drie
deelterreinen: bevordering van mobiliteit en legale migratie; facilitering van de koppeling
tussen migratie en ontwikkeling, en voorkomen en bestrijden van illegale migratie. Met
Afrika voert de EU een dialoog over migratie (inclusief het deelterrein migratie en
ontwikkeling) binnen het ‘Migration, mobility and Employment partnership (MME), het
zogeheten Rabat proces en de EU-ACS samenwerking. Met Oost- en Zuidoost Europa vindt
deze migratiedialoog met name plaats binnen het zogeheten Praag proces. De belangrijkste
instrumenten van de GAM zijn migratiemissies, migratieprofielen en
mobiliteitspartnerschappen. Ten aanzien van de externe dimensie van asiel roept het
Stockholmprogramma op om, in samenspraak met UNHCR, regionale
beschermingsprogramma’s verder in te vullen en deze te integreren in de GAM, als ook de
hulp aan vluchtelingen onderdeel te laten zijn van nationale armoedebestrijdingsprogramma’s.
Voor de financiering van deze activiteiten kunnen door lidstaten en/of niet gouvernementele
organisaties projectvoorstellen worden ingediend onder het thematisch programma voor
samenwerking met derde landen op het gebied van asiel en migratie van de Europese
Commissie.
De EU High Level Working Group on Asylum and Migration (HLWG) coördineert en
monitort de werkzaamheden op het vlak van de externe dimensie van asiel en migratie. Onder
het Spaanse en Belgische voorzitterschap ging in 2010, voor wat betreft het thema migratie en
ontwikkeling, binnen de externe dimensie van asiel en migratie de aandacht vooral uit naar de
migratiedialogen met derde landen en naar de instrumenten van de GAM.
Migratiedialogen
 In het kader van EU-Afrika samenwerking is in november 2010 bij de Ministeriële top
in Tripoli een nieuw actieplan voor het partnerschap “mobiliteit, migratie en
werkgelegenheid” aangenomen. Dit actieplan voorziet enerzijds in een dialoog op
expertniveau over deelthema’s en anderzijds in de uitvoering van een aantal
overeengekomen projecten, waaronder het vergroten van de rol van de Diaspora in de
ontwikkeling van herkomstlanden. Zie ook beleidsprioriteit 4.;
 Bij herziening van het Verdrag van Cotonou in 2010 hebben de EU en ACS-landen
een verklaring aangenomen die stelt dat de partijen een versterkte samenwerking op
het terrein van migratie aan zullen gaan, nader uit te werken in een migratiedialoog die
kan resulteren in een aanpassing van het Verdrag van Cotonou op het gebied van
migratie;
 Binnen de EU-Latijns Amerika en Caraïbisch gebied (LAC) migratiedialoog heeft in
2010 een thema-bijeenkomst plaatsgehad over migratie en ontwikkeling. Van
Nederlandse kant is toen een presentatie gegeven over het beleid op het vlak van
migratie en ontwikkeling.
Instrumenten van de GAM
 Migratiemissies. Migratiemissies hebben tot doel om informatie uit te wisselen tussen
de EU en een derde land op het terrein van asiel en migratie en om de bereidheid van
de EU tot versterkte dialoog en samenwerking te onderstrepen. In 2010 vond een
missie plaats naar de Oekraïne, waaraan Nederland heeft deelgenomen.
 Migratieprofielen. Een dergelijk profiel behelst een analyse van de migratiesituatie in
een bepaald land en is bedoeld als een hulpmiddel voor beleidsmakers. Naast
migratieprofielen voor een aantal ACP-landen, zijn dergelijke analyses in het kader
van het “Building Migration Partnership”-project opgesteld voor enkele Oost- en
Zuidoost Europese landen.
9

dienen de migranten weer terug te keren naar eigen land, waar zij de in Nederland vergaarde
kennis kunnen inzetten in het land van herkomst.
Doel van de pilot is om na te gaan of ‘circulaire’ migratie leidt tot de veronderstelde 'triple
win':
1. ontwikkeling voor de deelnemende migrant,
2. ontwikkeling voor het land van herkomst,
3. positieve effecten voor (de werkgever in) Nederland.
Bij de implementatie van de pilot heeft de uitvoerder veel complicaties ondervonden. De
ambtelijke stuurgroep van de pilot, waarin de ministeries van BZ, SZW en BZK zijn
vertegenwoordigd, zullen in overleg met de uitvoerder aangeven dat voortzetting van
uitvoering van de pilot niet zinvol is voor wederzijdse partijen op dit moment. Met de
uitvoerder wordt gezocht naar een goede afronding van de pilot. Er zal op korte termijn een
evaluatie worden uitgevoerd m.b.t. de uitvoering van de pilot circulaire migratie en de tot
dusver geleerde lessen worden in kaart gebracht.
Tijdelijke terugkeer – uitzending van deskundigen.
IOM voert het “temporary return of qualified nationals” (fase 2) uit dat medio 2011 afloopt.
De verwachting is dat in juni van dit jaar 300 migranten, zowel vanuit Nederland als andere
EU-lidstaten, tijdelijk zullen zijn teruggekeerd naar hun land van herkomst om daar kennis
over te dragen. Tot op heden zijn 256 migranten vanuit Nederland uitgezonden. Voor elk
participerend land (Afghanistan, Sierra Leone, Soedan, Bosnië-Herzegovina, Georgië,
Ethiopië) is in overleg met diverse (overheids)partijen een beperkt aantal prioritaire sectoren
geïdentificeerd. Het merendeel van de uitzendingen vond plaats in deze vooraf
geïdentificeerde sectoren. Inmiddels heeft naar Afghanistan en Soedan ook een aantal
‘virtuele uitzendingen’ (e-learning, waarvoor de migrant niet afreist naar het land van
herkomst, maar kennis overdraagt via internet) plaatsgevonden. Er is sprake van
onderuitputting van het budget als gevolg van het feit dat uitzendingen voor het merendeel
korter dan de begrote drie maanden zijn geweest. Daarbij speelde de economische crisis (en
de angst van migranten hun baan in Nederland te verliezen) een rol.
Daarnaast voert de migrantenorganisatie Stichting Dir een door Nederland gefinancierd
project uit waarbij een dertigtal in Nederland verblijvende Ethiopiërs voor een periode van 6
tot 12 maanden terugkeren naar hun land van herkomst om hun in Nederland opgedane kennis
en ervaring in te zetten in lokale organisaties die actief zijn op het gebied van
ontwikkelingssamenwerking en economische ontwikkeling. Inmiddels zijn 14 Ethiopische
migranten in Ethiopië aan het werk en zijn 8 nieuwe migranten geselecteerd om uitgezonden
te worden.
Onderzoek benutten meerwaarde migranten bij de ontwikkeling van herkomstlanden.
In de beleidsnotitie is de toezegging gedaan tot het doen van een onderzoek naar de
voorwaarden waaronder de meerwaarde van migranten optimaal kan worden benut. Eind
2009 is daartoe door Pharos in samenwerking met de Stichting Mondiale Samenleving (SMS)
een onderzoek gestart. Dit onderzoek richt zich op de meerwaarde van tijdelijke terugkeer van
migranten voor de ontwikkeling van hun land van herkomst. De resultaten van het onderzoek
zullen naar verwachting in het tweede kwartaal van 2011 worden gepresenteerd.
Beleidsprioriteit 4 Versterken van de betrokkenheid van migrantenorganisaties
11

training heeft bijgedragen aan een meer robuuste opbouw van de dertig deelnemende
organisaties.
Het tweede capaciteitsopbouwproject waaraan Nederland een bijdrage levert betreft
Development Marketplace for African Diaspora in Europe (D-MADE), geïnitieerd en
uitgevoerd door de Wereldbank. Doel van het project is het stimuleren van Afrikaanse
migrantenorganisaties uit zes Europese landen bij het opzetten en uitvoeren van innovatieve
ontwikkelingsactiviteiten in hun landen van herkomst. De activiteiten richten zich op het
bestrijden van armoede door het stimuleren van lokale economische groei. Voorbeelden van
projecten betreffen het opzetten van een boterfabriek in Mali, de ontwikkeling van een
bierbrouwerij in Ouagadougou (Burkina Faso) en het installeren van openbare toiletten in
Kinshasa (Democratische Republiek Congo).
Het derde project betreft Migratie en Ontwikkeling 2008- 2010 dat uitgevoerd werd door Seva
Network Foundation (Seva). In totaal hebben 123 migranten van 89 organisaties deelgenomen
aan het trainingsprogramma. Door training en begeleiding van deze organisaties is
geïnvesteerd in de verdere professionalisering van hun activiteiten. Na het volgen van de
training konden de organisaties een projectvoorstel indienen bij Seva. Er zijn in totaal 42
projecten gefinancierd. De projecten werden uitgevoerd in diverse landen (waaronder 50% in
Afrika) en droegen bij aan de economische en maatschappelijke ontwikkeling van
herkomstlanden.
Beleidsprioriteit 5. Versterken van de relatie tussen geldovermakingen en ontwikkeling
Nederland is van mening dat overheden in principe niet sturend mogen optreden bij de
besteding van geldovermakingen. Nederland zet echter wel in op het scheppen van gunstige
randvoorwaarden ter versterking van de relatie tussen geldovermakingen (‘remittances’) en
ontwikkeling. Daarbij gaat het in de eerste plaats om verbetering van de transparantie en de
Nederlandse markt voor geldovermakingen, met name door de ondersteuning van de website
www.geldnaarhuis.nl. Deze website wordt beheerd door de Stichting IntEnt en heeft tot doel
de transparantie in de Nederlandse markt voor geldovermakingen verder te verhogen. De
website is beschikbaar in 8 talen en kan gebruikt worden voor de vergelijking van de kosten
van geldovermakingen naar 34 landen. Uit de in 2010 uitgevoerde evaluatie blijkt dat de
website door gebruikers daarom als informatief wordt beschouwd en bijdraagt aan groter
transparantie van de Nederlandse remittance-markt. De website is echter nog onvoldoende
bekend onder de doelgroep, waardoor de doelstelling van het aantrekken van minimaal
300.000 gebruikers binnen een jaar niet is bereikt. In 2009 hebben 32.680 gebruikers de site
bezocht. In 2010 is het aantal gebruikers van januari tot en met augustus vastgesteld op
31.127. In overleg met de Stichting IntEnt zal worden nagegaan of d.m.v. een gerichte
promotiecampagne het aantal gebruikers van de website kan worden vergroot.
Beleidsprioriteit 6 - Bevorderen van duurzame terugkeer en herintegratie
De belangrijkste ontwikkelingen in 2010 op het terrein van duurzame terugkeer en
herintegratie waren:
Herintegratie Regeling Terugkeer
De Herintegratie Regeling Terugkeer (HRT), uitgevoerd door de Internationale Organisatie
voor Migratie, biedt financiële ondersteuning aan ex-asielzoekers voor vrijwillige/zelfstandige
terugkeer naar het land van herkomst. De regeling is van start gegaan in 2004 en steeds voor
perioden van twee jaar verlengd. Het aantal terugkeerders met HRT in 2010 was 1160 (ter
vergelijking: 1018 in 2009), waarvan ongeveer 50% Irakezen.
13

9
IS-Academie
De Universiteit van Maastricht voert in het kader van de IS-Academie ‘Migration and
Development: A World in Motion’ beleidsonderbouwend onderzoek uit. De looptijd van het
project is 2009-2014. Doel van financiering van dit beleidsonderbouwend onderzoek is de
relatie tussen onderzoek en beleid te versterken Binnen het onderzoekstraject worden vijf
PhD-onderzoeken uitgevoerd over geldovermakingen, ‘ brain drain’ , terugkeer, migratie en
ontwikkeling als onderdeel van het EU externe beleid en de EU samenwerking met derde
landen in de mobiliteitspartnerschappen. De IS-academie zal met concrete
beleidsaanbevelingen op genoemde terreinen komen.
The Hague Process on Refugees and Migration (THP) – Scenario Onderzoek
10
THP voert, in samenwerking met het International Migration Institute (IMI) , een door
Nederland medegefinancierd onderzoek uit naar de richting en aard van toekomstige mondiale
en regionale migratiestromen en het effect hiervan op landen van bestemming in Europa en
landen van herkomst in Afrika, Azië en het Midden Oosten. Ten behoeve van de uitwerking
in onderzoeksrapporten van een aantal scenario’s en analyses voor specifieke regio’s vonden
in 2010 enkele brainstorm sessies plaats tussen onderzoekers, overheidsfunctionarissen en
vertegenwoordigers van het bedrijfsleven.
9
De IS-Academie beoogt de kloof tussen wetenschap en beleid te verkleinen door samenwerkingstrajecten op te
zetten tussen erkende kennisinstellingen (faculteiten, vakgroepen en onderzoeksinstituten) en verschillende
afdelingen van het Ministerie van Buitenlandse Zaken.
10
Onderdeel van de Oxford James Martin 21st century School
15

