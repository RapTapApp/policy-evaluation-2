Toekomstige milieuregelgeving Caribisch Nederland 
 
Overzicht van milieuregelgeving op IenM-terrein die gedurende de eerstkomende jaren 
van kracht zal worden in Caribisch Nederland. De al van kracht zijnde regelgeving (zoals 
bijvoorbeeld de Wet maritiem beheer BES of de Wet drinkwater BES) wordt hier buiten 
beschouwing gelaten. 
 
 
Wetsniveau 
 Wet VROM BES: In behandeling bij de EK; gewenste datum van 
inwerkingtreden van (delen van) de Wet vrom BES is 1 januari 2012 
 
Amvb niveau 
 Inrichtingen en activiteitenbesluit. Dit besluit omvat zowel de regels voor 
vergunningplichtige inrichtingen (zoals m.b.t. best beschikbare 
technieken en financiële zekerheid voor milieuschade) als de algemene 
regels voor inrichtingen die niet vergunningplichtig zijn. Daarnaast 
worden ook activiteiten en plannen aangewezen die MER-plichtig zijn. 
Snelle inwerkingtreding van dit besluit is gewenst onder meer met het 
oog op het reguleren van activiteiten met een grote milieu-impact zoals 
de uitbreiding van grote bedrijven. Consultatie van de eilandbesturen is 
e
voorzien begin volgend jaar. Er wordt naar gestreefd het besluit in de 2 
helft van 2012 in werking te laten treden. 
 Besluit risico’s zware ongevallen BES: Dit besluit zal met name gelden 
voor de olieterminals aangezien dit inrichtingen zijn met grote risico’s 
voor het milieu, de arbeidsveiligheid en de externe veiligheid. 
 Besluit stoffen BES: In het Besluit stoffen BES zal regelgeving opgenomen 
worden betreffende de import en export van CFK’s en asbesthoudende 
stoffen. 
 
Ministeriele regeling 
 Ministeriele regeling opstellen met betrekking tot kennisgevingformulier 
en transportformulier; dit is noodzakelijk ter uitvoering van de regels 
over in/uitvoer van afvalstoffen (verdrag van Basel).  
 Ministeriele regeling opstellen met betrekking tot financiële zekerheid 
(gevaarlijke afvalstoffen) op BES. 
 Uitvoeringsregeling Cartagena Protocol Bioveiligheid. 
 Implementatie van voor BES relevante delen ADR (vervoer gevaarlijke 
stoffen). 
 
Eilandelijk regelgeving 
De wet vrom BES biedt de basis voor de volgende door het eilandsbestuur zelf 
vast te stellen eilandelijke regelgeving 
 een huisvestingsverordening,  
 een bouwverordening,  
 een afvalstoffenverordening,  
 een afvalwaterverordening,  
 een afvalstoffenheffing en een rioolheffing, en 
 een verordening ten behoeve van de ruimtelijke ontwikkelingsplannen 
(opgenomen in de Wet grondslagen ruimtelijke ontwikkelingsplanning 
BES die in deze wet wordt gewijzigd). 
 

