33 004 Wijziging van enkele belastingwetten en enige andere wetten (Overige fiscale 
maatregelen 2012) 
 
 
DERDE NOTA VAN WIJZIGING 
 
 Het voorstel van wet wordt als volgt gewijzigd: 
 
 
1 
 
 Artikel X, onderdeel A, komt te luiden: 
 A. Artikel 27 wordt als volgt gewijzigd: 
 1. Het tweede lid vervalt. 
 2. In het zevende lid wordt “het eerste lid, onderdelen a en b, het tweede lid en het 
derde lid” vervangen door: het eerste lid, onderdelen a en b, en het derde lid. 
 
2 
 
 Artikel XIII wordt als volgt gewijzigd: 
 
 a. In onderdeel A, onder 1, wordt “het derde, vierde en zesde lid” vervangen door: 
Het derde, vierde en zesde lid. 
 
 b. Aan het in onderdeel E opgenomen artikel 25 van de Algemene wet 
inkomensafhankelijke regelingen wordt een lid toegevoegd, luidende: 
 3. In door Onze Minister in overeenstemming met Onze Ministers die het mede 
aangaat bij of krachtens ministeriële regeling aan te wijzen gevallen kan worden 
afgeweken van het eerste en tweede lid. Daarbij worden regels gesteld met betrekking 
tot de bestemming van een andere bankrekening voor de uitbetaling van een voorschot 
of een tegemoetkoming. 
 
 c. Na onderdeel E wordt een onderdeel ingevoegd, luidende: 
 Ea. Artikel 33 wordt als volgt gewijzigd: 
 1. Na het eerste lid wordt, onder vernummering van het tweede en derde lid tot 
derde en vierde lid, een lid ingevoegd, luidende: 
 2. Een derde aan wie op grond van artikel 25, derde lid, een voorschot of een 
tegemoetkoming is uitbetaald, is hoofdelijk aansprakelijk voor een door de 
belanghebbende verschuldigd bedrag aan terugvordering voor zover dat bedrag kan 
worden toegerekend aan de aan die derde uitbetaalde bedragen. Voor zover een 
terugvordering voortvloeit uit de toepassing van artikel 24, wordt het bedrag waarvoor 
de derde aansprakelijk is, bepaald op het gedeelte van de terugvordering dat in 
dezelfde verhouding staat tot het bedrag van de terugvordering als de aan de derde 

 3 
TOELICHTING 
 
I. Algemeen 
 
Eén bankrekeningnummer 
 Eén van de wijzigingen in deze nota van wijziging betreft het verplicht gebruik van 
één bankrekeningnummer voor uitbetalingen door de Belastingdienst. Zowel bij de 
schriftelijke als mondelinge gedachtewisseling met de Tweede Kamer is door 
verschillende Kamerleden aandacht gevraagd voor het wegvallen van de mogelijkheid 
om de toeslag over te laten maken aan de instantie die de dienst verleent waarop de 
toeslag ziet. Het lid Omtzigt heeft in dit verband gewezen op de toename van de 
wanbetalersproblematiek in de kinderopvangsector en aangegeven dat hij vreest dat 
de nieuwe maatregel tot incassoproblemen zal leiden. Meerdere leden van de Kamer 
hebben vervolgens gevraagd of het kabinet mogelijkheden ziet om de 
kinderopvangtoeslag rechtstreeks aan de kinderopvanginstellingen te laten betalen. 
 In deze nota van wijziging wordt een delegatiebepaling in de Algemene wet 
inkomensafhankelijke regelingen (Awir) opgenomen die het voor de uitbetaling van 
toeslagen mogelijk maakt om onder nader te stellen voorwaarden af te wijken van het 
verplicht gebruik van één bankrekeningnummer. Hiermee maakt het kabinet de weg 
vrij voor kindercentra om de kinderopvangtoeslag van hun klanten rechtstreeks aan 
hen te laten overmaken. Aanwijzing van de kindercentra zal overigens bij ministeriële 
regeling plaatsvinden. Deze systematiek maakt het mogelijk om ook voor andere 
gevallen waar het verplicht gebruik van één bankrekeningnummer onverhoopt rigide 
blijkt uit te werken te voorzien in een uitzondering. Deze aanwijzingen zullen in de 
Uitvoeringsregeling Awir worden opgenomen. Van belang bij de aanwijzing van een 
uitzonderingscategorie is dat er sprake is een vorm van certificering op basis waarvan 
de Belastingdienst eenvoudig kan controleren of de instelling betrouwbaar is. 
 In verband met de achtergrond van de maatregel, te weten bestrijding van 
systeemfraude en vereenvoudiging van het uitvoeringsproces, verbindt het kabinet aan 
deze uitzonderingsmogelijkheid strikte voorwaarden voor de ontvangende instantie. De 
voorwaarden zien op hoofdelijke aansprakelijkheid voor terugvorderingen die 
samenhangen met de ontvangen toeslagen voor zover die niet op een andere manier 
zijn terug te halen, het voeren van een sluitende administratie waaruit de ontvangen 
toeslagen per belanghebbende blijkt en een met de Belastingdienst/Toeslagen af te 
sluiten convenant. Daarin worden nadere afspraken over de inrichting van de 
administratie gemaakt. Tevens wordt daarin een inspanningsverplichting 
overeengekomen over terugbetaling van voorschotten die onterecht door de 
Belastingdienst/Toeslagen aan de betrokken instantie zijn doorbetaald nadat de 
aanspraak op de toeslag reeds was beëindigd. Niet voldoen aan de voorwaarden leidt 
tot het vervallen van de mogelijkheid tot rechtstreekse uitbetaling. 

 5 
kader bewerkstelligd dat ook de in artikel 27, zevende lid, van de Wet op de accijns 
opgenomen verwijzing naar dat tweede lid komt te vervallen. 
 
Onderdeel 2, onder a 
 
Artikel XIII, onderdeel A (artikel 8 van de Algemene wet inkomensafhankelijke 
regelingen) 
 
 De wijziging van artikel XIII, onderdeel A, betreft de vervanging van een kleine 
letter aan het begin van de zin door een hoofdletter. Inhoudelijk verandert er niets. 
 
Onderdeel 2, onder b 
 
Artikel XIII, onderdeel E (artikel 25 van de Algemene wet inkomensafhankelijke 
regelingen) 
 
 De in het voorstel van wet opgenomen wijziging van artikel 25 van de Awir regelt 
dat voor uitbetaling van een voorschot of een tegemoetkoming aan een 
belanghebbende één bankrekeningnummer wordt gebruikt dat op zijn naam staat. Het 
ingevolge deze nota van wijziging aan artikel 25 van de Awir toe te voegen derde lid 
maakt het mogelijk om voor gevallen waarin uitbetaling aan de belanghebbende zelf 
tot ongewenste effecten zou leiden, te bepalen dat uitbetaling aan een derde mogelijk 
is. De uitzonderingscategorieën zullen in de Uitvoeringsregeling Awir worden 
opgenomen. De voorwaarden waaronder betaling aan een derde mogelijk is, zullen 
eveneens worden opgenomen in de Uitvoeringsregeling Awir en nader worden 
uitgewerkt in een door de Belastingdienst/Toeslagen met de derde te sluiten 
convenant. 
 
Onderdeel 2, onder c 
 
Artikel XIII, onderdeel Ea (artikel 33 van de Algemene wet inkomensafhankelijke 
regelingen) 
 
 De wijziging van artikel 33 van de Awir hangt samen met het in deze nota van 
wijziging voorgestelde derde lid van artikel 25 van de Awir. Daarin is een 
delegatiebepaling is opgenomen die het mogelijk maakt om af te wijken van het 
verplicht gebruik van één bankrekeningnummer. Eén van de voorwaarden waaronder 
een derde gerechtigd zal zijn om de toeslag van iemand anders uitbetaald te krijgen, is 
een hoofdelijke aansprakelijkheid voor terug te vorderen bedragen die samenhangen 
met de aan die derde uitbetaalde bedragen. Als er in een berekeningsjaar een wisseling 
heeft plaatsgevonden van begunstiging, is de vraag wie aansprakelijk is voor welk deel 
van de terugvordering. De tweede en derde volzin van het voorgestelde artikel 33, 
tweede lid, van de Awir voorzien in een rekenregel waarbij de terugvordering wordt 

 7 
 De wijziging van artikel 4, derde lid, van de Wet loonbelasting BES bewerkstelligt 
dat organen of organisatieonderdelen van de Staat der Nederlanden die op de BES 
eilanden werknemers in dienst hebben voor de toepassing van de Wet loonbelasting 
BES ten aanzien van die werknemers als inhoudingsplichtigen worden aangemerkt. 
Hetzelfde geldt voor het loon uit vroegere dienstbetrekking dat deze organen of 
organisatieonderdelen verstekken. Deze aanvulling van genoemd derde lid is nodig 
omdat deze organen of organisatieonderdelen formeel geen vaste inrichting op de BES 
eilanden hebben en daarom zonder deze aanvulling niet als inhoudingsplichtige zouden 
kunnen worden aangemerkt. 
 
Onderdeel 5 
 
Artikel XXIII (inwerkingtreding) 
 
 De wijziging van artikel XXIII, twaalfde lid, zorgt ervoor dat de in artikel XIII, 
onderdeel Ea, opgenomen wijziging van artikel 33 van de Awir op een bij koninklijk 
besluit te bepalen tijdstip in werking treedt. Hiermee wordt een koppeling gelegd met 
de inwerkingtreding van artikel XIII, onderdeel E. Dit houdt verband met de 
samenhang tussen de wijziging van de artikelen 25 en 33 van de Awir. 
 
 
 
De Staatssecretaris van Financiën, 
 
 

