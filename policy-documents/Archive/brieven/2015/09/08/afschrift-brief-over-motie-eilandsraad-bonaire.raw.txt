> Retouradres Postbus 20011 2500EA Den Haag 
 
BDF 
Eilandsraad van Bonaire 
De voorzitter, de heer E.E. Rijna Turfmarkt 147 
Den Haag 
Plasa Reina Wilhelmina 1 
Postbus 20011 
Kralendijk 
2500EA  Den Haag 
Bonaire 
www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2015-0000438109 
Uw kenmerk 
2015005046 
  
Datum 8 september 2015 
Betreft Motie inzake volmachtstemmen en het stembiljet 
 
 
 
Geachte Voorzitter, 
 
De Rijksvertegenwoordiger, de heer Isabella, heeft op 28 mei jl. op uw verzoek de 
door eilandsraad aangenomen motie “Afschaffen Onderhandse Volmachtverlening 
en Wijziging Stembiljet” onder mijn aandacht gebracht. U hebt de 
Rijksvertegenwoordiger ook verzocht de motie door te geleiden naar de Kiesraad 
en de Vaste Kamercommissie voor Koninkrijksrelaties. 
 
De motie omvat, samengevat, het volgende:  
- een verzoek aan de Kiesraad om onderzoek te doen naar de vermoedelijke 
ronselpraktijken bij de onderhandse volmachtverlening tijdens de afgelopen 
eilandraadsverkiezingen; 
- het verzoek te regelen dat op Bonaire slechts schriftelijk aangevraagde 
volmachten zijn toegestaan. Dit onder de voorwaarde dat de persoon buiten het 
eiland verblijft of om medische of mentale gesteldheid, tegen overlegging van een 
doktersverklaring, niet in staat is om zelf te stemmen; 
- een verzoek om foto’s van lijsttrekkers op het stembiljet toe te staan en het 
aangeven van partijen in kleur alsmede dat het geven van instructies in het 
Nederlandse en Papiamento mogelijk worden; 
- een verzoek om de gewenste wijzigingen voor de eilandraadsverkiezingen van 
2019 te realiseren.  
 
De Kiesraad heeft op 22 juli 2015 zijn reactie op de motie per brief aan mij 
kenbaar gemaakt (bijgevoegd).  
 
Ik ben het met de Kiesraad eens dat hij gezien zijn wettelijke taak niet in de 
positie is om onderzoek te doen naar ronselpraktijken tijdens de afgelopen 
verkiezingen. Indien ronselpraktijken worden vermoed, kan daar met de politie / 
openbaar ministerie contact over worden opgenomen. 
 
Ten aanzien van het verzoek om onder strikte voorwaarden uitsluitend nog 
schriftelijke volmachten toe te staan. Hiertoe zie ik geen aanleiding. Het verzoek 
komt mede voort uit het hoge percentage stemmen dat bij volmacht is 
uitgebracht. Die Kiesraad wijst er mijns inziens terecht op dat het gemiddelde 
percentage van 11,5% niet noemenswaardig afwijkt van het percentage (circa 
10%) dat in Europees Nederland bij volmacht wordt uitgebracht. Daarbij komt 
dat, en ook hier ben ik het met de Kiesraad eens, dat er geen aangifte is gedaan 
van het ronselen van stemmen of het kopen van “gewone” stemmen. Geruchten 
 
 
Pagina 1 van 2 
  
 

