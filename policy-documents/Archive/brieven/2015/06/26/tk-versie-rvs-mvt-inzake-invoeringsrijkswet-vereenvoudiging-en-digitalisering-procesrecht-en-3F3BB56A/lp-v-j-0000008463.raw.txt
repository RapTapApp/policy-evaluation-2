Voorstel tot aanpassing van Rijkswetten in verband met de invoering van de Wet tot wijziging van 
het Wetboek van Burgerlijke Rechtsvordering en de Algemene wet bestuursrecht in verband met 
vereenvoudiging en digitalisering van het procesrecht en van de Wet tot wijziging van het 
Wetboek van Burgerlijke Rechtsvordering in verband met vereenvoudiging en digitalisering van 
het procesrecht in hoger beroep en cassatie alsmede in verband met de uitbreiding van 
prejudiciële vragen aan de Hoge Raad (Invoeringsrijkswet vereenvoudiging en digitalisering 
procesrecht en uitbreiding prejudiciële vragen) 
 
MEMORIE VAN TOELICHTING 
 
ALGEMEEN  
 
1.  Inleiding 
1.1  Enkele aanpassingen van het procesrecht in civiele zaken   
Rechtspraak is van wezenlijk belang voor de beslechting van juridische vraagstukken en geschillen. 
Zij draagt bij aan de instandhouding van de rechtsstaat en het vertrouwen van de burger in het 
recht. De kwaliteit van de Nederlandse rechtspraak is hoog en het vertrouwen in de Nederlandse 
1
rechtspraak is groot. Om dit te behouden hebben de Raad voor de rechtspraak en de gerechten in 
2012 de wens geuit om de civiele- en bestuursrechtelijke rechtspraak te moderniseren door deze te 
digitaliseren en door civielrechtelijke procedures te vereenvoudigen en te versnellen. Daarom heb ik 
– tegelijk met de Raad voor de rechtspraak – het programma Kwaliteit en Innovatie (hierna: KEI) 
opgezet. In het kader van dit programma heb ik wetgeving voorbereid die ertoe moet leiden dat het 
burgerlijk procesrecht en het bestuursprocesrecht worden gedigitaliseerd en – waar nodig – 
gemoderniseerd. Dit heeft geresulteerd in het wetsvoorstel tot wijziging van het Wetboek van 
Burgerlijke Rechtsvordering en de Algemene wet bestuursrecht in verband met vereenvoudiging en 
digitalisering van het procesrecht (Kamerstukken II 2014/15, 34 059, hierna: het eerste wetsvoorstel 
KEI) en het wetsvoorstel tot wijziging van het Wetboek van Burgerlijke Rechtsvordering in verband 
met vereenvoudiging en digitalisering van het procesrecht in hoger beroep en cassatie 
(Kamerstukken II 2014/15, 34 138, hierna: het tweede wetsvoorstel KEI). Deze wetsvoorstellen (die 
hierna tezamen ook worden aangeduid als de wetsvoorstellen KEI) maken het procederen voor veel 
rechtzoekenden toegankelijker en passen bij algemene ontwikkelingen rondom digitalisering in de 
samenleving. Met deze wetgeving wordt tevens uitvoering gegeven aan het regeerakkoord, waar dat 
een vereenvoudiging en digitalisering van het civiele proces en van de procedure in het 
2
bestuursrecht tot doel heeft. 
 Om de doelstellingen van de vereenvoudiging en digitalisering te bereiken moeten ook 
procesrechtelijke bepalingen in een klein aantal rijkswetten in technische zin worden aangepast aan 
de wetsvoorstellen KEI. Dit wetsvoorstel voorziet in de noodzakelijk aanpassingen. Daarnaast is een 
invoeringswet opgesteld voor de overige, niet als rijkswet te kwalificeren wetten (hierna: de 
Invoeringswet). 
Deze wet zal tegelijkertijd met de wetsvoorstellen KEI in werking treden. Dat zal 
plaatsvinden in drie fasen (“releases”), zoals in het wetsvoorstel eerste aanleg is voorzien (artikel V). 
                                                           
1
 Dit blijkt uit internationaal vergelijkende onderzoeken. Zie het Global Competiteveness Report 2012-2013 
(http://reports.weforum.org/global-competitiveness-report-2012-2013/#=) en Kamerstukken II, 2014/15, 34 
059, nr. 3, p. 2, voetnoot 2. 
2
 Kamerstukken II 2012/13, 33 410, nr. 15, p. 26 en 27. 
1 
 

in beginsel een nieuwe eenvoudige basisprocedure. De rechter kan van de basisprocedure afwijken 
als de zaak dat verlangt, zodat maatwerk kan worden geboden. In deze nieuwe basisprocedure is er 
vroegtijdig contact met de rechter en wordt uitspraak gedaan na één schriftelijke ronde en een 
mondelinge behandeling.  
  In de tweede plaats wordt het mogelijk om in dagvaardingsprocedures van de inschakeling 
van een deurwaarder af te zien. De eiser kan ervoor kiezen om de procesinleiding op andere wijze bij 
de wederpartij laagdrempelig en vrijwel zonder kosten te bezorgen. Alleen als de wederpartij na de 
informele bezorging van het oproepingsbericht, waarin de procesinleiding is opgenomen, niet in het 
geding verschijnt, moet de eiser voor het verkrijgen van een verstekvonnis alsnog een deurwaarder 
inschakelen om het oproepingsbericht formeel te betekenen. Uit het oogpunt van 
rechtsbescherming zal de rechter slechts een verstekvonnis kunnen wijzen wanneer wordt 
aangetoond dat een deurwaarder het oproepingsbericht bij de wederpartij heeft betekend.  
  Ten derde komen er voor partijen en de rechter meer wettelijke termijnen voor het 
verrichten van specifieke proceshandelingen en worden bestaande termijnen aangescherpt. 
Hierdoor ontstaat voor partijen meer duidelijkheid over het verloop van de procedure. De nieuwe 
termijnen dragen ook bij aan de harmonisering van enerzijds de huidige dagvaardings- en 
verzoekschriftprocedure en anderzijds het burgerlijk procesrecht en het bestuursprocesrecht.  
  In de vierde plaats krijgt de rechter een sterkere regierol, waardoor hij meer sturing kan 
geven aan het verloop van de procedure. Zo kan de rechter de mondelinge behandeling afstemmen 
op de bijzonderheden van de zaak en kan hij afwijken van het stramien van de basisprocedure indien 
de aard of complexiteit van de zaak daarom vraagt.  
Tot slot worden partijen verplicht een procedure in het burgerlijk procesrecht en het 
bestuursprocesrecht langs elektronische weg te voeren en hun processtukken digitaal in te dienen. 
Van deze verplichting worden natuurlijke personen en de zogenoemde informele verenigingen die 
niet worden vertegenwoordigd door een professionele rechtsbijstandsverlener uitgezonderd. KEI 
Rechtspraak ontwikkelt voor het digitaal procederen een webportaal ten behoeve van de 
rechterlijke instanties die bedrijfsmatig onder de Raad voor de rechtspraak vallen (dat zijn de 
rechtbanken, gerechtshoven, de Centrale Raad van Beroep en het College van Beroep voor het 
bedrijfsleven). Dit webportaal zal met de webportalen voor de Hoge Raad en voor de Afdeling 
bestuursrechtspraak van de Raad van State op de inlogpagina van de rechtspraak bereikbaar zijn. 
Het webportaal geeft toegang tot “Mijn Zaak”, waarin de stukkenwisseling en berichtgeving van de 
gerechten zullen plaatsvinden. Naast het webportaal kan in een automatische systeemkoppeling 
worden voorzien. Dat is een “system-to-system” voorziening waarmee de digitale systemen van 
grote ketenpartijen, zoals de Immigratie- en Naturalisatie Dienst (IND), rechtsbijstandsverleners en 
de deurwaarders, geleidelijk kunnen worden gekoppeld aan het digitale systeem van de gerechten. 
Als een wijziging optreedt in “Mijn Zaak”, doordat een van de partijen een (proces)stuk heeft 
ingediend of de rechter een bericht heeft geplaatst, krijgen de andere partijen hiervan een 
notificatie. Dat is een bericht van het digitale systeem van de gerechten of, in het bestuursrecht, van 
het digitale systeem van de bestuursrechter dat het stuk of bericht voor hen in het systeem 
beschikbaar is. 
 
1.3 Het tweede wetsvoorstel KEI 
De hiervoor genoemde wijzigingen worden grotendeels ook in hoger beroep en cassatie 
doorgevoerd, voor zover de eigen aard van de procedure in hoger beroep en cassatie dat toelaat. 
3 
 

vorderingszaken een intrekkingsregeling geïntroduceerd. Deze regeling houdt in dat de eiser in een 
procedure bij de rechtbank, het gerechtshof of de Hoge Raad twee derde deel van het griffierecht 
terugkrijgt indien hij de vordering intrekt voordat de verweerder in de procedure is verschenen of 
uiterlijk in de procedure had kunnen verschijnen. Hiermee wordt beoogd zoveel mogelijk aan te 
sluiten bij de bestaande situatie waarin geen griffierecht is verschuldigd als een dagvaarding aan de 
4
verweerder wordt uitgebracht, maar niet wordt ingeschreven op de rol van het gerecht. Deze 
intrekkingsregeling leidt niet tot wijzigingen in rijkswetten en is daarom verder niet van belang voor 
de onderhavige Invoeringsrijkswet. 
 
2. Terminologische wijzigingen 
2.1 Procesrechtelijke termen 
De invoering van een uniforme inleiding van de procedure en van een nieuwe basisprocedure in het 
civiele recht heeft tot gevolg dat de dagvaarding en het verzoekschrift als processtuk verdwijnen en 
worden vervangen door de procesinleiding. Met deze aanpassing hangen andere terminologische 
wijzigingen samen. Daarnaast worden enkele termen, waar mogelijk en wenselijk, vereenvoudigd of 
geschrapt in verband met de digitalisering van procedures. In de te wijzigen rijkswetten gaat het om 
5
de volgende terminologische aanpassingen: 
(i) De “dagvaarding” wordt gewijzigd in “procesinleiding” of “oproepingsbericht”, afhankelijk 
van de specifieke wettelijke bepaling waarin de dagvaarding wordt genoemd. Daarbij is er steeds op 
gelet dat uit de context van de bepaling duidelijk blijft dat het om een vordering gaat. Dit is van 
belang voor de wijze van behandeling, nu die in de vorderingsprocedure op enkele punten anders 
verloopt dan in de verzoekprocedure. 
De eiser neemt in de procesinleiding op tegen wie hij een procedure instelt en bij welke 
rechter, wat zijn vordering inhoudt en op welke gronden deze berust, het standpunt van de 
verweerder, de bewijsmiddelen en binnen welke termijn hij deze vordering aan de rechter wil 
voorleggen door een dag te bepalen waarop zijn wederpartij uiterlijk in het geding kan verschijnen 
(artikel 30a, derde lid, Rv). De procesinleiding wordt vervolgens integraal opgenomen in het 
oproepingsbericht, dat door het gerecht waar de procesinleiding is ingediend, wordt gegenereerd. In 
het oproepingsbericht wordt verder vermeld op welke wijze de verweerder in de procedure moet 
verschijnen, wat de rechtsgevolgen zijn bij niet verschijnen, de uiterste termijn voor indiening van 
het verweerschrift en het te betalen griffierecht (artikel 111, tweede lid, Rv). Het oproepingsbericht 
wordt vervolgens aan de eiser ter beschikking gesteld ter bezorging of betekening aan de 
wederpartij (artikel 112, eerste lid, Rv). De eiser kan ook een deurwaarder vragen een 
oproepingsbericht voor hem op te stellen en daarin de inhoud van de procesinleiding op te nemen. 
Het oproepingsbericht met de procesinleiding wordt dan eerst door de deurwaarder betekend bij de 
wederpartij en vervolgens onverwijld ingediend bij het gerecht (artikel 113 Rv). 
Uit het nieuwe wettelijke systeem volgt dat de in de dagvaarding op te nemen gegevens die 
in het exclusieve domein van partijen liggen, voortaan in de procesinleiding worden opgenomen (zie 
de in artikel 30a, derde lid, Rv op te nemen gegevens) en dat in vorderingszaken het 
oproepingsbericht (met daarin opgenomen de procesinleiding) het processtuk is dat aan de 
wederpartij wordt uitgebracht. Het onderscheid tussen de procesinleiding en het oproepingsbericht 
wordt in de rijkswetten bij de vervanging van de term dagvaarding in acht genomen. De dagvaarding 
                                                           
4
 Zie uitgebreider over deze intrekkingsregeling, par. 4 van de Invoeringswet.  
5
 Zie ook Kamerstukken II, 2014/15, 34 059, nr. 3, Inleiding op Artikel I Wetboek van Burgerlijke 
Rechtsvordering, waaruit deze wijzigingen voortkomen. 
5 
 

dag van de volgende proceshandeling vaststelt (zie artikel 24 en het voorgestelde artikel 25a 
Rijkswet Noodvoorzieningen Scheepvaart). Voor procespartijen blijft het mogelijk de van hen 
gevraagde of verlangde proceshandeling eerder te verrichten dan de daarvoor door de rechter 
bepaalde dag. Zodra een partij de proceshandeling heeft verricht, zal de volgende termijn 
aanvangen, waardoor de procedure voortvarend kan verlopen.   
 
2.2 Termen in verband met digitalisering 
Civiele procedures worden voortaan digitaal gestart via een webportaal dat de rechterlijke instanties 
ter beschikking stellen. Ook (proces)stukken worden langs elektronische weg ingediend en in het 
digitale systeem geplaatst. Daar zijn zij beschikbaar voor de procespartijen, hun vertegenwoordigers 
en de rechter. De digitalisering van procedures leidt tot een aantal aanpassingen van technische 
aard, zodat belemmeringen voor het digitaal procederen in civiele zaken worden weggenomen. Met 
betrekking tot de terminologie wordt in aansluiting op het eerste wetsvoorstel KEI het normale 
6
spraakgebruik gevolgd.  
Ten aanzien van dit wetsvoorstel kan worden volstaan met de opmerking dat als de 
oproeping van een partij of belanghebbende bij “aangetekende brief” dient te geschieden, zoals in 
artikel 25 Rijkswet Noodvoorzieningen Scheepvaart, dit wordt aangepast aan de digitalisering van 
procedures. Aan het voorschrift van een aangetekende brief ligt ten grondslag dat gewaarborgd 
moet worden dat de brief de geadresseerde daadwerkelijk bereikt. Deze bepaling wordt, voor zover 
de procedure in het Europese deel van het Koninkrijk wordt gevoerd, aangepast overeenkomstig het 
gewijzigde artikel 271 Rv, zodat de griffier ook langs elektronische weg een partij of belanghebbende 
kan oproepen of in kennis kan stellen. Het digitale systeem biedt voldoende waarborg dat de 
desbetreffende partij oproepingen en andere berichten van het gerecht bereiken. Uiteraard dient 
dan wel te zijn voldaan aan de voorwaarden van de artikelen 30c, 30e en 30f Rv en dient het e-
mailadres van degene aan wie de oproeping of kennisgeving moet worden gedaan, bij de griffier 
bekend te zijn. Dat adres moet zijn verstrekt ten behoeve van de ontvangst van notificaties van 
oproepingen en berichten. Voor partijen en belanghebbenden die niet digitaal procederen, kan de 
rechter alsnog bevelen dat deze partijen en belanghebbenden per aangetekende brief worden 
aangeschreven. Dit komt tot uitdrukking in de bepaling dat de rechter nader kan bepalen hoe de 
oproeping geschiedt (artikel 271 Rv). De toevoeging van de term “schriftelijk” in het voorgestelde 
artikel 25a Rijkswet Noodvoorzieningen Scheepvaart maakt duidelijk dat de oproeping of 
kennisgeving door de griffier niet ook mondeling zou kunnen geschieden.  
 
2.3 Andere verbeteringen 
Van de gelegenheid is gebruik gemaakt om enkele andere verbeteringen door te voeren. Het gaat 
om een tweetal onjuiste verwijzingen naar het Wetboek van Burgerlijke Rechtsvordering die alsnog 
worden verbeterd (zie de wijzigingen in de artikelen 9 en 11 Consulaire Wet) en om de term 
procureur die in enkele rijkswetten nog voorkomt. De term procureur is vervangen door advocaat in 
7
verband met de Wet afschaffing procuraat en invoering elektronisch berichtenverkeer. Voorts 
wordt de term arrondissementsrechtbank vervangen door rechtbank overeenkomstig de Wet 
8
organisatie bestuur gerechten en de Aanpassingswet modernisering rechterlijke organisatie . Ook 
                                                           
6
 Zie Kamerstukken II, 2014/15, 34 059, nr. 3, par. 12.2, waarin bij enkele termen uitgebreid wordt stilgestaan. 
7
 Stb. 2008, 100 en Stb. 2008, 274. 
8
 Stb. 2001, 582 en Stb. 2001, 584. 
7 
 

5.  De prejudiciële procedure  
10
Tijdens de internetconsultatie van de Wet prejudiciële vragen aan de Hoge Raad is de vraag gesteld 
waarom dit instrument alleen gaat gelden voor de feitenrechters uit het Europees deel van het 
Koninkrijk en niet voor het gehele Koninkrijk. In 2013 heeft een werkgroep, samengesteld uit 
vertegenwoordigers van de Hoge Raad, het Ministerie van Veiligheid en Justitie en de wetenschap 
(hierna: de werkgroep) zich gebogen over deze vraag. De werkgroep is tot de conclusie gekomen dat 
het inderdaad aanbeveling verdient om in de Rijkswet cassatierechtspraak een bepaling op te 
nemen waarin het Gemeenschappelijk Hof van Justitie en de Gerechten in eerste aanleg de 
bevoegdheid krijgen tot het stellen van prejudiciële vragen in civielrechtelijke procedures. Daarbij 
wordt van belang geacht dat de argumenten die zijn gebezigd om de prejudiciële procedure te 
introduceren evenzeer opgaan voor de rechtspraak in feitelijke instanties in het Caribisch deel van 
het Koninkrijk. Een belangrijk argument is dat een spoedige beantwoording van een prejudiciële 
vraag, het instellen of het voortzetten van mogelijk vele individuele procedures overbodig kan 
maken. Dat is niet alleen van belang voor rechtzoekenden, maar ook voor de rechtspraak die 
daardoor minder belast wordt. Een ander belangrijk argument is dat de prejudiciële procedure kan 
voorkomen dat rechters in soortgelijke zaken tegenstrijdige uitspraken wijzen, hetgeen de 
rechtseenheid bevordert. Ook draagt deze procedure bij aan een betere vervulling van de 
rechtsvormende taak van de Hoge Raad in zaken waar de maatschappelijke behoefte aan een 
antwoord groot is. De werkgroep acht het voorts van belang dat in de nog prille praktijk tot nu toe 
reeds gebleken is dat er bij de rechters in feitelijke instanties een behoefte bestaat aan de 
mogelijkheid om prejudiciële vragen te stellen. Te verwachten is dat dit niet anders zal zijn voor het 
Gemeenschappelijk Hof van Justitie en de Gerechten in eerste aanleg.  
De conclusies van de werkgroep deel ik en ik zal de aanbeveling om in de Rijkswet 
cassatierechtspraak te regelen dat deze bevoegdheid van het Gemeenschappelijk Hof van Justitie en 
de Gerechten in eerste aanleg wordt opgenomen, opvolgen.  
 
6. Voorbereiding van het wetsvoorstel  
Dit wetsvoorstel is onderdeel van de vernieuwingsprogramma’s KEI en is afgestemd met 
vertegenwoordigers van het programma KEI van de Rechtspraak, de Hoge Raad en het 
Gemeenschappelijk Hof van Justitie. Het wetsvoorstel is ook voorgelegd aan de directies wetgeving 
van Aruba, Curaçao en Sint Maarten en aan andere departementen voor zover het hun wetgeving 
betreft. Voorts is het wetsvoorstel informeel ter consultatie voorgelegd aan de Raad voor de 
rechtspraak. 
 Het Gemeenschappelijk Hof van Justitie adviseert positief ten aanzien van de voorgestelde 
wijzigingen in de Rijkswet cassatierechtspraak. Naar aanleiding van enkele technische opmerkingen 
is de artikelsgewijze toelichting op de wijzigingen van de Rijkswet cassatierechtspraak aangevuld. 
Ook de Raad voor de rechtspraak is positief over de invoering van de mogelijkheid tot het stellen van 
prejudiciële vragen aan de Hoge Raad. Ten aanzien van de voorgestelde terminologische wijzigingen 
heeft de Raad voor de rechtspraak laten weten geen inhoudelijke opmerkingen te hebben. Het Land 
Aruba had bezwaar tegen het laten vervallen van de artikelen 4 en 11, eerste lid, tweede volzin, van 
de Rijkswet cassatierechtspraak, omdat dit in enkele gevallen kan leiden tot een verkorting van de 
termijn voor beroep in cassatie. Met dit bezwaar is rekening gehouden. De desbetreffende 
bepalingen van de Rijkswet cassatierechtspraak die in het oorspronkelijke voorstel waren geschrapt, 
                                                           
10
 Stb. 2012, 65. 
9 
 

op Bonaire, Sint Eustatius en Saba. De zinsnede “op overeenkomstige wijze en met overeenkomstige 
rechtsgevolgen als ten aanzien van burgerlijke zaken in het Europese deel van het Koninkrijk” 
(ontleend aan artikel 1, eerste lid) bewerkstelligt dat de bepalingen van de Tiende A titel van het 
Nederlandse Wetboek van Burgerlijke Rechtsvordering, betreffende prejudiciële vragen aan de Hoge 
Raad, van overeenkomstige toepassing zijn op deze procedure. Daarmee is de gelijkvormigheid van 
de regeling voor het stellen van prejudiciële vragen in rechtszaken in het Caribisch gebied en in het 
Europese deel van het Koninkrijk gewaarborgd.  
 
Onderdeel C (Artikelen 2 en 12) 
Een andere aanbeveling is om artikel 2 te schrappen. Deze bepaling heeft betrekking op de vraag 
wanneer beroep in cassatie kan worden ingesteld. De cassatiegrens in onderdeel a kan vervallen 
omdat de Hoge Raad zich door middel van de artikelen 80a en 81 Wet RO kan beschermen tegen 
overbelasting door bagatelzaken. Er is ook geen rechtvaardiging voor de beperking in artikel 2, 
aanhef en onderdeel b, dat sommige typen beslissingen in faillissementszaken betreft. De Hoge Raad 
heeft immers cassatieberoepen tegen diverse andere typen beslissingen in Caribische 
faillissementszaken behandeld. Ook de beperking tot vonnissen en beschikkingen in de aanhef van 
artikel 2 kan komen te vervallen. Er is geen rechtvaardiging voor dat “handelingen” als bedoeld in de 
aanhef van artikel 79 Wet RO in zaken uit het Europees deel van het Koninkrijk wel vatbaar voor 
cassatie zijn verklaard, maar in Caribische zaken niet. Het ontstaan van de tekst in de aanhef van 
artikel 2 kan historisch worden verklaard doordat aanvankelijk alleen vonnissen vatbaar voor 
cassatie zijn verklaard en later beschikkingen zijn toegevoegd.  
Artikel 12 is destijds ingevoerd als speciale voorziening ter voorkoming van lichtvaardig 
ingediende cassatieberoepen. De werkgroep geeft aan dat van dergelijke beroepen in strafzaken 
niet of nauwelijks sprake is en adviseert om het artikel te laten vervallen. Dit advies wordt 
opgevolgd. 
 
Onderdeel D (Artikel 5) 
Cassatieberoepen tegen (civiele) uitspraken van het Gemeenschappelijk Hof van Justitie worden 
behandeld door de Hoge Raad in Den Haag. Daarom moet ook in artikel 5 van deze rijkswet de 
terminologie worden aangepast aan die van de wetsvoorstellen KEI. Artikel 5 bevat immers een 
regeling die verband houdt met de dagvaardingsprocedure in Caribische cassatiezaken.  
 In het arrest van de Hoge Raad van 6 oktober 1967, ECLI:NL:HR:1967:AB3961, NJ 1968, 50 
(Jacobs/Jonkhout) is aangenomen dat in alle Caribische zaken het cassatieberoep kan geschieden bij 
wege van indiening van een verzoekschrift. De dagvaardingsprocedure in Caribische cassatiezaken is 
sindsdien in onbruik geraakt en in de schaarse gevallen waarin er toch cassatie wordt ingesteld bij 
dagvaarding, leidt dat volgens de werkgroep telkens tot processuele problemen.  
 In verband met de wetsvoorstellen KEI zal de term “termijnen van dagvaarding” waartegen 
de verweerder in de procedure wordt opgeroepen, in het eerste lid van artikel 5 worden vervangen 
door de “termijnen van verschijning” van de verweerder in de procedure. Het nieuwe, voorgestelde 
tweede lid strekt ertoe dat de oproeping van de verweerder overeenkomstig de verzoekprocedure 
door de griffie van de Hoge Raad zal worden verzorgd. Dit is overeenkomstig de huidige, vaste 
praktijk. De behandeling van het cassatieberoep door de Hoge Raad blijft verder ongewijzigd.   
Het huidige tweede en derde lid van artikel 5 kunnen worden geschrapt. De regeling van de 
betekening van het exploot van dagvaarding door de deurwaarder in het tweede lid wordt niet meer 
toegepast vanwege de gangbare indiening van het cassatieberoep bij verzoekschrift. De in het derde 
11 
 

Op grond van de artikelen 24 en 25 Rijkswet Noodvoorzieningen Scheepvaart stelt de rechter het 
bedrag vast van een ingevolge deze rijkswet aan belanghebbenden te betalen vergoeding, indien 
met belanghebbenden daarover geen overeenstemming is bereikt. Bevoegd zijn (i) de rechtbank 
binnen het arrondissement van de woonplaats van de belanghebbende, (ii) het Gemeenschappelijk 
Hof van Justitie, of (iii) de rechtbank Amsterdam indien de belanghebbende niet binnen het 
Koninkrijk woonachtig is. 
Artikel 25 moet vanwege de daarin voorkomende terminologie worden aangepast aan de 
wetsvoorstellen KEI. Rekening houdend met de verschillende gerechten die relatief bevoegd zijn om 
het bedrag van de vergoeding vast te stellen, dient in deze rijkswet te worden gedifferentieerd 
tussen het verzoek dat aan de bevoegde rechter in het Europese deel van het Koninkrijk wordt 
voorgelegd en het verzoek dat wordt ingediend bij het Gemeenschappelijk Hof van Justitie. Bij het 
Gemeenschappelijk Hof van Justitie blijft het verzoekschrift immers het processtuk waarmee een 
procedure wordt ingeleid. Daarom wordt voorgesteld om een nieuw artikel toe te voegen (artikel 
25a). Dit artikel zal uitsluitend van toepassing zijn wanneer het verzoek wordt ingediend bij de 
rechtbank in het Europese deel van het Koninkrijk. De eerste vier leden van artikel 25 zullen alleen 
van toepassing blijven wanneer het Gemeenschappelijk Hof van Justitie bevoegd is om van het 
verzoek kennis te nemen. 
In het eerste lid van artikel 25a wordt het eerste lid van artikel 25 opgenomen en aangepast 
aan de terminologie die uit de wetsvoorstellen KEI voortvloeit. In het tweede lid van artikel 25a zijn 
het tweede en derde lid van artikel 25 opgenomen, waarbij eveneens rekening is gehouden met de 
terminologische en technische aanpassingen van de wetsvoorstellen KEI. In het derde lid van artikel 
25a staat tot slot in de bepaling van het vierde lid van artikel 25, waarbij ook de terminologie is 
aangepast aan de wetsvoorstellen KEI. 
 
Artikel VI (Uitvoeringswet Internationaal Strafhof) 
Dit onderdeel bevat een technische aanpassing.  Artikel 22, derde lid, van de Uitvoeringswet 
Internationaal Strafhof wordt alsnog aangepast aan de Wet op de rechtsbijstand in verband met de 
bestuurlijke centralisatie van de raden voor rechtsbijstand (Stb. 2010, 2), in werking getreden op 1 
juli 2010 (Stb. 2010, 234).    
 
De Minister van Veiligheid en Justitie, 
13 
 

