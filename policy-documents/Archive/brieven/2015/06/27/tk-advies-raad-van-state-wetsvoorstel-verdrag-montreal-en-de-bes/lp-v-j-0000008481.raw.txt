.............................. ....................................... .............. 
No.W03.15.0015/II 's-Gravenhage, 27 februari 2015 
 
 
 
Bij Kabinetsmissive van 28 januari 2015, no.2015000145, heeft Uwe Majesteit, op 
voordracht van de Minister van Veiligheid en Justitie, mede namens de 
Staatssecretaris van Infrastructuur en Milieu, bij de Afdeling advisering van de Raad 
van State ter overweging aanhangig gemaakt het voorstel van wet tot wijziging van 
Boek 8 van het Burgerlijk Wetboek BES in verband met de uitvoering van het op 28 
mei 1999 te Montreal  tot stand gekomen Verdrag tot het brengen van eenheid in enige 
bepalingen inzake het internationale luchtvervoer (Trb. 2000, 32 en Trb. 2001, 91 en 
107) en wijziging van de Wet lucht- vervoer BES, met memorie van toelichting. 
 
Het Verdrag van Montreal (hierna: het Verdrag) voorziet met name in versterking van 
de rechtspositie van vliegtuigpassagiers. Het Verdrag is voor het Koninkrijk in werking 
getreden voor het Europese deel van Nederland, maar niet voor Caribisch Nederland 
1
(Bonaire, Sint Eustatius en Saba; hierna: BES). Voorgesteld wordt om het Burgerlijk 
Wetboek (BW) BES aan te vullen met een artikel 1322, dat – kort gezegd – bepaalt dat 
in afwijking van de Wet luchtvervoer BES het Verdrag van toepassing is op de BES. 
 
De Afdeling advisering van de Raad van State adviseert het voorstel naar de Tweede 
Kamer te zenden, maar acht een nadere motivering of aanpassing van het voorstel 
aangewezen. De Afdeling plaatst een kanttekening bij de gestelde aansluiting bij de 
systematiek van Boek 8 van het Europese deel van Nederland als argument voor de 
voorgestelde van toepassing verklaring van het Verdrag in het BW BES. 
 
1.  Aansluiting bij Boek 8 BW Europees Nederland  
 
De regering acht het van groot belang om de rechten van passagiers in Europees en 
Caribisch Nederland gelijk te stellen omdat het onwenselijk is dat op het terrein  van 
het internationale luchtvervoer binnen één land verschillende rechtsstelsels van 
toepassing zijn: 
 
“Om dat te bereiken is ervoor gekozen om een hiertoe strekkend wetsartikel in Boek 8 van het BW van de 
BES op te nemen, dat het Verdrag van Montreal als geheel omvat en van toepassing doet zijn op de 
2
BES.”  
                                                
 
1
  Goedkeuring van het op 28 mei 1999 te Montreal tot stand gekomen Verdrag tot het 
 brengen van eenheid in enige bepalingen inzake het internationale luchtvervoer (Trb. 2000, 32 en 
 Trb. 2001, 91 en 107). Vgl. voor de gelding van het Verdrag tot Nederland, Tractatenblad 2004, nr. 167, 
onder g.  
 Artikel 56, eerste lid, van het Verdrag bepaalt dat indien een Staat twee of meer territoriale eenheden 
omvat waarin verschillende rechtsstelsels van toepassing zijn, op vraagstukken die door het Verdrag 
geregeld worden, de Staat (…) kan verklaren dat het Verdrag van toepassing zal zijn op al zijn 
territoriale onderdelen of slechts op een of meer daarvan en kan hij te allen tijde deze verklaring 
wijzigen door het indienen van een andere.  
2
  Toelichting op artikel I, eerste alinea. Het voorgestelde artikel 1322, eerste lid, BW BES luidt: In 
afwijking van de Wet luchtvervoer BES, is op het internationale vervoer van personen, bagage of 
goederen met luchtvaartuigen tegen betaling het op 28 mei 1999 te Montreal tot stand gekomen 
Verdrag tot het brengen van eenheid in enige bepalingen inzake het internationale luchtvervoer (Trb. 
2000, 32 en Trb. 2001, 91 en 107) van toepassing op:  
 a. luchtvervoer tussen twee staten die partij zijn bij het verdrag; 
 
AAN DE KONING 

3 
De Afdeling adviseert in de toelichting hierop in te gaan en het wetsvoorstel zo nodig 
aan te passen. 
 
3. De Afdeling verwijst naar de bij dit advies behorende redactionele bijlage. 
 
De Afdeling advisering van de Raad van State geeft U in overweging het voorstel van 
wet te zenden aan de Tweede Kamer der Staten-Generaal, nadat met het 
vorenstaande rekening zal zijn gehouden. 
 
 
De vice-president van de Raad van State, 

