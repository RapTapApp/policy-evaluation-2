Staatssecretaris van Onderwijs, Cultuur en Wetenschap 
Dhr. S. Dekker 
Rijnstraat 50 
Postbus 16375 
2500 BJ Den Haag 
Bonaire, 28 oktober 2015 
Onderwerp: aanbiedingsbrief resultaten quick scan expertgroepen taal in het onderwijs op Bonaire 
Geachte staatssecretaris van Onderwijs, Cultuur en Wetenschap, 
In maart 2014 heeft u de Taalunie gevraagd om een advies uit te brengen over wat er nodig is om te 
komen tot een adequaat onderwijsaanbod in en van het Nederlands in Caribisch Nederland, rekening 
houdend met het feit dat het Nederlands een vreemde taal is. 
Deze adviesvraag mondde in december 2014 uit in het rapport Nederlands op zijn BESt, waarin 
geadviseerd wordt op Bonaire het Nederlands als onderwijstaal te handhaven, maar dat naast het 
Nederlands het Papiamentu een belangrijke rol vervult met betrekking tot de identiteit van het 
Bonairiaanse kind. 
Conform het advies van de Taalunie zijn twee expertgroepen (één voor het Nederlands en één voor 
Papiamentu) ingesteld ten behoeve van de uitvoering van een quick scan. Deze expertgroepen 
het 
zouden de consequenties van de voorgestelde aanpak in kaart brengen en de daaruit voortvloeiende 
actiepunten inventariseren, identificeren en vastleggen in een plan van aanpak. 
De onderzoeksopdracht van de twee expertgroepen was een inventarisatie te maken en daarin (voor 
zover in dit stadium mogelijk): 
1. de gevolgen van het advies op hoofdlijnen in kaart te brengen; 
2. mogelijke c.q. wenselijke interventies te beschrijven die nodig zijn om de 'ideale situatie', 
waarbij recht wordt gedaan aan het afzonderlijk belang van beide talen, in het taalonderwijs te 
bereiken; 
3. de actiepunten te benoemen die uit 1 en 2 voortvloeien; 
4. aan te duiden welke zaken om een nadere inventarisatie vragen, maar niet binnen de huidige 
'quick scan' kunnen worden meegenomen; 
5. de route (inclusief volgorde van de te nemen acties) te schetsen naar de 'ideale situatie' en 
daarbij uit te gaan van wat praktisch haalbaar is en dit ook zo te benoemen; 
6. de onder 5 genoemde route te vertalen naar een realistisch tijdspad. 
De inventarisatie diende uit te gaan van twee centrale vragen die per onderwijsniveau (voorschoolse 
educatie, PO, VO en MBO) moesten worden gesteld. 
De expertgroepen hebben het onderzoek uitgevoerd in de periode maart tot en met juli 2015. In 
maart heeft via videoconferencing een oriënterend gesprek plaatsgevonden met de hoofdauteur van 
het Taalunie-advies, drs. H. van Berlo. In de bijeenkomsten op Bonaire zijn vervolgens de implicaties 
en consequenties van het advies van de Taalunie besproken, zowel in plenaire setting als binnen elke 
expertgroep. Ook het advies van de Taalunie zelf is diepgaand besproken en onderwerp van soms 
heftige discussies geweest, waarin niet altijd overeenstemming kon worden bereikt. Ten slotte is ten 
behoeve van de deelrapporten 'desk research' uitgevoerd. 
Een deel van het onderzoek bestond uit gesprekken met betrokkenen en deskundigen op Bonaire en 
in Europees Nederland. Leden van de expertgroepen hebben in wisselende samenstelling gesproken 
met de directies van de scholen voor Primair Onderwijs (PO), het Openbaar Schoolbestuur en het 
Rooms-Katholiek Schoolbestuur. FORMA en het Expertisecentrum Onderwijszorg (EOZ). Het doel 
van deze gesprekken was het achterhalen van informatie over de feitelijke situatie óp en behoeften 
ván de scholen. Op verzoek van de expertgroep Papiamentu is in mei 2015 door middel van 
videoconferencing ook gesproken met deskundigen in Nederland. 
M .J. Sealy - Clappers 
Kaya Nikiboko zuid Il 94 
Bonaire C.N. 

