Derde advies Platform Perspectief Jongeren 
Maart 2023 
 
 
Geachte Minister Wiersma en Minister Dijkgraaf, 
 
 
Het Platform Perspectief Jongeren (PPJ) biedt u graag het derde advies aan over keuzes en 
bestedingen van het Nationaal Programma Onderwijs (NP Onderwijs). Als maatschappelijke 
begeleidingscommissie is het onze opdracht om relevante maatschappelijke ontwikkelingen te 
signaleren en inzicht te geven in de wijze waarop het NP Onderwijs aansluit bij de behoeften van de 
ontvangers van de gelden en een antwoord biedt op de knelpunten waar zij mee te maken hebben. 
De commissie richt zich in de eerste plaats op de (positieve en negatieve) ervaringen uit de dagelijkse 
onderwijspraktijk, omdat bij scholen en onderwijsinstellingen veel vraagstukken samenkomen die in 
het leven van jonge mensen spelen en hun leerprestaties en welzijn beïnvloeden. Leden van het PPJ 
zijn werkzaam op het gebied van jeugd en onderwijs en halen in hun werk veel signalen op.  
 
Het voorliggende advies richt zich op mentaal welzijn van jongeren in het middelbaar en hoger 
1
beroepsonderwijs (mbo en hbo) en wetenschappelijk onderwijs (wo). Gebleken is namelijk dat de 
aandacht voor mentaal welzijn in het kader van het NP Onderwijs de zorgen voor deze problematiek 
tot dusver niet heeft kunnen wegnemen. Om tot aanbevelingen te komen, heeft het PPJ literatuur 
geraadpleegd en gesprekken gevoerd met bestuurders en medewerkers (waaronder docenten) van 
onderwijsinstellingen, vertegenwoordigers van onderwijskoepels en jongeren zelf. Op basis hiervan 
schetst het PPJ een beeld en adviseert over de impact van het programma en het borgen van de 
positieve ontwikkelingen die met het programma in het middelbaar beroepsonderwijs (mbo) en het 
hoger onderwijs (hbo en wo) in gang gezet worden.  
 
Korte terugblik vorige adviezen en hoofdboodschap derde advies 
 
In het eerste advies van het PPJ werd een klemmend beroep gedaan op het kabinet en de 
onderwijspraktijk om een aantal randvoorwaarden in orde te maken die cruciaal zijn om de 
2
(potentieel) positieve effecten van de investeringen via het NP Onderwijs te kunnen behalen. 
Daarbij richtte de commissie zich in het bijzonder op het belang van een goed binnenklimaat om een 
veilige schoolomgeving te kunnen creëren; het aanpakken van het lerarentekort; en kleinere en meer 
flexibele groepsindelingen om leerlingen meer tijd en aandacht te kunnen geven.  
 
In het tweede advies van het PPJ werd aandacht gevraagd voor het belang van het herstel van de 
3
pedagogische relatie tussen leerling en leraar. Die relatie is door de coronacrisis sterk onder druk 
komen te staan. Het PPJ acht het herstel van die relatie - waarin elkaar zien, tijd, aandacht, discussie 
en vertrouwen centraal moeten staan - nodig om zowel de leermotivatie als de sociaal-emotionele 
ontwikkeling van jonge mensen te bevorderen. Dat vereist dat scholen de tijd en ruimte krijgen om 
de pedagogische relatie te herstellen.  
 
In dit derde advies wordt aandacht gevraagd voor het mentaal welzijn van jongeren in het mbo en 
hoger onderwijs. Dit past ons inziens bij de huidige plannen van het kabinet om de aanpak ten 
 
1
 In de rest van het advies worden de benamingen ‘mbo’, ‘hbo’ en ‘wo’ aangehouden, ondanks de (terechte) 
discussie over deze terminologie.  
2
 Brief aan de minister van Onderwijs, Cultuur en Wetenschap (OCW) Arie Slob, 16 december 2021, betreft: 
Advies Platform Perspectief Jongeren.  
3
 Brief aan de minister voor Primair en Voortgezet Onderwijs (PVO) Dennis Wiersma, 9 juni 2022, betreft: 
Tweede advies Platform Perspectief Jongeren.  
1 
 

groepen studenten even vaak voor. Studenten met een migratieachtergrond, internationale 
studenten, LHBTQ+ studenten, en studenten met een belemmerend leerprobleem of aandoening 
7
ervaren vaker mentale klachten.  
 
Studenten noemen vaak als oorzaak de hoge prestatiedruk door de eisen die de opleiding aan hen 
stelt, de ervaren druk van anderen om hen heen (met name ouders) en druk die ze zichzelf 
8
opleggen. De onderwijsaanpak gericht op toetsing lijkt de prestatiedruk in het onderwijs te 
9
vergroten. Toch speelt hierin ook de gezondheidspandemie een rol van betekenis. Een belangrijk en 
ook aan corona gerelateerd aspect is namelijk dat veel studenten lijden onder eenzaamheid en een 
gebrek aan contact met medestudenten en sociale inbedding in de opleiding. De bevindingen tonen 
aan dat ruim tachtig procent van de studenten zich meer eenzaam is gaan voelen door de 
10
coronacrisis en de gevoerde maatregelen. Daarbij blijkt dat onderwijsinstellingen nauwelijks zicht 
hadden op de hulpvragen van studenten, met als gevolg dat de studenten langere tijd onvoldoende 
11
zijn geholpen. Nu het onderwijs weer fysiek wordt vormgegeven en docenten en studenten elkaar 
weer ontmoeten, krijgen instellingen meer zicht op de hulpvraag van studenten. Zorgelijk is echter 
dat lang niet alle studenten de lessen volgen en er nog weinig bekend is over het welzijn van 
studenten die niet naar het onderwijs zijn teruggekeerd.  
 
Een ander belangrijk aspect van de mentale problematiek is gerelateerd aan zorgen en onzekerheid 
over de toekomst die studenten ervaren. Jongeren maakten zich aanvankelijk zorgen over de hogere 
12
werkloosheid en economische problemen gerelateerd aan de lockdowns, maar inmiddels richten 
de problemen zich op de inflatie en energiekosten, de spanningen in de wereld (zoals de oorlog in 
Oekraïne) die ook voor onzekerheid op de arbeidsmarkt zorgen en op het klimaat. Verder zijn er veel 
13
studenten die zich zorgen maken over hun studieschuld. Sinds de invoering van het leenstelsel in 
2015 is de gemiddelde studieschuld sterk gestegen. Daarnaast hebben jongeren te maken met 
externe verleidingen, zoals online gokken, die het nog makkelijker maken om schulden op te 
14
bouwen.  
 
Niet in de laatste plaats maken studenten zich zorgen over studievertraging. Niet alleen geeft 
15
ongeveer een vijfde van de studenten aan dat ze een jaar of meer studievertraging hebben , maar 
ook dat ze weinig zicht hebben hoe het komend studiejaar eruitziet en of alle lessen worden 
 
7
 Dopmeijer, J. M., Nuijen, J., Busch, M. C. M., & Tak, N. I. (2022). Monitor Mentale gezondheid en 
Middelengebruik Studenten hoger onderwijs Deelrapport, Mentale gezondheid van studenten in het hoger 
onderwijs. RIVM, Trimbos-instituut en GGD GHOR; LSVB (2020). Onderwijs op afstand. Onderzoek naar de 
ervaringen van studenten met afstandsonderwijs naar aanleiding van de coronacrisis.  
8
 Dopmeijer, J. M., Nuijen, J., Busch, M. C. M., & Tak, N. I. (2022). Monitor Mentale gezondheid en 
Middelengebruik Studenten hoger onderwijs Deelrapport, Mentale gezondheid van studenten in het hoger 
onderwijs. RIVM, Trimbos-instituut en GGD GHOR. 
9
 Deunk, M., & Korpershoek, H. (2021). Studentenwelzijn in het hoger onderwijs: Een overzichtsstudie van 
veelbelovende aanpakken voor docenten (teams), opleidingen en instellingen.  
10
 Dopmeijer, J. M., Nuijen, J., Busch, M. C. M., & Tak, N. I. (2022). Monitor Mentale gezondheid en 
Middelengebruik Studenten hoger onderwijs Deelrapport, Mentale gezondheid van studenten in het hoger 
onderwijs. RIVM, Trimbos-instituut en GGD GHOR; LSVB (2020). Onderwijs op afstand. Onderzoek naar de 
ervaringen van studenten met afstandsonderwijs naar aanleiding van de coronacrisis.  
11
 Ministerie van Onderwijs, Cultuur en Wetenschap (2022). Derde voortgangsrapportage Nationaal Programma 
Onderwijs.. 
12
 Allen, J., Belfi, B., & Huijgen, T. (2022). Hbo’ers in coronatijd: een longitudinaal onderzoek naar de werken 
persoonlijke ervaringen van hbo-afgestudeerden. ROA. ROA Reports Nr. 002. 
13
 CBS (2022). Studieschuld blijft toenemen, 15 september 2022.  
14
 NOS (2018). Schulden liggen op de loer bij ‘onwetende’ scholieren en mbo’ers, 12 januari 2018.  
15
 Dopmeijer, J. M., Nuijen, J., Busch, M. C. M., & Tak, N. I. (2022). Monitor Mentale gezondheid en 
Middelengebruik Studenten hoger onderwijs Deelrapport, Mentale gezondheid van studenten in het hoger 
onderwijs. RIVM, Trimbos-instituut en GGD GHOR. 
3 
 

ook meer aandacht nodig in en rond de klassen. Corona heeft het leven van jongeren ontregeld, en 
ook risicovol gedrag (zoals verslavingen) versterkt. De toestand in de wereld en financiële zorgen, 
dragen bovendien bij aan de ervaren stress. Deze geconstateerde knelpunten zijn ondanks de 
inspanningen van docenten. Docenten hebben het uiterste van zichzelf gevraagd in deze periode om 
de negatieve gevolgen in te perken.  De commissie heeft verder signalen ontvangen dat er een groep 
jongeren bestaat die noodgedwongen gestopt is met studeren om zichzelf of de ouders financieel te 
ondersteunen als gevolg van de hoge inflatie en gestegen energieprijzen.  
 
“Er zijn veel meer prikkels voor studenten dan ooit. Wij moeten in het onderwijs, nu en later, 
daarom veel meer vraagstukken oplossen. Structurele hulp is broodnodig.” 
 
Inzet NPO-middelen 
Aanvullende inzet op studentenwelzijn door middel van het NP Onderwijs wordt met kennis over 
best practices via een gelaagde strategie ingezet. Bij de gesproken instellingen wordt vanuit NPO-
middelen een groot gedeelte van de individuele trajecten bekostigd. Andere middelen zijn verdeeld 
over de opleidingen om daar zowel het onderwijs aan te passen op de omstandigheden als de steun 
aan studenten te versterken en in te zetten op de sociale binding. Ook is er aandacht voor het 
versterken van veerkracht van studenten (en soms ook van docenten) in specifieke projecten of met 
inzet van schoolpsychologen. Het mbo heeft, onder andere door de voorbereiding en implementatie 
van passend onderwijs in de afgelopen tien jaar, reeds expertise opgebouwd in het nadenken over 
centrale én decentrale ondersteuning voor studenten, op leer- en sociaal-emotioneel gebied. Het 
samenwerken met partners uit het sociaal domein om steun op alle levensdomeinen te organiseren 
23
is daar onderdeel van.  
 
Positieve effecten en aandachtspunten 
De gekozen strategie van mbo-instellingen waarbij tegelijkertijd wordt ingezet op verschillende 
fronten blijkt volgens hen zelf effectief. Er wordt met kennis van zaken geanalyseerd waar preventief, 
24
waar curatief en waar collectief ingezet moet worden. Dat stemt bij onderwijsinstellingen tot 
tevredenheid, al wordt voortdurend de kanttekening geplaatst dat het met incidentele middelen uit 
verschillende potjes lastig is om duurzaam te versterken. Bovendien blijkt dat terugveren na corona 
een complex vraagstuk is geworden. Het vertrouwen in de toekomst wordt namelijk ook door andere 
omstandigheden (zorgen over klimaat, oorlog Oekraïne, etc.) beïnvloed. Op alle leefgebieden van 
studenten in een kwetsbare positie blijven er dus ondersteuningsvragen bestaan. 
 
“Het inzetten op het versterken van de mentale kracht van studenten en het ondersteunen van de 
maatschappelijke problemen die ze ervaren is geen luxe, en dat lijkt door al die tijdelijke 
middelen vaak wel zo.” 
 
In een gesprek met bestuurders van een mbo-instelling komt naar voren dat de blik op de rol van het 
mbo aan het veranderen is, en daarmee ook de inzet van middelen. Het mbo dient volgens hun visie 
niet alleen als opleidingsinstituut, maar ook als een breder instrument om studenten voor te 
bereiden op de toekomst. Onderdeel daarvan is  het inzetten op onderwijsinnovatie, zowel in het 
kader van digitalisering en flexibilisering als gericht op het lesgeven in deze diverse samenleving. 
 
Verder is er een groot pleidooi binnen het mbo voor interdepartementale (OCW – VWS – SZW) en 
duurzame inzet op de problematiek. Dit als antwoord op onder meer knelpunten met betrekking tot 
18-/+ regelingen (25 procent van de populatie mbo is jonger dan 18 jaar), postcodebeleid en 
woonplaatsbeginsel bij inzet van hulp en de vervagende grens tussen preventie en curatie 
 
23
 Zie: https://www.nji.nl/verbinding-onderwijs-en-jeugdhulp/samenwerking-tussen-mbo-en-hulpverlening  
24
 NJi, ECBO (2021). Succesvolle aanpakken mbo-studenten in kwetsbare posities. Een literatuurverkenning 
naar werkzame elementen.   
5 
 

om hulp binnen de onderwijsinstelling te zoeken. Bovendien lijkt men binnen onderwijsinstellingen 
het mentaal welzijn van studenten beter op het netvlies hebben en wordt er meer over het 
onderwerp gecommuniceerd met studenten. Dit is al een goede eerste stap om de bestaande 
problematiek te lijf te gaan. Er zijn echter ook knelpunten.  
 
De keuze voor hulp- en ondersteuningsinitiatieven lijkt vaak bepaald te worden door de mate waarin 
maatregelen makkelijk, of in bestaande structuren, te implementeren zijn. De vraag is echter of 
studenten hierdoor beter worden bereikt en geholpen. Deze keuze is met name het gevolg van het 
feit dat vooraf niet duidelijk was voor onderwijsinstellingen hoe lang de middelen beschikbaar 
zouden zijn. De indruk bestaat dat de tijdelijke aard van de middelen de onderwijsinstellingen 
beperkt gestimuleerd heeft om innovaties te plegen. Ook zijn er veel verschillen in de inzet van 
middelen tussen onderwijsinstellingen en is het niet altijd evident wat ze met de NPO-middelen extra 
doen voor studenten. Daarnaast komt naar voren dat de onderwijsinstellingen slechts beperkt 
toekomen aan het onderling delen en uitwisselen van best practices, bijvoorbeeld ten aanzien van 
specifieke doelgroepen. Dat is een gemiste kans aangezien veel instellingen moeite hebben om de 
meest kwetsbare doelgroepen te bereiken. Een door de gesprekspartners gedeelde bevinding is dat 
(het verbeteren van) de relatie tussen student en docent in het hoger onderwijs van groot belang is, 
maar beperkt aandacht krijgt in het NP Onderwijs.  
 
“ We zullen de komende jaren extra aandacht blijven besteden aan mentaal welzijn, maar goede 
structuren draaiende houden kost tijd en vereist expertise en dus de juiste mensen die niet altijd 
beschikbaar zijn.”  
 
Er is meer preventieve aandacht nodig voor het opbouwen van ‘collectieve veerkracht’ onder 
studenten. Deze beweging richting preventie omvat het versterken van communicatie, 
25
laagdrempelige ondersteuning en vroegsignalering via het onderwijzend personeel.  
Perspectief van studenten 
Gesignaleerde problematiek 
Uit de gesprekken van het PPJ met studenten en vertegenwoordigers van jongeren(onderwijs)-
organisaties komt naar voren dat de mentale problemen (bij een deel)  van de jongeren niet 
afnemen. Dit is enerzijds het gevolg van de coronacrisis, anderzijds ook het gevolg van meer 
structurele problemen op het gebied van mentaal welzijn. Dat onderscheid is echter niet altijd even 
goed te maken. Problemen als gevolg van corona hebben vooral te maken met onder meer 
eenzaamheid, het sociale element en zorgen over studievertraging. Maar ook al voor corona was het 
voor jongeren lastig om zich staande te houden als gevolg van een stapeling van knelpunten op de 
26
weg naar een zelfstandig bestaan. 
 
Studenten die door corona niet naar college gingen, vinden het sinds het weer vormgeven van fysiek 
onderwijs moeilijk om weer terug naar de collegebanken te gaan. Studenten geven sinds corona aan 
minder vaak op de onderwijsinstelling te zijn en daardoor minder fysiek onderwijs te volgen. Dit 
werkt negatief door op meerdere vlakken, zoals sociaal contact, netwerken en de studiemotivatie. 
Veel van hen hebben vertraging opgelopen. Daarnaast geeft een deel van hen aan het gevoel te 
hebben zich minder als persoon te hebben ontwikkeld tijdens de coronacrisis door het weinige 
fysieke contact met docenten, studiegenoten en anderen.  
 
 
25
 Kraak, A. & Kleinjan, M. (2021) Naar gezamenlijke veerkracht en kansen voor iedereen. Een nieuw 
fundament voor mentaal welbevinden van de jeugd.  
26
 SER Jongerenplatform (2021) Veelbelovend. Kansen en belemmeringen van jongeren in 2021.  
7 
 

is mentaal welzijn een thema dat structurele aandacht vraagt en de instellingen beseffen dat. De 
tijdelijkheid van de extra beschikbare middelen maakte het echter lastig voor instellingen om een 
coherente langetermijnstrategie op te zetten. Daarbij komt dat instellingen na corona 
geconfronteerd werden met een grote opgave omtrent mentaal welzijn en in sneltreinvaart 
oplossingen moesten zoeken met de verkregen middelen. Dit resulteert in sommige gevallen in acties 
waarvan de effectiviteit in twijfel getrokken kan worden.  Verder worden veel projecten omtrent 
mentaal welzijn ontplooid náást het onderwijs.  
 
“Het is belangrijk dat aan ons studenten wordt gevraagd: wat is het probleem, waar heb je 
behoefte aan en wat heb je daarvoor nodig? Als je als onderwijsinstelling dat serieus meeneemt, 
vergroot je de effectiviteit van de maatregelen.” 
 
Daarnaast lijken sommige bestedingen van NPO-middelen weinig doordacht. Zo is het potentieel 
waardevol om studentenorganisaties, die vaak het dichtst bij studenten staan, te betrekken bij de 
aanpak. Tegelijkertijd krijgen wij signalen dat er studentenorganisaties zijn geweest die plotseling 
geld ontvingen, maar niet goed wisten wat ze ermee aan moesten. Met als gevolg dat de middelen 
besteed worden aan (gezelligheids)activiteiten waarvan het verband met het doel om het mentaal 
welzijn te verbeteren zwak is. Het PPJ vindt het positief dat met ondersteuning van OCW de 
kennisbank studentenwelzijn is opgezet, zodat instellingen van elkaar kunnen leren wat wel werkt en 
wat niet werkt. Het is echter onduidelijk wat het effect hiervan tot nog toe op de praktijk is, 
aangezien wij vanuit instellingen zelf horen dat er te weinig gedeeld wordt. Tot slot is het essentieel 
niet uit het oog te verliezen dat niet alles wat een positief effect heeft op een (kleine) groep 
studenten ook goed besteed geld is. De bestaande zorgvraag is groot, wat maakt dat effectiviteit een 
belangrijke factor moet zijn in de keuze voor maatregelen. 
 
Leren van voorbeelden 
 
Huiskamers 
Een concept dat door meerdere instellingen in het middelbaar beroeps- en hoger onderwijs is ingevoerd na 
corona is de ‘huiskamer’. Dergelijke huiskamers zijn gezellig ingerichte plekken waar studenten samen 
kunnen komen. Het doel van een huiskamer is om een ‘sense of belonging’ te creëren onder studenten 
binnen de onderwijsinstelling. Het biedt studenten een plek om te ontspannen, samen te werken en elkaar 
te ontmoeten. De huiskamer zijn vaak voorzien van comfortabele meubels, planten, boeken, spelletjes en 
koffie- en theefaciliteiten. Het onderscheidt zich daarmee van de ruimtes puur ingericht voor onderwijs en 
studie. Een dergelijke ruimte geeft studenten de mogelijkheid zich meer thuis te voelen op de campus. Het 
biedt ook een manier om medestudenten te leren kennen. Beide zijn waardevolle toevoegingen in een post-
corona tijd waarin nog steeds veel mogelijkheden tot online studeren ontstaan, die de verleiding voor 
studenten om niet naar de campus te komen groot maakt. Een huiskamer wordt ook gebruikt voor 
activiteiten als workshops en gezelligheidsactiviteiten. Verder kan het een eerste aanspreekpunt zijn voor 
studenten die op zoek zijn naar hulp. De huiskamer worden vaak (deels) beheerd door studenten zelf, die 
medeverantwoordelijk zijn voor de sfeer en de veiligheid. Over het algemeen blijken studenten positief te 
zijn over de toevoeging van een huiskamerconcept. Het verhoogt het welzijn van studenten en de sociale 
cohesie binnen de onderwijsinstelling. 
 
Workshops 
Daarnaast zijn er veel onderwijsinstellingen die workshops organiseren. In sommige gevallen zijn NPO-
middelen aangewend om workshops te financieren of het aanbod uit te breiden. Dergelijke workshop 
hebben vaak als doel studenten te helpen met bijvoorbeeld omgaan met stress of met financiële zaken. 
Daarmee kan het studenten helpen met praktische problemen, maar het helpt ook de mentale gezondheid 
te versterken en studieprestaties te verbeteren. Het voordeel van dergelijke workshops is dat ze relatief 
laagdrempelig zijn en er een preventieve werking vanuit kan gaan. De praktische vaardigheden die geleerd 
worden komen van pas, maar het blijkt in veel gevallen ook te helpen om de binding tussen studenten te 
9 
 

activiteiten gericht op preventie voor studenten bovenop de al zware studiedruk komen. Het is 
daarbij essentieel dat studenten gewezen worden op de mogelijkheden die geboden worden om 
hulp te zoeken, binnen het bestaande onderwijsprogramma. Anders blijft het probleem bestaan dat 
veel studenten geen weet hebben van de bestaande mogelijkheden. Daarbij komt dat het ervoor 
zorgt dat studenten niet volledig zelf op zoek moeten naar de juiste hulp, iets wat studenten veelal 
niet doen mede door de eerdergenoemde hoge prestatiedruk. Een tussenoplossing is het creëren 
van een centraal punt waar studenten altijd naartoe kunnen. In aanvulling hierop is ook meer 
samenhang in het aanbod van hulpverlening op het niveau van instellingen noodzakelijk. Dit lukt 
echter alleen als mentale ondersteuning niet langer gezien wordt als iets dat naast het onderwijs 
bestaat. Mentaal welzijn en studiesucces gaan hand in hand, dus zou onderwijs en ondersteuning 
ook hand in hand moeten gaan. De drempel om bij de juiste persoon terecht te komen moet voor 
studenten worden verlaagd. Speciale aandacht moet hierbij uitgaan naar de eerder genoemde 
groepen studenten die in het bijzonder getroffen zijn door de genomen maatregelen ter bestrijding 
van de pandemie.  Er is hier een rol voor het ministerie , koepelorganisaties en andere 
samenwerkingsverbanden op bijvoorbeeld regionaal niveau weggelegd  om dit soort werkwijzen en 
initiatieven te stimuleren en breder, ook in het hoger onderwijs, tot stand te brengen. 
 
Risicovol gedrag als online gokken  
Tegelijkertijd constateren we tijdens de vele gesprekken die we hebben gevoerd dat het soms helaas 
ook dweilen met de kraan open is. De coronapandemie lijkt risicovol gedrag als social media 
verslavingen te hebben versterkt. Maar ook problemen met online gokken is een opvallend vaak 
gehoord signaal. Een jaar na de inwerkingtreding van de Wet kansspelen op afstand, die legaal online 
gokken mogelijk maakt, zijn er al schadelijke neveneffecten te constateren. In juli 2022 was ruim één 
27
op de vijf gebruikte spelersaccounts (22 procent) van jongvolwassenen. Hoewel natuurlijk velen – 
voor zover mogelijk – een gezond gokje wagen, komen andere jongeren hierdoor juist weer (verder) 
in de problemen. Omdat de kans klein is dat de minister de wet kansspelen aangepast krijgt, 
adviseert het PPJ de minister wel om de effecten van het legale online gokken op jongeren zeer 
kritisch te volgen en waar mogelijk de schadelijke effecten te minimaliseren door samen met de 
collega’s in het kabinet effectieve voorlichtingscampagnes te entameren en toe te zien op 
vroegsignalering.  
 
Studentenverzekering 
De landelijke en de gemeentelijke overheid spelen een belangrijke rol in het preventiebeleid ten 
aanzien van het mentaal welzijn van jongeren. Het PPJ meent echter dat ook verzekeraars door de 
overheid gestimuleerd moeten worden om een cruciale rol te spelen ter bevordering van dit beleid. 
Daarbij zal het helpen als de overheid studenten stimuleert zich aan te sluiten bij verzekeraars met 
aandacht voor studenten. Alleen wanneer studenten een belangrijke populatie voor verzekeraars 
vormen kan er meer gericht beleid op preventie van mentale problematiek van jongeren worden 
gevoerd. Wij geven de minister graag in overweging om te onderzoeken hoe deze ontwikkeling 
verder vooruitgebracht kan worden.  
 
Aandacht voor vroege mentale ontwikkeling 
In het kader van voorkomen is beter dan genezen moet er in het funderend onderwijs voldoende 
ruimte zijn voor sociale vorming van leerlingen. In ons tweede advies noemden we ook al het grote 
belang om scholen die ruimte niet te ontnemen door een te grote eenzijdige nadruk op cognitieve 
resultaten. Via herstel van de pedagogische relatie en aandacht voor sociaal emotionele ontwikkeling 
moeten toekomstige studenten leren omgaan met de tegenslagen die ze gaan krijgen. 
Onderwijsinstellingen staan immers nog vele jaren voor de uitdaging om leerlingen die gedurende 
hun onderwijscarrière (mentaal) last hebben gehad van de pandemie en de bijbehorende 
schoolsluitingen toch voldoende bij te staan.  
 
27
 Kansspelautoriteit (2022). Monitoringsrapportage online kansspelen najaar 2022.  
11 
 

 
De gemeente als aanjager 
Ook gemeenten spelen een belangrijke rol in het bijeen brengen van de ‘keten’ van onderwijs-, zorg- 
en welzijnsinstellingen ten behoeve van het mentaal welzijn van jongeren. In dat kader attendeert 
het PPJ de minister graag op het ‘Actieplan Studentenwelzijn’ zoals afgesproken in de gemeente 
Leiden. Het zou goed zijn wanneer de minister samen met de andere departementen nagaat hoe 
landelijk beleid gemeenten verder kan ondersteunen in het vormgeven van hun rol in het bijdragen 
aan het welzijn van studenten.  
 
Boter bij de vis 
In het al eerder genoemde bestuursakkoord hoger onderwijs maar ook in de Werkagenda mbo zijn – 
volledig terecht – ook afspraken opgenomen die bijdragen aan inbedding van aandacht voor 
studentenwelzijn in opleidingen. Wat betreft financiële middelen gaat het echter om een flinke 
teruggang vergeleken met de investeringen die de onderwijsinstellingen hebben kunnen doen 
dankzij de NPO-gelden. Het PPJ zou de minister dan ook met klem willen adviseren om dit jaar nog 
een inventarisatie te laten maken over welk inzet dreigt weg te vallen wanneer het NPO-budget ten 
einde is gekomen. We denken namelijk dat dat de gemaakte afspraken niet kunnen voorkomen dat 
de enige winst die de pandemie dan tenminste nog heeft opgeleverd in het onderwijs – het taboe om 
met elkaar te spreken over mentaal welbevinden is (deels) geslecht – zodoende teniet wordt gedaan. 
Het zou werkelijk eeuwig zonde zijn dat door een gebrek aan middelen en de verkeerde prioritering 
de ingezette beweging onvoldoende vaart krijgt.  
 
Tot slot 
 
Met dit deeladvies heeft het PPJ voor de derde maal en op basis van signalen uit de praktijk proberen 
bij te dragen aan een constructieve gedachtenvorming over het NP Onderwijs. Medio 2023 kunt u 
van ons nog een vierde deeladvies verwachten. In dat deeladvies willen wij nader ingaan op de wijze 
waarop gemeenten invulling aan de middelen in het kader van dit programma hebben gegeven. 
Daarbij worden zowel dilemma’s als succesvoorbeelden benoemd. Aan het einde van dit jaar zal het 
PPJ zijn werkzaamheden beëindigen. Over de afronding van de werkzaamheden wordt nog 
nagedacht. Wel willen we hierin in elk geval het geluid van jongeren zelf laten doorklinken. Hiertoe 
wordt inmiddels een groot aantal groepsgesprekkien met scholieren en studenten in verschillende 
onderwijssectoren gevoerd. 
 
 
Met vriendelijke groet,  
 
 
Farid Tabarki 
Voorzitter Platform Perspectief Jongeren 
 
 
 
 
 
13 
 

