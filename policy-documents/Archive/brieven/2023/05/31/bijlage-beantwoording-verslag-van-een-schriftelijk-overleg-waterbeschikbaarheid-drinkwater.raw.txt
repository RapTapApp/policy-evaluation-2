 
Beantwoording verslag van een schriftelijk overleg 
 
II Reactie van de bewindspersoon 
 
Inleiding 
Ten behoeve van de leesbaarheid is de beantwoording geclusterd in een aantal thema’s te weten: 
1. Uitgangspunten en keuzes rond ontzilting 
2. Waterbeschikbaarheid 
3. Waterbesparing 
4. Overig 
 
1. Uitgangspunten en keuzes rond ontzilting 
Een deel van de vragen van de leden van D66, GroenLinks, Partij voor de Dieren, ChristenUnie en 
BBB heeft betrekking op de mogelijke inzet van ontzilting op de lange termijn, de wenselijkheid of 
noodzaak van de inzet van ontzilting ten opzichte van andere wijzen om drinkwater te produceren 
en hoe de drinkwaterbedrijven hier tegenaan kijken. Ook de impact hiervan op de kostprijs van 
drinkwaterproductie is een punt van zorg. 
 
De leden van de ChristenUnie merken in hun bijdrage op dat in mijn brief geen fundamentele 
argumenten tegen de inzet van ontziltingsinstallaties zijn opgenomen. Ik ben het met uw Kamer 
eens dat ontzilting technisch gezien goed mogelijk is. Het wordt al jaren overal ter wereld, 
waaronder in Caribisch Nederland, toegepast. Ik ben me daarbij bewust van de overwegingen op 
het gebied van energiekosten, beschikbare ruimte voor de installaties en mogelijkheden voor het 
lozen van de afvalstroom. 
Het is dan ook mogelijk dat na 2030 de inzet van ontziltingsinstallaties een regulier onderdeel 
wordt van de productiemethoden die drinkwaterbedrijven gebruiken om aan de drinkwatervraag te 
voldoen. De keuze voor de in te zetten techniek is aan het drinkwaterbedrijf.  
 
De leden van de D66-fractie vragen daarbij naar de energievraag en herkomst van die energie.  
 
1
Zoals geschetst in de eerder verzonden brief is voor het ontzilten van zout water ongeveer 4 
3
kWh/m nodig. Het is aan marktpartijen om het aanbod van energie te verzorgen en aan 
netbeheerders voor een aansluiting op het elektriciteitsnet. De komende jaren - en zeker ook na 
2030 - wordt een groei van de elektriciteitsvraag verwacht. Net zoals bij andere vormen van 
energieverbruik is het aan de initiatiefnemer om in overleg met de netbeheerder tot een 
aansluiting te komen en om te voorzien in een stroomcontract voor voldoende aanbod. Het 
toepassen van energie-intensievere technieken maakt de opgave voor de drinkwaterbedrijven om 
CO2-neutraal te opereren niet eenvoudiger. 
 
Het lid van de BBB-fractie heeft gevraagd hoe de drinkwaterbedrijven aankijken tegen het gebruik 
van ontzilting, en of de obstakels die ik zie overeenkomen met de obstakels die de sector ziet.  
 
Via diverse platforms, en op verschillende niveaus (bestuurlijk, uitvoerend) is er intensief contact 
met de drinkwatersector. De studies naar de mogelijke inzet van onconventionele bronnen voor de 
drinkwaterwinning worden dan ook in nauwe samenwerking met de sector vorm gegeven. De wijze 
waarop individuele drinkwaterbedrijven, en hun aandeelhouders, aankijken tegen de inzet van 
ontziltingstechnieken is zeer afhankelijk van de regionale context en beschikbaarheid van meer 
conventionele bronnen.  
In beginsel zijn de drinkwaterbedrijven van mening dat er in Nederland genoeg zoet grond- en 
oppervlaktewater beschikbaar is om te voldoen aan de drinkwatervraag, zeker als het lukt om dat 
water beter vast te houden. Maar het is niet zeker dat dit altijd voldoende zal zijn, ook gezien de 
toenemende vraag. Daarom kijken alle bedrijven ook naar andere bronnen voor drinkwater, 
waaronder ontzilting. Daarbij wordt een drinkwaterbedrijf met opgaven ten aanzien van de 
energievraag, de re-mineralisatie en de afvalwaterstroom geconfronteerd.  
Dit kan leiden tot hogere kosten voor de productie van het drinkwater in de toekomst, die conform 
de Drinkwaterwet worden doorberekend in het drinkwatertarief. Indien de aandeelhouders zich 
daarin kunnen vinden, dan kan een drinkwaterbedrijf overgaan tot de inzet van 
ontziltingstechnieken. 
 
 
 
                                                 
1
 Kamerstukken 27 625 nr. 622 
 1 

 
Gezien de toenemende drinkwatervraag is de verwachting dat op korte termijn, niet altijd 
voorkomen kan worden dat drinkwateronttrekkingen effect hebben op andere functies zoals natuur. 
 
Het lid van de BBB-fractie vraagt of het gezamenlijke proces al begonnen is.  
 
De drinkwaterbedrijven en Provincies zijn al geruime tijd aan het werk om te zoeken naar 
oplossingen om te voldoen aan de drinkwatervraag. Zo hebben zij in 2021 de studie Verkenning 
3
robuuste drinkwatervoorziening uitgevoerd . Aanvullend hierop voeren de ministeries van IenW en 
EZK met de provincies het gesprek over de zorgpunten, knelpunten en samenhang met de 
energietransitie in de diepe ondergrond. Met de andere betrokkenen partijen is in reactie op het 
RIVM rapport besloten dat het nodig is om gezamenlijk een Actieprogramma vorm te geven, en 
ook op landelijk niveau het gesprek hierover te voeren.  
 
De leden van de D66-fractie willen ook graag meer weten over de omvang van de onttrekkingen, 
en hoe dat zich verhoudt tot de aanwezigheid van natuur in de nabijheid van 
drinkwaterwingebieden.  
 
3 4
In 2020 is circa 823 miljoen m grondwater opgepompt door drinkwaterbedrijven . Veel 
onttrekkingen voor drinkwater uit grondwater liggen in of nabij een natuurgebied. Uit tabel 11 van 
5
het droogteonderzoek voor de Hoge Zandgronden blijkt dat 38% van de hoeveelheid onttrokken 
grondwater voor drinkwater in dit gebied binnen 500 meter van een nat natuurgebied of in het 
natuurgebied zelf wordt onttrokken. Uit deze studie blijkt dat deze onttrekkingen significante 
invloeden kunnen hebben op de lokale grondwaterstand. Het is aan het bevoegd gezag om te 
beoordelen welke effecten acceptabel geacht worden. Ter bescherming van natuurgebieden kan het 
noodzakelijk zijn om of maatregelen te treffen om in de winter het neerslagoverschot beter te 
benutten of onttrekkingsvergunningen beperkingen op te leggen. Een overzicht van onttrekkingen 
die geen negatieve effecten op de natuur hebben is niet beschikbaar. 
 
Rol actieprogramma en bestuurlijke borging 
De leden van de VVD-fractie vragen zich af hoe de benodigde extra inspanning die nodig is om aan 
de watervraag te voldoen zich verhoudt tot het Actieplan Leveringszekerheid. De leden van de PVV 
en ChristenUniefracties vragen daarbij ook welke rol de Minister van Infrastructuur en Waterstaat 
daarbij zal hebben. 
 
Het “Actieprogramma beschikbaarheid drinkwaterbronnen 2023 tot 2030” is bedoeld om de 
benodigde extra inspanning waar de leden van de VVD fractie aan refereren vorm te geven. Met de 
betrokken partijen wordt de effectiviteit en uitvoering van de voorgenomen maatregelen gevolgd. 
Jaarlijks wordt een voortgangsrapportage hierover besproken in het Bestuurlijk Overleg Water, 
voorgezeten door de Minister van Infrastructuur en Waterstaat. Het is aan de drinkwaterbedrijven 
en het bevoegd gezag om ruimte te vinden om de verwachte groei in de drinkwatervraag op te 
vangen. 
 
Daarbij vraagt de VVD ook naar middelen en mogelijkheden.  
 
De drinkwaterbedrijven hebben zelf al opties uitgewerkt en met andere overheden besproken. Zij 
hebben immers als geen ander zicht op welke oplossingen in hun bedrijfsvoering mogelijk zijn. Het 
actieprogramma zal zich met name richten eventuele belemmeringen weg te nemen en met elkaar 
te zorgen dat ook keuzen worden gemaakt; zodat drinkwaterbedrijven tijdig aan de slag kunnen 
met de uitvoering van de projecten. 
 
De leden van de VVD fractie vragen daarbij of de minister van IenW verwacht bij te moeten sturen.  
 
Op grond van de Drinkwaterwet hebben alle bestuursorganen een zorgplicht ten behoeve van de 
publieke drinkwatervoorziening. Gegeven het op te stellen Actieprogramma en de aandacht die alle 
betrokken partijen hebben voor het belang van de publieke drinkwatervoorziening, is het de 
verwachting dat het niet nodig zal zijn om bestuursorganen op het niet nakomen van hun 
zorgplicht aan te spreken. Ook is de drinkwatervoorziening conform artikel 2 lid 2 van de 
Drinkwaterwet aangewezen als een dwingende reden van groot openbaar belang. Uiteraard is dit 
onderwerp van gesprek op het Bestuurlijke Overleg Water. 
 
                                                 
3
 https://open.overheid.nl/documenten/ronl-e3b1d476-3fb9-4881-a3bd-3ede6f66e9a0/pdf 
4
 https://www.cbs.nl/nl-nl/cijfers/detail/82883NED?dl=3B958 
5
 https://edepot.wur.nl/555352 
 3 

 
bodem-watersysteem als onwenselijk wordt ervaren. Indien de betrokken partijen van mening zijn 
dat dat de enige wijze is waarop op korte termijn de leveringszekerheid voor de consument 
gewaarborgd kan worden, en tegelijkertijd ook gewerkt wordt aan oplossingen die wel passen 
binnen de lange termijn ambitie dan is dat een oplossing die niet prettig is, maar wel geaccepteerd 
moet worden in het kader van het veilig stellen van de drinkwatervoorziening. Bij de inspanning 
om te komen tot een klimaat robuust bodem-watersysteem hoort ook dat dit systeem om kan gaan 
met plotseling optredende “flitsdroogtes”.  
 
De leden van de GroenLinksfractie vragen daarbij ook naar het accepteren van schade.  
 
Het accepteren van schade door watertekort is één van de opties die genoemd is in het Deltaplan. 
Deze optie zal vooral toegepast kunnen worden als andere maatregelen, zoals geschikte ruimtelijke 
inrichting of het beter vasthouden van water, niet voldoende blijken. Deze opties zullen in 
samenhang bekeken worden. 
 
De leden van de GroenLinksfractie vragen daarbij tevens naar hoe omgegaan wordt met gebieden 
waar geen nieuwe ruimtelijke plannen gemaakt worden.  
 
Klimaatverandering raakt heel Nederland. Ook gebieden waar geen nieuwe ruimtelijke plannen 
worden ontwikkeld. Via de zesjaarlijkse cyclus van het Deltaprogramma Ruimtelijke Adaptatie 
worden kwetsbaarheden in een gebied in beeld gebracht. Via risicodialogen kunnen maatregelen 
gekozen worden om ook de gebieden waar geen nieuwe ruimtelijke plannen zijn klimaatrobuust te 
maken.  
 
De leden van de PVV-fractie vragen tevens naar hoe het staat met onderzoek naar de 
drinkwatervoorziening vanuit het IJsselmeer.  
 
Voor de drinkwatervoorziening is het tegengaan van zoutindringing via de sluizen in de Afsluitdijk 
van belang. In het kader van het Deltaprogramma Zoetwater wordt onderzoek gedaan naar 
maatregelen om deze verzilting tegen te gaan. Daarnaast worden ten behoeve van de herijking 
van de voorkeursstrategie IJsselmeergebied in 2026 ook andere maatregelen onderzocht om over 
voldoende water te beschikken tijdens langdurige droge periodes. Zoals de reductie van de 
watervraag, extra wateraanvoer uit het hoofdwatersysteem en het vergroten van de 
zoetwaterbuffer. De onderzoeken zijn in 2026 gereed, om op basis daarvan kan de optimale mix 
van dergelijke maatregelen bepaald worden.   
 
KRW: 
De leden van de D66-fractie vragen hoe het bereiken van de KRW-doelen en de beschikbaarheid 
van voldoende water samenhangen.  
 
Het is goed mogelijk om met behulp van zuiveringstechnieken er zorg voor te dragen dat het 
drinkwater voldoet aan de kwaliteitseisen uit het Drinkwaterbesluit. Bij water dat voldoet aan de 
KRW-normen zal de benodigde zuiveringsinspanning uiteraard wel lager zijn dan bij wateren 
waarbij dat niet het geval is. Dus ook dit is een belangrijke reden om aan de KRW te gaan voldoen. 
 
De leden van de VVD- en PvdD-fracties vragen daarbij tevens of extra inzet ten behoeve van de 
waterkwaliteit nodig is.  
 
6
Zoals vermeld in de brief die op 11 april 2023 aan uw Kamer is gestuurd is de inzet om in 2027 
aan de KRW voldoen. Daarvoor is het wel nodig dat de afgesproken maatregelen tijdig worden 
uitgevoerd, de transitie in het landelijk gebied en de overige aanvullende maatregelen tijdig 
gerealiseerd zijn en we in staat zijn afwijkingen te motiveren binnen de ruimte die de KRW biedt. 
Dit is nog een complexe opgave, waarbij ook in de uitvoering nog stevige hobbels genomen 
moeten worden. Daarom starten Rijk en regio, zoals vermeld in die brief, gezamenlijk een KRW-
impulsprogramma.  
Hierin wordt ook gekeken of aanvullende maatregelen getroffen moeten worden teneinde de KRW -
doelen in 2027 te halen. In de uitwerking is het altijd een afweging van belangen zoals natuur, 
drinkwater, landbouw, industrie en scheepvaart. Over de invulling van het KRW Impulsprogramma 
en de kabinetsreactie op het RLI rapport Goed water goed geregeld wordt u separaat 
geïnformeerd. 
 
                                                 
6
 Kamerstukken 27 625, nr. 625 
 5 

 
beprijzen, etc.) en reguleren (verplichten of verbieden). Ten behoeve van waterbesparing wordt 
een Nationaal plan van aanpak Waterbesparing opgesteld. Tal van maatregelen kunnen daarin een 
plaats krijgen. Het is op dit moment nog niet te zeggen of sommige maatregelen een verplichtend 
karakter krijgen. 
De leden van de GroenLinksfractie geven aan inzicht te willen in de wijze waarop water gebruikt 
wordt door huishoudens en bedrijven.  
Het CBS heeft in de studie Watergebruik Thuis het huishoudelijk watergebruik zeer gedetailleerd in 
9
beeld gebracht . Ook het watergebruik bij economische activiteiten wordt jaarlijks in beeld 
10
gebracht. In de beantwoording van vraag 21 van de vaste commissie IenW over de Water en 
11
Bodem sturend-brief wordt hier ook inzicht in gegeven .  
De leden van de GroenLinksfractie vragen tevens wat gebruikers betalen voor het drinkwater.  
3
Een gemiddeld huishouden (2,13 personen met een gezamenlijk verbruik van 103 m per jaar) 
betaalt in Nederland, afhankelijk van het drinkwaterbedrijf, een bedrag van 181 tot 286 euro per 
3
jaar inclusief belastingen. Gebruikers betalen leidingwaterbelasting tot een maximum van 300 m , 
3
dit komt per jaar 114,60 euro per jaar. Bij gebruik van meer dan 300 m per jaar daalt het tarief 
3
met 20 tot 35% per m , afhankelijk van het drinkwaterbedrijf. 
De leden van de D66 en PvdD fracties vragen naar de inzet op het zakelijk drinkwatergebruik.  
Het zakelijke drinkwatergebruik is op dit moment ongeveer een kwart van het totale verbruik. De 
waterbesparingsambitie van 20% zoals gesteld in de brief Water en Bodem sturend geldt ook voor 
de industrie en de Rijksoverheid zelf. Met bijvoorbeeld waterscans wordt daar al aan gewerkt. 
Hoewel sommige drinkwaterbedrijven aanvragen voor zakelijke klanten op dit moment weigeren, is 
het afhankelijk van de lokale omstandigheden of industrie niet meer in aanmerking komt voor 
proceswater in de vorm van drinkwater. Met nieuwe technieken of bronnen is het denkbaar dat in 
de toekomst meer ruimte ontstaat in het regionale watersysteem, zodat zakelijke gebruikers die 
drinkwater nodig hebben voor hun productieproces kunnen worden aangesloten. 
De fractieleden van D66, GroenLinks, PvdD en BBB hebben ook vragen over de mogelijkheden om 
het bewuste en onbewuste drinkwatergebruik te reduceren door waterbesparingsmaatregelen in 
woningen en innovaties zoals Hydraloop.  
In de Kamerbrief Water en Bodem sturend is de ambitie opgenomen om een reductie van 20% te 
behalen van het drinkwatergebruik in 2035. Deze reductie geldt voor de gehele bebouwde 
omgeving, dus zowel huishoudens als industrie. De minister voor VRO heeft toegezegd om de voor- 
en nadelen van een verplichting in het Besluit Bouwwerken Leefomgeving voor regenwateropvang 
en hergebruik te onderzoeken. Dit onderzoek inventariseert welke bronnen voor huishoudwater 
(zoals regenwater, douche water) voor welke doelen (zoals toilet, vaatwasser) geschikt zijn, met 
de voor- en nadelen. Hierbij wordt ook nadrukkelijk naar de risico’s voor de volksgezondheid 
gekeken. De verwachting is dat dit rapport in juni wordt opgeleverd en voor het zomerreces aan 
uw Kamer wordt aangeboden. De kabinetsreactie volgt na het zomerreces.  
Dit is een van de onderzoeken die wordt uitgevoerd ten behoeve van het opstellen van het 
Nationaal plan van aanpak Waterbesparing. Daarbij moet een keuze worden gemaakt om te komen 
tot een effectieve mix van maatregelen die leidt tot drinkwaterbesparing. Daarbij kan gedacht 
worden aan gedragsbeïnvloeding, verplichte technische maatregelen en beprijzing. Voor het WGO 
Water in het najaar van 2023 wordt uw Kamer over de voortgang geïnformeerd. 
Het is op dit moment toegestaan om het toilet te spoelen met regenwater. Ook is een 
recirculatiedouche toegestaan. Na het onderzoek van de minister voor VRO naar regenwater en 
huishoudwater voor huishoudelijk en zakelijk gebruik, zullen de minister voor VRO, van VWS en 
IenW samen besluiten of het gebruik van regenwater of grijswater verantwoord kan worden 
uitgebreid en eventueel zelfs worden verplicht bij nieuwbouw. Daarbij horen dan uiteraard 
kwaliteitsnormen. De leden van de GroenLinks fractie vragen daarbij naar technische en praktische 
                                                 
9
 https://www.cbs.nl/nl-nl/longread/aanvullende-statistische-diensten/2022/watergebruik-thuis--wgt---
2021?onepage=true 
10
 https://www.cbs.nl/nl-nl/cijfers/detail/82883NED 
11
 Kamerstukken 27 625, nr. 601, pagina 7. 
 7 

 
Motie 36 200 XII, nr. 27 van de leden Grinwis en Tjeerd de Groot gaat over het verminderen van 
laagwaardig gebruik van drinkwater nadrukkelijk betrekken bij de verdere uitwerking van het 
industriebeleid. Het verminderen c.q. voorkomen van laagwaardig gebruik van (drink)water zal 
onderdeel worden van het Nationaal plan van aanpak Waterbesparing dat in de Water en Bodem 
16
sturend brief is aangekondigd. Zoals hiervoor aangegeven wordt uw Kamer voor het WGO Water 
dit najaar over de voortgang op het gebied van waterbesparing geïnformeerd. 
 
Als laatste werd gevraagd naar motie 34 682, nr. 117 van de leden Tjeerd de Groot en Van 
Campen over de bestaande doelen voor het verminderen van verontreiniging van 
drinkwaterbronnen meenemen in het NPLG. Zoals hiervoor al aangegeven zijn waterkwaliteit en 
waterkwantiteit (met name grondwatervoorraden) onderdeel van het NPLG. De KRW-doelen 
daarvoor, die ook van belang zijn voor drinkwater, zijn leidend bij de uitwerking van de PPLG's. 
                                                 
16
 Kamerstukken 27 625, nr. 592 
 9 

