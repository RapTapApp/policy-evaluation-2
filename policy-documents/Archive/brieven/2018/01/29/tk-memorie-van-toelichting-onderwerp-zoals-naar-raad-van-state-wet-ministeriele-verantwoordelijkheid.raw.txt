Memorie van Toelichting zoals toegezonden aan de afdeling advisering van de Raad van State 
Wijziging van de wet van 22 april 1855, houdende regeling der verantwoordelijkheid 
van de Hoofden der Ministeriële Departementen (Stb. 1855, 33) en aanpassing van 
daarmee verband houdende bepalingen in het Wetboek van Strafvordering en het 
Wetboek van Strafrecht in verband met het aanbrengen van enkele moderniseringen 
 
 
MEMORIE VAN TOELICHTING 
 
 
1. Algemeen 
 
1.1 Inleiding 
 
Bij brieven van 23 december 2016 is aan de Tweede en Eerste Kamer bericht dat een 
beperkte modernisering van de wet van 22 april 1855, houdende regeling der 
verantwoordelijkheid van de Hoofden der Ministeriële Departementen (Stb. 1855, 33) in 
1
gang is gezet. Die wet, in de praktijk aangeduid als de “Wet ministeriële 
verantwoordelijkheid”, hierna: Wmv), regelt op hoofdlijnen met name de door de Tweede 
Kamer te volgen procedure bij het komen tot een beslissing door die Kamer over de 
vervolging van bewindspersonen en Kamerleden wegens ambtsdelicten. Dit ter nadere 
uitwerking van artikel 119 van de Grondwet, waarin is neergelegd dat de opdracht tot 
vervolging van leden van de Staten-Generaal, ministers en staatssecretarissen wegens 
ambtsmisdrijven in die betrekkingen gepleegd, wordt gegeven bij koninklijk besluit of bij een 
besluit van de Tweede Kamer. 
In het rapport van de in 2015 door de Tweede Kamer ingestelde commissie van onderzoek 
naar mogelijke schending van de geheimhouding van de Commissie voor de Inlichtingen- en 
2
Veiligheidsdiensten (commissie-Schouten) is geconstateerd dat de Wmv gedateerd en om 
die reden slecht bruikbaar is. In de op 2 februari 2016 door de Tweede Kamer aanvaarde 
3
motie-Tellegen c.s. is de wens uitgesproken dat de modernisering van de wetgeving rond de 
vervolging van ambtsdelicten van ministers, staatssecretarissen en Kamerleden met grote 
spoed ter hand wordt genomen.  
 
Dit wetsvoorstel bevat de in de brieven van 23 december 2016 aangekondigde beperkte 
modernisering. De voorbereiding van een meer fundamentele herziening wordt in handen 
gelegd van een onafhankelijke commissie onder voorzitterschap van de heer Fokkens, 
voormalig procureur-generaal bij de Hoge Raad. Dit wetsvoorstel staat dus in het perspectief 
van de werkzaamheden van die commissie, hetgeen ook tot uitdrukking is gebracht in de 
considerans van het wetsvoorstel. 
 
Vanwege het beperkte karakter is er uitdrukkelijk voor gekozen om dit wetsvoorstel het 
karakter te geven van een wijzigingswetsvoorstel, ondanks het feit dat alle artikelen uit de 
Wmv worden gewijzigd. Het presenteren van een geheel nieuwe wet zou de onjuiste indruk 
wekken dat de wet ook inhoudelijk geheel bij de tijd wordt gebracht. 
Ook is er om die reden voor gekozen om de volgorde van de artikelen ongewijzigd te laten. 
 
 
                                                           
1
 Kamerstukken II 2016/17, 34 340, nr. 13; Kamerstukken I 2016/17, 34 340, A. 
2
 Kamerstukken II 2015/16, 34 340, nr. 2. 
3
 Kamerstukken II 2015/16, 34 340, nr. 7. 
1 
 

Memorie van Toelichting zoals toegezonden aan de afdeling advisering van de Raad van State 
 De wachttermijn van minimaal acht dagen voordat er wordt beslist om al dan niet een 
aanklacht in overweging te nemen en een commissie van onderzoek in te stellen, 
wordt geschrapt, zodat het aan de Tweede Kamer zelf is om te bepalen wanneer zij 
daarover beslist. 
 
 De rol van afdelingen van de Tweede Kamer wordt geschrapt. Zoals in het verslag 
4
van de Commissie-Schouten is geconstateerd , is deze organisatievorm al in de jaren 
zestig van de vorige eeuw afgeschaft. Dat is gebeurd toen in 1966 het nieuwe 
5
reglement van orde van de Tweede Kamer van kracht werd. 
 
 De langere termijnen bij onderzoek “in de overzeesche bezittingen”, bij 
Kamerontbinding en bij sluiting van het zittingsjaar worden wegens obsoleetheid 
geschrapt. 
 
 De Wet op de parlementaire enquête 2008 (Wpe) wordt niet meer integraal van 
toepassing verklaard op de procedure bij de commissie van onderzoek. Buiten 
toepassing blijven de hoofdstukken die strijdig zijn met de Wmv of die geen betekenis 
hebben voor de Wmv.  
Dit betekent onder meer dat niet langer sprake is van een verbod om verslagen van 
onder ede gehouden verhoren als bewijs te gebruiken in een strafrechtelijke 
procedure.  
Verder wordt buiten twijfel gesteld dat het recht van de betrokkene om geen 
medewerking te verlenen aan de commissie prevaleert boven de medewerkingsplicht 
uit de Wpe. Hetzelfde geldt voor het familiaal verschoningsrecht.  
Tenslotte is de toepasselijkheid van de archiefbepalingen uit de Wpe geschrapt, die 
inhoudt dat na afloop van het onderzoek alle stukken aan alle Kamerleden ter inzage 
moeten worden gegeven en daarmee dus feitelijk openbaar worden. Deze schrapping 
is nodig in verband met de vereiste vertrouwelijkheid van strafvorderlijke gegevens 
 
 De wet krijgt een officiële citeertitel. Vanwege de aanvullingen in de Wmv is de thans 
gangbare benaming “Wet ministeriële verantwoordelijkheid” als officiële citeertitel te 
beperkt. Voorgesteld wordt de thans gangbare benaming aan te vullen met de 
zinsnede “en ambtsdelicten leden Staten-Generaal, ministers en staatssecretarissen. 
 
1.3 Internetconsultatie en overige reacties 
 
Een concept van dit wetsvoorstel is op 31 december 2016 gepubliceerd op 
www.internetconsultatie.nl. Deze internetconsultatie heeft vijf reacties van particulieren 
opgeleverd. In enkele van deze reacties is uitdrukkelijk het voornemen ondersteund om de 
wet tekstueel bij de tijd te brengen . In een van die reacties is voorgesteld om artikel 14 
geslachtsneutraal te formuleren. Dit heeft geleid tot een tekstuele wijziging van artikel 14 en 
ook van de artikelen 8 en 12 van de Wmv zoals voorgesteld in dit wetsvoorstel. In een andere 
reactie is voorgesteld om te bepalen dat een opdracht tot vervolging van een lid van de 
Staten-Generaal uitsluitend kan worden gegeven door de Tweede Kamer, dus niet door de 
regering. Dit voorstel kan reeds niet worden overgenomen omdat een zodanige beperking 
strijd zou opleveren met de Grondwet, die in artikel 119 aan beide organen de bevoegdheid 
tot vervolging toekent. Een andere respondent plaatst kanttekeningen bij artikel 10 van de 
                                                           
4
 Zie Kamerstukken II 2015/16, 34 340, nr. 2, blz. 68. 
5
 Zie hierover Kamerstukken II 1964/65, 8042, blz. 4. 
3 
 

Memorie van Toelichting zoals toegezonden aan de afdeling advisering van de Raad van State 
thans al volgt uit artikel 483, tweede lid, eerste volzin, Sv. In het voorgestelde artikel 3, 
tweede lid, wordt de reikwijdte uitgebreid met strafbare feiten begaan onder een der 
verzwarende omstandigheden, omschreven in artikel 44 Sr. Dit is nu geregeld in artikel 483, 
tweede lid, tweede volzin, Sv. Deze bepaling wordt hiermee overgeheveld naar de Wmv. De 
formulering van deze uitbreidende definitie is in overeenstemming gebracht met aanwijzing 
123, derde lid, van de Aanwijzingen voor de regelgeving. 
Het voorgestelde artikel 4, eerste lid, correspondeert met de tekst van artikel 119, eerste 
volzin, van de Grondwet. Ten opzichte van het huidige artikel 4 Wmv betekent dit dat de 
nieuwe bepaling ook ministers zonder portefeuille, staatssecretarissen en Kamerleden omvat. 
Zoals reeds vermeld in onderdeel 1.2 van het algemeen deel van deze memorie is dit geen 
inhoudelijke verandering, maar slechts een wetssystematische aanpassing.  
 
Het voorgestelde artikel 4, tweede lid, bevat het element uit het huidige artikel 4, dat inhoudt 
dat de vervolging plaatsvindt op initiatief van de regering (“Van Onzentwege”) of op 
initiatief van de Tweede Kamer. In de nieuw voorgestelde tekst is de formulering van artikel 
119, tweede volzin, van de Grondwet overgenomen. 
De inhoud van het voorgestelde artikel 4, derde lid, inhoudend dat de procureur-generaal bij 
de Hoge Raad aan een door de regering of Tweede Kamer gegeven last tot vervolging 
onmiddellijk gevolg moet geven, staat nu nog in artikel 483, derde lid, Sv. Die bepaling 
wordt dus overgeheveld naar de Wmv. Aansluitend bij de terminologie van artikel 119 van de 
Grondwet wordt in de nieuwe bepaling en in het opschrift van de nieuwe paragrafen 2 en 3 
gesproken over een “opdracht” tot vervolging in plaats van een “last” tot vervolging . 
 
G en H 
 
Deze wijzigingen betreffen aanpassingen aan grondwettelijke en hedendaagse terminologie. 
 
J en  K 
 
Artikel 7 is omgezet in hedendaagse terminologie.  
In het huidige artikel 8 is nog geregeld dat de Tweede Kamer in de afdelingen overweegt of 
de aanklacht een onderwerp van nader onderzoek zal uitmaken. Sinds het nieuwe reglement 
van orde van de Tweede Kamer uit 1966 bestaat de Tweede Kamer echter niet meer uit 
afdelingen. Daarom is in het nieuw voorgestelde artikel 7 bepaald dat het de Tweede Kamer 
als geheel is (dat wil zeggen: een gewone Kamermeerderheid) die bepaalt of de aanklacht in 
overweging wordt genomen. Verder wordt in de tekst verduidelijkt dat ook meer dan vijf 
Kamerleden een aanklacht kunnen indienen.  
In het huidige artikel 8, tweede lid, is vastgelegd dat de voorzitter van de Tweede Kamer van 
het indienen van de aanklacht binnen 24 uren kennisgeeft aan de betrokken minister. Deze 
bepaling keert volgens dit wetsvoorstel niet terug. Hiermee wordt het oordeel van de 
Commissie-Schouten over deze bepaling gevolgd, die hierover in haar verslag het volgende 
7
schrijft: 
 
“In de procedure is tevens opgenomen dat de betrokken minister in kennis wordt 
gesteld van de indiening van de aanklacht. Dit vereiste is tevens goed te plaatsen in een 
tijd waarin nog geen data- en telecomverkeer was. Het was immers toen denkbaar dat 
betrokken ministers niet direct op de hoogte zouden zijn van een dergelijke aanklacht. 
In de huidige tijd is dit overbodig. Naast de mogelijkheid om de betrokken minister 
                                                           
7
 Kamerstukken II 2015/16, 34 340, nr. 2, blz. 70. 
5 
 

Memorie van Toelichting zoals toegezonden aan de afdeling advisering van de Raad van State 
Een van die knelpunten is de toepasselijkheid van artikel 30 Wpe. Daaruit volgt dat wanneer 
een commissie van onderzoek verhoren onder ede houdt, de verslagen hiervan niet mogen 
worden gebruikt als bewijs in een strafrechtelijke procedure. Ook alle informatie die een 
commissie van onderzoek vordert op basis van de wet zou niet mogen worden gebruikt als 
bewijs. Deze regeling, die is vervat in hoofdstuk 6 van de Wpe is volgens de nieuw 
voorgestelde tekst van artikel 11, tweede lid, niet langer van toepassing.  
De Commissie-Schouten constateert verder dat de medewerkingsplicht van de Wpe strijdig is 
met de in artikel 12, tweede lid, Wmv opgenomen waarborg dat de persoon tegen wie de 
aanklacht is ingediend het recht heeft om niet te verschijnen voor de commissie van 
onderzoek. Ook constateert de Commissie-Schouten strijdigheid met het in artikel 11, derde 
lid, geregelde familiaal verschoningsrecht. In de voorgestelde tekst van artikel 11, tweede lid, 
onder a, wordt daarom buiten twijfel gesteld dat het recht van de betrokkene om geen 
medewerking te verlenen aan de commissie prevaleert boven de medewerkingsplicht uit de 
Wpe. De specifieke regeling in artikel 12, tweede lid, kan om die reden vervallen. Voor de 
regeling van het familiaal verschoningsrecht wordt artikel 217 Sv, dat in essentie dezelfde 
inhoud heeft, van overeenkomstige toepassing verklaard. Door plaatsing in artikel 11, tweede 
lid, onder b, wordt buiten twijfel gesteld dat dit familiaal verschoningsrecht prevaleert boven 
de bepalingen uit de Wpe. 
De Commissie-Schouten constateert ook dat de regeling over openbaarheid en 
vertrouwelijkheid van documenten in hoofdstuk 8 van de de Wpe zich niet verdraagt met de 
noodzakelijke vertrouwelijkheid van persoonsgegevens in regulier opsporingsonderzoek. Om 
deze strijdigheid vooralsnog weg te nemen, is in de voorgestelde tekst van artikel 11, tweede 
lid, hoofdstuk 8 van de Wpe, van toepasselijkheid uitgezonderd.  
Eveneens zijn duidelijkheidshalve de hoofdstukken 1 en 2 van de Wpe van toepasselijkheid 
uitgezonderd. Deze hoofdstukken bevatten een algemene bepaling en enkele regels over de 
instelling van een parlementaire enquête die niet of slecht toepasbaar zijn bij een commissie 
van onderzoek op grond van de Wmv. 
De wel toepasselijke hoofdstukken uit de Wpe zijn tenslotte van overeenkomstige toepassing 
verklaard (dus niet eenvoudigweg “van toepassing”), waarmee tot uitdrukking wordt gebracht 
dat niet alle bepalingen letterlijk kunnen worden toegepast (vgl. aanwijzing 83, tweede lid, 
van de Aanwijzingen voor de regelgeving). 
 
P 
 
Naast een omzetting in hedendaagse terminologie wordt in artikel 13 de rol van de niet meer 
bestaande afdelingen van de Tweede Kamer geschrapt en in plaats daarvan buiten twijfel 
gesteld dat de commissie van onderzoek verslag uitbrengt aan de Tweede Kamer. 
 
Q en R 
 
De artikel 14 en 15 zijn omgezet in hedendaagse terminologie. 
 
S 
 
Op grond van artikel 16, eerste lid, wordt een aanklacht geacht te zijn verworpen als de 
Tweede Kamer niet binnen drie maanden na de indiening van de aanklacht een eindbeslissing 
heeft genomen. Artikel 16, tweede lid, maakt het mogelijk dat de Tweede Kamer deze 
termijn verlengt tot één jaar indien er onderzoek moet worden gedaan “in de overzeesche 
bezittingen”. Voorgestelde wordt deze verlengingsmogelijkheid te schrappen. Wat betreft 
eventueel onderzoek in de andere landen van het Koninkrijk is er geen principieel verschil 
7 
 

Memorie van Toelichting zoals toegezonden aan de afdeling advisering van de Raad van State 
Artikel III 
 
Met deze wijzigingen wordt de terminologie van de artikelen 355 en 356 van Wetboek van 
Strafrecht gemoderniseerd en in overeenstemming gebracht met de via artikel I, onderdelen B 
en C, in de artikelen 1 en 2 van de Wmv aan te brengen wijzigingen. 
 
Artikel IV 
 
Via deze overgangsbepaling wordt voorzien in eerbiedigende werking ten aanzien van op het 
tijdstip van inwerkingtreding van dit wetsvoorstel lopende procedures waarbij een aanklacht 
is ingediend op grond van de Wmv. Voorgesteld wordt het indienen van een aanklacht als 
ijkpunt te nemen voor de eerbiedigende werking, aangezien dat de eerste formele stap is in de 
Wmv-procedure. Bovendien is het moment waarop die stap is gezet steeds eenduidig vast te 
stellen. Dat is niet het geval als bijvoorbeeld het tijdstip van het plegen van het delict als 
ijkpunt zou worden genomen, nog los van het feit dat dit tijdstip in een zeer ver verleden kan 
liggen en het minder voor de hand ligt om voor die gevallen nog steeds de bestaande, minder 
bruikbare regels van toepassing te laten zijn. 
 
 
De Minister van Veiligheid en Justitie, 
 
 
 
 
 
 
De Minister van Binnenlandse Zaken en Koninkrijksrelaties, 
9 
 

