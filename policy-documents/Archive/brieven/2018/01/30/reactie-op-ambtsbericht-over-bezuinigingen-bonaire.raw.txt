Ministerie van BZK
OPENBAAR LICHAAM
T.a.v. Staatsecretaris dhr. R. Knops
BONAIRE
Turfmarkt 147
2511 DPDenHaag
Postbus 20011
2500 EA Den Haag.
Uw brief van:
Ons nummer: O.C1OCO ICsO
Datum:3 0 JAN 2018
Betreft: ambtsbericht n.a.v. Kamervragen
over actualiteit Bonaire
Excellence,
Hierbij bevestigen wij de ontvangst van uw brief dd. 4 december ji. en beantwoorden
wijde vragen die u in de brief gesteld heeft.
Vraag:
Om welke reden is er besloten om de subsidies op de sociale instellingen fors te
korten? Welke consequenties heeft deze bezuiniging voor het functioneren van deze
organisaties en de uitvoering van hun plannen?
Antwoord:
Bij het voorbereiden van de concept begroting van 2018, hebben wij geconstateerd
dat het niet mogelijk was deze, conform de wettelijke bepalingen en rekening
houdend met de maatschappelijke noden -zoals aangegeven door de directies-,
gebalanceerd af te sluiten. Wij hebben op de eerste plaats moeten besluiten om te
korten op de bedrijfsvoering en zelfs in de formatieruimte van het ambtelijk apparaat.
Alvorens daarop aanvullend over te gaan tot kortingen op subsidies voor sociale
instellingen hebben wij een risicoanalyse uitgevoerd. Met het oog op de kwetsbare
groepen in de samenleving, heeft deze analyse ons een beeld verschaft van de
personele consequenties bij de instellingen, en daarmee samenhangend, van de
risico's ten aanzien van de continuiteit van de uitvoering van taken van sociale
instellingen, met name waar het gaat om de uitvoering van wettelijke taken. Op
basis van deze risicoanalyse hebben wij besloten, in ieder geval voor zeven (7) van
de sociale instellingen, de vaststelling van de subsidiebedragen voor 2018 te
heroverwegen. Tevens zullen wij in het eerste kwartaal van 2018 nader onderzoek
doen met betrekking tot de doelmatigheid van de subsidietoekenningen en de
resultaatgerichtheid van zorgcontracten.
Verzoeke bij beantwoording van deze brief datum, nummer en onderwerp te vermelden.
Postadres: Plasa Reina Wilhelmina l,openbaar lichaam Bonaire,Caribisch Nederland.Telefoon:
(599-7) 5330. Telefax: (599-7) 8416

