 
Geachte voorzitter, 
 
Om de Internationale Gezondheidsregeling (IGR, WHO 2005) te implementeren in het Koninkrijk 
hebben de ministers van de vier landen in juni 2015 een “Onderlinge Regeling” ondertekend. Kern 
van deze Regeling is dat zij elkaar zullen ondersteunen bij het invoeren en in stand houden van de 
IGR in het Caribisch deel van het Koninkrijk. Met het ondertekenen van de Regeling is een 
“Commissie van Advies en Bijstand voor de IGR-samenwerking” (in het vervolg “de commissie”) in 
het leven geroepen “die toezicht houdt op de kwaliteit en doelmatigheid van de operationele 
samenwerking”. In juni 2017 leverde de commissie haar eerste rapport op. In november 2017 voegde 
de commissie nog een Addendum toe over Antimicrobiële Resistentie (AMR). 
 
Op 16 februari 2018 heeft de Staatssecretaris van Volksgezondheid, Welzijn en Sport (VWS) de 
Tweede Kamer geïnformeerd over het eerste rapport dat de commissie heeft opgesteld (25 295, nr. 
44). Op 22 juni 2018 is het rapport van de commissie besproken tijdens het bestuurlijke overleg 
waarbij de staatssecretaris van VWS en de ministers van Volksgezondheid van Curaçao, Aruba en Sint 
Maarten aanwezig waren. In gezamenlijkheid reageren wij in deze brief op het rapport van de 
commissie van Advies en Bijstand.  
 
Dankwoord 
Allereerst willen wij de commissie hartelijk danken voor het werk dat zij hebben verricht om dit 
rapport op te stellen. Zij hebben vele mensen in zowel Nederland als de Caribische regio gesproken 
over diverse onderwerpen, welke zijn terug te vinden in het rapport. Wij zijn hen dankbaar voor het 
verzette werk en de adviezen die zij ons geven. 
 
Wetgeving volksgezondheid 
De commissie heeft geconstateerd dat nog niet in alle landen de IGR in wetgeving is vastgelegd en/of 
in werking is getreden, zoals dit staat beschreven in het protocol horende bij de IGR. De ministers van 
Aruba en Curaçao herkennen deze opmerking. Op hun verzoek is daarom door de staatssecretaris 
van VWS per april 2018 een wetgevingsjurist ter beschikking gesteld om de Caribische landen te 
ondersteunen bij het aanpassen dan wel opstellen van wetgeving ten aanzien van de publieke 
volksgezondheid en IGR. Uitgangspunt hierbij zijn de lokale en regionale omstandigheden. De 
voorkeur gaat uit naar onderling vergelijkbare wetgeving. Sint Maarten heeft reeds wetgeving tot 
stand gebracht die uitvoering geeft aan de IGR. Aruba en Curaçao kunnen hiervan gebruik maken bij 
het opstellen van de eigen wetgeving. Ondersteuning bij de implementatie is wenselijk. 
 
Samenwerken en adviseren 
De commissie constateert dat deskundigen en bestuurders in de landen en op de drie BES-eilanden 
zich goed bewust zijn van de noodzaak om op het gebied van volksgezondheid samen te werken 
tijdens crises (de warme fase). Ondanks dat zij elkaar goed weten te vinden ligt er volgens de 
commissie zeker nog een kans om de voorbereiding op crises te verbeteren (koude fase). De 
commissie heeft geconstateerd dat er, uitzonderingen daargelaten, niet of nauwelijks gezamenlijke 
structurele voorbereiding, training of oefening tussen de drie landen en de BES-eilanden plaatsvindt 
voor het geval er een crisis uitbreekt. De landen zouden ook in deze ‘koude fase’ meer met elkaar 
kunnen optrekken, zodat zij gezamenlijk beter voorbereid zijn op wederzijdse samenwerking in het 
geval van crises. De commissie adviseert het netwerk IGR, als samenwerkingsplatform voor de 
Caribische landen en de BES-eilanden, hiervoor te gebruiken. Dit betreft planvorming, maar ook het 
gezamenlijk oefenen. Het opzetten van een signaleringsoverleg tussen deskundigen van de landen en 
BES-eilanden kan volgens de commissie een duidelijk beeld geven van de bestaande situatie en 
volksgezondheidsdreigingen. De commissie constateert dat het IGR netwerk in de Caribische regio 
breed bekend is en dat de jaarlijkse bijeenkomsten goed worden gewaardeerd. Er zijn echter 
verschillen tussen de Caribische landen/BES-eilanden in de mate waarin gezocht wordt naar 
afstemming en regie tussen hen en het netwerk. Dit resulteert er volgens de commissie in dat het 
samenwerkingsverband onvoldoende eigenaarschap kent, waardoor het netwerk onvoldoende de 
1 
 

 
 
Verder roept de commissie de vier landen op om extra financiële middelen ter beschikking te stellen 
voor Openbare Gezondheidszorg diagnostiek, zoals bron- en contactonderzoek, bestrijding van 
infectieziekten, nulmetingen, e.d. Ondergetekenden beamen dat OGZ diagnostiek van belang is, 
maar, zoals de commissie zelf ook al aangeeft, is de huidige situatie rondom de laboratoria er één die 
eerst in de wetgeving opgelost moet worden. Indien deze situatie is verbeterd, zullen we nader 
onderzoek laten doen naar de kosten van OGZ diagnostiek. 
 
De vier landen erkennen dat ieder land eigen uitdaging kent voor de implementatie van de IHR. De 
ervaring leert dat samenwerking zo praktisch mogelijk vorm moet worden gegeven om effectief te 
zijn, vanwege de beperkte capaciteit binnen de ministeries van Volksgezondheid binnen de landen in 
het Caribisch deel van het Koninkrijk. Ondersteuning vanuit Nederland, als grootste partner binnen 
het Koninkrijk, is gewenst en in bepaalde gevallen noodzakelijk. 
 
Laboratoria 
De suggestie van de commissie om laboratoria samenwerkingsverbanden te laten aangaan wordt 
onderschreven. 
 
Addendum Antimicrobiële Resistentie (AMR) 
In haar addendum AMR schrijft de commissie op dat zij AMR eerder niet zag als iets dat prioritair tot 
haar mandaat behoorde, maar dat hier verandering in is gekomen. Dit komt voort uit voortschrijdend 
inzicht van de commissie met betrekking tot het Global Action Plan AMR waaraan het Koninkrijk, en 
daarmee ook de overzeese gebiedsdelen, deelnemen. Daarnaast is AMR een onderdeel van de Joint 
External Evaluation (JEE), de IHR-evaluatietool van de WHO waar Nederland zich op korte termijn 
formeel voor zal aanmelden. De Caribische landen zullen eerst een self-assesment uitvoeren. Als 
laatste refereert de commissie aan de OGZ diagnostiek die niet op orde is, waardoor er onvoldoende 
kwantitatieve data beschikbaar is over AMR. De commissie adviseert de ministers om surveillance, 
infectiepreventie en antibiotic stewardship te versterken en het Caribisch deel van het Koninkrijk als 
e
11 regionaal zorgnetwerk aan te wijzen in het Nationaal Actieplan AMR. 
Ondanks dat wij beamen dat AMR een belangrijk onderwerp is, hebben wij besloten dit advies niet 
over te nemen. Het is van belang dat er eerst wordt geïnvesteerd in de (samenwerking tussen) 
laboratia, de implementatie van de IGR en de voorbereiding op volksgezondheidscrises. In verband 
met de capaciteit die beschikbaar is in de landen, is het niet mogelijk ook intensief in te zetten op 
AMR. AMR kan uiteraard wel een gespreksonderwerp blijven en in het kader van de IHR als thema 
gebruikt worden om de samenwerking onderling te verbeteren. AMR verdient de nodige aandacht, 
maar opname in het Nationale Actieplan AMR danwel het opstellen van een Regionaal Actieplan 
AMR zijn op dit moment nog niet aan de orde. Het opzetten van een zorgnetwerk is een instrument 
dat in Nederland goed werkt, maar voor de Caribische landen en BES-eilanden weinig kans van slagen 
heeft in verband met de schaalgrootte en het aantal professionals dat werkzaam is in de zorg. Tijdens 
de IHR netwerkbijeenkomst op Sint Eustatius zal AMR een thema zijn dat zal worden gebruikt om de 
samenwerking tussen laboratoria te verbeteren.  
 
Tot slot 
In de inleiding van haar rapport merkt de commissie op dat de IHR gezien moet worden als een 
systeembenadering en dat er tegenstrijdigheden kunnen zijn ten aanzien van openheid over 
infectieziekten en economische belangen. Wij erkennen dat wij vanuit de vier bestuurlijk autonome 
landen elkaar nodig hebben om de IGR tot een succes te maken; dit hebben wij onderstreept door in 
2015 de Onderlinge Regeling IGR op te stellen en onderstrepen wij nogmaals in deze gezamenlijke 
beleidsreactie op het eerste rapport van de commissie van advies en bijstand. De tegenstrijdigheid 
tussen openheid en economische belangen is zeker een uitdaging, vooral voor de drie autonome 
landen die grotendeels afhankelijk zijn van toeristen voor hun inkomsten. Wij hechten allen aan 
transparantie en vertrouwen, zowel naar elkaar als naar de burgers van ons land en de toeristen die 
3 
 

