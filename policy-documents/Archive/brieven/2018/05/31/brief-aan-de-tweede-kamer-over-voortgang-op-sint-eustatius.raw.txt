 
 
 
 
Ministerie van 
Aan de Voorzitter van de Tweede Kamer der Staten-
Binnenlandse Zaken en 
Generaal                                                                        
Koninkrijksrelaties 
Postbus 20018                                                         Directie Koninkrijksrelaties 
 
2500 EA Den Haag 
Turfmarkt 147  
 
Den Haag  
Postbus 20011  
2500 EA Den Haag 
 
Kenmerk 
2018-0000321645 
 
 
Uw kenmerk 
 
  
Datum 31 mei 2018 
Betreft Brief over voortgang op Sint Eustatius 
  
 
 
Inleiding 
De tijdelijke wet taakverwaarlozing Sint Eustatius, die de regering in februari aan 
uw Kamer heeft voorgelegd, is een uiterst redmiddel waartoe niet lichtzinnig is 
besloten. In de debatten – in de ministerraad en Tweede- en Eerste Kamer – is de 
noodzaak tot deze stap uitvoerig besproken, in het licht van de bevindingen van 
de Commissie van Wijzen. Met unanieme parlementaire steun is het tijdelijke 
wetsvoorstel taakverwaarlozing aanvaard.  
Uitgangspunt van de bestuurlijke ingreep is dat de interventie zo kort als mogelijk 
duurt, maar zo lang als nodig om tot resultaten en het herstel van de rechtsorde 
te komen. Resultaten die bestendigen en leiden tot rechtszekerheid, 
ontwikkelingsmogelijkheden en een verbeterd welzijn van de bevolking van Sint 
Eustatius. Ik hecht hier sterk aan en dat is één van de redenen dat ik Sint 
Eustatius sinds de ingreep meerdere malen heb bezocht; eind april samen met 
minister Grapperhaus (waar ik uw Kamer per brief over heb geïnformeerd) en 
onlangs ook met minister-president Rutte. Met deze eerste brief over de 
voortgang voldoe ik aan mijn toezegging aan uw Kamer om u periodiek te 
informeren over de bestuurlijke, sociale en economische ontwikkelingen op Sint 
Eustatius na de bestuurlijke ingreep op 7 februari 2018.  
 
Algemeen beeld 
Na de inwerkingtreding van de Tijdelijke wet taakverwaarlozing Sint Eustatius 
heeft de regeringscommissaris zich een beeld gevormd van de situatie op het 
eiland. De situatie is ernstig, de verwaarlozing en achterstanden zijn nog 
omvangrijker dan aanvankelijk was gedacht en op vrijwel alle terreinen zichtbaar 
en merkbaar. De vraagstukken hangen daarnaast nauw met elkaar samen. Zo 
veroorzaken tropische regenbuien en orkanen grote hoeveelheden water dat niet 
adequaat wordt afgevoerd en daardoor eroderend werkt. Dit water zou effectief 
gebruikt kunnen worden door het op te slaan en te gebruiken in de land- en 
tuinbouw. Zo kan de productie van groente en fruit op Sint Eustatius vergroot 
 
Pagina 1 van 8 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Kenmerk 
2018-0000321645 
vooral op sociaaleconomisch terrein en ten aanzien van de dienstverlening door 
het openbaar lichaam, alsook op domeinen die buiten de invloedssfeer van het 
bestuur liggen, zoals de curatieve zorg.  
Vanaf het begin is geïnvesteerd in het ambtelijk apparaat, dat uiteindelijk de 
duurzame verandering moet ondersteunen. Naast het op orde brengen van de 
processen worden en zijn er ondersteunende ambtenaren aangesteld op vitale 
functies als Financiën, Personeel, ICT en bij de directie Maatschappij en Welzijn. 
De meerderheid van de ambtenaren ziet de huidige situatie als een kans en 
steunt de regeringscommissaris. In plaats van intimidatie, manipulatie, willekeur 
en/of vriendjespolitiek, zien deze ambtenaren ruimte voor de ontwikkeling van 
ambtelijke professionaliteit.  
De betrokkenheid van de bevolking bij de werkzaamheden van de 
regeringscommissaris is groot. Dat blijkt uit het succes van het wekelijkse 
inloopspreekuur dat de regeringscommissaris en zijn plaatsvervanger houden en 
uit de goed bezochte townhall meetings. Ook het overleg met de opgerichte 
Maatschappelijke Raad van Advies levert over en weer veel informatie, ideeën en 
vertrouwen op. De persoonlijke betrokkenheid van de leden van de 
Maatschappelijke Raad van Advies heb ik ook zelf in diverse gesprekken 
ondervonden. Daarnaast wordt gecommuniceerd door middel van radio en 
Facebook. Samen met het ministerie van Algemene Zaken wordt de website van 
het openbaar lichaam vernieuwd en geprofessionaliseerd. Al deze vormen van 
interactie worden ingezet ten behoeve van het creëren van draagvlak, het winnen 
van vertrouwen, het verwerven van kennis over de behoeften en wensen van de 
bevolking en het verantwoorden van gemaakte bestuurlijke keuzes. 
 
Het politieke landschap 
Het politieke landschap op Sint Eustatius is al jaren sterk gepolariseerd en geënt 
op het voeren van vriendjes- en machtspolitiek. Dit was ook reeds vóór 7 februari 
2018 het geval. Een aantal politieke partijen heeft zich inmiddels in een platform 
verenigd. De regeringscommissaris is met de groep in gesprek gegaan, waarbij hij 
heeft aangegeven regelmatig met de groep van gedachten te willen wisselen. De 
regeringscommissaris is ook blijvend bereid tot een uitgestoken hand naar de 
voormalige coalitie en diegenen die kritisch staan ten opzichte van de bestuurlijke 
ingreep. Daarnaast heeft hij opdracht gegeven om een reeks van opleidingen te 
ontwikkelen voor iedereen die in de toekomst een bestuurlijke functie ambieert in 
een eilandsraad of een bestuurscollege, teneinde te bewerkstelligen dat het 
bestaande politieke patroon wordt doorbroken. Het doel is de samenleving 
robuuster te maken met een krachtig maatschappelijk middenveld, een 
professioneel ambtenarenapparaat en een transparant klimaat waarin talent zich 
wil verbinden met politiek en bestuur. 
 
  
Pagina 3 van 8 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Kenmerk 
2018-0000321645 
toe te passen. Dit zal de overgang naar het reguliere financiële beheer na de 
tijdelijk wet taakverwaarlozing vergemakkelijken en draagt bij aan de ambitie om 
het bestuur van het openbaar lichaam Sint Eustatius in de toekomst naar behoren 
te laten functioneren. 
Met het verbeteren van de financiële administratie wordt voortgang geboekt. Het 
ste
openbaar lichaam is erin geslaagd de 1 kwartaalrapportage onlangs aan te 
leveren. Ook worden stap voor stap achterstanden in de invordering van gelden 
weggewerkt en geeft de regeringscommissaris aan gestart te zijn met het alsnog 
innen van de logeerbelasting. De liquiditeitspositie is een punt van zorg voor de 
regeringscommissaris, specifiek het ontbreken van voldoende beheer- en 
onderhoudsgelden, terwijl op velerlei terreinen dringend onderhoud wenselijk is. 
 
Het sociale domein 
De regeringscommissaris is zich ervan bewust dat de acceptatie van het bestuur 
door de bevolking in belangrijke mate afhankelijk is van successen die geboekt 
worden in het sociale domein. Dat onderschrijf ik en het is niet voor niets dat dit 
onderwerp ook in de debatten in het parlement ruimschoots aan de orde is 
geweest. Voor de bevolking is een belangrijke prioriteit het vergroten van de 
bestaanszekerheid. Hier zet de regeringscommissaris zich samen met het kabinet 
voor in. De uitkomsten van het onderzoek naar het ijkpunt bestaanszekerheid en 
de kabinetsreactie hierop zijn daarbij in grote mate bepalend en het streven is 
erop gericht om uw Kamer hier voor de zomer over te informeren. 
De regeringscommissaris heeft vastgesteld dat de sociale woningmarkt zowel 
kwalitatief als kwantitatief onder de maat is. Het herstel van de ruim 100 door de 
orkanen getroffen particuliere en sociale woningen biedt wel enige soelaas qua 
onderhoud, maar is bij lange na niet voldoende om de verwaarlozing te keren. 
Eerste gesprekken zijn gevoerd met een Nederlandse woningcorporatie om af te 
tasten in hoeverre deze behulpzaam kan zijn bij de verbetering van de sociale 
woningmarkt. Het proces van herstel van de getroffen woningen is overigens 
voortvarend opgepakt en wordt met oog op het nieuwe orkaanseizoen met de 
beschikbare capaciteit en middelen in augustus afgerond. 
Door de ministeries van Volksgezondheid, Welzijn en Sport en Onderwijs, Cultuur 
en Wetenschap is en wordt veel geïnvesteerd in de zorg en het onderwijs. Vanuit 
delen van de maatschappij zijn daarbij met betrekking tot de ziekenhuisfunctie 
voorzieningen verwachtingen die niet realistisch zijn. De regeringscommissaris 
tracht de verwachtingen telkenmale te temperen. Er zijn op Sint Eustatius 
structurele investeringen nodig om specifieke groepen als jongeren, ouderen en 
gehandicapten, buiten de kaders van de familie om, een adequate sociale 
leefomgeving te bieden. Samen met een aantal maatschappelijke organisaties en 
de betrokken departementen, tracht de regeringscommissaris het aantal 
voorzieningen te vergroten en te verbeteren. 
 
Pagina 5 van 8 
 

 
Ministerie van 
 
Binnenlandse Zaken en 
Koninkrijksrelaties 
Directie Koninkrijksrelaties 
 
Kenmerk 
2018-0000321645 
  
In het kader van de wederopbouw heeft het ministerie van Economische Zaken en 
Klimaat de toeristische sector gecompenseerd voor inkomensderving. Deze 
uitkeringen en het investeren van wederopbouwgelden in het herstel van 
woningen, (historische) gebouwen, agrarische bedrijven en natuur zorgen ervoor 
dat de bedrijven hebben kunnen overleven en de economie een impuls krijgt. In 
diverse gesprekken met lokale ondernemers is mij gebleken dat de genoemde 
regeling behulpzaam is geweest. Het ministerie van Economische Zaken en 
Klimaat stimuleert ook kleinschalige groenteteelt door een bijdrage te leveren aan 
de kassen op scholen. Tevens wordt gewerkt aan de tweede fase van het solar 
park.   
 
Door de relatief vroege droogteperiode dit voorjaar kampen de landbouwbedrijven 
eerder dan gebruikelijk met watertekorten, waardoor de landbouwproductie 
ernstig wordt bedreigd. STUCO (St. Eustatius’ drinkwater- en elektriciteitsbedrijf) 
loopt tegen een aantal problemen op met de productie, herstelwerkzaamheden, 
onderhoud en de wens tot uitbreiding van het klantenbestand. Een belangrijke 
oorzaak voor deze problemen is het ontbreken van adequate 
kennis van drinkwatervoorziening binnen STUCO. Dit heeft mede geresulteerd 
in achterstallig onderhoud. De regeringscommissaris doet samen met het 
ministerie van Infrastructuur en Waterstaat nader onderzoek naar deze 
problematiek. Binnenkort wordt een lid van de Raad van Commissarissen 
benoemd die kennis heeft van drinkwatervoorzieningen.  
  
Openbare orde en veiligheid  
De regeringscommissaris constateert dat zich op dit moment op straat weinig 
problemen voordoen waar het de openbare orde en veiligheid betreft. 
Zedenmisdrijven en huiselijk geweld zijn echter problemen die permanent 
aandacht vragen. Het is een kwestie van een lange adem om dit probleem te 
verkleinen, waar niet alleen de cultuur van verzwijgen een vraagstuk is, maar ook 
kleine behuizingen en armoede. Samen met de ministeries van Volksgezondheid, 
Welzijn en Sport en Justitie en Veiligheid span ik mij in om tot verbetering te 
komen op het terrein van huiselijk geweld.  
In het verband van crisis- en rampencoördinatie heeft de regeringscommissaris 
om technische bijstand gevraagd om de benodigde plannen robuust te maken. 
Dat verzoek heeft er mede toe geleid dat hij opdracht heeft gegeven de al 
jarenlange slepende renovatie en inrichting van een Statia Emergency Operations 
Centre te realiseren.  
 
Integrale aanpak  
Binnen de eigen verantwoordelijkheidsdomeinen wordt een vraagstuk steeds zo 
veel mogelijk integraal aangepakt: indien nodig wordt de betreffende verordening 
Pagina 7 van 8 
 

