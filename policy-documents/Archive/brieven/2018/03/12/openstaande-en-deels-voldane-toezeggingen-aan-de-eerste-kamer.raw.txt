 
Openstaande en deels voldane toezeggingen aan de Eerste Kamer waarop gerappelleerd 
is in verband met het verstrijken van de termijn op 02-01-2018 
 
 
Minister van Volksgezondheid, Welzijn en Sport 
 
 
Toezegging 
Toezegging Pilots bij praktijkmodellen jeugdzorg (33.674 / 33.684) (T01889)  
De staatssecretaris van Volksgezondheid, Welzijn en Sport zegt de Kamer, naar aanleiding van een 
vraag van het lid Scholten (D66), toe om in samenwerking met gemeenten, de jeugd-ggz, 
huisartsen, cliëntorganisaties en zorgverzekeraars een pilot te organiseren om praktijkmodellen uit 
te werken voor de organisatie en de bekostiging van de jeugd-ggz. De uitkomsten van de pilots 
worden meegenomen bij de evaluatie van de wet over drie jaar. 
Stand van zaken 
De minister van VWS heeft de eerste evaluatie van de Jeugdwet onlangs (Kamerstuk 34 880) aan 
uw Kamer aangeboden. Hierin is uitgebreid ingegaan op de stand van zaken van de decentralisatie 
van de Jeugdhulp. In de evaluatie is expliciete aandacht geweest voor de integratie van de jeugd-
ggz in het nieuwe jeugdhulpstelsel.  
In de evaluatie wordt geconcludeerd dat er belangrijke stappen gezet zijn ten aanzien van de 
transitie, maar dat met name de transformatie nog een impuls verdient. Aandachtspunten daarbij 
zijn o.a. de informatievoorziening aan kinderen en hun ouders over de toegang tot de jeugdhulp, 
en de samenwerking tussen gemeenten en huisartsen. Ten aanzien van de integratie van de jeugd-
ggz concluderen de onderzoekers dat respondenten uit de jeugd-ggz soms kritischer zijn over de 
ontwikkelingen sinds de invoering van de Jeugdwet, maar dat de zorgpunten van jeugd-ggz-
aanbieders rond aanbesteden, administratieve lasten en diversiteit van wijkteams niet wezenlijk 
blijken te verschillen met die van andere aanbieders van jeugdhulp. 
 
De pilots praktijkmodellen jeugd-ggz hebben niet al in 2014 van start kunnen gaan. Om deze pilots 
al voor 1 januari 2015 uit te kunnen voeren, moest een experimenteerartikel in de Jeugdwet 
opgenomen worden.  
Ervaring met verschillende praktijkmodellen jeugd-ggz is dan ook vooral opgedaan in de periode 
van transitie. Op veel plekken in Nederland is ervaring opgedaan met vernieuwende manieren van 
samenwerking. Een van werkwijzen die als meest succesvol wordt ervaren, is de inzet van een 
praktijkondersteuner jeugd-ggz (POH) bij de huisarts. Dit blijkt enerzijds goed te werken om tijdig 
passende jeugdhulp te bieden, zonder dat een jeugdige direct doorverwezen moet worden door de 
huisarts. Daarnaast blijkt de POH een belangrijke schakelfunctie tussen de huisarts, de 
gemeentelijke toegang/wijkteams en de jeugd-ggz-aanbieders te kunnen spelen. 
 
In het programma Zorg voor Jeugd dat deze kabinetperiode zal worden uitgevoerd, en binnenkort 
aan de Tweede Kamer zal worden verstuurd, zal de verdere integratie van de jeugd-ggz in het 
stelsel van jeugdhulp een van de belangrijke aspecten zijn.   
 
Ten aanzien van de bekostiging van de jeugdhulp door gemeenten zijn binnen het door het 
ministerie gefinancierde programma informatievoorziening Sociaal Domein (ISD) een drietal 
uitvoeringsvarianten ontwikkeld. Deze uitvoeringsvarianten zijn in gezamenlijkheid ontwikkeld door 
gemeenten en de jeugdhulpbranches (waaronder GGZ Nederland). 
Gemeenten zullen vanaf 1 januari 2018 een van deze uitvoeringsvarianten moeten gebruiken bij de 
bekostiging van de jeugd-ggz. De bestaande dbc-bekostiging, waarover gemeenten en ggz-
aanbieders begin 2014 hebben afgesproken dat deze nog drie jaar na de decentralisatie zou 
doorlopen, houdt per 1 januari 2018 op te bestaan. In aanloop naar het beëindigen van de dbc-
bekostiging is er in een aantal regio’s al ervaring opgedaan met de nieuwe wijzen van bekostiging 
die uit het programma ISD volgt. 
Er is veel aandacht besteed aan een zorgvuldige overgang van de dbc-bekostiging naar andere 
wijzen van bekostiging. Deze overgang verloopt vooralsnog zonder noemenswaardige problemen.    
 
  
 

 
eiland. Zo zal Bonaire zich in 2018 inzetten op het vergroten van de mobiliteit, Saba zal zich gezien 
het klein aantal personen met een beperking, richten op de individuele behoeften van deze mensen 
en Sint Eustatius zal lopende initiatieven vanuit de Community Care Centre verder ondersteunen. 
We zijn in gesprek over een aanpak dat vanaf eind dit jaar meer gericht zal zijn op het vergroten 
van de participatie en emancipatie van de doelgroep en bewustwording onder het algemeen 
publiek. Wij spreken ook over wat een lange termijn aanpak zou moeten inhouden maar de focus 
ligt nu op het daadwerkelijk een verschil maken in de levens van mensen.   
  
Aruba, Curaçao en Sint Maarten hebben de ratificatie van het VN Verdrag Handicap nog in beraad. 
Als zelfstandige landen binnen het Koninkrijk, besluiten zij zelf op welke wijze en in welk tempo zij 
de implementatie van het verdrag in uitvoering willen brengen. 
 
 
Toezegging  
Toezegging Onderzoek nabestaanden (34333, C) (T02403)  
De minister van VWS zal de Kamer, naar aanleiding van een vraag van het lid Oomen-Ruijten, 
informeren over de uitkomsten van het onderzoek naar nabestaanden die als gevolg van het 
overlijden van de partner niet meer verdragsgerechtigd zijn, omdat zij een niet-wettelijk 
nabestaandenpensioen ontvangen.  
Stand van zaken 
De regering heeft de situatie onderzocht en is tot de conclusie gekomen dat door het privatiseren 
van bepaalde wettelijke pensioenen die op Bijlage XI zijn opgenomen, ook de 
nabestaandenpensioenen onder deze regelingen zijn geprivatiseerd. Deze nabestaandenpensioenen 
zijn niet op Bijlage XI opgenomen, waardoor ontvangers van dergelijke nabestaandenpensioenen 
niet verdragsgerechtigd zijn. Hierdoor kan de situatie ontstaan dat een nabestaande geen 
verdragsgerechtigde meer is totdat de nabestaande zelf een wettelijk pensioen zal ontvangen. Voor 
zover het om nabestaandenpensioenen gaat die worden verstrekt onder regelingen die op Bijlage 
XI vermeld staan is de regering van mening dat deze ook recht moeten geven op zorg ten laste 
van Nederland. Voor zover het gaat om andere nabestaandenpensioenen of bedrijfspensioenen is 
de regering van mening dat deze te ver af staan van de wettelijke pensioenen om in aanmerking te 
komen voor opname op de Bijlage. Op dit moment zijn er onderhandelingen gaande over een door 
de Europese Commissie voorgestelde wijziging van deze verordening. Nederland heeft van de 
gelegenheid gebruik gemaakt en een voorstel tot wijziging van bijlage XI ingediend in deze 
onderhandelingen. De door Nederland voorgestelde wijziging zal verder meelopen in het 
wetgevingstraject. Helaas kan er geen voorspelling worden gedaan over de termijn waarop het 
wetgevingsproces gereed zal zijn.  
 

