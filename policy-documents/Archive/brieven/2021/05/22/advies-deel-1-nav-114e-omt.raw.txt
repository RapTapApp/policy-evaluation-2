> Retouradres Postbus 1 3720 BA Bilthoven
Aan de Directeur-Generaal van de 
Volksgezondheid 
A. van Leeuwenhoeklaan 9
3721 MA Bilthoven
Ministerie van Volksgezondheid, Welzijn en Sport 
Postbus 1
drs. M. Sonnema 
3720 BA Bilthoven
Postbus  20350 
www.rivm.nl
2500 EJ DEN HAAG 
KvK Utrecht 30276683 
T 030 274 91 11 
F 030 274 29 71 
info@rivm.nl 
Ons kenmerk 
Datum  22 mei 2021  
0081/2021 LCI/JvD/AT/hr 
Onderwerp  Advies deel 1 n.a.v. 114e OMT 
Behandeld door 
LCI 
T (030) 274 7000 
Geachte mevrouw Sonnema, 
F (030) 274 4455 
lci@rivm.nl 
Op 21 mei 2021 riep het Centrum Infectieziektebestrijding (CIb) van het RIVM 
het Outbreak Management Team (OMT) bijeen om te adviseren over de situatie 
rondom de COVID-19-pandemie. Naast de vaste OMT-leden, vertegenwoordigers 
van het Nederlands Huisartsen Genootschap (NHG), het Nederlands Centrum voor 
Beroepsziekten (NCvB), de Nederlandse Vereniging van Medische Microbiologie 
(NVMM), de Vereniging voor Infectieziekten (VIZ) en het Landelijk Overleg 
Infectieziektebestrijding (LOI), waren er leden van de Nederlandse Vereniging 
voor Intensive Care (NVIC), de Nederlandse Vereniging voor Klinische Geriatrie 
(NVKG), de Vereniging van de Specialisten Ouderengeneeskunde (Verenso), de 
Nederlandse Vereniging Kindergeneeskunde (NVK), verschillende experts 
(internist-infectioloog, viroloog, epidemioloog, artsen-microbioloog, een regionaal 
arts-consulent, ouderengeneeskundige, artsen M&G, vertegenwoordigers van 
referentielaboratoria en vertegenwoordigers van diverse centra van het RIVM 
aanwezig.  
A. Aanleiding OMT en doelstelling
Het OMT komt periodiek bij elkaar om de medisch-inhoudelijke stand van zaken 
betreffende COVID-19 vast te stellen en te duiden, voor de opvolging van acties 
en voor de beantwoording van vragen van de Nederlandse overheid.  
Het OMT geeft vervolgadviezen over de effecten van de maatregelen die tot op 
heden zijn ingesteld en over de versoepeling van maatregelen op grond van drie 
pijlers zoals benoemd door het kabinet:
• een acceptabele belastbaarheid van de zorg – ziekenhuizen moeten
kwalitatief goede zorg aan zowel COVID-19-patiënten als aan patiënten
binnen de reguliere zorg kunnen leveren;
• het beschermen van kwetsbare mensen in de samenleving;
• het zicht houden op en het inzicht hebben in de verspreiding van het virus.
Op 20 mei 2021 heb ik de adviesaanvraag ontvangen waarin u het OMT namens 
het kabinet vraagt te adviseren over een aantal vraagstukken. 
Hieronder volgen een samenvatting van de situatie en de adviezen van het OMT. 

De ziekenhuis- en IC-data van de stichting NICE (data verzameld op 16 mei) 
Datum 
laten een duidelijke daling zien. Het gemiddelde aantal ziekenhuisopnames was 
22 mei 2021 
met 172 opnames per dag 36% lager dan tijdens de piek in april jl. en het 
Ons kenmerk 
gemiddeld aantal IC-opnames was met 34 opnames per dag 40% lager dan 
0081/2021 LCI/JvD/AT/hr 
tijdens de piek in april jl. Ook de LCPS-data tonen een duidelijke daling. Op 20 
mei was het gemiddeld aantal ziekenhuisopnames met 158 per dag 41% lager 
dan tijdens de piek in april jl. en het gemiddeld aantal IC-opnames was met 28 
per dag 45% lager dan tijdens de piek in april jl. De beddenbezetting was op 
basis van de LCPS-data op 20 mei voor de verpleegafdelingen 40% lager dan 
tijdens de piek (1278 t.o.v 1795 op 4 mei jl.) en voor de IC 32% lager (621 t.o.v. 
820 op 27 april jl.). 
Het aantal bewoners van instellingen voor gehandicaptenzorg, verpleeghuizen en 
woonzorgcentra met een COVID-19-diagnose blijft laag, evenals het aantal nieuw 
besmette locaties. Bij 1% van de instellingen voor gehandicaptenzorg en 5,5% 
van de verpleeghuizen en woonzorgcentra werden besmettingen vastgesteld in de 
afgelopen 28 dagen.  
In de week 7-12 mei was de totale sterfte, volgens zowel CBS- als RIVM-
analyses, licht verhoogd met een oversterfte van ongeveer 200 personen 
(volgens RIVM-data). De lichte oversterfte werd gezien onder personen jonger 
dan 80 jaar, niet wonend in instellingen. Bij het RIVM werden in de week van 7 -
12 mei 101 personen gemeld die overleden waren ten gevolge van 
laboratoriumbevestigde COVID-19 (bron: RIVM). In de groep Wet langdurige 
zorggebruikers (merendeels bewoners instellingen) was de sterfte niet verhoogd 
(bron: CBS). 
Het OMT werd ook geïnformeerd over de COVID-19-vaccinatiegraad.  
De vaccinatiegraad onder thuiswonende personen is - conform de 
vaccinatiestrategie - sterk afhankelijk van de leeftijd. Van de thuiswonende 
personen tussen de 80 en 89 jaar heeft meer dan 85% ten minste 1 vaccinatie 
gehad en ongeveer 80% 2 vaccinaties. Bij 90-plussers is dit percentage iets 
lager: 73% heeft ten minste 1 vaccinatie gehad en 66% heeft 2 vaccinaties 
gehad. Dit komt waarschijnlijk doordat 90-plussers minder mobiel zijn en thuis 
gevaccineerd moeten worden. Van de 70-79-jarigen heeft eveneens meer dan 
85% de eerste vaccinatie gehad en ruim 50% van de 75-79-jarigen ook de 
tweede vaccinatie. Van de 65-69-jarigen (die gevaccineerd worden door de GGD) 
heeft ruim 70% de eerste vaccinatie gehad en van de 55-59-jarigen heeft 29% 
de eerste vaccinatie gehad. De 60-64-jarigen worden gevaccineerd door de 
huisartsen met het Astra Zeneca-vaccin. Doordat er voor deze leeftijdsgroep een 
gefaseerde uitrol van het vaccinatieprogramma was en de vaccinaties in een 
aantal regio’s nog niet zijn afgerond, zijn er in deze leeftijdsgroep regionale 
verschillen in de vaccinatiegraad. Er wordt nog verder onderzocht in hoeverre het 
tijdelijk stoppen van vaccinatie met Astra Zeneca de vaccinatiegraad beïnvloed 
heeft. 
Er zijn ook regionale verschillen te zien in de vaccinatiegraad bij de leeftijdsgroep 
boven de 65 jaar die via de GGD gevaccineerd wordt, deze varieert van 35% tot 
meer dan 85%. Naast gemeenten in de regio’s ook wel aangeduid met ‘Biblebelt’ 
zoals Urk, Staphorst en Neder-Betuwe (vaccinatiegraad tussen 35 en 73%) 
hebben ook de grote steden Amsterdam (68%) en Rotterdam (71%) een relatief 
lage vaccinatiegraad. Binnen deze steden zijn er bovendien grote verschillen op 
wijkniveau, waarbij een aanzienlijk aantal wijken een vaccinatiegraad tussen de 
40 en 60% heeft. 
Pagina 3 van 8 

aan veranderingen onderhevig zijn, omdat de monsters met afnamedatum in 
Datum 
week 18 nog niet allemaal verwerkt zijn. In totaal zijn er nu 406 gevallen met 
22 mei 2021 
deze variant in de kiemsurveillance aangetroffen.  
Ons kenmerk 
Het aandeel van de Braziliaanse (P.1-)variant lijkt langzaam te stijgen, maar zit 
0081/2021 LCI/JvD/AT/hr 
nog steeds rond 1,0 – 2,0%. Het voorlopige aandeel in week 18 is 2,6%, maar dit 
percentage is nog aan veranderingen onderhevig. Deze variant werd tot nu toe 
205 keer in de kiemsurveillance in verschillende regio’s in Nederland 
aangetroffen. Nadere analyse van de sequenties van P.1-infecties in Nederland 
bevestigen dat er doorgaande transmissie blijft plaatsvinden in meerdere regio’s 
en dat nieuwe casus niet meer te herleiden zijn naar import.  
De door de WHO benoemde VOC B.1.617 (de Indiase variant) is in totaal 9 keer 
aangetroffen in de kiemsurveillance. B.1.617.2 is 6 keer aangetroffen in 4 
verschillende provincies waarvan steeds 1 keer in de weken 15 en 16 en 4 keer in 
week 17. B.1.617.1 is 3 keer aangetroffen in de weken 14 en 15.  
In totaal zijn monsters van 23 personen met een SARS-CoV-2-infectie met 
reishistorie India gesequencet. B.1.617.2 werd 14 keer aangetroffen en B.1.617.1 
4 keer. Alleen in monsters afgenomen medio april werd nog een andere variant 
gevonden, 4 keer de VK-variant.  
Tot slot wordt sinds week 14 wekelijks B.1.621 (Colombiaanse variant) 
aangetroffen in de kiemsurveillance. Naast deze (vier) positieve patiënten uit 
twee provincies, is een infectie met deze variant ook vastgesteld bij 7 patiënten 
na sequencen op basis van voorselectie via een variant-PCR en in de 
kiemsurveillance voor Caraïbisch Nederland (zes keer).  
De ontwikkelingen met betrekking tot SARS-CoV-2-varianten worden gemonitord 
voor het gehele Koninkrijk door de kiemsurveillance, het sequencen van 
bijzondere gevallen en in internationaal verband in specifieke werkgroepen met 
de ECDC, de WHO en buurlanden. 
C. Adviezen
Het OMT constateert dat de epidemiologische ontwikkelingen van de afgelopen 
week relatief gunstig zijn, met een daling van de incidentie van de SARS-CoV-2-
infecties in alle leeftijdsgroepen (inclusief de 18-24-jarigen). De nieuwe varianten 
worden nauw gevolgd om eventuele gevolgen voor de epidemie op langere 
termijn in kaart te brengen. Het reproductiegetal is verder gedaald op basis van 
alle gebruikte indicatoren. Echter, het aantal besmettelijke personen blijft nog 
steeds op een hoog niveau (> 100.000 personen) in Nederland.  
Maatregelen 
Onderwijs 
Adviesvraag VWS: 
In het 111e OMT-advies heeft u geadviseerd om, gelet op de voorgenomen 
versoepelingsstappen in stap 2 en de grote mate van onzekerheid, het loslaten 
van de 1,5 meter in het voortgezet onderwijs pas bij stap 3 van het openingsplan 
op te nemen. 
Pagina 5 van 8 

definitie van deze zgn. ‘long COVID’ zich nog moet uitkristalliseren, is bekend dat 
Datum 
sommige patiënten langdurig last kunnen houden van vermoeidheid, 
22 mei 2021 
benauwdheid, spierpijnen of bijvoorbeeld cognitieve klachten. 2 tot 10% van de 
Ons kenmerk 
COVID-19-patiënten die niet in het ziekenhuis opgenomen hoeven te worden 
0081/2021 LCI/JvD/AT/hr 
heeft na 10 tot 12 weken nog 1 of meer van dergelijke klachten. (WHO 2021, 
Policy Brief 39). Als zich onder de bevolking grote aantallen infecties voordoen, 
valt niet uit te sluiten dat een aantal getroffen wordt door langdurige klachten die 
soms zeer beperkend en zelfs invaliderend van aard kunnen zijn. Ook zonder 
ziekenhuis- en IC-opnames ontstaat er zo ziektelast, en vraag naar 
zorgcapaciteit, die mee gewogen moeten in advisering over afwegingen 
betreffende versoepelingen.  
Het loslaten van de 1,5-metermaatregel leidt bij een besmettelijke leerling op 
school tot een forse toename van het aantal nauwe contacten in de klas  
(> 15 minuten < 1,5 meter). Dit zal voor de scholen en GGD-en leiden tot meer 
en grotere bron- en contactonderzoeken. Bij een enkele besmetting kunnen er 
dan grote groepen leerlingen in quarantaine worden geplaatst. Naast 
besmettingen bij leerlingen en hun ouders kan verdere opening van het 
voortgezet onderwijs ook tot extra besmettingen van leraren leiden.  
Uit modelmatig onderzoek van het UMCU op basis van gegevens die verzameld 
zijn tijdens een pilot met testen op scholen voor voortgezet onderwijs blijkt 
echter dat een actief testbeleid, twee keer per week, met goede naleving van de 
geldende maatregelen de toename in het aantal besmettingen bij leerlingen en 
leraren op school na volledige opening van het voortgezet onderwijs bijna volledig 
kan reduceren. Een dergelijk intensief testbeleid kan dus een belangrijk deel van 
de potentieel nadelige gevolgen van een volledige opening van het voortgezet 
onderwijs voorkomen.  
Gezien bovenstaande overwegingen is het OMT van mening dat verdere opening 
van het voortgezet onderwijs -waarbij de 1,5-metermaatregel niet meer 
toegepast kan worden- alléén kan worden doorgevoerd als alle leerlingen twee 
keer per week onder begeleiding een zelftest uitvoeren. Leerlingen die positief 
getest worden, gaan onmiddellijk in isolatie. Indien alle leerlingen twee keer per 
week worden getest kan overwogen worden om in het bron en contactonderzoek 
op school bij negatief geteste nauwe contacten de quarantaine te laten vervallen. 
De praktische uitwerking hiervan zal nader ingevuld worden samen met de GGD-
en. De basismaatregelen zoals thuisblijven en bij de GGD laten testen bij klachten 
blijven onverminderd van kracht, evenals het houden van 1,5 meter afstand 
tussen leerkrachten en leerlingen. 
Onder deze voorwaarden wordt het risico voor leraren om besmet te raken niet 
groter geacht dan onder de huidige omstandigheden. De definitieve oplossing is 
uiteraard vaccinatie. Een deel van de leraren is al gevaccineerd of zal binnenkort 
gevaccineerd worden. Alle volwassen Nederlanders ontvangen voor begin juli een 
oproep voor vaccinatie. Het naar voren halen van de vaccinatie biedt geen 
oplossing voor de situatie in het voortgezet onderwijs omdat het organiseren en 
uitvoeren van een vaccinatiecampagne inclusief de opbouw van immuniteit na de 
vaccinatie niet meer in de resterende schoolperiode gerealiseerd kan worden.  
Pagina 7 van 8 

