Wetsverslag (lijst van vragen) Begrotingsstaten ministerie IenW 2022 
Vraagnummer Vraag en Antwoord 
1 Vraag: 
Kunt u een gespreksverslag sturen van het overleg dat plaatsvond op 4 maart 
2021 tussen de minister van Infrastructuur en Waterstaat (IenW), Schiphol 
Group en de aandeelhouders van Groningen Airport Eelde? 
 
Antwoord: 
De deelnemers aan het gesprek hebben geen bezwaar tegen het met uw Kamer 
delen van het verslag. U treft het als bijlage bij de beantwoording aan. 
 
2 Vraag: 
Welk deel van de 614 miljoen euro voor stimulering van elektrisch rijden is 
bestemd voor de aankopers van elektrische voertuigen (om verkoop te 
stimuleren)? Welk deel is compensatie op de inkomstenderving voor accijnzen 
voor overheden? Welk deel is compensatie voor de inkomstenderving 
motorrijtuigenbelasting (mrb) provincies en welk deel voor het Rijk? 
 
Antwoord: 
Het kabinet heeft in de Miljoenennota 2022 aangekondigd bovenop het 
Klimaatakkoord 600 mln. euro extra beschikbaar te stellen voor de stimulering 
van emissievrije auto’s in de periode 2022-2025. (Bij de vorming van deze 
stimuleringsmaatregel is het geraamde bedrag van 614 miljoen euro 
1
uiteindelijk 600 miljoen euro geworden ). Naast de directe subsidie van 118 
mln. euro krijgen kopers van emissievrije voertuigen een vrijstelling van de 
motorrijtuigenbelasting (MRB), een vrijstelling van de vaste voet in de BPM en 
een eventuele korting op de bijtelling die direct leiden tot lagere belastingen. 
Tenslotte leiden minder BPM- en accijnsopbrengsten, die inherent zijn aan 
andere eigenschappen van emissievrij voertuig, ook indirect tot lagere 
belastinginkomsten. Daartegenover staan weer extra inkomsten uit de 
Energiebelasting. Samen sluiten deze directe en indirecte stimuleringskosten op 
600 mln. euro. Zie de uitsplitsing in tabel X. Het provinciale deel van de 
vrijstelling op de motorrijtuigenbelasting (opcenten) is niet berekend. 
Van het directe extra subsidiebedrag van 118 mln. euro is 80 mln. euro 
bestemd voor direct extra subsidiegeld voor particulieren die een nieuwe 
elektrische personenauto kopen of leasen en is 10 mln. euro extra vrijgemaakt 
voor particulieren die een gebruikte elektrische personenauto kopen of leasen 
(in totaal 90 mln. euro extra budget voor de subsidieregeling SEPP). Daarnaast 
wordt het budget van de aanschafsubsidie voor emissievrije bestelauto’s met 
28 mln. euro verhoogd. 
Tabel X geeft een overzicht van waar het extra budget van 600 mln. euro uit 
bestaat. De budgettaire reeksen in deze tabel zijn gebaseerd op drie 
maatregelen. Ten eerste is in de “Hand aan de kraan”-analyse geconstateerd 
dat door de versnelde ingroei van emissievrije personenauto’s ook de 
budgettaire derving van het fiscale stimuleringsbeleid cumulatief 572 mln. euro 
(2022-2025) hoger is dan verwacht ten tijde van het Klimaatakkoord 
2
(Genaamd “HADK”) . Ten tweede is in het Belastingplanpakket 2022 een 
wetsvoorstel opgenomen om de cap in de bijtelling (de catalogusprijs waarover 
de maximale korting op de bijtelling voor emissievrije personenauto’s van 
toepassing is) versneld af te bouwen (genaamd “CAP”). De budgettaire 
opbrengst bedraagt cumulatief 330 mln. euro (2022-2025). Ten derde is het 
budget voor de aanschafsubsidie voor emissievrije personenauto’s (genaamd 
"Definitieve SEPP") en bestelauto’s verhoogd (genaamd “SEBA”). 
 
 
                                                                 
1
 Kamerstuk 32813 nr. 843 
2
 Kamerstuk 32813 nr. 815 
 

Wetsverslag (lijst van vragen) Begrotingsstaten ministerie IenW 2022 
Antwoord: 
Nee, de effecten van een al dan niet juridisch geborgde dubbele doelstelling 
van de wateropgave zijn vooraf niet in te schatten, dus ook niet de extra 
3
benodigde middelen en/of de baten ervan .  
 
Inschattingen van kosten en besparingen van dubbele dijken, zoals 
4
gepresenteerd in het rapport van het NIOZ in opdracht van WNF, hebben een 
enorme bandbreedte. Ze hangen af van een veelheid van factoren die van 
locatie tot locatie anders zijn en zijn dus erg onzeker. Er kan daarom ook niet 
aangegeven worden of besparing in het HWBP mogelijk is met het toepassen 
van dubbele dijken. 
 
5 Vraag: 
Hoeveel zou het naar schatting kosten om deelname aan het Deltaplan 
Agrarisch Waterbeheer volledig te verplichten? 
 
Antwoord: 
Het Deltaplan Agrarische Waterbeheer (DAW) berust op een vrijwillige en 
stimulerende, doch niet vrijblijvende samenwerking. Hierin bepalen agrarische 
ondernemers en waterbeheerders gezamenlijk welke agrarische wateropgaven 
resteren en welk regionaal maatwerk nodig is om tot oplossingen te komen. De 
aanpak is ingezet voor stimulering van samenwerking, waar geen wet -en 
regelgeving onderligt. In 2024 wordt door middel van een evaluatie vastgesteld 
waar het overeen te komen maatwerk volstaat om onder andere de 
waterkwaliteitsdoelen te halen en waar niet. 
 
6 Vraag: 
Hoe groot zijn de tekorten bij Rijkswaterstaat (RWS) eind 2022? 
 
Antwoord: 
In december 2020 is uw Kamer geïnformeerd over de validatie van PWClRebel. 
Indien PwClRebel alle kosten voor instandhouding  optelt, komen zij voor de 
budgetbehoeften uit op een bandbreedte van € 2,1- € 2,4 miljard per jaar voor 
de korte termijn (2022–2025) en € 2,3- € 2,6 miljard per jaar voor de jaren 
daarna. Op basis hiervan is geconcludeerd dat de budgetbehoefte het 
beschikbare budget jaarlijks met gemiddeld € 1 miljard overstijgt (prijspeil 
2019). 
 
Dit zijn gemiddelde bedragen waarbij er geen rekening is gehouden met 
fluctuaties van de opgave in de tijd. 
 
De bedragen uit deze validatie zijn nog exclusief de kosten voor nieuwe 
ontwikkelingen. De huidige tijd stelt nieuwe eisen aan het areaal. U kunt 
daarbij denken aan klimaatverandering en bodemerosie, wijziging van wet- en 
regelgeving, de transitie naar klimaatneutrale en circulaire infrastructuur, 
maatregelen voor cyberveiligheid en ook aan de mogelijkheden van smart 
maintenance, smart shipping en smart mobility.  
Daarnaast is in de validatie geen rekening gehouden met het inlopen van het 
uitgesteld onderhoud. In het jaarverslag 2020 is uw Kamer geïnformeerd dat 
het uitgesteld onderhoud ultimo 2020 een volume heeft van € 1,2 mld. en de 
komende jaren nog verder zal oplopen. 
  
5
Zoals aan uw Kamer gemeld in de Kamerbrief van 10 juni , zijn de jaren 2022 
en 2023 middels kasschuiven financieel beheersbaar gemaakt en zal een 
volgend kabinet afweging moeten maken over de financiering van de 
instandhouding van de netwerken voor de jaren daarna. Dit is een tijdelijke 
oplossing en niet structureel financieel houdbaar. Daarmee is voor de  
                                                                 
3
 Kamerstuk 34682 nr. 86 
4
 Bron: Dubbele dijken als robuuste waterkerende landschappen voor een welvarende Zuidwestelijke Delta 
(NIOZ report 2021-01) 
5
 Kamerstuk 35570-A, nr. 61 

Wetsverslag (lijst van vragen) Begrotingsstaten ministerie IenW 2022 
8 Vraag: 
Kan een uitsplitsing worden gemaakt van de MIRT-projecten 2022 die (1) geen 
hinder ondervinden van de stikstofproblematiek, (2) vertraging ondervinden door de 
stikstofproblematiek, (3) geen doorgang meer vinden vanwege de 
stikstofproblematiek en (4) waar onvoldoende geld voor is begroot? 
 
Antwoord: 
Projecten die alleen tot tijdelijke stikstofdepositie leiden in de aanlegfase, 
ondervinden geen hinder (meer) van de stikstofproblematiek dankzij de partiële 
vrijstelling van de vergunningplicht voor het aspect stikstof in de bouw-/aanlegfase. 
Dit betreft projecten in het kader van het hoofdwatersysteem (zoals 
dijkversterkingen), vervanging- en renovatieprojecten en een deel van de 
spoorwegen- en openbaar vervoer-projecten. Projecten die in de gebruiksfase tot 
stikstofdepositie kunnen leiden ondervinden vertraging door de stikstofproblematiek. 
Dit betreft voornamelijk projecten in het kader van het hoofwegennet, 
hoofdvaarwegennet en een deel van de spoorwegen- en openbaar vervoer-
projecten. Voorafgaand aan het NO MIRT wordt uw Kamer geïnformeerd over de 
gevolgen van de stikstofproblematiek voor de MIRT-projecten.    
 
9 Vraag: 
Waarom zijn in de beleidsprioriteiten slechts zeven zinnen gewijd aan 
wegaanlegprojecten? 
 
Antwoord: 
De beleidsprioriteiten laten bondig zien welke stappen het ministerie van IenW zet 
om de veiligheid, bereikbaarheid en leefbaarheid in Nederland te verbeteren. Op 
artikel 14 van de HXII-begroting, artikel 12 van het Mobiliteitsfonds en in het MIRT-
overzicht worden de beleidsdoelstellingen en voortgang van de investeringen op het 
Hoofdwegennet nader beschreven.   
 
10 Vraag: 
Zegt de regering, met de wegaanlegprojecten die volgens de begroting 
investeringen op de lange termijn zijn, dat het aanleggen en uitbreiden van nieuwe 
wegen geen prioriteit meer heeft? 
 
Antwoord: 
Neen. Aanlegprojecten op het Hoofdwegennet kennen een gemiddelde doorlooptijd 
van 8 jaar en zijn daarmee investeringen op de lange termijn. Het is noodzakelijk 
blijvend te investeren in het Hoofdwegennet, zodat ook op langere termijn de 
beschikbaarheid, capaciteit en veiligheid van het Hoofdwegennet gewaarborgd blijft. 
Een en ander wordt onderstreept door de Integrale Mobiliteitsanalyse (IMA) die uw 
7
Kamer onlangs heeft ontvangen . De IMA heeft als uitgangspunt dat alle MIRT-
projecten waarover tot 2030 financiële afspraken zijn gemaakt en waarvoor een 
eenduidige variant beschikbaar is, als uitgevoerd verondersteld worden.  
 
11 Vraag: 
Hoeveel kilometer aan nieuwe wegen gaat er worden aangelegd in 2022 en hoeveel 
geld is hiervoor begroot? 
 
Antwoord: 
In 2022 gaan de volgende MIRT-projecten op het Hoofdwegennet over naar de 
realisatiefase: A2 Vonderen - Het Kerensheide (20 km, €287 mln.), A27 Houten-
Hooipolder (110 km, €1.843 mln.) en N65 Vught-Haaren (8 kilometer, €94 mln.).  
De lengte van deze trajecten bedraagt gezamenlijk 138 km. De som van de 
realisatiebudgetten in totaal bedraagt €2.224 mln. Daarnaast wordt, zoals 
aangegeven in het MIRT-overzicht, gewerkt aan de projecten die reeds in realisatie 
zijn, waaronder de A24 Blankenburgverbinding, A16 Rotterdam en de A1/A6/A9 
Schiphol-Amsterdam-Almere.    
 
 
 
                                                                 
7
 Kamerstuk 31305 nr. 328 

Wetsverslag (lijst van vragen) Begrotingsstaten ministerie IenW 2022 
domein van de autobelastingen een oplossing te worden gevonden. In de 
Keuzewijzer (zie pagina’s 27 tot en met 30) zijn daarvoor een aantal beleidsopties 
geschetst. Daarbij geldt dat de integrale kosten van eventueel aanvullend op 
versnelling van de ingroei gericht beleidspakket dient te worden voorzien van 
adequate budgettaire dekking, dit inclusief de (indirecte) doorwerking naar de 
autobelastingen. 
 
15 Vraag: 
Hoeveel geld gaat er naar laadinfrastructuur en subsidies voor elektrische 
voertuigen? 
 
Antwoord: 
Het totaal aan subsidie voor elektrische voertuigen komt op € 577 miljoen voor de 
periode 2020-2025. Dit is het totaal van wat al beschikbaar was vanuit het 
Klimaatakkoord samen met de extra subsidies zoals nu afgesproken. Dit is als volgt 
uitgesplitst: 
 
Bestel- en vracht 
12
In het budgettair overzicht van het Klimaatakkoord is aangegeven dat voor de 
stimulering van emissieloze bestel- en vrachtauto’s in totaal € 207 miljoen 
beschikbaar is. Bij de augustusbesluitvorming is € 28 miljoen extra beschikbaar 
gekomen voor emissieloze bestelauto’s (SEBA). Deze middelen worden ingezet in de 
Subsidieregeling Emissieloze Bedrijfsauto’s (SEBA) die op 15 maart 2021 in werking 
is getreden en waarvoor in 2021 het subsidieplafond € 22 miljoen bedraagt. Dit 
najaar wordt het plafond van volgend jaar vastgesteld. Daarnaast wordt in 2021  
€ 11 miljoen ingezet voor de projectsoort ‘learning by using’ via de 
Demonstratieregeling Klimaattechnologieën en -innovaties in transport (DKTI-3). 
Daarnaast bereid ik een subsidieregeling voor een aanschafsubsidie voor emissieloze 
vrachtauto’s. De planning is erop gericht dat eind dit jaar de internetconsultatie zal 
plaatsvinden. 
 
Personenauto’s 
Naast de subsidieregeling voor emissieloze bedrijfsauto's (SEBA) is er de 
Subsidieregeling Elektrische Personenauto’s voor nieuwe- en gebruikte 
personenauto’s (SEPP). Hier was € 252 mln. reeds gereserveerd in het 
Klimaatakkoord (2020 t/m 2025) en daar is tot en met 2024 in totaal € 90 mln. 
extra voor gereserveerd (exclusief aftrek van uitvoeringskosten) voor deze 
13
regeling . Het in het Klimaatakkoord beschikbaar gestelde SEPP-budget is terug te 
vinden op de post ‘Reservering Klimaatakkoord’ van begroting XII van Infrastructuur 
en Waterstaat, onder artikel 14 in tabel 23. Zodra de subsidieregeling is 
gepubliceerd zullen de middelen worden verantwoord onder de post ‘elektrisch 
vervoer’ in dezelfde tabel. 
De extra subsidiebudgetten die het kabinet in de Miljoenennota heeft aangekondigd 
zullen nog met een Nota van Wijziging worden toegevoegd aan begroting XII. 
 
De ingroei van emissievrije auto’s wordt naast de aanschafsubsidies ook 
gestimuleerd met fiscale maatregelen (o.a. korting in de bijtelling en mrb). Deze 
fiscale regelingen worden extracomptabel op de begroting van IenW vermeld in 
tabel 28. 
 
Laadinfrastructuur 
Voor laadinfrastructuur is in totaal € 16,5 mln. door het Rijk vrijgemaakt tot en met 
2022. Daarnaast is er nog een deel van de € 73 mln. aan bijdrage van het Rijk voor 
laadinfrastructuur en uitvoeringskosten decentrale overheden Klimaatakkoord. Dit 
moet in overleg met het ministerie van Binnenlandse Zaken en Koninkrijksrelaties 
nog nader worden verdeeld over de thema’s. Zie tevens het antwoord op vraag 71 
voor de subsidies voor de laadinfrastructuur. 
 
 
 
                                                                 
12
 Kamerstuk 32813 nr. 348 
13
 Kamerstuk 32813 nr. 843 

Wetsverslag (lijst van vragen) Begrotingsstaten ministerie IenW 2022 
miljoen vloeit voort uit de Green Deal Zeevaart, Binnenvaart en Havens en uit de 
structurele aanpak stikstofproblematiek van de minister van LNV. Het wordt uitgezet 
via de Tijdelijke subsidieregeling verduurzaming binnenvaartschepen 2021-2025. 
 
22 Vraag: 
In hoeverre is de begroting voor de scheepvaart, waarvan 10% van het totale 
budget begroot is, in balans met het marktaandeel van 37% in het 
goederenvervoer? 
 
Antwoord: 
De vergelijking van het beschikbare budget voor scheepvaart/vaarwegen met 
specifiek het marktaandeel goederenvervoer is niet 1-op-1 te maken. Specifiek voor 
scheepvaart/vaarwegen staan op het Mobiliteitsfonds (artikel 15 
Hoofdvaarwegennet) de budgetten voor investeringen in de Rijksvaarwegen en op 
de beleidsbegroting Hoofdstuk XII (artikel 18 Scheepvaart en havens) staan de 
budgetten voor het realiseren van een efficiënt, veilig en duurzaam 
goederenvervoersysteem, waarbinnen de internationale concurrentiekracht van de 
mainport en van de Nederlandse maritieme sector wordt versterkt. 
Met het Mobiliteitsfonds staat de mobiliteit centraal en niet langer de modaliteit. Het 
geld wordt verdeeld op basis van een integrale afweging van 
bereikbaarheidsopgaven en de daarvoor in beeld gebrachte en gekozen oplossingen, 
waarbij onder meer instrumenten als de IMA en maatschappelijke kosten-
batenanalyses (MKBA) een belangrijke rol spelen. 
 
23 Vraag: 
Hoeveel zou het naar schatting kosten om een watertoets voor alle 
overheidsgebouwen te verplichten? 
 
Antwoord: 
De watertoets beoogt dat het waterbelang gewogen wordt bij ruimtelijke 
afwegingen. De watertoets is op grond van de Waterwet en vanaf inwerkingtreding 
ook onder de Omgevingswet verplicht bij met name grotere gebiedsontwikkelingen 
met wijziging van het bestemmingsplan respectievelijk het omgevingsplan of 
instrumenten als het projectbesluit onder de Omgevingswet. Onder de 
Omgevingswet is die verplichting geformuleerd als het expliciet (in de motivering 
dus) rekening houden met de gevolgen voor het beheer van watersystemen en het 
daarbij betrekken van de opvatting van de waterbeheerder. De weging van het 
waterbelang bij het vaststellen van een omgevingsplan is mede gericht op het 
voorkomen en waar nodig beperken van overstromingen, wateroverlast en 
waterschaarste. Verder hangt dit samen met het beschermen en verbeteren van de 
chemische en ecologische kwaliteit van die watersystemen en de vervulling van de 
op grond van de wet aan die watersystemen toegekende maatschappelijke functies, 
zoals de drinkwaterfunctie. Als een overheidsgebouw onderdeel uitmaakt van een 
groter project of gebiedsaanpassing wordt het meegenomen in de weging van het 
waterbelang bij de watertoets. Kosten voor het opstellen van een watertoets liggen 
bij de waterbeheerders.  
Ik heb geen inzicht in deze kosten. Verder lijkt een verplichte watertoets op alle 
overheidsgebouwen niet zinvol, omdat de impact van één gebouw op het beheer van 
het watersysteem meestal niet zodanig zal zijn dat dit bijdraagt aan het doel van de 
watertoets en de te borgen belangen daarachter. 
 
24 Vraag: 
Welke interpretatie wordt door u gehanteerd als er wordt gesproken over het 
behalen van de doelen uit de Kaderrichtlijn Water (KRW): de klassieke interpretatie 
of de interpretatie uit het Besluit kwaliteitseisen en monitoring water (Bkmw) zoals 
afgesproken door de Europese waterdirecteuren in juni 2017? 
 
Antwoord: 
Er is geen verschil tussen beide interpretaties. Nederland heeft de werking van de 
KRW zoveel mogelijk één op één overgenomen in eigen regelgeving, dus zonder 
extra verplichtingen en zonder onderdelen af te zwakken. In bepaalde gevallen kan 
de tekst van de richtlijn verschillend worden uitgelegd naar de praktijk. Om een 
werkbare en uniforme werkwijze te bevorderen, werken Commissie en lidstaten 
samen in de Common Implementation Strategy. 

Wetsverslag (lijst van vragen) Begrotingsstaten ministerie IenW 2022 
 
Antwoord: 
15
Zoals aangegeven in de brief over Instandhouding Rijksinfrastructuur zal het 
nieuwe kabinet een afweging moeten maken over de langjarige financiering van 
instandhouding op het Deltafonds. 
 
29 Vraag: 
Hoeveel geld uit het Mobiliteitsfonds is begroot voor zaken die niet in het voormalige 
Infrastructuurfonds zaten? Welke zaken zijn dit? 
 
Antwoord: 
Met de inrichting van het Mobiliteitsfonds is er voor gekozen dat niet de 
modaliteiten, maar juist de mobiliteit centraal staat. Deze inrichting is terug te zien 
in de begroting door te beginnen met de budgetten die nog niet aan specifieke 
modaliteiten zijn toebedeeld. De overgang van het Infrastructuurfonds naar het 
Mobiliteitsfonds is budgetneutraal uitgevoerd. Dat betekent dat er geen aanvullende 
middelen zijn begroot in het Mobiliteitsfonds t.o.v. het Infrastructuurfonds. De 
wijziging zit voornamelijk in de verantwoording. Middelen die het gebruik van de 
infrastructuur optimaliseren kunnen nu ook vanuit het Mobiliteitsfonds worden 
bekostigd en verantwoord. Lopende projecten voor optimalisering gebruik worden nu 
nog verantwoord op HXII. Nieuwe projecten binnen de categorie optimalisering 
gebruik kunnen in het vervolg wel verantwoord worden op het MF. Er zijn hiervoor 
geen extra middelen toegevoegd aan het Mobiliteitsfonds.  In artikel 2, tweede lid, 
onderdeel c van de wet op het Mobiliteitsfonds is deze ruimere doelstelling 
opgenomen: 
 
“c. maatregelen en voorzieningen waarmee wordt beoogd de doelmatigheid of de 
veiligheid van het gebruik van infrastructuur als bedoeld in de onderdelen a en b, te 
vergroten.” 
  
In de memorie van toelichting bij de wet op het Mobiliteitsfonds is uiteengezet om 
welke zaken dit gaat. In het hoofdstuk reikwijdte MF wordt hier dieper op ingegaan:  
  
“Bedoeld zijn maatregelen of voorzieningen waarmee wordt beoogd het gebruik van 
de capaciteit van bestaande verkeers- en vervoerinfrastructuur te verbeteren. 
Hierdoor wordt de bijdrage van de bestaande infrastructuur aan de bereikbaarheid 
vergroot en de mobiliteit gefaciliteerd en kunnen mogelijk nieuwe 
infrastructuurinvesteringen worden voorkomen of uitgesteld.” 
  
30 Vraag: 
Hoeveel geld is er, naast de reeds begrote 3,6 miljard euro voor onderhoud, 
vervanging en renovatie aan wegen, vaarwegen, spoor, bruggen, en het 
hoofdwatersysteem, nodig om de infrastructuur op al deze punten weer robuust te 
maken? 
 
Antwoord: 
Er is op basis van een externe validatie van PwC|Rebel geconcludeerd dat de 
budgetbehoefte het beschikbare budget jaarlijks gemiddeld € 1 miljard overstijgt 
(prijspeil 2019). Wel wordt opgemerkt dat geen volledige validatie plaats heeft 
kunnen vinden en dit bedrag met onzekerheden omgeven is. Zoals aan uw Kamer 
gemeld in de Kamerbrief van 10 juni, zijn de jaren 2022 en 2023 middels 
kasschuiven financieel beheersbaar gemaakt en zal een volgend kabinet afweging 
moeten maken over de financiering van de instandhouding van de netwerken voor 
de jaren daarna.  
 
Voor ProRail is bij ontwerpbegroting 2021 in totaal circa € 1,4 miljard extra voor 
instandhouding ter beschikking gesteld en is het budget voor de periode tot en met 
2025 nagenoeg gedekt. Dit betreft het beeld uit de ontwerpbegroting 2022 en voor 
de begrotingsbehandeling IenW ontvangt de Kamer nog een brief met het actuele 
beeld op instandhouding RWS en ProRail. Voor de jaren 2026 tot en met einde 
mobiliteitsfonds blijkt uit het rapport van PWC | Rebel een budgetbehoefte voor het 
                                                                 
15
 Kamerstuk 35570-A-61 

Wetsverslag (lijst van vragen) Begrotingsstaten ministerie IenW 2022 
34 Vraag: 
Kunt u een toelichting geven op wat u bedoelt met het selectief ondersteunen van 
de luchtvaart? 
 
Antwoord: 
Luchthavencapaciteit is schaars op Nederlandse luchthavens. De beschikbare ruimte 
is daarmee een kostbaar goed. Het kabinet wil dat die zo zinvol mogelijk gebruikt 
wordt voor Nederland en zal daarom inzetten op selectieve ondersteuning van de 
luchtvaart, waar die de grootste waarde heeft voor de Nederlandse economie. Dit 
betekent dat het kabinet zal beoordelen welke vraag naar luchtvaart Nederland wil 
accommoderen en, waar nodig en mogelijk, sturen op netwerkkwaliteit. Voor dit 
doeleinde is het ministerie van IenW bezig met de opzet van een nieuw beleidskader 
voor netwerkkwaliteit dat na de geplande afronding in 2022 met uw Kamer kan 
worden gedeeld. 
 
35 Vraag: 
Kunt u aangeven op welke wijze u de luchtvaart selectief gaat ondersteunen en met 
welk verwacht effect? 
 
Antwoord: 
Er wordt momenteel een beleidskader netwerkkwaliteit voorbereid, waarin wordt 
uitgewerkt hoe het publiek belang van internationale bereikbaarheid kan worden 
gedefinieerd. Vervolgens zal worden bezien of het nodig is om daar sturing op te 
zetten. Tevens wordt het huidige beleidsinstrumentarium tegen het licht gehouden 
om te bepalen op welke manier dit ingevuld zou kunnen worden.  
 
36 Vraag: 
Kunt u aangeven op welke wijze de waarde van luchtvaart bepaald wordt teneinde 
deze selectief te kunnen ondersteunen? 
 
Antwoord: 
Een hoogwaardig netwerk bestaat uit bestemmingen die zowel positieve 
economische effecten als een positieve welvaartsbijdrage voor Nederlanders en 
Nederlandse bedrijven hebben. Onder dergelijke bestemmingen vallen Europese en 
intercontinentale steden/gebieden waarmee Nederland een duidelijk aantoonbare 
handelsrelatie heeft (vrachtvervoer, zakelijk verkeer en inkomend toerisme) én 
waarnaar veel Nederlanders willen reizen om recreatieve en sociale motieven 
(vakantie of familiebezoek). De identificatie van dit type bestemmingen zal in het 
nieuwe beleidskader netwerkkwaliteit gebeuren via een zo objectief, transparant en 
kwantitatief mogelijke methodiek waarbij het uitgangspunt is dat een dergelijk 
netwerk zoveel mogelijk welvaart voor Nederland genereert. Afronding van het 
beleidskader netwerkkwaliteit staat gepland voor 2022. 
 
37 Vraag: 
Kunt u de Kamer informeren over het percentage transferpassagiers en zakelijke 
passagiers per bestemming? 
 
Antwoord: 
Het aandeel transferpassagiers en zakelijke passagiers per bestemming zijn 
bedrijfsvertrouwelijke gegevens. 
Het aandeel transfer is sterk afhankelijk van het type luchtvaartmaatschappij. Op 
19
Schiphol (2018) vervoeren KLM en partners 98,4% van de overstappers . Daartoe 
worden dus ook de transferpassagiers van bv. het Amerikaanse Delta gerekend. SEO 
(2015, Economisch belang van de hubfunctie van Schiphol) heeft op basis van MIDT-
data onderstaande figuur geschat. Daarbij gaat het om het aandeel transfer op 
intercontinentale vluchten van KLM in 2013. Er zijn geen recentere data openbaar. 
Antwoord 42 geeft het gemiddelde aandeel transfer op Schiphol en de Nederlandse 
luchthavens. 
                                                                 
19
 Zie: https://www.upinthesky.nl/2020/04/30/overstappers-tellen-dubbel-in-de-cijfers/ 

Wetsverslag (lijst van vragen) Begrotingsstaten ministerie IenW 2022 
 
 
 
39 Vraag: 
Kunt u de Kamer informeren welk percentage van de veelvliegers (volgens het 
Kennisinstituut voor Mobiliteitsbeleid (KIM) is 8% van de mensen verantwoordelijk 
voor 40% van de vliegreizen) bestaat uit zakelijk luchtverkeer? 
 
Antwoord: 
Het onderzoek achter de KiM-publicatie De Vliegende Hollander biedt onvoldoende 
aanknopingspunten om zakelijk en niet-zakelijk te scheiden. Het reismotief per 
gemaakte reis is niet bekend. Het KiM publiceert in november een onderzoek over 
zakelijk vliegen. Daarin worden talrijke statistieken over zakelijk vliegen 
opgenomen. Dit rapport zal ter informatie aan de Kamer worden gestuurd. 
 
40 Vraag: 
Kunt u de top tien van bestemmingen van veelvliegers weergeven? 
 
Antwoord: 
Er zijn geen bronnen beschikbaar waarbij de reisbestemmingen van Nederlanders 
die vaak vliegen bekend zijn. 
 
41 Vraag: 
Is er een update voorzien van het KIM-rapport ‘De Vliegende Hollander’? 
 
Antwoord: 
Een update van het KiM-rapport ‘De vliegende Hollander’ is op dit moment niet 
voorzien. Wel publiceert het KiM in november een rapport over zakelijk vliegen (zie 
verder antwoord 39 en 42). 
 
42 Vraag: 
Kunt u de Kamer informeren over de verdeling tussen zakelijke vliegreizen, 
overstappers en privéreizen van het totaal aan vliegreizen vanaf Nederlandse 
luchthavens? 
 
Antwoord: 
Volgens het CBS waren er in 2019 in totaal 81,2 miljoen passagiers (aankomst en 
vertrek) op Nederlandse luchthavens. 68% van hen was een 
herkomstbestemmingsreiziger (OD) en 32% was een transferpassagier. Nagenoeg 
alle transferpassagiers zijn op Schiphol te vinden. Het aandeel transferpassagiers ligt 
daarom op Schiphol hoger (36%). 
In november verschijnt een KiM-onderzoek over zakelijk vliegen en daarin wordt een 
uitsplitsing gemaakt naar de herkomst van de zakelijke reizigers. Dit rapport zal ter 
informatie aan de Kamer worden gestuurd. 
 

Wetsverslag (lijst van vragen) Begrotingsstaten ministerie IenW 2022 
 
 
47 Vraag: 
Kunt u een overzicht geven van de stand van zaken van alle MIRT-projecten? 
 
Antwoord: 
In het MIRT Overzicht is een overzicht te vinden met de stand van zaken van alle 
21
MIRT-projecten. Afgelopen Prinsjesdag is het MIRT Overzicht 2022 naar uw Kamer 
verzonden. 
 
48 Vraag: 
Kunt u een uitgebreide toelichting geven op de post ‘projectspecifieke mitigatie 
MIRT-projecten’? Waar is/wordt de begrote 15 miljoen euro aan besteed? 
 
Antwoord: 
Om in de benodigde stikstofruimte voor de realisatie van 75.000 woningen en 7 
MIRT-projecten te voorzien, zijn in 2021, in samenwerking met de provincies, 
afspraken gemaakt over een pakket alternatieve maatregelen gericht op tijdige en 
locatiespecifieke stikstofruimte. Dit pakket omvat ophoging van het budget van de 
eerste tranche van de regeling provinciale aankoop veehouderijlocaties met €133,4 
miljoen, intensivering van de regeling voor walstroom zeevaart met €20 miljoen en 
€15 miljoen voor projectspecifieke mitigatie van de 7 MIRT-projecten (Kamerstuk 28 
973, nr. 244). De begrote 15 miljoen euro wordt gebruikt voor projectspecifieke 
mitigatie van de 7 MIRT-projecten die een beroep kunnen doen op het 
stikstofregistratiesysteem (A27/A12 Ring Utrecht, A1/A28 knooppunt Hoevelaken, 
A6 Almere Buiten-Oost-Lelystad, A4 Haaglanden-N14, Innova 58 Tilburg-Eindhoven, 
A27 Houten-Hooipolder en Innova 58 Annabosch–Galder). Bij projectspecifieke 
mitigatie wordt met bedrijven een overeenkomst gesloten, waarin wordt 
overeengekomen dat bedrijfsactiviteiten geheel of gedeeltelijk worden beëindigd, de 
vergunning geheel of gedeeltelijk wordt ingetrokken en de depositiereductie die dat 
oplevert, ingezet mag worden ter mitigatie van deze projecten. Hiervoor wordt een 
vergoeding betaald.  
 
49 Vraag: 
Wat kunt u zeggen over de opbrengsten van het vorige Landelijk Actieplan 
Verkeersveiligheid (LAP)? Welke resultaten zijn behaald en wat betekent dat voor 
het nieuwe LAP? Welke criteria hanteert u bij het opstellen van het nieuwe LAP? 
 
Antwoord: 
In het LAP 2019-2021 zijn 55 maatregelen opgenomen waarmee het Rijk uitvoering 
geeft aan het Strategisch Plan Verkeersveiligheid (SPV). Zoals met uw Kamer per 
22
brief gedeeld op 20 mei 2021 is het grootste deel van de maatregelen afgerond. 
Met het uitvoeren van het LAP zijn belangrijke stappen gezet in het verbeteren van 
de verkeersveiligheid, bijvoorbeeld door een verbod op handheld telefoongebruik op 
de fiets, het opstellen van een kader voor Lichte Elektrische Voertuigen (LEV-kader) 
en investeringen in veilige infrastructuur. Het nieuwe LAP bouwt voort op het SPV en 
het huidige LAP. De criteria voor de inzet van nieuwe maatregelen zijn onder meer 
een duidelijke rol voor het Rijk, de omvang van de opgave, de mate van impact en 
het draagvlak. Maatregelen in het nieuwe LAP dragen bij aan de verdere uitvoering 
van SPV. Het streven is om het LAP 2022-2025 rond de jaarwisseling naar uw Kamer 
te sturen. 
 
50 Vraag: 
Wordt bij de uitvoering van het Strategisch Plan Verkeersveiligheid (SPV) en de 
totstandkoming van het LAP ook de samenwerking gezocht met de 
Verkeersveiligheidscoalitie? Zo ja, hoe? 
 
 
 
 
                                                                 
21
 Kamerstuk 35925-A nr. 5 
22
 Kamerstuk 29398, nr. 937 

Wetsverslag (lijst van vragen) Begrotingsstaten ministerie IenW 2022 
 
 
Tabel X 
Klimaatakkoord doorrekening (model 2017/2018)
Autosegmenten 2022 2023 2024 2025 Totaal '22-'25
A        1 .074         1.321          1 .925           1.502             5.822 2%
B         1.912         2.179           3.251           2.112             9.455 3%
C      1 6.314       21.900         32.075         42.524         112.814 40%
D      1 2.301       17.131        2 7.621         39.797           96.851 34%
E+       14.554       14.591         14.529        1 4.175           57.849 20%
Totaal      46.156      57.123        79.401      100.110         282.790 100%
 
 
Tabel Y 
Klimaatakkoord + beleid 2021 (model 2021)
Autosegmenten 2022 2023 2024 2025 Totaal '22-'25
A         4.254         5.048           6.638           4.719           20.659 6%
B        7 .678      1 0.682        1 5.589        1 4.538           48.487 14%
C      3 2.627      4 1.568        4 8.918        5 3.989         177.101 49%
D       14.794      2 0.436        2 5.547        2 9.688           90.465 25%
E+        4 .878         5.186          5 .573           5.844           21.480 6%
Totaal      64.230      82.920      102.265      108.778         358.193 100%
 
 
Tabel Z 
Verschiltabel aantal EV's model & beleid 2021 tov KA 2017/2018
Autosegmenten 2022 2023 2024 2025 Totaal '22-'25
A        3 .180        3 .727          4 .713           3.217           14.838 4%
B        5 .766         8.503         12.338         12.426           39.032 10%
C       16.312      1 9.667        1 6.843         11.465           64.287 10%
D         2.493        3 .305         -2.074       -10.109            -6.385 -9%
E+       -9.676       -9.405         -8.956         - 8.332          -36.369 -14%
Totaal      18.074      25.798        22.863           8.667           75.403 0%
 
  
53 Vraag: 
Hoeveel buslijnen zijn sinds maart 2020 uitgevallen als gevolg van corona? 
 
Antwoord: 
De verantwoordelijkheid voor het regionale OV-aanbod (waaronder buslijnen) ligt 
primair bij de regionale OV-autoriteiten en de vervoerders. Ik heb geen inzicht in de 
precieze hoeveelheid door corona uitgevallen buslijnen. De regionale OV-autoriteiten 
en de vervoerders zijn gezamenlijk verantwoordelijk voor een optimaal aanbod en 
sluiten concessies af waarin hierover afspraken zijn vastgelegd. De interne 
bedrijfsvoering en kostenbesparingen van de ov-bedrijven zijn een 
verantwoordelijkheid van het management en de aandeelhouders van deze 
bedrijven. Ik volg de effecten van de pandemie op het aanbod en de prestaties van 
het OV-systeem in generieke zin nauwlettend en waar nodig wordt dit besproken in 
het Nationaal Openbaar Vervoer Beraad. In de Kamerbrief van 25 juni jl. (Kamerstuk 
23 645, nr. 755) en tijdens het tweeminutendebat OV en Taxi op 8 juli jl. is aan uw 
Kamer aangegeven dat er met de sector een adequaat OV-voorzieningenniveau is 
afgesproken, waarbij grofmazige afschaling ongewenst is. Voor het stads- en 
streekvervoer hebben de decentrale overheden en vervoerders dan ook 
noodzakelijke maatregelen geïnventariseerd om de continuïteit en kwaliteit van het 
vervoer te borgen en de mogelijkheden om het vervoersaanbod te optimaliseren. Als 
randvoorwaarde voor de optimalisatie van het aanbod is in het NOVB afgesproken 
dat de basisprincipes van beschikbaarheid en veiligheid van het OV als duurzame 
mobiliteitsvorm niet in het geding mogen komen. Het is gebruikelijk dat overheden 
en vervoerders op concessieniveau (doorlopend) kijken naar de optimalisatie van 
het aanbod. Dat was voor de corona pandemie al zo en dat blijft zo. De vervoerders 
werken momenteel aan het actualiseren van de vervoerplannen voor 2022 en ik 
informeer uw Kamer dit najaar hierover. 
 
 
 
 
 
 

Wetsverslag (lijst van vragen) Begrotingsstaten ministerie IenW 2022 
58 Vraag: 
Hoeveel milieuwinst wordt wel of niet per kilometer behaald bij het reizen per spoor 
in plaats van per vliegtuig? En hoe ontwikkelt de winst of het verlies zich? 
 
Antwoord: 
Op https://www.co2emissiefactoren.nl/lijst-emissiefactoren (een initiatief van o.a. 
Milieu Centraal) worden emissiefactoren bijgehouden gebaseerd op internationaal 
onderzoek. Voor vluchten tot 700 km wordt uitgegaan van 0,297 kg 
CO2/reizigerskilometer en voor het internationaal treinvervoer van 0,026 kg 
CO2/reizigerskilometer . Deze emissiefactoren zijn exclusief de aanleg en het 
onderhoud van de infrastructuur. In een rapport van het European Enviroment 
Agency (EEA Report No 19/2020: Transport and environment report 2020; Train or 
plane?) wordt de CO2-emissie van de aanleg van hogesnelheidslijnen becijferd op 96 
tot 270 ton CO2 per km per jaar. Voor onderhoud worden geen specifieke cijfers 
genoemd. Of en hoeveel milieuwinst gerealiseerd kan worden bij het reizen per 
spoor in plaats van per vliegtuig is daarmee sterk afhankelijk van de infrastructuur 
tussen de bestemmingen en hoeveel treinen en reizigers van de infrastructuur 
gebruik maken. De ontwikkeling zal enerzijds afhangen van de verduurzaming van 
de luchtvaart en anderzijds van de verduurzaming van de aanleg en onderhoud van 
spoorinfrastructuur. Gezien de vele afhankelijkheden (o.a. type vliegtuig, soort 
infrastructuur, bestemming) is hier geen algemeen beeld over te geven. 
 
59 Vraag: 
Wat is het verschil in kosten per kilometer bij het reizen per spoor in plaats van per 
vliegtuig? En hoe ontwikkelen die kosten zich? 
 
Antwoord: 
23
CE Delft heeft eerder dit jaar nader onderzoek gedaan naar de prijs van een 
vliegreis. Hierbij zijn de totale externe- en infrastructuurkosten van de luchtvaart 
vergeleken met andere modaliteiten, zij het niet per kilometer, maar voor 6 
verschillende bestemmingen in Europa. Op basis van deze voorbeeldreizen blijkt dat 
als alleen naar het gebruik van deze modaliteiten wordt gekeken, het spoorvervoer 
de laagste infrastructuur en externe kosten kent van alle vervoerswijzen. Wanneer 
het ook gaat om de aanleg van nieuwe infrastructuur en de bijbehorende 
investeringskosten worden meegenomen in de vergelijking, dan kent spoorvervoer 
de hoogste totale externe- en infrastructuurkosten. 
 
In hetzelfde rapport stelt CE Delft dat de gemiddelde kosten voor de luchtvaart sinds 
2018 stijgen. Zij verwachten dat deze trend zich ook na 2021 doorzet, vanwege 
verschillende belastingen en heffingen. Over de kostenontwikkeling voor het spoor is 
in dit kader geen onderzoek gedaan. 
 
24
Als het gaat om de kosten voor de reiziger heeft het KiM in 2018 gekeken naar de 
mogelijkheden voor substitutie van vliegtuig naar trein. Daarin is ook voor 
verschillende bestemmingen inzichtelijk gemaakt wat de verschillen zijn in de prijs 
voor de reiziger, zij het niet per kilometer. Hieruit blijkt dat voor de onderzochte 
bestemmingen reizen met het vliegtuig in de meeste gevallen goedkoper is dan de 
trein. De variatie in tarieven is echter afhankelijk van het tijdstip van de dag en 
tijdstip van boeken en kunnen daardoor groot zijn. 
 
60 Vraag: 
Welke processen lopen er op dit moment op Europees niveau om de landelijke  
spoornetten beter op elkaar aan te laten sluiten? Wat zijn de grootste uitdagingen? 
 
Antwoord: 
In mei is een Letter of Intent (LoI) getekend voor verbetering van de 
treinverbindingen tussen EU hoofdsteden. Nederland is een van de meer dan 20 
landen die de LoI hebben ondertekend. Ook in het internationaal platform 
International Passenger Rail is de versterking van het netwerk een van de 
speerpunten. Voor Nederland geldt dat versterking van de verbindingen met het EU 
netwerk aan de orde is voor de hoofdcorridors met Duitsland en België. Het is hierbij 
                                                                 
23
 Kamerstuk 31936 nr. 855 
24
 Kamerstuk 29984 nr. 783 

Wetsverslag (lijst van vragen) Begrotingsstaten ministerie IenW 2022 
64 Vraag: 
Kan overzichtelijk worden weergegeven welke asfaltcentrales voldoen aan de 
uitstootnormen? Welke centrales overschrijden de normen? Van welke 
asfaltcentrales zijn nog geen gegevens zijn bekend? Wanneer worden die cijfers 
bekend? 
 
Antwoord: 
25
In het antwoord op de Kamervragen van het lid Von Martels en het lid Van Eijs is 
uw Kamer inzicht gegeven in het aantal centrales waarbij sprake is van een 
overschrijding van de emissiegrenswaarde van benzeen. In het commissiedebat 
Leefomgeving van 9 september jl. heb ik toegezegd dat er voor het eind van het 
jaar een overzicht wordt gegeven met de stand van zaken van de acties die 
bevoegde gezagen hebben genomen naar aanleiding van de uitstoot van 
asfaltcentrales. 
 
65 Vraag: 
Ontvangen asfaltcentrales subsidies om uitstoot te minimaliseren? Zo ja, hoeveel? 
 
Antwoord: 
In de begroting van IenW zijn geen middelen (subsidies) apart gezet om de uitstoot 
van asfaltcentrales te minimaliseren. 
Wel biedt de Regeling Specifieke uitkering Schone Lucht Akkoord (SPUK SLA) voor 
gemeenten en provincies die aangesloten bij het Schone Lucht Akkoord de 
mogelijkheid financiële steun aan te vragen voor kosteneffectieve maatregelen 
gericht op het verlagen van emissies van stikstofdioxiden, fijn stof, ammoniak en 
zwaveldioxide. 
 
66 Vraag: 
Is er voldoende kennis en capaciteit bij de bevoegde gezagen om voldoende toezicht 
te houden op en te handhaven bij asfaltcentrales? 
 
Antwoord: 
Hoeveel capaciteit bij de bevoegde gezagen wordt ingezet op de handhaving van 
asfaltcentrales is niet bekend. Er is inmiddels wel een beeld over het aantal 
toezichthouders en handhavers dat werkt bij een omgevingsdienst (rapport 
26
‘Omgevingsdiensten in beeld’ . Hoeveel en hoe vaak er toezicht wordt gehouden op 
een specifieke branche is gerelateerd aan het risico dat de branche met zich 
meebrengt. Vaak wordt gewerkt met risicogericht toezicht en is de inzet gebaseerd 
op de uitkomsten van de risicoanalyse. Omgevingsdiensten moeten in algemene zin 
voldoen aan kwaliteitscriteria. Deze criteria stellen eisen aan de capaciteit en de 
kwaliteit van de werknemers van omgevingsdiensten. 
 
In het commissiedebat Leefomgeving van 9 september jl. is toegezegd dat er voor 
het eind van het jaar een overzicht wordt gegeven met de stand van zaken van de 
acties die bevoegde gezagen hebben genomen naar aanleiding van de uitstoot van 
asfaltcentrales. 
  
67 Vraag: 
Waardoor is de vertraging bij de ontwikkeling van de prestatie-indicatoren voor 
verkeersveiligheid (SPI’s) veroorzaakt? Wat zijn de consequenties voor de besteding 
van het beschikbare Rijksbudget van 500 miljoen euro tot 2030? Wat zijn de 
eventuele consequenties voor de verkeersveiligheid? 
 
Antwoord: 
Voor de SPI’s ‘Veilige wegen’ en ‘Snelheid’ zijn de kenmerken, zoals een voldoende 
breed fietspad of de aanwezigheid van rijrichtingscheiding, door het Kennisnetwerk 
SPV in kaart gebracht. Hiervoor wordt nu op landelijke schaal de data verzameld. 
Deze liggen helaas niet kant en klaar op de plank, maar moeten worden ingewonnen 
bij diverse marktpartijen of worden afgeleid uit bestaande (basis)registraties. Om tot 
bruikbare SPI’s  te komen, moeten deze verschillende databestanden op een juiste 
manier worden gecombineerd. Dit doet Rijkswaterstaat in nauwe samenwerking met 
                                                                 
25
 Aanhangsel van de Handelingen 2020-2021 2893 en 2894 
26
 Kamerstuk 22 343/28 663, nr. 300 

Wetsverslag (lijst van vragen) Begrotingsstaten ministerie IenW 2022 
voortgangsrapportage ontvangen met betrekking tot de stand van zaken van alle 
acties ter opvolging van de aanbevelingen uit het OvV-onderzoek. 
 
71 Vraag: 
Welke middelen worden vrijgemaakt voor het versnellen van het uitrollen van de 
laadinfrastructuur? En komen deze ook ten goede aan de decentrale overheden? 
 
Antwoord: 
Vanuit de begroting van I&W zal € 1,5 mln. worden besteed aan het instellen van 
een taskforce die met name gericht is op het ondersteunen van decentrale 
overheden bij het in kaart brengen van de toekomstige behoefte aan logistieke 
laadinfrastructuur (proceskosten). Daarnaast is in de miljoenennota € 73 mln. 
opgenomen op begroting van Binnenlandse Zaken en Koninkrijksrelaties welke 
bestemd is voor “uitvoeringskosten klimaatakkoord decentrale overheden”, 
waaronder onder andere kosten voor de Regionale Energiestrategieën (RES), 
nationaal programma RES, uitrol van laadpalen, energieloketten en 
uitvoeringsplannen (wijkgerichte aanpak). Welk deel van de € 73 mln. exact voor 
laadinfrastructuur beschikbaar is, zijn we nu in kaart aan het brengen. De middelen 
zijn voornamelijk bestemd voor de decentrale overheden. Daarnaast is voor de 
periode 2020 – 2022 door Rijk en regio € 30 mln. uitgetrokken (€ 15 mln. Rijk,  
€ 15 mln. regio) om de regionale uitrol van laadinfrastructuur te faciliteren. 
 
72 Vraag: 
Hoeveel zero emissie personenvoertuigen rijden naar verwachting rond in 2030, 
rekening houdend met de klimaatambities in 2030 en 2050? 
 
Antwoord: 
Wanneer de kabinetsambitie van 100% emissievrije personenauto’s in de 
nieuwverkopen in 2030 wordt gehaald, dan is er sprake van 2,6 mln. emissievrije 
personenauto’s in het wagenpark in 2030. 
Deze ambitie wordt met de huidige afgesproken stimuleringsmaatregelen, die lopen 
tot en met 2025, naar verwachting niet gehaald (nu: 1,1 mln. emissievrije 
voertuigen in 2030). Ook de door de Europese Commissie voorgestelde 
aanscherping van de Europese CO2-normen voor autofabrikanten zal naar 
verwachting niet voldoende zijn om in 2030 de ambitie van 100% emissievrije 
personenauto’s nieuwverkoop te realiseren. In 2050 is de ambitie om het gehele 
wagenpark emissievrij te hebben. Dit zal naar huidige inzichten om 10 mln. 
personenauto’s gaan. 
 
73 Vraag: 
Welk bedrag treedt voor de overheid op aan derving bij een wagenpark van 1,1 
miljoen elektrische auto's op een totaal wagenpark van negen miljoen auto's in 2030 
(raming basispad Klimaatakkoord)? 
 
Antwoord: 
Zie hiervoor het antwoord op vraag 14. 
 
74 Vraag: 
Wat is naar verwachting het budgettair verloop van de Subsidieregeling Elektrische 
Personenauto’s Particulieren(SEPP) in de jaren 2022 tot 2025 als de jaarschotten 
zouden worden weggehaald? Wat is de bijbehorende cumulatieve CO2-winst? 
 
Antwoord: 
Het weghalen van de jaarschotten in de Subsidieregeling Elektrische Personenauto’s 
Particulieren (SEPP) zou er op neerkomen dat het kasritme wordt aangepast zodanig 
dat het budget zo snel mogelijk wordt uitgeput. Dat zou ertoe leiden dat het 
beschikbare subsidiebudget ongeveer een jaar eerder zou zijn uitgeput, dus al in 
2023 in plaats van 2024. De CO2-winst zou lager zijn omdat vanwege extra derving 
aan de inkomstenkant minder voertuigen gesubsidieerd kunnen worden met het 
beschikbare budget. Hieraan is niet gerekend met het personenwagenparkmodel. 
 
 
 
 

Wetsverslag (lijst van vragen) Begrotingsstaten ministerie IenW 2022 
 
78 Vraag: 
Kunt u de zin "De prestaties van de netwerken in beheer van Rijkswaterstaat komen 
onder druk te staan en het valt niet uit te sluiten dat er ingrijpende 
beheersmaatregelen getroffen moeten worden" toelichten? Aan wat voor 
maatregelen moet gedacht worden? Hoeveel zou dit kosten? 
 
Antwoord: 
In het jaarverslag 2020 is uw Kamer geïnformeerd dat het uitgesteld onderhoud 
ultimo 2020 een volume heeft van € 1,2 mld. (prijspeil 2020) en de komende jaren 
nog zal oplopen. Een zekere mate van uitgesteld onderhoud is doelmatig. Tegelijk 
gaat door het uitstellen van onderhoud de kwaliteit van de netwerken achteruit. De 
veiligheid is echter niet-discutabel. Op het moment dat de veiligheid onder druk 
komt door het uitstellen van onderhoud zal RWS onmiddellijk beheersmaatregelen 
nemen, zoals spoedreparaties, het invoeren van aslastbeperkingen, 
rijstrookafsluitingen, snelheidsbeperkingen, het afsluiten van bruggen of tunnels, 
aflaadbeperkingen voor de binnenvaart of het buiten gebruik stellen van sluiskolken. 
De kosten hiervoor zijn van de situatie afhankelijk en van de mate waarin risico’s 
optreden. 
  
79 Vraag: 
Hoeveel van de 24 miljoen euro extra voor gedrags- en communicatiemaatregelen 
om een nieuwe sociale norm voor duurzame mobiliteit te creëren wordt 
gereserveerd voor gedrags- en communicatiemaatregelen op het gebied van de 
fiets? 
 
Antwoord: 
Dit budget is niet specifiek bestemd voor communicatiemaatregelen op gebied van 
de fiets. Zie vraag 81 voor het antwoord op de vraag waar het bedrag van  
24 miljoen euro aan gedrags- en communicatiemaatregelen specifiek aan wordt 
besteed. 
 
80 Vraag: 
Zijn er dit jaar spoorprojecten door de stikstofproblematiek vertraagd? Zo ja, welke 
en kan worden toegelicht waardoor het project precies in de knel is gekomen? 
 
Antwoord: 
Er zijn dit jaar geen spoorprojecten uit het MIRT in de knel gekomen door de 
stikstofproblematiek. Projecten op het spoor kennen overwegend alleen tijdelijke 
aanlegeffecten voor stikstof. Deze vallen sinds 1 juli 2021 onder de wettelijke 
bouwvrijstelling.  
 
81 Vraag: 
Kunt u een toelichting geven op de 24 miljoen euro extra die het kabinet reserveert 
voor gedrags- en communicatiemaatregelen om een nieuwe sociale norm voor 
duurzame mobiliteit te creëren? Kunt u een toelichting geven op waar dit bedrag aan 
wordt besteed? 
 
Antwoord: 
Er wordt een pakket maatregelen uitgevoerd gericht op het verduurzamen van 
mobiliteitsgedrag. Hiervoor zijn in de afgelopen jaren verschillende campagnes 
uitgevoerd. Om het potentieel van succesvolle gedrags- en 
communicatiemaatregelen op het gebied van duurzame mobiliteit volledig te 
benutten is blijvende aandacht noodzakelijk Het budget wordt ingezet in 2022, 2023 
en 2024  om vijf effectieve onderdelen te intensiveren: 
• Spreiden & Mijden: het opzetten van een netwerk van werkgevers die de rol 
van ambassadeurs/inspirator kunnen vervullen voor spreiden en mijden, het 
ontwikkelen van communicatiemiddelen, het stimuleren van de ontwikkeling 
van mobiliteitsdiensten en het uitbouwen van een website met informatie voor 
werkgevers. 
• Kies de Beste Band: multimediale (radio, online, outdoor) communicatieflights 
worden gevoerd en kunnen samen met branchepartijen enkele gerichte acties 
richting branche en consumenten worden opgezet. 

Wetsverslag (lijst van vragen) Begrotingsstaten ministerie IenW 2022 
85 Vraag: 
Is bekend wat de extra impuls voor walstroom concreet betekent voor de 
stikstofdepositie in Natura 2000-gebieden? Zijn er op basis daarvan bepaalde 
voorkeurslocaties in het beleid opgenomen voor het realiseren van walstroom, zodat 
een maximale stikstofreductie voor de meest kwetsbare gebieden kan worden 
gerealiseerd? 
 
Antwoord: 
De extra impuls beoogt CO2-reductie en stikstofdepositiedaling in overbelaste 
stikstofgevoelige Natura2000 gebieden. De beoogde stikstofreductie is afhankelijk 
van de nader te realiseren walstroomprojecten in zeehavens waarbij de 
depositiedaling na realisatie in kaart kan worden gebracht. Verschillende segmenten 
zeeschepen (zoals cruiseschepen of containerschepen) hebben ook een verschillende 
impact. Uitgangspunt voor inzet van de extra impuls is om aan de hand van criteria 
te bevorderen dat juist op die locaties worden ingezet die bijdragen aan CO2- en 
stikstofreductie in de meest kwetsbare gebieden. 
 
86 Vraag: 
Wat zijn de verwachte stikstofeffecten van de impuls van 150 miljoen euro voor 
walstroom? 
 
Antwoord: 
Deze impuls is als klimaatmaatregel primair gericht op co2 reductie, maar levert ook 
stikstofreductie en geluidreductie op. Op dit moment is nog niet bekend wat 
stikstofeffecten van de impuls precies zullen zijn, er moet immers nog bepaald 
worden op welke plekken de maatregelen zullen worden ingezet met het oog op de 
verwezenlijking van klimaatdoeleinden. 
 
87 Vraag: 
Welke van de voorgestelde maatregelen uit het Deltaprogramma 2022 maken 
gebruik van zogenaamde nature based solutions (of overgangszones) om zodoende 
klimaatrobuuster te worden? Genieten deze nature based solutions de voorkeur in 
het geval van ruimtelijke adaptatie? 
 
Antwoord: 
In het rivierengebied wordt de waterveiligheid gewaarborgd door een samenspel van 
dijkversterking en rivierverruiming. Met rivierverruiming kunnen natuurlijke 
processen in het gebied worden versterkt én waterveiligheid worden verbeterd. Dit 
op de schaal van individuele projecten en op de schaal van het hele rivierengebied. 
Het onderhoud van de kustlijn wordt aangepakt door middel van een ‘nature based 
solution’. Dit wordt gedaan door zandsuppleties in de kustzone, waarbij voor verdere 
verspreiding van het zand ook gebruik wordt gemaakt van de natuurlijke krachten 
van getij en wind. Ook in het kader van Deltaprogramma Zoetwater en 
Deltaprogramma Ruimtelijke Adaptatie wordt gekeken naar meer natuurlijke 
oplossingen bij bijvoorbeeld het vasthouden van water in tijden van droogte, 
hermeandering van beken (bijvoorbeeld de Leuvenumse Beek) en het 
klimaatrobuust maken van stedelijk gebied met natuurontwikkeling. Ook 
programma’s buiten het Deltaprogramma, zoals Programmatische aanpak Grote 
Wateren en de KRW maken veelvuldig gebruik van nature based oplossingen. 
Hieruit blijkt dat daar waar mogelijk nature based solutions de voorkeur genieten. 
 
88 Vraag: 
Kunt u duidelijkheid geven over de financiering van de Blue Deal vanaf 2022? 
 
Antwoord: 
De hoogte van de financiering voor de Blue Deal hangt  af van het programmaplan 
dat door de Unie van Waterschappen en de opdrachtgevers (ministerie Buitenlandse 
Zaken en ministerie van IenW) wordt voorbereid voor de nieuwe programmafase 
2023-2026. In lijn met de eerste fase van het programma wordt de tweede fase 
voor de helft van het programma budget gefinancierd door de ministeries van BZ en 
IenW. Het deel van IenW loopt mee in de besluitvorming Homogene Groep 
Internationale Samenwerking (HGIS) waarover de Kamer in het voorjaar 2022 wordt 
geïnformeerd. Dit betreft ook de kosten voor het jaar 2022 voor de verlenging van 
de eerste fase van het programma (2019-2021). De andere helft van het 

Wetsverslag (lijst van vragen) Begrotingsstaten ministerie IenW 2022 
91 Vraag: 
Waarom is gekozen voor het ondersteunen van acht regio’s om de regionale praktijk 
met de landelijke transitieagenda’s op het gebied van circulaire economie te 
verbinden? Dient dit als een experiment? 
 
Antwoord: 
Deze acht regio’s hebben circulaire ambities opgenomen in hun regiodeals, 
waaronder het voornemen om te werken aan een regionale CE-strategie. 
Voor de deelnemers die zich met Circulaire Economie bezighouden binnen deze 
regiodeals organiseert het Ministerie van Infrastructuur en Waterstaat een aantal 
Communities of Practice. Met deze ondersteuning kunnen regio’s door kennis te 
delen en te ontwikkelen elkaar versterken op thema’s waar hun kennisbehoefte en 
kracht ligt. De CoP’s zijn ingezet voor de looptijd van de regiodeals. 
 
92 Vraag: 
Wat heeft het Versnellingshuis tot nu toe concreet gebracht? 
 
Antwoord: 
Het Versnellingshuis Nederland Circulair! is in de zomer van 2021 geëvalueerd. De 
evaluatie levert een positief beeld op van Het Versnellingshuis. Ondernemers die 
willen werken aan de circulaire economie worden vanuit Het Versnellingshuis goed 
ondersteund. De evaluatie wordt met de actualisatie van het Uitvoeringsprogramma 
Circulaire Economie naar de Tweede Kamer gestuurd. 
Het Versnellingshuis heeft sinds februari 2019 tot en met nu meer dan 1000 
individuele ondernemers (online en offline) geholpen met een vraag over hun 
circulaire businesscase. Het Versnellingshuis heeft in samenwerking met o.a. de 
transitieagenda’s tien Moonshot (doorbraak) projecten gestart waarin ketenpartijen 
uit verschillende schakels van een keten zijn betrokken, die samen de keten circulair 
willen maken. Daarnaast heeft het Versnellingshuis tools ontwikkeld voor 
ondernemers, waarmee bijvoorbeeld meetmethodieken en financiering gevonden 
kunnen worden. Ook worden matchmaking bijeenkomsten, de week van de CE en 
webinars georganiseerd, is een uitgebreid netwerk van Versnellingspartners opgezet 
en wordt jaarlijks de Rode Draden Notitie geschreven mét deze Versnellingspartners 
waarin belemmeringen die ondernemers ervaren in de overgang naar de circulaire 
economie in kaart worden gebracht. Tot slot heeft het Versnellingshuis meegewerkt 
aan het opzetten van de subsidieregeling circulaire ketenprojecten van het Ministerie 
van IenW. 
 
93 Vraag: 
Op welke manier wordt het Europese Circular Textile beleidsprogramma 
meegenomen in het Nederlandse beleidsprogramma circulair textiel? 
 
Antwoord: 
Naar verwachting komt de Europese Commissie aan het einde van dit jaar met een 
Europese Textielstrategie. Nederland heeft hoge verwachtingen van de 
Textielstrategie en zou graag zien dat hierin op een aantal onderwerpen Europese 
regelgeving wordt aangekondigd (bijvoorbeeld het stellen van producteisen aan 
textiel, zoals een aandeel gerecycled materiaal, de uitfasering van zeer 
zorgwekkende stoffen en een verbod op de vernietiging van onverkocht textiel). 
Daarom zet Nederland zich in voor een ambitieuze Europese Textielstrategie. Op 4 
oktober jongstleden heeft Nederland, samen met tien andere Europese lidstaten, 
een joint paper aan de Europese Commissie gezonden met speerpunten voor de 
strategie. Europese wetgeving sluit naadloos aan op de ambities in het nationale 
beleidsprogramma en versterkt het effect van de nationale inspanningen. 
  
94 Vraag: 
Welke maatregelen neemt u om de hoeveelheid niet-gerecycled plastic afval terug te 
dringen en daarmee de 'plastic afdracht' die Nederland betaalt aan de EU per kilo 
niet-gerecycled plastic afval te verminderen? 
 
Antwoord: 
De plastic afdracht heeft betrekking op de totale hoeveelheid niet-gerecycled plastic 
verpakkingsafval in Nederland. Het verpakkende bedrijfsleven heeft een wettelijk 
vastgelegde uitgebreide producentenverantwoordelijkheid. Dat betekent dat het 

Wetsverslag (lijst van vragen) Begrotingsstaten ministerie IenW 2022 
opgenomen omgevingswaarden. De nieuwe WHO-advieswaarden onderstrepen het 
belang om de luchtkwaliteit verder te verbeteren voor meer gezondheidswinst. In 
het Schone Lucht Akkoord is dan ook vastgelegd dat wordt toegewerkt naar de 
WHO-advieswaarden in 2030. In het Akkoord is uitgegaan van de WHO-
advieswaarden uit 2005. Nu er nieuwe advieswaarden zijn uitgebracht, bekijk ik, 
conform de afspraken uit het Schone Lucht Akkoord, samen met deelnemende 
gemeenten en provincies, op welke wijze de nieuwe advieswaarden bij het akkoord 
kunnen worden betrokken. Om te kunnen voldoen aan de nieuwe WHO-
advieswaarden is niet alleen een afname van de emissies in Nederland, maar ook 
een afname van de luchtvervuiling uit het buitenland nodig. Of en hoe snel we 
kunnen toewerken naar de nieuwe WHO-advieswaarden is daardoor mede 
afhankelijk van de herziening van het Europese luchtbeleid. In dat kader pleit ik 
ervoor de Europese grenswaarden meer in lijn te brengen met de WHO-
advieswaarden.  
 
98 Vraag: 
Hoe kan het extra geld dat gereserveerd is voor het Deltaplan Agrarisch 
Waterbeheer zo spoedig mogelijk worden ingezet? Klopt het dat het op dit moment 
problematisch lijkt te zijn? 
 
Antwoord: 
Het kabinet stelt op dit moment alles in zijn werk om het (extra) geld dat is 
gereserveerd voor het Deltaplan Agrarisch Waterbeheer zo juist en spoedig mogelijk 
in te zetten. Er is op dit moment geen reden om aan te nemen dat inzet 
problematisch is of wordt: overleg en werkzaamheden die nodig zijn om de 
beschikbare middelen binnen de daarvoor geldende kaders in te zetten, worden 
begin volgend jaar afgerond, zoals beoogd. 
 
99 Vraag: 
Kunt u toelichten waarom de beschikbaarheidsvergoeding voor het openbaar vervoer 
(ov) voor 2022 relatief veel lager uitvalt? Hoe is die berekening tot stand gekomen? 
 
Antwoord: 
De hoogte van de beschikbaarheidsvergoeding OV is net als in 2020 en 2021 
afhankelijk van de gerealiseerde reizigersopbrengsten. Omdat er in 2022 naar 
verwachting weer meer reizigers zijn in het OV valt de BVOV naar verwachting lager 
35
uit. Op basis van de herstelprognoses van het KiM wordt voor de verlenging van de 
beschikbaarheidsvergoeding t/m 31 augustus 2022 een bedrag van € 140 miljoen 
geraamd. 
 
100 Vraag: 
Wat is de reden dat het budget voor de omvorming van ProRail tot zelfstandig 
bestuursorgaan (zbo) die is uitgesteld van 1 juli 2021 tot 1 januari 2022 is 
opgehoogd voor 2022 ten opzichte van 2021? 
 
Antwoord: 
Vanwege de omvorming van BV naar zbo zullen Railinfratrust BV en ProRail BV 
ophouden te bestaan. Als gevolg daarvan vindt voor de vennootschapsbelasting en 
de dividendbelasting een fiscale eindafrekening plaats. In de begroting 2021 waren 
hiervoor al bedragen opgenomen. Door de verschuiving van de beoogde 
inwerkingtredingsdatum worden deze eenmalige fiscale effecten niet in 2021 
verschuldigd maar eerst in het jaar van de omvorming. Ten opzichte van 2021 zijn 
de geraamde bedragen voor 2022 hoger. Dat komt door de toename in waarde van 
de vermogensbestanddelen die worden overgedragen. Ieder jaar wordt er namelijk 
meer in het spoor geïnvesteerd dan er wordt afgeschreven.  
 
Ook voor de btw-afrekening wijkt het geraamde bedrag in de begroting van 2022 in 
lichte mate af van de raming in de begroting van 2021. Het betreft hier zgn. 
herzienings-btw, waarvoor de reeds in (voor)aftrek gebrachte btw tot 9 jaar na het 
jaar van ingebruikname van het project kan worden herzien. Door de verschuiving 
van de beoogde inwerkingtredingsdatum zullen enerzijds bepaalde projecten buiten 
                                                                 
35
 https://www.kimnet.nl/publicaties/notities/2021/06/14/actualisatie-verkenning-ov-gebruik-2021-2025 

Wetsverslag (lijst van vragen) Begrotingsstaten ministerie IenW 2022 
naar nul, immers in 2050 moeten alle primaire keringen aan de norm voldoen. 
Mensen die in een gebied wonen waar nu niet aan het geactualiseerde 
basisbeschermingsniveau wordt voldaan zijn veilig conform de voorheen 
gehanteerde systematiek: ze worden beschermd door primaire keringen. 
 
103 Vraag: 
Welke vormen van interdepartementale samenwerking bestaan momenteel tussen 
de ministeries van Landbouw, Natuur en Voedselkwaliteit (LNV) en IenW inzake het 
verbeteren van de waterkwaliteits- en waterkwantiteitssituatie gezien de bijdrage 
van de landbouw aan de waterhuishoudingstoestand en het al of niet behalen van de 
KRW-doelen? 
 
Antwoord: 
De ministeries van LNV en IenW werken nauw samen aan het verbeteren van de 
waterkwaliteit en de waterkwantiteit. Dit gebeurt door middel van bilaterale 
contacten, gezamenlijke ambtelijke werkgroepen zoals bijvoorbeeld voor de invulling 
van het 7e Actieprogramma Nitraatrichtlijn en de aanwezigheid van LNV in 
bestuurlijke overleggen, zoals bijvoorbeeld in het Bestuurlijk Platform Zoetwater, de 
Taskforce mest en waterkwaliteit en de Stuurgroep Water onder voorzitterschap van 
minister van IenW. 
  
104 Vraag: 
Is er in de begroting voor 2022 rekening gehouden met mogelijke bestuurlijke 
boetes als gevolg van het niet behalen van de KRW-doelen en het verbod op 
verslechtering dat geldt sinds 2009? 
 
Antwoord: 
In de beantwoording van de Kamervragen van lid Van Eppink (JA21) (Kamerstuk 
2021-D nr. 26987) is aangegeven dat op grond van de keuzes en ambitie van het 
Kabinet het risico op consequenties tot 2027 gering is. In de begroting voor 2022 
zijn hiervoor daarom geen bedragen opgenomen. 
 
105 Vraag: 
Waarom zijn er tot op heden nog maar weinig keringen in het HWBP versterkt? 
 
Antwoord: 
Het Hoogwaterbeschermingsprogramma is in 2014 opgestart. De gemiddelde 
doorlooptijd van een versterkingsproject is circa 7 tot 10 jaar. De verwachting was 
dat vanaf 2021 de productie (aantal kilometers versterkte dijk) goed op gang zou 
komen. Geconstateerd wordt echter dat veel projecten vertragingen laten zien, 
waardoor er tot nu toe minder dijkversterkingen zijn opgeleverd dan voorzien.  
Redenen voor de vertragingen zijn onder andere complicaties in het 
omgevingsproces of in het bestuurlijke proces, een langere doorlooptijd om tot een 
passend technisch ontwerp te komen of de impact van corona- of 
stikstofmaatregelen. Omdat het (grote) projecten in de realisatiefase betreft, is de 
impact op de kasuitputting ook groot. 
Het huidige programma van het HWBP is goed gevuld en op dit moment wordt in 
circa 75 projecten gewerkt aan de versterking van circa 600 km keringen. Daarnaast 
werken we samen in 20 innovatieprojecten aan het verbeteren van kennis en 
doelmatigheid. Op basis van de programmering van het HWBP wordt verwacht dat 
na 2025 meer dan 50 km per jaar wordt versterkt. 
 
106 Vraag: 
Kan een stand van zaken worden gegeven van de wijzigingsvoorstellen met 
betrekking tot de zuiverings-, de verontreinigings- en de watersysteemheffing? 
Wanneer krijgt de Kamer een beter beeld van hoe gevolg is gegeven aan de 
voorstellen die zijn gedeeld door de Unie van Waterschappen (UvW)? 
 
Antwoord: 
Het is van belang dat er voor de voorstellen breed draagvlak is. Over een deel van 
de voorstellen lopen echter nog gesprekken tussen de Unie van Waterschappen en 
belanghebbenden. Daar waar mogelijk worden wel al voorbereidingen getroffen voor 
wetgeving. 
 

Wetsverslag (lijst van vragen) Begrotingsstaten ministerie IenW 2022 
gewerkt aan twee PAGW projecten te weten binnendijkse slibsedimentatie 
(Eemszijlen-Groote Polder) en de pilot buitendijkse slibsedimentatie en aan pilots 
voor het onttrekken en de haalbaarheid van nuttige toepassing van slib om deze bij 
succes op te schalen tot grootschalige regionale toepassingen. 
 
109 Vraag: 
Wat is de stand van zaken van de uitvoering van de motie Geurts over onderzoek 
naar de aanhoudende ongevallen op de N50 (Kamerstuk 35570-A, nr. 82)? 
 
Antwoord: 
Zoals aangegeven in de beantwoording van vragen van het lid Van der Plas wordt op 
dit moment geïnventariseerd hoe invulling gegeven kan worden aan de motie van 
het lid Geurts. Om zo snel mogelijk tot concrete resultaten te komen, zal bij de 
uitwerking van dit onderzoek ook gebruik worden gemaakt van al bestaande 
onderzoeken, zoals de Integrale Mobiliteitsanalyse 2021 (IMA) en onderzoeken die 
afronding naderen, zoals het landelijke onderzoek van Rijkswaterstaat naar fysieke 
rijbaanscheiding, waar de N50 ook onderdeel van is. 
 
110 Vraag: 
Wat is de stand van zaken van het aantal verkeersdoden en verkeersslachtoffers in 
2021? 
 
Antwoord: 
Er zijn nog geen definitieve cijfers over het lopende jaar 2021. Jaarlijks in april 
wordt door het CBS het aantal verkeersdoden over het voorafgaande jaar 
gepubliceerd. Vervolgens wordt in de Staat van de Verkeersveiligheid van SWOV, die 
aan het einde van het jaar aan de Tweede Kamer wordt gestuurd, een analyse 
gegeven bij het aantal verkeersslachtoffers over het voorafgaande jaar en wordt de 
schatting van het aantal ernstige verkeersgewonden over het voorafgaande jaar 
gepubliceerd.   
 
111 Vraag: 
Hoeveel geld wordt er in de begroting extra uitgetrokken voor verkeersveiligheid? 
 
Antwoord: 
Voor de investeringsimpuls verkeersveiligheid is tot 2030 € 500 mln. gereserveerd. 
In 2022 komt € 50 mln. beschikbaar voor een tweede tranche. Tevens wordt nadere 
invulling gegeven aan innovatie op het gebied van verkeersveiligheid, waarvoor 
middelen beschikbaar zijn uit de investeringsimpuls verkeersveiligheid. In 2020-
2021 is reeds € 165 mln. (van de beschikbare € 500 mln.) overgemaakt naar de 
medeoverheden ten behoeve van het nemen van verkeersveiligheidsmaatregelen op 
het onderliggend wegennet. 
 
112 Vraag: 
Waardoor wordt de kortstondige stijging van het budget in de jaren 2022 en 2023 
verklaard? 
 
Antwoord: 
In 2022 en 2023 gaat € 1,5 mln. van het opdrachtenbudget van Verkeersveiligheid 
naar de Inspectie Leefomgeving en Transport (ILT) voor Verkeersproducten. De 
aanleiding voor die extra kosten is enerzijds het toezicht op de bijzondere bromfiets 
door de ILT en anderzijds het toezicht dat volgt uit de Europese 
voertuigverordeningen, zoals de kaderverordening voor vierwielers (2018/858). 
Grondslag hiervoor is gelegd in de Wet van 8 juli 2020 tot wijziging van de 
Wegenverkeerswet 1994 en enkele andere wetten in verband met de uitvoering van 
verordening (EU) 2018/858 en andere besluiten van de Europese Unie betreffende 
de goedkeuring van en het markttoezicht op motorvoertuigen, aanhangwagens 
daarvan en systemen, onderdelen en technische eenheden die voor dergelijke 
42
voertuigen zijn bestemd (Uitvoeringswet verordening (EU) 2018/858) .  
De € 1,5 miljoen die nu is opgenomen, was een reservering. De precieze hoogte van 
de bijdrage zal voor het eind van het jaar volgen uit een handhaving- en 
                                                                 
42
 https://zoek.officielebekendmakingen.nl/stb-2020-293.html 

Wetsverslag (lijst van vragen) Begrotingsstaten ministerie IenW 2022 
2024. Op basis van vervolgonderzoek is in juni 2020 de Kamerbrief ‘Integrale 
voornemen voor de marktordening op het spoor na 2024’ verstuurd aan de Kamer. 
Het voornemen om voor de periode 2025 e.v. de concessie voor het Hoofdrailnet 
onderhands aan NS te gunnen is in deze brief kenbaar gemaakt. Dit voornemen kon 
rekenen op brede politieke steun. In het Beleidsvoornemen (d.d. 29 juni 2021) is dit 
voornemen verder uitgewerkt. Voor internationale verbindingen is het voornemen 
‘open toegang, tenzij’ aangekondigd en daarbij wordt een marktverkenning naar 
deze verbindingen uitgevoerd. Dit onderzoek zit in de afrondende fase en de 
uitkomst hiervan wordt naar verwachting dit najaar naar uw Kamer verstuurd. 
 
116 Vraag: 
Hoe verklaart u dat het aantal suïcidegevallen per gereden treinkilometer,  ondanks 
de substantiële investeringen, niet afneemt? 
 
Antwoord: 
De effecten van maatregelen rondom suïcidepreventie zijn zichtbaar geworden in 
een sterkere en eerdere daling van suïcidecijfers op het spoor ten opzichte van 
landelijke suïcidecijfers in de periode tot 2018. De effecten van de maatregelen uit 
het programma ‘Suïcidepreventie, afhandeling en nazorg op het spoor 2017-2021’ 
zijn in de recente cijfers nog niet volledig zichtbaar. Wetenschappelijk onderzoek op 
44
basis van data verzameld door ProRail over een periode van tien jaar laat zien dat 
investeringen in preventieve maatregelen bijdragen in daling van suïcidegevallen. 
 
117 Vraag: 
Wanneer wordt het enquêteren voor de ov-Klantenbarometer weer opgestart? 
 
Antwoord: 
Het enquêteren voor de OV-Klantenbarometer start in het vierde kwartaal van 2021. 
Dan wordt de klanttevredenheid gemeten in het hele openbaar vervoer in Nederland 
en op de Friese Waddenveren. De resultaten van deze meting zijn eind maart 2022 
beschikbaar. 
  
118 Vraag: 
Wat zijn de belangrijkste oorzaken dat de treinpunctualiteit van het goederenvervoer 
zwaar achterblijft bij de treinpunctualiteit van het reizigersverkeer? 
 
Antwoord: 
De indicator treinpunctualiteit wordt bepaald door het verschil tussen de planning 
van de treinrit en het daadwerkelijke verloop van de rit. De planning wordt 
gebaseerd op een gemiddelde treinsamenstelling. In het reizigersvervoer is die 
samenstelling redelijk homogeen: hoofdzakelijk intercity- en sprintermaterieel. In 
het goederenvervoer zijn er grote verschillen qua gewicht, belading en trekkracht 
van de locomotief. Dit zorgt voor grotere afwijkingen op de geplande tijdlijn. Daar 
komt bij dat goederenvervoerders afhankelijk zijn van de belading van hun treinen 
op terminals: het in- en uitladen van goederen en containers vergt meer tijd dan in- 
en uitstappende reizigers, waardoor al snel afwijkingen kunnen ontstaan ten 
opzichte van het geplande vertrekmoment. Voorts gaat het bij het goederenvervoer 
vaak om internationale treinen die op het spoornet van andere landen vertragingen 
kunnen oplopen, waardoor het geplande moment van toegang tot het Nederlandse 
spoor kan afwijken. De treinpunctualiteit van goederenverkeer is daarmee niet goed 
vergelijkbaar met die voor het reizigersverkeer. 
 
119 Vraag: 
Hoe realistisch is de omvorming van ProRail tot zbo, vooralsnog gepland per 1 
januari 2022, aangezien dit onderwerp controversieel is verklaard door de Kamer? 
 
Antwoord: 
N.a.v. het controversieel verklaren van het wetsvoorstel voor de omvorming van 
ProRail tot zbo heeft mijn voorganger op 4 februari jl. uw Kamer geïnformeerd 
vooralsnog uit te gaan van inwerkingtreding per 1 januari 2022. Zij heeft daarbij 
aangegeven dat dit mede afhankelijk is van het moment van aantreden van het 
                                                                 
44
 https://econtent.hogrefe.com/doi/10.1027/0227-5910/a000792 

Wetsverslag (lijst van vragen) Begrotingsstaten ministerie IenW 2022 
thuisonderwijs op onze mobiliteit kan zijn. Niet alleen in negatieve maar juist ook in 
positieve zin als het gaat om (verkeers-)veiligheid, bereikbaarheid en duurzaamheid. 
In het Bestuurlijk Overleg MIRT van 2020 hebben we daarom een extra (financiële) 
impuls gegeven aan het faciliteren van werkgevers en onderwijsinstellingen om het 
reisgedrag te bestendigen om per regio maatwerk te kunnen bieden. In een aantal 
regio’s heeft dit de afgelopen periode ook al tot concrete resultaten geleid. Een 
voorbeeld hiervan is het openstellen van de Voucherregeling Thuiswerkplan, 
waarmee werkgevers ondersteund worden in het maken van plannen voor hybride 
werken. Het stimuleren van kennisuitwisseling van dit soort concrete en inspirerende 
voorbeelden zie ik als mijn verantwoordelijkheid. 
 
Daarnaast wordt er gewerkt vanuit IenW, waar nodig met andere departementen, 
aan een aantal maatregelen om de effecten te bestendigen. Te denken valt aan 
fiscale maatregelen, zo besloot het Kabinet dat werknemers per januari 2021 recht 
hebben op een onbelaste thuiswerkvergoeding van maximaal €2,- per dag 
(belastingplan 2022). In een bestuurlijk overleg tussen vervoerders en 
onderwijskoepels dat 19 april jl. heeft plaatsgevonden is afgesproken dat beide 
sectoren zich zullen inspannen om veilig en comfortabel naar de onderwijsinstelling 
te kunnen reizen en zoveel mogelijk piekdrukte te voorkomen. In lijn daarmee heeft 
Minister van OCW in haar brief van 13 augustus jl. haar oproep van voor de zomer 
herhaalt en de onderwijsinstellingen met klem gevraagd om lokaal/regionaal in 
gesprek te gaan met vervoerders en rekening te houden met de uitkomsten. In een 
maandelijks informeel ambtelijk overleg met OCW, onderwijskoepels en vervoerders 
monitoren we de drukte en zoeken we gezamenlijk naar oplossingen voor plekken 
waar knelpunten zijn. In onze rol als werkgever hanteren we het hybride werken als 
uitgangspunt en zijn we via proeven aan het ervaren hoe dit verder vorm te geven. 
 
124 Vraag: 
Wat is de reden dat in 2022 minder geld is gereserveerd voor ov en stations? 
 
Antwoord: 
Zoals bij iedere afdeling wordt de meerjarige begroting van de afdeling Openbaar 
Vervoer en Stations afgestemd op de verwachte uitgaven, zoals onderzoeken en 
opdrachten aan onderzoeksbureaus. Het genoemde bedrag gaat dus nadrukkelijk 
niet over de investeringen in het Nederlandse openbaar vervoer en de stations. 
 
125 Vraag: 
Hoe wordt bijgedragen aan het creëren van een gelijk speelveld op het spoor? 
 
Antwoord: 
Het borgen van een gelijk speelveld zie ik als een belangrijke doelstelling voor de 
spoormarkt. Het ministerie van Infrastructuur en Waterstaat stelt de kaders en is 
systeemverantwoordelijk, de individuele concessieverleners en toezichthouder 
Autoriteit Consument en Markt spelen eveneens een belangrijke rol. Voor belangrijke 
spoorfaciliteiten, zoals service- en informatievoorzieningen voor reizigers op stations 
en wasstraten, geldt dat aanbieders verplicht zijn die aan elkaar te leveren tegen 
kostprijs en niet-discriminerende voorwaarden. Hierop houdt de ACM toezicht. 
Concessieverleners ontvangen daarnaast instrumenten om een gelijk speelveld te 
creëren bij een aanbestedingsprocedure. Voorbeelden daarvan zijn de 
overgangsregelingen voor materieel en personeel in de Wet personenvervoer 2000. 
 
126 Vraag: 
Hoe staat het met het uitwerken van een CO2-plafond voor de internationale 
luchtvaart vertrekkend uit Nederland? 
 
Antwoord: 
De uitwerking vordert en u ontvangt daarover op korte termijn nog een  
voortgangsbrief. 
 
127 Vraag: 
Welke vormen van duurzame biobrandstoffen en synthetische kerosine zullen in 
aanmerking komen voor de bijmengverplichting? 
 
 

Wetsverslag (lijst van vragen) Begrotingsstaten ministerie IenW 2022 
131 Vraag: 
Hoeveel duurder wordt een gevlogen kilometer bij het minimaal reduceren van 
broeikasgassen via duurzame biobrandstoffen en synthetische kerosine, aan de hand 
van het CO2-plafond? Hoe ontwikkelt deze prijs zich in verschillende scenario’s? 
 
Antwoord: 
Voor de Nederlandse en Europese context hebben de studie naar de 
46 47
bijmengverplichting respectievelijk de impact assessment van ReFuelEU  
de meerkosten van duurzame brandstoffen in kaart gebracht. Wat dat per kilometer 
betekent hangt, naast de hoeveelheid en type duurzame brandstof, af van zaken als 
het vliegtuigmodel en de bestemming. De invloed van een CO2-plafond op het 
gebruik van duurzame brandstoffen is nog niet bekend en wordt de komende tijd 
bestudeerd via een integrale effectenstudie. Zoals in het antwoord op vraag 126 
aangegeven, kunt u op korte termijn een voortgangsbrief over het CO2-plafond 
verwachten waarin ik nader op deze studie in ga. 
 
132 Vraag: 
Wat is de invloed van het instellen van beperkingen voor het aantal nachtvluchten 
op Schiphol op de hubfunctie? 
 
Antwoord: 
48
In een eerdere brief aan uw Kamer wordt toelichting gegeven op de verschillende 
aspecten die samenhangen met het reduceren van nachtvluchten op Schiphol. Het 
kabinet heeft besloten om in te zetten op een zorgvuldige en stapsgewijze reductie 
van het aantal nachtvluchten naar uiteindelijk 25.000. Een eerste stap wordt gezet 
richting 29.000 met de wijziging van het luchthavenverkeerbesluit (LVB) dat 
eveneens het Nieuwe Normen en Handhavingsstelsel (NNHS) verankert en de 
maximale capaciteit op Schiphol begrenst op 500.000 vliegbewegingen. Verdere 
reductie kan in daaropvolgende wijzigingen van het LVB worden geregeld, onder 
voorwaarden zoals de openstelling van Lelystad Airport en de substitutie van 
49
treinverkeer op bestemmingen als Brussel en Düsseldorf (Kamerstuk 29232, nr. 
41). Op die manier gaat de afbouw van nachtvluchten gepaard met maatregelen die 
aanpassingen in de operatie van luchtvaartmaatschappijen mogelijk maken, 
waardoor de hubfunctie van Schiphol geborgd is. 
 
133 Vraag: 
Welke piekbelasting van de Geluidbelasting (TVG) rond Schiphol is gevonden in 2019 
en 2020? 
 
Antwoord: 
Het totale volume van de geluidbelasting (TVG) geeft de totale gemiddelde 
geluidbelasting per tijdseenheid (seconde) weer van alle vliegtuigen in een 
gebruiksjaar over 33 referentiepunten voor het etmaal en voor de nachtperiode. Het 
Luchthavenverkeerbesluit Schiphol (LVB) stelt hiervoor grenswaarden. Een 
grenswaarde voor het vliegtuiggeluid tijdens het etmaal (in Lden) en een 
grenswaarde voor het vliegtuiggeluid tijdens de nachtperiode (in Lnight). In het 
vigerende en het nieuwe stelsel wordt voor de bepaling van de geluidbelasting in 
Lden, in Lnight en het TVG, het maximale geluidniveau van afzonderlijke 
vliegtuigbewegingen niet gebruikt of berekend. Het TVG is in 2019 en 2020 niet 
50
overschreden . 
 
 
                                                                 
46
 Kamerstukken II 2019-2020, 31936, nr. 726 
47
 Kamerstukken II 2021-2022, 22112, nr. 3188 
48
 Kamerstuk 29665, nr. 392 
49
 Staat van Schiphol 2020 als bijlage bij Kamerstukken II 2020/21, 29 665, nr. 404 en Staat van Schiphol 
2019 als bijlage bij Kamerstukken II 2019/20, 29 665, nr. 379. 
50
 NOMOS staat voor NOise MOnitoring System waarvan Schiphol gebruik maakt om vliegtuiggeluid in de regio 
rondom Schiphol te meten. Gegevens zijn te raadplegen via https://noiselab.casper.aero/ams/. Het is mogelijk 
om de periode 1 januari 2019 tot 31 december 2020 te selecteren en vervolgens wordt onder andere een 
grafiek samengesteld met de verdeling van maximale geluidniveaus voor de geselecteerde meetpost. 

Wetsverslag (lijst van vragen) Begrotingsstaten ministerie IenW 2022 
het SLA kunnen worden betrokken.  
  
138 Vraag: 
Op welke manier borgt u de veiligheid van passagiers tijdens de vlucht? 
 
Antwoord: 
Vliegen is een van de veiligste vormen van vervoer. Veiligheid in de luchtvaart (in de 
lucht en op de grond) is en blijft een topprioriteit om dit hoge niveau te behouden. 
Dit betekent veiligheid voor en beveiliging van vliegtuigpassagiers en bemanning, en 
veiligheid voor bewoners. De kaders voor de veiligheid van de burgerluchtvaart 
komen grotendeels internationaal tot stand bij de internationale 
burgerluchtvaartorganisatie van de Verenigde Naties (ICAO). De implementatie vindt 
veelal plaats via Europese Verordeningen die rechtstreeks van toepassing zijn in de 
lidstaten. Het ministerie levert een actieve bijdrage aan de totstandkoming van de 
kaders op mondiaal en Europees niveau. De ILT houdt toezicht op de naleving van 
deze regels. 
 
139 Vraag: 
Welke subsidies worden lager ingeschat, minder ingezet of worden geschrapt in 
2022, waardoor het begrote bedrag lager is dan in 2021 onder het kopje ‘overige 
subsidie’ in tabel 43? 
 
Antwoord: 
Het verschil in bedragen tussen 2022 en 2021 voor wat betreft overige subsidies 
bestaat vrijwel volledig uit het aflopen van de tussen betrokken partijen 
overeengekomen bijdrage vanuit IenW aan de Stichting Leefomgeving Schiphol in 
2022. 
 
In de begroting 2021 is gemeld dat bij de afnemende mogelijkheden van 
hinderbeperking de tweede tranche van het leefbaarheidsfonds een belangrijke 
impuls is voor de inpassing van de luchthaven Schiphol in haar omgeving. De 
partijen Schiphol, de provincie Noord-Holland en het Rijk hebben afgesproken om in 
totaal € 30 miljoen voor een tweede fase ter beschikking te stellen aan de Stichting 
Leefomgeving Schiphol. Het Rijk stelt maximaal € 10 miljoen ter beschikking, 
hiervan is in voorgaande jaren reeds € 9,6 miljoen verstrekt. In 2021 wordt nog 
maximaal € 0,4 miljoen verstrekt. 
 
140 Vraag: 
Wat is de reden van de grote stijging in de tarieven voor het gebruik van 
luchtverkeersdienstverlening op en rond Bonaire International Airport voor de 
periode 2020-2022 waardoor subsidiëring noodzakelijk is? 
 
Antwoord: 
De grote tariefstijging in 2020 is het gevolg van het wegvallen van een eerdere 
subsidie, die in 2017 is opgezet omdat zich destijds een vergelijkbare situatie met 
een mogelijk sterke tariefstijging voordeed. Die eerdere tariefstijging werd 
veroorzaakt door een kostenstijging bij de verantwoordelijke dienstverlener, Dutch 
Caribbean Air Navigation Service Provider (DC-ANSP) die ten behoeve van Caribisch 
Nederland luchtverkeersdiensten verleent. Deze kostenstijging was het gevolg van 
een aantal noodzakelijke investeringen, die samenhingen met de bouw van een 
nieuwe verkeerstoren, en van een professionalisering van DC-ANSP, waarbij kosten 
die voorheen ten onrechte niet werden doorberekend wel werden opgenomen in het 
tarief. Op verzoek van IenW heeft in 2017 een onafhankelijk bureau (PwC) de 
voorgestelde kosten nader geanalyseerd en op basis van deze analyse zijn geen 
significante gebreken gevonden. 
 
Gedurende de ontwikkeling van het nieuwe tariefvoorstel voor 2020 heeft DC ANSP, 
in overleg met IenW een aantal kostenbesparende stappen gezet om de 
tariefstijging bij wegvallen van de subsidie zoveel mogelijk te beperken. Ondanks 
deze stappen dreigde toch een forse tariefstijging. Om deze stijging en hiermee als 
gevolg een mogelijke verstoring van de markt te voorkomen, heeft IenW besloten 
ook voor de periode 2020-2022 een deel van de kosten van de dienstverlening door 
DC-ANSP door middel van subsidiering dekken. De komende periode zal verder 

Wetsverslag (lijst van vragen) Begrotingsstaten ministerie IenW 2022 
 
 
143 Vraag: 
Hoeveel winst qua uitstoot van broeikasgassen is haalbaar per gevaren kilometer via 
Selective Catalytic Reduction (SCR)-katalysatoren voor binnenvaartschepen? Hoe 
ontwikkelt deze uitstoot zich in verschillende scenario’s? 
 
Antwoord: 
De extra kosten van SCR-katalysatoren zitten hem naast de eenmalige aanschaf in 
onderhoud van de installatie en de toepassing van ureum in de katalysator. PBL, 
TNO, CE Delft en RIVM hebben in een eerdere studie aangegeven de extra 
onderhoudskosten te schatten op € 5.000 per schip per jaar en de kosten voor 
ureum op € 4.300 per schip per jaar. Wat dit betekent voor de prijs per kilometer is 
niet te zeggen, omdat het vaarprofiel sterk varieert per schip. Er zijn schepen die 
24/7 varen, maar er zijn ook schepen die gedurende lange tijd stilliggen. Er zijn 
geen scenario’s bekend met betrekking tot prijsontwikkelingen. 
 
144 Vraag: 
Hoeveel duurder wordt een gevaren kilometer via (SCR)-katalysatoren voor 
binnenvaartschepen? En hoe ontwikkelt deze prijs zich in verschillende scenario’s? 
 
Antwoord: 
De extra kosten van SCR-katalysatoren zitten hem naast de eenmalige aanschaf in 
onderhoud van de installatie en de toepassing van ureum in de katalysator. PBL, 
TNO, CE Delft en RIVM hebben in een eerdere studie aangegeven de extra 
onderhoudskosten te schatten op € 5.000 per schip per jaar en de kosten voor 
ureum op € 4.300 per schip per jaar. Wat dit betekent voor de prijs per kilometer is 
niet te zeggen, omdat het vaarprofiel sterk varieert per schip. Er zijn schepen die 
24/7 varen, maar er zijn ook schepen die gedurende lange tijd stilliggen. Er zijn 
geen scenario’s bekend met betrekking tot prijsontwikkelingen. 
 
145 Vraag: 
Kunt u een overzicht geven van de gemaakte kosten in 2018, 2019, 2020 en 2021 
voor het satellietinstrument Ozone Monitoring Instrument  (OMI) en het Galileo 
Reference Center (GRC)? 
 
Antwoord: 
Bedragen x € 1000 
Verbruiksvergoeding GRC 
2018: 424 
2019: 448 
2020: 436 
2021: 433 
Exploitatiekosten OMI 
2018: 0 
2019: 700 
2020: 390 
2021: 0 
 
146 Vraag: 
Welke activiteiten in de Uitvoering Homogene Groep Internationale Samenwerking 
(HGIS) en niet-HGIS zijn in 2022 niet opgenomen in het budget daar het budget 
aanzienlijk lager ligt dan in 2021? 
 
Antwoord: 
et budget voor de Uitvoering Homogene Groep Internationale Samenwerking (HGIS) 
in 2022 is veel lager door de overboeking van € 792.000 naar het ministerie van 
OCW ten behoeve van het Polair programma. Daarnaast zijn er geen HGIS middelen 
voorzien ten behoeve van het Global Center on Adaptation (GCA) dat nu de formele 
rechtsvorm van een stichting heeft en zelfstandig opereert. Voor de financiering van 
de activiteiten van het GCA waren extra HGIS-middelen toegekend tot en met 2021. 
Het niet-HGIS budget in 2022 is veel lager doordat er geen grote internationale 
conferenties zijn voorzien. In 2021 zijn met name de Climate Adaptation Summit en 

Wetsverslag (lijst van vragen) Begrotingsstaten ministerie IenW 2022 
Antwoord: 
Specifiek voor de concretisering van de bijdrage die circulaire economie kan leveren 
aan de klimaatopgave, heb ik recent een onderzoek laten uitvoeren door TNO en 
Ecorys. Deze studie concludeert dat naar schatting 2 Mton CO2-eq reductie kan 
worden bereikt in 2030 ten gevolge van de transitie naar een circulaire economie 
(zie bijlage). De investeringen vanuit de begroting van IenW in de circulaire 
economie die direct bijdragen aan de klimaatopgave voor de komende 4 jaren, 
bedragen voor 2022 €22.763 miljoen en vanaf 2023 structureel €15 miljoen per 
jaar. Dat is exclusief de extra middelen die recent beschikbaar zijn gekomen voor de 
maatregelen circulaire ketenprojecten (€ 30 miljoen in totaal) en de MIA/Vamil, ter 
bevordering van investeringen die bijdragen aan onder andere CO2-reductie, de 
circulaire economie, duurzame mobiliteit en verduurzaming van de bouw en 
landbouw (in totaal € 93 miljoen inclusief uitvoeringskosten). Deze extra middelen 
leveren de komende jaren naar verwachting zo’n 0,4 Mton CO2-equivalente 
emissiereductie op. 
De investeringen in klimaatadaptatie zijn gericht op het aanpassen aan de 
veranderende (weers)omstandigheden als gevolg van de klimaatverandering, en dus 
niet primair op het tegengaan van de klimaatverandering c.q. het terugdringen van 
CO2-uitstoot. 
Voor de bijdrage van de energietransitie en regionale gebiedsontwikkeling aan de 
reductie van broeikasgassen verwijs ik u graag naar mijn collega’s van EZK, 
respectievelijk BZK. 
  
151 Vraag: 
Wordt in het huidige beleid toegewerkt naar de nieuwe advieswaarden van de 
Wereldgezondheidsorganisatie in 2030, die bekend zijn gemaakt in september 2021? 
 
Antwoord: 
In het Schone Lucht Akkoord (SLA) is vastgelegd dat toegewerkt wordt naar de 
WHO-advieswaarden in 2030. In het SLA is uitgegaan van de WHO-advieswaarden 
uit 2005. Nu er nieuwe advieswaarden zijn uitgebracht, bekijk ik, conform de 
afspraken uit het SLA, samen met deelnemende gemeenten en provincies, op welke 
wijze de nieuwe advieswaarden bij het akkoord kunnen worden betrokken. Ik 
informeer uw Kamer begin 2022 hierover in de Kamerbrief over de 
voortgangsmeting van het SLA . 
 
152 Vraag: 
Is trillingshinder ook onderdeel van de Sanering Wet Geluidhinder? 
 
Antwoord: 
Nee, trillingshinder is geen onderdeel van de sanering Wet geluidhinder. De Wet 
geluidhinder kent alleen een normenkader voor geluid. Voor trillingshinder zijn er op 
dit moment nog geen normen waar aan getoetst kan worden. In het sinds 2018 
ingezette beleidsintensiveringstraject voor trillingen van het spoor wordt op basis 
van verschillende onderzoeken en praktijkproeven onderzocht of beleid om de hinder 
van trillingen van het spoor te verminderen geformuleerd kan worden. Op 20 
52
november 2020 is de Kamer geïnformeerd over de voortgang van dit traject. In 
het voorjaar van 2022 wordt uw Kamer opnieuw geïnformeerd hierover.  
  
153 Vraag: 
Waarom is er enkel in 2021 geld (5.000 euro) uitgetrokken voor het ‘Programma 
Nationaal Samenwerkingsprogramma Luchtkwaliteit (NSL) en het Schone Lucht 
Akkoord (SLA)’ en in alle andere jaartallen 0 euro (tabel 59)? Waardoor komt dit? 
 
Antwoord: 
Voor het Schone Lucht Akkoord is in totaal € 50 mln beschikbaar. Hiervan is reeds  
€ 14,9 mln vanuit het Mobiliteitsfonds overgeheveld naar hoofdstuk XII, artikel 20. 
De resterende middelen ad € 35,1 miljoen voor de periode 2021-2023 staan nog op 
het Mobiliteitsfonds en zijn daarom niet zichtbaar onder artikel 20 van de 
ontwerpbegroting van IenW. Voor de aanpak van NSL knelpunten Veehouderijen is 
nog € 2,9 miljoen op het Mobiliteitsfonds beschikbaar. 
                                                                 
52
 Kamerstuk 29984, nr. 906 

Wetsverslag (lijst van vragen) Begrotingsstaten ministerie IenW 2022 
naar het recent met uw Kamer gedeelde rapport van Ecorys en TNO ‘Bijdrage 
circulaire economie aan de klimaatopgave’  (zie bijlage) waarin de bijdragen van de 
verschillende maatregelen voor de circulaire economie aan de klimaatopgave in 
beeld zijn gebracht. Een reductie als gevolg geheel van alle maatregelen is moeilijk 
te bepalen aangezien dan ook bekend zou moeten zijn wat de uitstoot zou zijn 
zonder deze instrumenten. Wat wel bekend is dat het nieuwe voorstel van de 
Europese Commissie ten aanzien van het EU-emissiehandelsysteem, mits 
geïmplementeerd, zal leiden tot een jaarlijkse reductie in broeikasgassen van 2,2% 
bij de sectoren en bedrijven die onder het emissiehandelsysteem vallen. 
  
157 Vraag: 
Welke extra marktprikkels voor het beprijzen van milieuschade worden de komende 
vier jaar verwacht op de Nederlandse en Europese markt? Wat is de verwachte winst 
qua uitstoot van broeikasgassen rondom deze marktprikkels voor het beprijzen van 
milieuschade? 
 
Antwoord: 
Diverse studies van het Planbureau voor de Leefomgeving (zie bijlage) en het 
Centraal Planbureau (zie bijlage) roepen op tot het meer beprijzen van 
milieuschade. Een ambtelijke interdepartementale werkgroep heeft vorig jaar een 
inventarisatie gepubliceerd van mogelijke fiscale maatregelen (zie bijlage). Het is 
aan het volgende kabinet om te bepalen welke beprijzingsinstrumenten worden 
ingezet. Op Europees niveau wordt naast een uitbreiding van het EU-
emissiehandelssysteem gewerkt aan een Europese koolstofgrensbelasting. Tevens 
wordt zowel nationaal als in Europees verband gekeken naar de mogelijkheden om 
uitgebreide producentenverantwoordelijkheid voor meer productgroepen in te 
voeren en bestaande systemen effectiever te maken. 
 
158 Vraag: 
Hoe denkt u het doel dat in 2035 het percentage huishoudelijk afval dat wordt 
gestort maximaal 10% mag bedragen, 65% gerecycled moet worden, 25% van het 
huishoudelijk afval mag worden verbrand, te behalen, zeker gezien het feit dat als 
Europa deze percentages wil behalen in 2035 het, los van de verdere groei van 
afvalproductie, behoefte heeft aan 41 miljoen ton extra capaciteit, oftewel 200 extra 
afvalenergiecentrales? Hoe denkt u deze doelen te behalen terwijl er tegelijkertijd 
wordt gewerkt aan het uitfaseren van installaties? 
 
Antwoord: 
Het is duidelijk dat afvalverbranding de komende jaren nog een grote rol speelt in 
de verwerking van afval binnen de EU en in Nederland. Het streven binnen de 
transitie naar een circulaire economie is echter om afval zo hoogwaardig mogelijk te 
verwerken, wat een verschuiving naar meer recycling en hergebruik betekent. Als 
resultante zal er steeds minder worden gestort en verbrand, met een groeiend 
overschot aan verbrandingscapaciteit ten opzichte van de binnenlandse behoefte tot 
gevolg. Tegelijkertijd moeten we constateren dat er binnen Nederland ook nu al zo’n 
2 megaton meer verbrandingscapaciteit aanwezig is dan dat we momenteel nodig 
hebben voor de verwerking van het in Nederland geproduceerde afval. In het 
verleden, en ook nu nog, wordt een deel van die capaciteit opgevuld met 
buitenlands afval. Hoe meer wij er als Nederland door middel van ons circulaire 
economie beleid in slagen om de hoeveelheid restafval terug te dringen, hoe meer 
deze ruimte opgevuld zal worden met buitenlands afval. De daarbij behorende 
emissies, zoals CO2, drukken daarmee op de schouders van Nederland en niet op 
die van de landen waar het afval oorspronkelijk vandaan komt. Ik zie het niet als de 
Nederlandse rol om de Europese verbrandingsoven te worden. Daarbij herken ik het 
door u geschetste beeld van de toekomstige behoefte aan verbrandingscapaciteit 
niet. Dit lijkt uit te gaan van een status quo in de landen om ons heen. Maar ook de 
andere Europese landen hebben zich gecommitteerd aan de klimaatdoelen. De 
circulaire ambitie wordt eveneens breed gedeeld in Europa en dit streven hebben we 
ook reeds in verschillende bindende afspraken vastgelegd. Een voorbeeld is het 
aangehaalde maximale percentage stort van 10% en het percentage van 65% voor 
te bereiden voor hergebruik of te recyclen stedelijk afval per 2035. Deze wettelijk 
vastgelegde doelen maken duidelijk dat een hoop lidstaten hard zullen moeten 
werken om stort en verbranding terug te dringen en afval hoogwaardiger te 

Wetsverslag (lijst van vragen) Begrotingsstaten ministerie IenW 2022 
 
 
 
163 Vraag: 
Is het mogelijk om stoffen die vallen onder de REACH-Verordening in het gebruik in 
te dammen door een verbod op een bepaalde toepassing van het middel? 
 
Antwoord: 
Er zijn twee mogelijkheden om onder de REACH verordening vallende stoffen in te 
dammen. 
Indien een stof onder REACH is aangemerkt als Zeer Zorgwekkende Stof (Substance 
of Very High Concern) dan kan het toepassen van de stof in de EU worden verboden. 
Wel is het onder bepaalde voorwaarden voor bedrijven mogelijk om (tijd- en 
toepassing gebonden) uitzonderingen (zogenaamde autorisaties) aan te vragen. 
 
Daarnaast geldt dat voor alle stoffen die een onacceptabel risico geven voor 
menselijke gezondheid of milieu een restrictie kan worden ingesteld waarmee zowel 
de productie, het in de handel brengen als het toepassen van de stof kan worden 
ingeperkt. Een restrictie kan beperkingen opleggen aan de stof zelf maar ook op 
producten waar de stof in zit, zoals geïmporteerde en in de EU gefabriceerde 
artikelen of mengsels. 
 
De REACH verordening beoogt naast beschermen van gezondheid en milieu ook de 
interne markt te vergemakkelijken door een gelijk speelveld te bieden voor alle 
Europese bedrijven. Daardoor is het niet mogelijk om als Nederland zo maar 
eenzijdig stof- of productverboden in te stellen. Dat kan alleen als er gegronde 
redenen zijn om aan te nemen dat ter bescherming van de gezondheid van de mens 
of het milieu onmiddellijk optreden absoluut noodzakelijk is. Dit kan alleen tijdelijk, 
vooruitlopend op EU-maatregelen onder REACH. 
 
164 Vraag: 
Zijn extra middelen vrijgemaakt om de kennis en capaciteit van omgevingsdiensten 
te versterken naar aanleiding van het rapport van de commissie Van Aartsen 
(Adviescommissie VTH)? 
 
Antwoord: 
In aanvulling op mijn antwoord op vraag 96 kan ik aangeven dat er naar aanleiding 
van het rapport van de commissie Van Aartsen op dit moment geen extra middelen 
zijn vrijgemaakt om de kennis en capaciteit van de omgevingsdiensten te 
versterken. Het is aan het aanstaand missionair kabinet om voor de middellange en 
lange termijn acties naar aanleiding van het rapport  van de commissie Van Aartsen 
substantiële middelen vrij te maken. In mijn hoofdlijnennotitie, dat voor de Kerst 
naar de Kamer zal worden gezonden, zal ik onder meer ingaan op de mogelijkheden 
voor de korte termijn.  
 
165 Vraag: 
Kan de invulling van de hierna genoemde subsidies nader worden toegelicht: ‘De 
overige subsidies hebben voornamelijk betrekking op subsidies aan organisaties die 
een bijdrage leveren aan het vervolmaken van het stelsel van omgevingsdiensten.’? 
 
Antwoord: 
Ondersteuning van organisaties ter versterking van het stelsel van 
omgevingsdiensten en de uitvoering wordt voornamelijk uit de post opdrachten 
programma Omgevingsveiligheid gefinancierd. Incidentele subsidies worden uit de 
post ‘overige subsidies’ gefinancierd. Voor 2022 betreft het hierbij onder andere 
mogelijke incidentele subsidies op het gebied van verbeteren kennisinfrastructuur, 
versterken Brzo-uitvoering en implementatie van de Omgevingswet. Daarnaast 
wordt deze post voor 2022 gebruikt voor een subsidie aan VeiligheidNL op het 
gebied van vuurwerk (jaarlijks onderzoek naar vuurwerkaankoop, -gebruik en letsel, 
en subsidie t.b.v. lesprogramma scholieren). 
 
 
 

Wetsverslag (lijst van vragen) Begrotingsstaten ministerie IenW 2022 
aanpak van de zogeheten zorgbedrijven verder aan te scherpen en de effectiviteit 
nog meer te verbeteren. 
  
169 Vraag: 
Kunt u overzichtelijk uiteenzetten hoe de verdeling is van de uitgaven tussen de 
Programma’s, Regulier Toezicht, Onderzoek en Handhaving, Dienstverlening en 
Vergunningverlening en Autoriteit woningcorporaties voor de Inspectie 
Leefomgeving en Transport (ILT)? Kan ook inzichtelijk worden gemaakt hoe groot de 
capaciteit is bij gemeenten en provincies met betrekking tot toezicht en handhaving? 
 
Antwoord: 
De begroting voor het jaar 2022 van de ILT is 182 miljoen euro. Alle personele en 
materiële uitgaven zijn in de taartdiagram verdeeld op basis van de verwachte inzet 
in fte in 2022 op deze taken. 
 
Naar aanleiding van het rapport van de commissie Mans “De tijd is rijp” uit 2008 zijn 
29 omgevingsdiensten opgericht als fundament onder het VTH-stelsel. In deze 
omgevingsdiensten zijn destijds de capaciteit en kennis van gemeenten en 
provincies gebundeld om voldoende robuustheid en kritische massa te hebben om 
een goede uitvoering van VTH te waarborgen. Het gaat hier om menskracht die van 
gemeenten en provincies naar de omgevingsdiensten is gegaan. De coördinatie en 
aansturing van de omgevingsdiensten is bij gemeenten en provincies 
achtergebleven. Het is niet bekend hoe groot deze capaciteit is. Wel blijkt uit het 
57
onderzoek naar de data van de omgevingsdiensten dat in 2020 de totale capaciteit 
van omgevingsdiensten 4684 fte bedroeg. 
 
 
 
 
170 Vraag: 
Waarom willen niet alle gemeenten deelnemen aan het SLA? Is er zicht op of het 
budget voor de uitvoering van het SLA (50 miljoen euro voor de periode 2020-2023) 
gemeenten remt om deel te nemen? 
 
Antwoord: 
De doelen van het Schone Lucht Akkoord (SLA) gaan verder dan wat wettelijk 
verplicht is. Deelname aan het SLA is daarom vrijwillig en gebaseerd op een 
gezamenlijke ambitie en bestuurlijke afspraken om verdergaande gezondheidswinst 
en daarmee een betere kwaliteit van leven te realiseren. Het is aan de individuele 
gemeenten om te besluiten of ze deelnemen. Op dit moment nemen alle provincies 
                                                                 
57
 Kamerstuk 22343/28663, nr. 300 

Wetsverslag (lijst van vragen) Begrotingsstaten ministerie IenW 2022 
 
174 Vraag: 
Wat is de stand van zaken betreffende het tolvrij maken van de Westerscheldetunnel 
nu de aangenomen motie van de leden Alkaya en Van der Plas (Kamerstuk 35570-A, 
nr. 67) niet is uitgevoerd? 
 
Antwoord: 
61
In de brief van 7 juli 2021 is u als reactie op deze motie geantwoord dat het 
vervroegd tolvrij maken van de Westerscheldetunnel leidt tot gederfde 
tolopbrengsten ter grootte van in totaal € 340 miljoen en dat daar geen ruimte voor 
op de Rijksbegroting is. In het MIRT-debat van 16 juni 2021 is aangegeven dat er 
een groot tekort is aan budget voor infrastructurele projecten, zowel voor aanleg als 
voor beheer en onderhoud. Er is geen sprake van vrijvallende middelen door 
onderuitputting bij andere projecten. Daarmee ontbeert deze motie een deugdelijke 
dekking. Het demissionair kabinet zal geen projecten, waarover reeds afspraken zijn 
gemaakt, schrappen om het tolvrij maken de Westerscheldetunnel te kunnen 
62
bekostigen. Daarnaast is in de brief van 7 juli gemeld dat cf. motie Stoffer het 
overleg met de provincie Zeeland is opgestart, waarbij is afgesproken dat IenW en 
de provincie gezamenlijk in kaart brengen welke stappen gezet moeten worden voor 
het eerder tolvrij maken van de Westerscheldetunnel, indien in de formatie daarover 
zal worden besloten. Het resultaat, een draaiboek voor de noodzakelijk te nemen 
63
maatregelen is op 15 oktober aan de Kamer toegezonden. Uit het draaiboek blijkt 
dat het wegnemen van de tolheffing naar verwachting zal leiden tot een toename 
van het verkeer op het traject van de Westerscheldetunnel en tot gewijzigde 
verkeersstromen op omliggende (hoofd-)wegen. Aan de hand van een 
verkeersmodel dienen de effecten op het betreffende verkeersnetwerk in kaart te 
worden gebracht. Afhankelijk van de uitkomsten van dit verkeersmodel dienen 
mogelijk maatregelen te worden getroffen op het gebied van milieu 
(stikstofdepositie, luchtkwaliteit, geluidshinder) en verkeersveiligheid. Op basis van 
het draaiboek, kan het nieuwe kabinet aan de slag, indien het tot het tolvrij maken 
van de Westerscheldetunnel besluit. 
 
175 Vraag: 
Waarom stopt u met de subsidieregeling (bio-)Liquefied Natural Gas (LNG), terwijl 
(bio-)LNG een wezenlijke bijdrage kan leveren aan de verduurzaming van 
wegtransport en daar het prijsverschil met diesel door de sterk stijgende gasprijzen 
verder oploopt? 
 
Antwoord: 
Op 1 januari 2019 is artikel 71i van de Wet op de accijns komen te vervallen. Op 
grond van dit artikel hadden ‘degenen die LNG uitslaan voor gebruik’ de 
mogelijkheid om op LNG betaalde accijns gedeeltelijk terug te ontvangen. In het 
Klimaatakkoord is vervolgens het volgende afgesproken: “voor de verduurzaming 
van het wegvervoer op de korte termijn werkt de Rijksoverheid aan een 
compensatieregeling voor bio-LNG voor de jaren 2019 en 2020’’. Gezien de 
uitwerking van de subsidieregeling in 2019 afgerond werd is een subsidie voor 2020 
en 2021 opgesteld. Met de sector en aan de Kamer is altijd duidelijk 
gecommuniceerd dat de ondersteuning na deze twee jaar niet verlengd zou worden, 
omdat vervolgens de transitie naar bio-LNG verder ondersteund wordt onder de RED 
II implementatie. Verlenging van de subsidie is daarom ook niet overwogen. 
 
 
 
 
 
 
 
 
 
                                                                 
61
 Kamerstuk 35570-A nr. 90 
62
 Kamerstuk 35 570 A, nr. 64 
63
 2021Z18138 

Wetsverslag (lijst van vragen) Begrotingsstaten ministerie IenW 2022 
hierin de motie Mulder volgt, die de regering verzoekt in overleg met de sector tot 
een afbouwpad voor de Nederlandse verbrandingscapaciteit te komen en, als daar 
overeenstemming over is bereikt, de belastingmaatregel te heroverwegen. Op dit 
moment is die overeenstemming er nog niet. Ik informeer u voor de 
begrotingsbehandeling over de stand van zaken met betrekking tot de gesprekken 
die ik voer met de sector. 
 
180 Vraag: 
Bent u bereid om de importheffing op afval per 1 januari aanstaande in te trekken 
om vervolgens samen met de sector te werken aan een plan voor verder CO2-
reductie en capaciteitsplanning die past in de Europese context? 
 
Antwoord: 
Nee, hier ben ik niet toe bereid omdat dit niet in lijn zou zijn met waartoe de Kamer 
65
de regering heeft opgeroepen. De motie Mulder verzoekt de regering om in overleg 
met de sector te komen tot een realistisch scenario voor de afbouw van Nederlandse 
afvalverbrandingsinstallatie (AVI)-capaciteit en, als overeenstemming is bereikt over 
het afbouwpad, de afschaffing van de belastingvrijstelling op verbranding van 
geïmporteerd afval te heroverwegen. Op dit moment zijn de gesprekken over een 
afbouwpad nog gaande. Heroverweging van de maatregel t.a.v. de 
afvalstoffenbelasting is pas aan de orde als overeenstemming is bereikt over het 
afbouwpad. Ik zal de Kamer nog voor de IenW begrotingsbehandeling informeren 
over de laatste stand van zaken met betrekking tot deze gesprekken. 
 
 
                                                                 
65
 Kamerstuk 32852, nr. 168 

