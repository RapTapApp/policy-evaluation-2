Aan de minister van Volksgezondheid, Welzijn en Sport
Datum: 23 december 2021 Uw kenmerk: 3299810-1022186-PDC19 Ons kenmerk: 3302508/3302799/PVL/ym/087 
Telefoon: 070 340 75 20 E-mail: Bijlagen: - 
Onderwerp: vaccinatie tegen COVID-19 met het Novavax-vaccin bij volwassenen 
Publicatienummer: 2021/52 
Geachte minister, 
In dit vervolgadvies komt de Gezondheidsraad tegemoet aan uw adviesvraag van 
20 december jl. U vraagt te adviseren over de inzet van het vaccin van Novavax bij 
volwassenen, en of er contra-indicaties zijn. Ook vraagt u of er specifieke doelgroepen zijn die 
op medische of ethische gronden gebaat zijn bij het vaccin van Novavax als alternatief voor de 
mRNA- of vectorvaccins.  
Het vaccin van Novavax tegen COVID-19 (NVX-CoV2373; merknaam Nuvaxovid) is op 
20 december jl. door het Europees geneesmiddelenagentschap (EMA) positief beoordeeld voor 
1
gebruik bij personen vanaf 18 jaar oud. Vaccinatie met het Novavax-vaccin bestaat uit twee 
doses met een interval van minimaal 3 weken.  
Het vaccin van Novavax verschilt van de mRNA-vaccins van BioNTech/Pfizer en Moderna, en 
van de vectorvaccins van AstraZeneca en Janssen. Deze vier reeds toegepaste vaccins 
bevatten geen gesynthetiseerd eiwit van het virus, maar alleen het genetische materiaal dat 
codeert voor het spike-eiwit van het SARS-CoV-2-virus. Het lichaam maakt vervolgens zelf het 
spike-eiwit van het virus aan, waartegen het lichaam antistoffen gaat aanmaken. In het geval 
van het Novavax-vaccin wordt in plaats van het genetische materiaal het spike-eiwit zelf 
toegediend. Novavax is een zogenaamd nanopartikelvaccin, dat bestaat uit gestabiliseerd 
spike-eiwit en dat geproduceerd is met recombinant-DNA-techniek. In het vaccin zit ook een 
relatief nieuw adjuvans (Matrix-M), dat de afweerreactie van het lichaam op dit eiwit versterkt en 
aanstuurt.  
Het advies is opgesteld door de Subcommissie Vaccinaties COVID-19. De commissie heeft 
gebruikgemaakt van het beoordelingskader voor vaccinatie. Dit advies omvat de beoordeling van 
de werkzaamheid/effectiviteit, veiligheid en aanvaardbaarheid van het Novavax-vaccin voor 
volwassenen. De ziektelast bij volwassenen is in eerdere adviezen van de Gezondheidsraad 
beschreven. De huidige epidemiologische situatie of andere gegevens geven de commissie 
geen aanleiding om anders te oordelen over deze ziektelast. Over de kosteneffectiviteit van 
vaccinatie tegen COVID-19 met het Novavax-vaccin kan de commissie geen uitspraak doen, 
omdat daarover nog geen data beschikbaar zijn. Een overzicht van de commissiesamenstelling 
vindt u onder aan deze brief. Het advies is getoetst door de beraadsgroep van de 
Gezondheidsraad. 
De commissie heeft bekeken of er reden was om af te wijken voor Caribisch Nederland. Dat 
bleek niet het geval te zijn en daarom is de inhoud van dit advies ook voor Caribisch Nederland 
van toepassing. 
| Pagina 1 van 6 

 
Contra-indicaties  
Het NVX-CoV2373-vaccin is gecontra-indiceerd voor mensen die overgevoelig zijn voor een 
van de bestanddelen van het vaccin. De bestanddelen en samenstelling van het vaccin staan 
5
beschreven in de samenvatting van de productkenmerken.  
 
Speciale groepen 
Zwangerschap en borstvoeding 
De werkzaamheid en veiligheid van het Novavax-vaccin is nog niet systematisch onderzocht bij 
zwangere vrouwen. Uit preklinische studies zijn geen aanwijzingen gekomen die duiden op 
5
directe of indirecte nadelige gevolgen van vaccinatie tijdens zwangerschap. Toepassing bij 
zwangere vrouwen of vrouwen die zwanger willen worden lijkt dus voldoende veilig. Er zijn geen 
wetenschappelijke gronden die suggereren dat COVID-19-vaccinatie effect zou hebben op de 
vruchtbaarheid. Uit dierstudies zijn er geen aanwijzingen voor directe of indirecte schadelijke 
effecten op de vruchtbaarheid. 
 
De commissie heeft geen redenen om vaccinatie bij vrouwen die borstvoeding geven af te 
raden. Hoewel er geen specifieke gegevens zijn over dit vaccin, kan er wel gekeken worden 
naar het gebruik van andere niet-replicerende vaccins tijdens de borstvoeding. Op basis van 
theoretische gronden en opgedane ervaring, verwacht de commissie dat het Novavax-vaccin 
voldoende veilig is voor gebruik bij deze groep vrouwen. 
 
Aanvaardbaarheid 
De commissie beoordeelt de verhouding tussen gezondheidswinst en last van vaccinatie met 
het Novavax-vaccin als gunstig. De werkzaamheid tegen de virusvarianten die aanwezig waren 
ten tijde van de registratiestudies voor de verschillende vaccins, is vergelijkbaar met die van de 
andere in Nederland gebruikte vaccins. Tegenover deze gezondheidswinst staat volgens de 
commissie een beperkte last van vaccinatie, die veroorzaakt wordt door de reactogeniciteit van 
het vaccin. De meeste volwassenen zullen na vaccinatie tijdelijk last hebben van klachten zoals 
vermoeidheid, hoofdpijn, spierpijn of gewrichtspijn. Omdat het vaccin kortgeleden is ontwikkeld 
en nog niet op grote schaal is toegepast in de algemene populatie, zijn er nog geen gegevens 
over eventuele zeer zeldzame bijwerkingen.   
 
Advies 
De commissie concludeert dat de werkzaamheid van het vaccin van Novavax in de verrichte 
trials hoog is, ook onder ouderen. Wel geldt hierbij de kanttekening dat het onderzoek naar de 
werkzaamheid van het vaccin van Novavax eind 2020 en begin 2021 is uitgevoerd, een periode 
waarin met name de Wuhan-, alfa- en de bètavariant van het SARS-CoV-2-virus circuleerden. 
De werkzaamheid van het Novavax-vaccin die is vastgesteld in deze klinische trial is 
vergelijkbaar met die van de mRNA-vaccins in de toenmalige klinische trials. De werkzaamheid 
van het Novavax-vaccin tegen de meer besmettelijke deltavariant of de opkomende 
omikronvariant is op dit moment nog onvoldoende onderzocht. Over de bescherming die de 
mRNA-vaccins bieden tegen de omikronvariant verschijnen inmiddels de eerste 
11
 Over het Novavax-vaccin zijn dergelijke gegevens op dit moment niet 
onderzoeksgegevens.
bekend. De commissie acht het aannemelijk dat de bescherming van het Novavax-vaccin tegen 
de omikronvariant na primaire vaccinatie ook lager zal zijn dan die tegen de eerdere varianten 
die tijdens de fase 3-studies dominant waren. De commissie verwacht dat ook na de primaire 
serie van Novavax een boostervaccinatie nodig is. Over het gebruik van een homologe 
   | Pagina 3 van 6 

 
Samenstelling Subcommissie Vaccinatie COVID-19 bij het advies Vaccinatie tegen 
COVID-19 met het Novavax-vaccin bij volwassenen 
 
• prof. dr. C.J.P.A. Hoebe, hoogleraar sociale geneeskunde en infectieziektebestrijding, 
Universiteit Maastricht, GGD Zuid Limburg, voorzitter 
• prof. dr. M.P.G. Koopmans, hoogleraar virologie, hoofd afdeling viroscience, Erasmus MC, 
Rotterdam 
• drs. M.W.H. van Beek, klinisch geriater, Catharina Ziekenhuis, Eindhoven 
• prof. dr. M.E.T.C. van den Muijsenbergh, hoogleraar gezondheidsverschillen en 
persoonsgerichte eerstelijnszorg, huisarts, Radboudumc, Nijmegen 
• prof. dr. J.M. Prins, hoogleraar interne geneeskunde en infectieziekten, internist-infectioloog, 
Amsterdam UMC 
• prof. dr. M.H.N. Schermer, hoogleraar filosofie van de geneeskunde, Erasmus MC, 
Rotterdam 
• prof. dr. C. Schultsz, hoogleraar global health, arts-microbioloog, Amsterdam UMC-AMC 
• dr. H.E. de Melker, afdelingshoofd epidemiologie en surveillance RVP, Centrum 
Infectieziektebestrijding, RIVM, Bilthoven, structureel geraadpleegd deskundige* 
• prof. dr. E.A.M. Sanders, chief science officer, Centrum Infectieziektebestrijding, RIVM, 
Bilthoven, incidenteel geraadpleegd deskundige* 
 
Waarnemers  
• drs. J.A. van Vliet, Centrum Infectieziektebestrijding, RIVM, Bilthoven 
• dr. S. Gevers, College ter Beoordeling van Geneesmiddelen, Utrecht 
• dr. E. Wijnans, College ter Beoordeling van Geneesmiddelen, Utrecht 
• drs. D. van Bentem, VWS, Den Haag 
• dr. H.N. Hoffenkamp, VWS, Den Haag 
• dr. N. Kenters, VWS, Den Haag 
 
Secretaris 
• prof. dr. P.A.C. van Lier, Gezondheidsraad, Den Haag 
* Geraadpleegd deskundigen worden door de commissie geraadpleegd vanwege hun deskundigheid. 
Geraadpleegd deskundigen en w aarnemers hebben spreekrecht tijdens de vergadering. Ze hebben 
geen stemrecht en dragen geen verantwoordelijkheid voor de inhoud van het advies van de commissie. 
 
  
   | Pagina 5 van 6 

