flat 
Ministerie van Onderwijs, Cultuur en 
$ 
Wetenschap 
>Retouradres Postbus 16375 2500 B) Den Haag 
Internationaal Beleid 
Rijnstraat 50 
De Nationale Ombudsman 
Den Haag 
T.a.v. de heer Reinier van Zutphen 
Postbus 16375 
2500 B) Den Haag 
www.rijksoverheid.n1 
Contactpersoon 
Onze referentie 
Uw brief van 
15 december 2020 
3 0 JULI 2021 
Uw referentie 
Datum 	
202004980 
Betreft 	Onderzoeksrapport "Kopzorgen van Caribische studenten" 
Onze referentie 
28556994 
Bijiagen: 
2 
Geachte heer Van Zutphen, 
Mede namens de staatssecretaris van Binnenlandse Zaken en Koninkrijksrelaties 
dank ik u hartelijk voor het door u aan hem en mij aangeboden rapport 
"Kopzorgen van Caribische studenten". In uw onderzoeksrapport beschrijft u 
welke belemmeringen Caribische studenten die voor een vervolgstudie in 
Nederland kiezen ervaren in de voorbereiding op de studie in Nederland, tijdens 
de studie zelf en na afloop van hun studie. 
Op uw uitnodiging heb ik samen met u in december 2020 online een ontmoeting 
mogen hebben met een tiental Caribische studenten die ons meenamen in hun 
eigen ervaringen als startend student in Nederland. Het was voor mij bijzonder en 
zeker ook nuttig om die persoonlijke ervaringen van studenten te horen en meer 
te vernemen over hun gedachten en ideeen over wat er beter zou kunnen in de 
voorbereiding en begeleiding van de Caribische studenten die besluiten in 
Nederland te gaan studeren. Dergelijke praktijkvoorbeelden geven meer kleuring 
aan de onderzoeksresultaten. 
Terecht wijst u er op dat de overheid haar rol ook waar moet maken voor de 
inwoners die leven in of afkomstig zijn uit het Caribisch deel van het Koninkrijk. 
Ik onderschrijf daarom uw stelling dat de overheid fundamentele verbeteringen 
moet aanbrengen in de keten waar Caribische studenten mee te maken hebben in 
hun onderwijsloopbaan in de verschillende delen van het Koninkrijk. De 
staatkundige inrichting van ons Koninkrijk brengt met zich dat het vinden en 
implementeren van die verbeteringen een gezamenlijke opgave is voor de 
verschillende overheden die op verschillende momenten in die loopbaan 
verantwoordelijkheid dragen. In het Vierlandenoverleg Onderwijs geven we vorm 
aan die verantwoordelijkheid waarbij de betrokken ministers in gezamenlijkheid 
en ieder voor zich aanspreekbaar zijn op het resultaat. Ik zie uw rapport dan ook 
als een aanmoediging om de besluiten die mijn collega's en ik in het 
Vierlandenoverleg Onderwijs hierover hebben genomen uit te voeren in 
gezamenlijkheid met andere ketenpartners binnen en buiten de overheid. 
Pagina 1 van 14 

de beginfase van hun verblijf in Nederland verloren gaat aan het oplossen van die 
praktische problemen. U beschrijft dat bovendien voor deze groep studenten vaak 
het netwerk ontbreekt waarop in zo'n geval kan worden teruggevallen en dat 
(overheids-)instanties vaak (te) weinig oog hebben voor de (specifieke) behoeften 
van deze groep Caribische studenten. Bij uw aanbevelingen neemt u op "dat de 
Caribische studenten mogen verwachten dat de landen in het Koninkrijk zorgen 
voor een soepele overgang van het voorbereidend onderwijs op de eilanden naar 
het vervolgonderwijs in Nederland. Een overgang zonder belemmeringen." 
Ik deel, zoals gezegd, uw zorgen en de door u uitgesproken ambities. Overigens 
is het daarbij ook goed te beseffen dat niet alle leerlingen na een (voor-)opleiding 
op een of meer van de Caribische eilanden hun onderwijscarriere in Nederland 
gaan vervolgen. Het voorbereiden op een onderwijsvervolg waar ook ter wereld is 
geen eenvoudige opgave die dan ook niet alleen van het onderwijs op de eilanden 
verwacht mag worden. Dat laat onverlet dat we alle inspanningen moeten richten 
op een optimale voorbereiding, een weldoordachte studiekeuze aan de voorkant 
en een soepele overgang naar en gedegen begeleiding in Nederland voor de 
studenten die er voor kiezen hun vervolgopleiding in Nederland te genieten. 
Ook in het in 2020 door ResearchNed in opdracht van het Vierlandenoverleg 
Onderwijs uitgevoerde onderzoek naar studiesucces en -aansluiting van 
Caribische studenten2  wordt gesignaleerd dat er geen andere groep is die met 
zo'n lastige samenloop aan uitdagingen kampt. Voor de meeste "internationale" 
studenten is studeren in een ander land meestal een bewuste, vrije, eigen keuze. 
ResearchNed wijst erop dat de meeste Caribische studenten moeten kiezen voor 
een vervolgopleiding ver van huis, omdat die opleiding dicht bij huis gewoonweg 
niet beschikbaar is. Het is goed om ons te realiseren dat voor inwoners van het 
Caribisch deel van het Koninkrijk het MBO en HO-aanbod in Nederland deel 
uitmaakt van hun stelsel aan onderwijsvoorzieningen en het is dan ook zaak er 
voor te zorgen dat zij op een goede manier gebruik kunnen maken van dat 
stelsel. Dat vraagt aanpassingen van alle betrokkenen in de keten aan beide 
zijden van het Koninkrijk, met inbegrip van de student zelf. 
Taal 
Taal is in uw rapport ook diverse malen als een potentieel struikelblok voor 
studiesucces genoemd. Hoewel kwantitatief bewijs ontbreekt, zijn er signalen dat 
onvoldoende taalbeheersing veel van de Caribische studenten parten speelt, 
zowel bij het verwerken van studiestof, schrijven van verslagen en scripties, 
afleggen van examens als bij de interactie met medestudenten en docenten. En 
naast de negatieve consequenties hiervan voor de studievoortgang kan dat ook 
weer onzekerheid en terughoudendheid bij het melden van problemen in de hand 
werken. Het is daarom van het grootste belang dat studenten voor hun komst 
naar Nederland en na hun aankomst en tijdens hun verblijf in Nederland aan een 
betere beheersing van de Nederlandse taal blijven werken. Vaak worden de 
studenten zich pas tijdens hun verblijf in Nederland bewust dat die beheersing 
nog tekort schiet. Het voortgezet onderwijs op de eilanden doet enorm haar best 
om de beheersing van de Nederlandse taal te versterken, geen eenvoudige 
opgave daar voor veel leerlingen Nederlands niet de in het dagelijks leven 
gebruikte taal is. Nieuwe leervormen als Nederlands als Vreemde Taal (NVT) 
ondersteunen die aanpak. Het project 'NVT Carib' (2017-2021) van de 
Nederlandse Taalunie is gericht op de ondersteuning van de omslag van 
moedertaalonderwijs naar een vreemde-taalbenadering voor het onderwijs 
2  Studiesucces en -ervaringen van studenten uit de Caribische delen van het Koninkrijk, 
ResearchNed, april 2021. 
Pagina 3 van 14 

niet automatisch in beeld of in aanmerking voor extra ondersteuning. Het is nu 
van belang te identificeren welke elementen specifiek voor de groep Caribische 
studenten extra moeten worden aangeboden. Voor de Caribische studenten van 
een Engelstalige opleiding is dat weer anders dan voor de studenten van een 
Nederlandstalige opleiding. De Regiegroep van samenwerkende hoger-
onderwijsinstellingen zal aanbevelingen doen voor een structurele betere 
benadering van ontvangst en begeleiding van alle Caribische studenten. Zij zullen 
daarbij bezien welke elementen van extra ondersteuning of begeleiding door de 
onderwijsinstellingen mogelijk al voor de aankomende lichting Caribische 
studenten vanaf september 2021 kunnen worden ingezet. 
B. Vierlandenoverleg Onderwijs 
In het Vierlandenoverleg Onderwijs (hierna Vierlandenoverleg) van 7 januari 2021 
heb ik met mijn onderwijscollega's van Aruba, Curacao en Sint Maarten de 
resultaten van uw onderzoek en andere recente onderzoeken
3  met betrekking tot 
studie-aansluiting gedeeld en besproken. Wij herkennen de gesignaleerde 
knelpunten en hebben eensgezind het voornemen uitgesproken om de knelpunten 
gezamenlijk en gestructureerd aan te pakken. Ten aanzien van onderwijs-
aansluiting onderschrijven wij de verscheidene onderzoeksresultaten die erop 
wijzen dat voor verbetering van de aansluiting voor de studenten meer en betere 
samenwerking tussen alle ketenpartners een belangrijk deel van de sleutel vormt. 
Ook ResearchNed signaleert in haar rapport dat het op alle fronten goed bedoelde 
initiatieven waarneemt, maar dat het ontbreken van samenhang, samenwerking 
en een integrale aanpak wellicht de grootste omissie vormt. 
Gewenste verbetering aansluiting 
In het Vierlandenoverleg hebben de vier onderwijsministers gezamenlijk besloten 
het aanbod van de samenwerkende Nederlandse Hogescholen te aanvaarden om 
een "Regiegroep" te vormen die een plan van aanpak ontwikkelt ten behoeve van 
een integrale aanpak voor de gewenste betere aansluiting. Als huidig voorzitter 
van het Vierlandenoverleg heb ik de initiatiefnemers van de Regiegroep verzocht 
verbetervoorstellen en opties uit te werken, met aandacht voor de praktische, 
juridische en financiele aspecten daarvan, rekening houdend met de individuele 
situaties van ieder land. De Regiegroep is verzocht daarbij gebruik te maken van 
de aandachtspunten en suggesties die in de verschillende onderzoeken van het 
afgelopen jaar naar voren zijn gekomen, zoals taalachterstanden, studiekeuze, 
financiele situatie, zelfstandigheid, betere voorlichting aan leerlingen en ouders, 
het voorstel van de Universiteit van Utrecht voor een Koninkrijksmobiliteits-
programma4
, loopbaanorientatie en beroepskeuzeprogramma's (LOB), (digitaal) 
afstandsonderwijs, praktische aangelegenheden als het verwerven van een BSN-
nummer, 'matching' van toekomstige studenten aan professionals en studenten 
van gelijke studie en andere activiteiten om het studiesucces van Caribische 
studenten te verbeteren. Deze afspraken ten aanzien van doorstroming zijn zo 
3  Het studiesucces van Studenten uit de ABC-eilanden, Van uitdagingen naar oplossingen, 
Elisha V.M. Geerman & Nihayra L. Leona, in opdracht van Levende Talen Papiaments, 
november 2020. 
Studiesucces en -ervaringen van studenten uit de Caribische delen van het Koninkrijk, 
ResearchNed, april 2021. 
4 
 Towards a Kingdom Mobility Program in Higher Education, Prof. dr. Wieger Bakker, Dr. 
Mieke de Droog, Boudewijn Grievink MA MSc, Mayra Keuning, Milou Olthof, Universiteit 
Utrecht, November 2020. 
Pagina 5 van 14 

aankomende studenten behoefte hebben aan (meer) overzicht en duidelijkheid. 
Het late gevoel van urgentie en het zich vaak niet aangesproken voelen door de 
bestaande informatiekanalen en communicatievormen is een vrij universeel beeld 
bij de betreffende groep adolescenten. Vanzelfsprekend is die behoefte voor 
aankomende studenten die zich letterlijk en figuurlijk op (veel) grote(re) afstand 
van het object van hun orientatie bevinden nog veel nijpender. De mogelijkheid 
van deelname aan meeloop- of studiedagen en andere fysieke mogelijkheden om 
zich een beeld te vormen van het vervolgonderwijs en de mate van aansluiting op 
de vooropleiding ontbreekt voor hen, dus zijn zij, nog meer dan andere 
aankomende studenten, hoofdzakelijk aangewezen op de mogelijkheden "op 
afstand". Daarin zullen zij maximaal moeten worden geholpen en ondersteund. 
In uw en diverse andere onderzoeken wordt geconstateerd dat, ondanks dat 
informatie over studies en het studeren online beschikbaar is en instanties 
jaarlijks voorlichting geven op de eilanden, veel aankomende studenten een 
totaalbeeld missen. Elke organisatie verstrekt uitgebreide informatie over het 
eigen pakket, respectievelijk over onderwijselementen, studiefinanciering of 
begeleiding (bijv. welke praktische zaken er bij de oversteek naar Nederland 
geregeld moeten worden). Het is vervolgens aan studenten (en hun ouders) om 
deze gefragmenteerde informatie samen te voegen tot een samenhangend 
geheel. Hoewel dat ook voor veel studenten in Nederland geldt die aldaar hun 
vooropleiding hebben gevolgd, is het inmiddels genoegzaam aangetoond dat deze 
versnipperd aangeboden informatie voor te veel Caribische studenten niet 
toereikend is om zich een goede en zo compleet mogelijke voorstelling te maken 
van wat hen allemaal te wachten staat. 
Alle betrokken partijen doen hun uiterste best om hun aandeel in de 
informatievoorziening steeds te verbeteren en beter te laten aansluiten op de 
behoefte van de aankomende studenten. De onderzoeken laten echter zien dat 
dat niet afdoende is om in de informatiebehoefte optimaal te voorzien. 
De recente studies van MARE en ResearchNed laten mijn onderwijscollega's van 
Aruba, Curacao en Sint Maarten en mij zien dat de sleutel van verbetering meer 
ligt in verbetering van samenwerking en onderlinge afstemming van informatie, 
goede timing en afstemming op de taal en belevingswereld van de jonge 
doelgroep, dan in het aanbieden van nog meer (gedetailleerde) deelinformatie. 
Onder de vlag van de bovengenoemde Regiegroep werken de meest betrokken 
instellingen van het ontvangend hoger onderwijs dit jaar op mijn verzoek onder 
andere voorstellen uit gericht op het slimmer aanbieden en beter structureren van 
voorbereidingsinformatie en andere hulpmiddelen voor de toekomstige student bij 
orientatie en studiekeuze. Dit gebeurt vanzelfsprekend in samenspraak met de 
partijen uit het voorbereidend onderwijs en de overheden van de Caribische 
Koninkrijksdelen evenals de bij voorlichting en begeleiding nauw betrokken 
kabinetten van de gevolmachtigde ministers van Aruba, Curacao en Sint Maarten 
een randvoorwaarde om tot overheidscommunicatie en -dienstverlening te komen waarin de 
mens daadwerkelijk centraal staat. Het betreft onder andere kwalitatief onderzoek door 
bureau MARE. De levensgebeurtenis 'Ik ga studeren' is hier een deelproject van. Hierbij 
staat een aanpak centraal waarin wordt toegewerkt naar optimale informatievoorziening en 
dienstverlening richting (aankomende) studenten en hun ouders. Het vertrekpunt voor dit 
Mens Centraal-project is een overheidsbrede klantreis van (aankomende) studenten en hun 
ouders. Deze 'klantreis' (de studentenreis) dient als aanknopingspunt voor oplossings-
richtingen, zodat alle betrokken (overheids)organisaties (Rijksoverheid, gemeentes, 
Belastingdienst, etc.) de door de doelgroep ervaren knelpunten kunnen aanpakken. 
www.orogrammamenscentraal.n1  
Pagina 7 van 14 

bedoeling om op termijn het BSN ook in Caribisch Nederland in te voeren. Om het 
BSN in te voeren ter vervanging van het huidige ID-Nummer, dat in Caribisch 
Nederland in gebruik is, moeten diverse wetten worden aangepast, waarvan de 
Wet algemene bepalingen burgerservice-nummer, de Wet BRP, de Wet 
basisadministratie persoonsgegevens BES en de Wet identiteitskaarten BES de 
belangrijkste zijn. Nadat een dergelijk wetsvoorstel aanhangig wordt gemaakt, is 
de inwerkingtreding afhankelijk van het te doorlopen wetstraject. 
Ook zal, conform uw aanbeveling, door BZK in overleg met mij worden 
onderzocht of en op welke wijze ook de studenten uit Aruba, Curacao en Sint 
Maarten voor aankomst in Nederland van een BSN kunnen worden voorzien. 
De staatssecretaris van Binnenlandse Zaken en Koninkrijksrelaties zal u op de 
hoogte houden van (de vorderingen van) de bovengenoemde wetsprocedures en 
de uitkomsten van het onderzoek naar de mogelijkheden ten aanzien van de 
andere landen van het Koninkrijk. 
3. Toegang tot de Nederlandse basiszorgverzekering en zorgtoeslag 
U bent van mening dat Nederlandse studenten die in Nederland studeren, geen 
verschil mogen ervaren in toegang tot de algemene basiszorgverzekering. 
Nederlandse studenten uit de Cariben worden nu niet hetzelfde behandeld als 
Nederlandse studenten uit Europees Nederland; onder de huidige wet- en 
regelgeving hebben ze beperkte toegang tot Nederlandse zorgverkering en 
zorgtoeslag. 
Ik schets eerst de situatie van dit moment. Ingevolge het Besluit Uitbreiding en 
beperking kring verzekerden volksverzekeringen 1999 (BUB) hebben inwoners uit 
Curacao, Aruba en Sint Maarten die uitsluitend in Nederland komen studeren en 
dus geen (bij)baan hebben, geen toegang tot Nederlandse volksverzekeringen en 
moeten zij een internationale zorgverzekering afsluiten, tenzij zij een 
zorgverzekering hebben op Curacao, Aruba of Sint Maarten waarmee zij ook in 
Europees Nederland verzekerd zijn. Op grond van de BUB kunnen ze dus ook 
geen gebruik maken van zorgtoeslag. Inwoners uit Curacao, Aruba en Sint 
Maarten die in Nederland komen studeren en ook in Nederland betaald stage 
lopen of werken zijn ingevolge de BUB wel verzekeringsplichtig en moeten een 
Nederlandse zorgverzekering afsluiten. Zij kunnen aanspraak maken op 
zorgtoeslag. Inwoners afkomstig uit Bonaire, Saba en Sint Eustatius die 
uitsluitend naar Nederland komen om te studeren kunnen ingevolge het Besluit 
Zorgverzekering BES een keuze maken of zij verzekerd willen blijven bij de 
zorgverzekering BES of dat zij een Nederlandse zorgverzekering willen. Indien zij 
kiezen voor dit laatste, kunnen zij ook zorgtoeslag aanvragen. Inwoners 
afkomstig uit Bonaire, Saba en Sint Eustatius die in Nederland naast hun studie 
ook een bijbaan hebben of betaald stage lopen, zijn verzekeringsplichtig en 
moeten een Nederlandse zorgverzekering afsluiten en kunnen dan zorgtoeslag 
aanvragen. 
De ministeries van VWS en SZW bereiden een wetsaanpassing voor om het 
Besluit zorgverzekering BES en de BUB aan te passen, waardoor alle inwoners 
van de Caribische delen van het Koninkrijk tijdens hun studie in Nederland 
gebruik kunnen maken van een Nederlandse zorgverzekering en daarmee ook in 
aanmerking kunnen komen voor zorgtoeslag. 
4. Informatie over (kwijtschelding) belastingen en over toeslagen 
Volgens het onderzoek zijn Caribische studenten onbekend met het Nederlandse 
systeem van belastingen en toeslagen. Ik onderschrijf uw constatering dat goede, 
Pagina 9 van 14 

van laagdrempelige psychische hulpverlening maar dat de bekendheid van dit 
aanbod verbeterd kan worden en dat studenten mogelijk niet altijd gebruikmaken 
van de volledige ondersteuning die beschikbaar is.9  De door u geschetste 
behoefte aan psychologische begeleiding wil ik graag bezien in het brede kader 
van het hele palet van begeleidingsbehoeften en voorzieningen, in het licht van 
verschillende fases en doelen. Ik heb eerder in de brief al gewezen op de 
noodzaak van meer en betere begeleiding van de Caribische studenten in alle 
facetten van zijn/haar "studentenreis" naar en in Nederland. Ik zal dit element 
zeker ook onder de aandacht brengen van de Regiegroep die belast is met het 
uitwerken van mogelijke voorstellen van maatregelen die tot een hoger 
studiesucces moeten leiden. 
Het eerder gesignaleerde fenomeen dat veel aankomende studenten niet kiezen 
voor de aangeboden begeleidingsfaciliteiten baart mij zorgen. Begeleiding voegt 
toch een interpersoonlijke relatie toe. De student heeft een aanspreekpunt (of 
buddy) waar hij met alle vragen terecht kan, ongeacht of dat studiegerelateerd is 
of op praktische zaken betrekking heeft. Een vertrouwensband met de 
begeleider/buddy kan een key-factor worden voor een hogere succesgraad, zowel 
in het brede aandachtsgebied van studiesucces als ook ten aanzien van het 
onderhavige onderwerp van psychische nood. De drempel is lager om hulp of raad 
te vragen. En als die vraag uitblijft zal de begeleider eerder een hulpvraag 
signaleren dan een buitenstaander. 
Zoals genoemd heb ik de Regiegroep gevraagd om bij het proces naar hun 
aanbevelingen alle aspecten van de aansluiting te beschouwen, dus ook dit aspect 
van begeleiding. Ook wil ik samen met mijn onderwijscollega's van Aruba, 
Curacao en Sint Maarten en in overleg met de Kabinetten van de Gevolmachtigde 
ministers van de landen in Nederland bezien hoe we studenten en ouders in de 
voorbereidingsfase kunnen bewegen om voor de aangeboden begeleiding te 
kiezen en hen ervan te overtuigen dat een begeleide start van leven en studie in 
Nederland de kansen op een succesvolle start aanzienlijk vergroot. Op grond van 
vele ervaringsverhalen lijkt de relatie begeleiding en studiesucces evident. 
Uiteindelijk is het voor eenieder aantrekkelijker om begeleiding te beeindigen 
zodra die niet meer nodig is dan om achteraf, als het mis gaat, te bedenken dat 
begeleiding toch verstandiger zou zijn geweest. 
Tenslotte moeten we ook de eigen rol c.q. verantwoordelijkheid van de student 
niet uit het oog verliezen. In de diverse rapporten is gesuggereerd dat er in het 
(voortgezet) onderwijs in de Caribische Koninkrijksdelen meer aandacht zou 
moeten zijn voor studievaardigheden, zelfstandigheid en zelfredzaamheid. 
ResearchNed vat dat simplificerend samen als "minder examengericht en meer 
toekomstgericht". Ook dat ontwikkelen van een hogere mate van zelfredzaamheid 
kan de weg zijn naar een minder afhankelijke en meer zelfverzekerde adolescent, 
die zich meer bewust is van zijn mogelijkheden en kansen maar ook rechten en 
plichten. En ook gemakkelijker zijn problemen of zorgen durft te benoemen. 
9 
 Laagdrempelige psychische hulpverlening, Inventarisatie van aanbod binnen mbo/hbo/wo. 
Het Expertisecentrum Handicap + Studie ondersteunt universiteiten, hogescholen en mbo 
bij het toegankelijk maken van onderwijs voor studenten met een extra ondersteunings-
vraag. Diverse documenten: Kamerbrief Passend onderwijs in het mbo en studeren met een 
ondersteuninqsbehoefte in mbo en hoger onderwijs I Kamerstuk I Rijksoverheid.nl  
Pagina 11 van 14 

7. Automatische draagkrachtmeting bij terugkeer. 
Net als de meeste studenten in Nederland bouwen de Caribische studenten 
gebruikmakend van studieleningen gedurende hun studie een schuld op bij DUO. 
Studenten die een schuld hebben opgebouwd bij DUO ("debiteuren" van DUO) 
kunnen ook vanaf de eilanden hun studieschuld terugbetalen naar draagkracht. 
Vanwege de vaak lagere lonen komen de debiteuren van DUO al gauw in 
aanmerking voor vermindering van de per maand terug te betalen termijn of 
hoeven zij zelfs de DUO-lening in een bepaald tijdvak niet of te lossen indien het 
inkomen in dat tijdvak onder de daartoe vastgestelde grens Iigt. Waar de 
draagkrachtinformatie voor debiteuren in Europees Nederland automatisch bij de 
Belastingdienst wordt verkregen en zij daardoor standaard naar draagkracht 
kunnen terugbetalen, moeten Caribische debiteuren daartoe een aanvraag 
indienen en daarbij zelf de informatie over hun inkomen, aanleveren aangezien er 
met de belastingdiensten op de eilanden geen structurele automatische 
gegevensuitwisseling plaatsvindt. Met de Belastingdiensten van Caribisch 
Nederland en Curagao heeft DUO afspraken om voor de jaren volgend op het 
eerste draagkrachtverzoek proactief het inkomen op te (kunnen) vragen. Alle 
debiteuren waarvoor deze mogelijkheid ontbreekt, krijgen na hun eerste 
draagkrachtverzoek jaarlijks een herinnering van DUO om opnieuw draagkracht 
aan te vragen en inkomensgegevens te verstrekken; deze laatste werkwijze 
betreft dus voornamelijk de debiteuren uit Aruba en Sint Maarten. 
Ondanks intensieve communicatie over de mogelijkheid om naar draagkracht 
terug te betalen, wordt er op alle zes de eilanden relatief weinig gebruik gemaakt 
van deze mogelijkheid. Daarmee doen de debiteuren zich zelf tekort. Als de 
procedure van het draagkrachtrnetingsverzoek wordt gevolgd, genieten zij niet 
alleen verlichting van de druk in de jaren dat zij moeten terugbetalen, maar als 
gedurende de vastgestelde aflosperiode naar draagkracht is terugbetaald en er na 
die tijd nog een resterende schuld is, dan wordt deze kwijtgescholden. Ik heb bij 
de onderwijscollega's van de Landen in het Koninkrijk opnieuw onder de aandacht 
gebracht dat het zou helpen als de belastingdienst automatisch gegevens 
verstrekt, opdat er ook voor alle debiteuren die vanuit het Caribisch deel van het 
Koninkrijk hun studieschuld terugbetalen een systeem kan worden ingevoerd 
waarin zij standaard naar draagkracht terugbetalen zonder daarvoor een 
aanvraag te hoeven doen. Dat systeem zorgt er immers voor dat in Europees 
Nederland nagenoeg alle debiteuren naar draagkracht terugbetalen. Ik heb hen 
daarbij voorgesteld de eerder in het Vierlandenoverleg voorgenomen 4LO-
werkgroep Studiefinanciering in te richten. Die werkgroep kan dan zowel met de 
afstemming/samenwerking met betrekking tot draagkrachtmeting als met de 
problematiek van de parallelle schulden aan de slag, aangezien die kwesties in 
hoge mate samen kunnen worden opgelost. 
Ik zal mij in blijven zetten voor het tot stand brengen van de bedoelde informatie-
uitwisseling binnen het koninkrijk. Ook zal ik tot het zover is de actieve 
communicatie betreffende de eigen verantwoordelijkheid van de aanvraag van 
draagkrachtmeting intensief voortzetten. 
D. Vervolgafspraken 
De Regiegroep uit het hoger onderwijs zal dit jaar een plan van aanpak 
ontwikkelen ten behoeve van de verbetering van de aansluiting en samenwerking 
in de keten van alle activiteiten en betrokken instellingen en organisaties. 
Daarvoor wordt momenteel een project ingericht. In het najaar verwacht ik een 
eerste concept van dat plan van aanpak van de Regiegroep te ontvangen. Dan zal 
ook duidelijk zijn voor welke elementen van de aansluitingsproblematiek deze 
Pagina 13 van 14 

