> Retouradres Postbus 1  3720 BA  Bilthoven
Aan de Directeur-Generaal van de 
Volksgezondheid 
A. van Leeuwenhoeklaan 9
3721 MA  Bilthoven
Ministerie van Volksgezondheid, Welzijn en Sport 
Postbus 1
drs. M. Sonnema 
3720 BA  Bilthoven
Postbus  20350 
www.rivm.nl
2500 EJ  DEN HAAG 
KvK Utrecht 30276683 
T 030 274 91 11 
F 030 274 29 71 
info@rivm.nl 
Datum  22 maart 2021  Ons kenmerk 
0054/2021 LCI/JvD/at/mtw 
Onderwerp  Advies n.a.v. 105e OMT 
Behandeld door 
LCI 
Geachte mevrouw Sonnema, 
T (030) 274 7000 
F (030) 274 4455 
lci@rivm.nl 
Op 19 maart riep het Centrum Infectieziektebestrijding (CIb) van het RIVM het 
Outbreak Management Team (OMT) bijeen om te adviseren over de situatie 
rondom de COVID-19-pandemie. Naast de vaste OMT-leden, vertegenwoordigers 
van het Nederlands Huisartsen Genootschap (NHG), het Nederlands Centrum voor 
Beroepsziekten (NCvB), de Nederlandse Vereniging van Medische Microbiologie 
(NVMM), de Vereniging voor Infectieziekten (VIZ) en het Landelijk Overleg 
Infectieziektebestrijding (LOI), waren er leden van de Nederlandse Vereniging 
voor Intensive Care (NVIC), de Nederlandse Vereniging voor Klinische Geriatrie 
(NVKG), de Vereniging van de Specialisten Ouderengeneeskunde (Verenso), de 
Nederlandse Vereniging Kindergeneeskunde (NVK), de Nederlandse Vereniging 
voor Artsen voor Verstandelijk Gehandicapten (NVAVG), verschillende experts 
(internist-infectioloog, viroloog, epidemioloog, artsen-microbioloog, regionaal 
artsen-consulent, ouderengeneeskundige, artsen M&G), vertegenwoordigers van 
referentielaboratoria en vertegenwoordigers van diverse centra van het RIVM 
aanwezig.  
A. Aanleiding OMT en doelstelling
Het OMT komt periodiek bij elkaar om de medisch-inhoudelijke stand van zaken 
betreffende COVID-19 vast te stellen en te duiden, voor de opvolging van acties 
en voor de beantwoording van vragen van de Nederlandse overheid.  
Het OMT geeft vervolgadviezen over de effecten van de maatregelen die tot op 
heden zijn ingesteld en over de versoepeling van maatregelen op grond van drie 
pijlers zoals benoemd door het kabinet:
• een acceptabele belastbaarheid van de zorg – ziekenhuizen moeten
kwalitatief goede zorg aan zowel COVID-19-patiënten als aan patiënten
binnen de reguliere zorg kunnen leveren;
• het beschermen van kwetsbare mensen in de samenleving;
• het zicht houden op en het inzicht hebben in de verspreiding van het virus.
Op 17 maart heb ik de adviesaanvraag ontvangen waarin u het OMT namens het 
kabinet vraagt te adviseren over een aantal vraagstukken. 
Hieronder volgen een samenvatting van de situatie en de adviezen van het OMT. 

 
 
 
 
 
 
 
 
Het hoogste aantal meldingen (323) per 100.000 inwoners deed zich voor in de 
Datum 
leeftijdsgroep 18-24 jaar. Het aantal clusters gerelateerd aan school nam toe in 
22 maart 2021 
de leeftijd 0-12 jaar; in de leeftijd 13-17 jaar is vooralsnog geen stijging te zien.  
Ons kenmerk 
De ziekenhuis- en IC-data van de stichting NICE laten vrij stabiele, hoge cijfers 
0054/2021 LCI/JvD/at/mtw 
zien, met tussen de 150 en 230 ziekenhuisopnames en tussen de 35 en 45 IC-
 
opnames per dag. In de laatste dagen was enige toename waarneembaar.  
 
De vraag of, en zo ja wanneer de toename in het aantal positieve testen in de 
leeftijdsgroepen 20-30 en 50-60 jaar zijn weerslag zal krijgen op de belasting van 
de zorg, i.c. ziekenhuis- en IC-opnames, is lastig te beantwoorden. Nadere 
analyses laten zien dat de kans op ziekenhuisopname oploopt met de leeftijd, 
maar ook dat de verhouding tussen het aantal meldingen en het aantal opnames 
recent aan verandering onderhevig is. Circa een kwart van de opgenomen SARS-
CoV-2-patiënten is ouder dan 80 jaar, ongeveer een kwart is 70-79 jaar, 
ongeveer een vijfde is 69-69 jaar en zo’n 15% is 50-59 jaar. De instroom in de 
ziekenhuizen bij het begin van de tweede golf liep pas sterk op nadat het aantal 
meldingen bij de 60- en 70-plussers opliep. Doordat het testgedrag verandert, de 
opnamekans per leeftijdsgroep niet stabiel is (mede t.g.v. het opkomen van de 
UK-variant), de maatregelen en de naleving daarvan variabel zijn en de 
vaccinatiegraad langzaam zal stijgen, is het niet te voorspellen of en wanneer 
precies de toename in de leeftijdsgroepen 20-30 en 50-60 jaar zijn weerslag op 
ziekte bij ouderen zal hebben en daarmee op de belasting van de zorg. In 
algemene zin zal de belasting van de zorg stijgen zodra de incidentie toeneemt bij 
ouderen, totdat zij in aanmerking zijn gekomen voor een vaccinatie.  
 
In de afgelopen week nam het aantal besmette locaties in verpleeghuizen en 
woonzorgcentra toe, na wekenlang te zijn gedaald; momenteel kampt 11,3% van 
deze locaties met 1 of meer positief geteste bewoners nadat daar langer dan 28 
dagen geen besmetting was geweest. Dit lijkt conflicterend met de zich 
voortzettende daling in het aantal positief gemelde verpleeghuisbewoners, als 
gevolg van het vaccinatieprogramma voor deze groep en het aldaar werkzame 
verzorgend personeel. Verdere analyse maakt duidelijk dat het voor een relatief 
groot deel locaties betreft waar maar een zeer beperkt aantal bewoners (1-2 tot 
nu toe) positief testte. Of het vooral om al dan niet gevaccineerde bewoners gaat 
is helaas op dit moment niet duidelijk, omdat de vaccinatiegegevens nog niet 
compleet zijn. 
Het aantal nieuw gemelde, besmette locaties van instellingen voor mensen met 
een verstandelijke beperking blijft redelijk stabiel en hetzelfde geldt voor het 
aantal positief geteste bewoners van deze instellingen.  
 
De sterfte is, zowel in de berekeningen van het RIVM als in de berekeningen van 
het CBS op verwacht niveau voor de tijd van het jaar.  
 
Samenvattend is de testvraag toegenomen (+29%) met een redelijk stabiel 
percentage positief van 7,6%. Het aantal nieuwe meldingen is navenant 
gestegen, met 24%. Het aantal positief geteste personen nam landelijk toe van 
186 naar 231 per 100.000 inwoners. De instroom en bezetting in de ziekenhuizen 
inclusief IC’s is redelijk stabiel, maar hoog. De eerste effecten van de vaccinatie 
van de oudste leeftijdsgroepen en bewoners van instellingen worden duidelijker 
zichtbaar. Wel is aandacht nodig voor registratie van de vaccinatiestatus in de 
meldingen omdat dit belangrijk is voor de monitoring van de effectiviteit van de 
vaccinatiecampagne.  
De sterfte was in de periode oktober 2020 t/m februari 2021 significant verhoogd 
volgens de RIVM-methode; in maart 2021 is een eind gekomen aan de 
oversterfte.  
 
Reproductiegetal, effect van maatregelen en prognoses 
De meest recente schatting van het reproductiegetal Rt, zoals berekend op basis 
van meldingen van positieve gevallen, is voor 4 maart op basis van Osiris: 1,13 
  Pagina 3 van 12 
 

 
 
 
 
 
 
 
 
variant is door WHO benoemd als VOI, omdat er eerste indicaties zijn voor een 
Datum 
verhoogde besmettelijkheid en verminderd effect van behandeling en 
22 maart 2021 
bestrijdingsmaatregelen. B.1.1.7+E484K is tot nu toe vier keer in de 
Ons kenmerk 
kiemsurveillance aangetroffen, in de weken 5, 7 en 9. BCO van casus 1 heeft 1 
0054/2021 LCI/JvD/at/mtw 
extra casus opgeleverd. B.1.525 is zeven keer in de kiemsurveillance 
 
aangetroffen in de weken 7, 8 en 9. Dit aantal is met twee naar beneden 
bijgesteld, omdat bij controle twee casus uit BCO naar voren waren gekomen en 
niet uit de aselecte steekproef. De Cal-variant is nog niet in Nederland gevonden, 
maar wel in twee landen in het Caribisch deel van het Koninkrijk.  
 
De afgelopen week maakte de Franse overheid bekend dat er een tot dan toe 
onbekende variant is aangetroffen bij 9 personen in Bretagne. De variant wordt 
20C/H655Y genoemd in het ‘Nextstrain nomenclature’-systeem. Reden voor de 
waarschuwing was dat er aanwijzingen zijn dat deze variant soms niet 
gedetecteerd wordt in neuswatten. Van een vermoedelijk ziekenhuiscluster met 
79 patiënten met een ernstige verdenking op COVID-19, waren 40 patiënten 
negatief voor coronavirus RNA met RT-PCR op een neuswat, terwijl er bij hen 
vroege antistoffen gedetecteerd werden. In 7 gevallen werd de nieuwe variant 
wel aangetroffen in monsters vanuit de lage luchtwegen. In 2 casus was genoeg 
virus aanwezig in de neuswat om te sequencen. Indien deze variant inderdaad 
voornamelijk de lage luchtwegen infecteert, is de verwachting dat deze variant 
alleen in bijzondere settingen met specifieke risicofactoren, zoals bijvoorbeeld in 
ziekenhuisomgeving, overgedragen wordt. Meer onderzoek is gaande. Deze 
variant is nog niet in Nederland aangetroffen.    
 
De ontwikkelingen met betrekking tot SARS-CoV-2-varianten worden gemonitord 
voor het gehele Koninkrijk door de kiemsurveillance, sequencen van bijzondere 
gevallen en in internationaal verband in specifieke werkgroepen met de ECDC, de 
WHO en buurlanden.  
 
C. Adviezen  
Maatregelen conform routekaart 
In de brief aan de Tweede Kamer van 8 maart jl. heeft het kabinet de 
epidemiologische voorwaarden benoemd waaronder versoepelingen op 23 maart 
aan de orde kunnen zijn:  
• de R-waarde is rond de 1 gebleven, waarmee sprake is van een stabiele 
bezetting van ziekenhuizen en IC’s, of 
• indien de bezetting van de ziekenhuizen en IC’s is toegenomen, ligt de R-
waarde weer aantoonbaar onder de 1.  
 
Maatregelen conform routekaart 
Het kabinet heeft 8 maart besloten de lockdown te verlengen tot en met 30 maart 
2021. Het kabinet zal op 23 maart besluiten over het maatregenpakket vanaf 31 
maart 2021. Ik verzoek u mij te adviseren over het effect van het geldende 
maatregelenpakket, inclusief avondklok en bezoekbeperking. 
 
De huidige regeling inzake de avondklok loopt af op 31 maart 2021 om 04.30 uur. 
Het kabinet zal deze zelfstandige maatregel op 23 maart heroverwegen. In dat 
kader verzoek ik u mij separaat te adviseren over het effect van de avondklok. 
Daarnaast verzoek ik u mij te adviseren over het effect van een versoepeling van 
de bezoekbeperking waarbij mensen in plaats van 1 persoon, 2 personen thuis 
mogen ontvangen. Zijn er nieuwe (internationale) inzichten over de bijdrage van 
deze individuele maatregelen aan het bestrijden van de epidemie.  
  Pagina 5 van 12 
 

 
 
 
 
 
 
 
 
Samenvattend is het OMT zeer terughoudend voor wat betreft eventuele 
Datum 
versoepelingen, ook al worden die uitgevoerd met de nodige maatregelen om 
22 maart 2021 
overdracht van het virus tegen te gaan. De in de adviesaanvraag genoemde 
Ons kenmerk 
opties a, b en c zijn doorgerekend. De effecten van deze versoepelingen blijken 
0054/2021 LCI/JvD/at/mtw 
wat betreft hun impact af te hangen van de werkzaamheid van vaccinatie om 
 
overdracht van het virus tegen te gaan, iets waarover de kennis nog ontbreekt. 
Mocht het kabinet desondanks tot versoepelingen over willen gaan, dan legt het 
OMT de prioriteit bij optie a, het openstellen hoger onderwijs voor 1 dag per week 
fysiek onderwijs, indien daarbij naast de algemene maatregelen en het generieke 
kader, ook frequent preventief wordt getest. Deze prioriteit komt voort uit de 
uitkomsten van de modellering, het belang van onderwijs voor adolescenten en 
jongvolwassenen en uit het feit dat in deze settingen goede controle mogelijk is 
op de te nemen maatregelen door de onderwijsaanbieders. Voor de opties b en c 
laten de epidemiologische voorwaarden helaas geen ruimte. Wat betreft 
heropenen van BSO is essentieel dat de ouders dit niet als een mogelijkheid zien 
om naar het werk te gaan en niet langer thuis te werken.  
 
 
Maatregelen voor gevaccineerde thuiswonende ouderen en bewoners van 
instellingen voor langdurige zorg. 
 
Adviesaanvraag VWS: 
Het vaccineren van de bewoners van verpleeghuizen resp. instellingen voor 
gehandicaptenzorg en van ouderen thuis vordert gestaag. Daarom ontvangen wij 
graag een samenhangend advies over de mogelijkheden om Covid-maatregelen 
voor deze doelgroepen op verantwoorde wijze te versoepelen. Het gaat zowel om 
de algemeen geldende maatregelen als maatregelen meer specifiek gericht op 
deze doelgroepen.  
 
In de bijlage is onder andere aangegeven op welke terreinen behoefte bestaat 
aan duidelijkheid over versoepeling bij de doelgroepen, bewoners van 
verpleeghuizen en instellingen voor gehandicaptenzorg en thuiswonende ouderen. 
 
Het OMT-advies over maatregelen voor gevaccineerde thuiswonende ouderen en 
bewoners van instellingen voor langdurige zorg wordt momenteel door een 
kleinere OMT-werkgroep voorbereid. Het conceptadvies wordt volgende week in 
het OMT besproken, waarna ik u zal berichten. 
Reizen 
 
Adviesaanvraag VWS: 
Het kabinet is in lijn met de OMT-adviezen van plan om verplichte quarantaine in 
te voeren voor reizigers uit hoogrisicogebieden volgens de risico-inschatting van 
het RIVM (landen binnen de EU) en veilige landenlijst van de EU (landen buiten 
de EU). Het kabinet wil graag weten of deze maatregel de ruimte geeft om andere 
maatregelen voor reizigers los te laten. In dat licht stel ik u de volgende vragen: 
1. Als de volgende maatregelen gelden voor reizigers uit hoogrisicogebieden, 
zijn epidemiologische risico’s van reizen van en naar deze gebieden dan 
voldoende gemitigeerd? 
a. Verplichte quarantaine van tien dagen voor alle reizigers die 
terugkomen uit een hoogrisicogebied, met de mogelijkheid deze te 
beëindigen met negatieve uitslag van een test afgenomen na vijf 
dagen. 
  Pagina 7 van 12 
 

 
 
 
 
 
 
 
 
voorkomen. Dit beleid kan heroverwogen worden als de verplichte quarantaine 
Datum 
nageleefd wordt.  
22 maart 2021 
Het OMT adviseert om niet buiten Nederland te reizen zolang: 1. quarantaine na 
Ons kenmerk 
0054/2021 LCI/JvD/at/mtw 
terug- of aankomst in Nederland niet strikt wordt nageleefd, 2. de bescherming 
 
van kwetsbare groepen tegen COVID-19 door vaccinatie nog onvoldoende op 
niveau is, en 3. de situatie in de landen waarnaar en waarvan gereisd wordt niet 
onder controle (dalende incidentie, Rt onder de 1) is. Het OMT adviseert daarom, 
op basis van bovenstaande inhoudelijke argumenten, om het advies ‘Blijf in 
Nederland’ te verlengen tot minimaal medio mei.   
 
Indicatoren voor het inschalen van de veiligheidsregio’s en voor het 
verlichten van maatregelen 
 
Adviesaanvraag VWS 
In het advies naar aanleiding van o.a. het 88ste en 98ste OMT, is het OMT al 
ingegaan op de inschalingssystematiek. Het OMT heeft eerder geadviseerd om 
met een groter aantal (hoofd)indicatoren te werken en pas af te schalen indien 
niveau 1 “waakzaam” is bereikt. Vanwege de wens de systematiek zo transparant 
en communiceerbaar mogelijk maken en om al tussentijds perspectief te bieden, 
heeft het kabinet echter besloten om voor de inschaling slechts twee indicatoren 
te gebruiken en de inschaling niet direct aan maatregelen te koppelen. 
Het gaat om de volgende twee indicatoren op basis waarvan de regio’s worden 
ingeschaald: (1) het aantal positieve testen per 100.000 inwoners per week in 
een regio; en (2) het aantal ziekenhuisopnamen per 1 miljoen inwoners per week 
in een regio. 
In uw 104e OMT-advies heeft u aangegeven hierop in een volgend advies te 
zullen terugkomen. Ter volledigheid gaat het om de volgende vraag: Kunt u 
aangeven of en in hoeverre de grenswaarden van deze twee hoofdindicatoren nog 
een juist beeld geven van de ernst van de situatie in de regio’s (in relatie tot de 
druk op de zorg en het beschermen van mensen met een kwetsbare gezondheid), 
gegeven veranderende epidemiologische omstandigheden (zoals de 
testbereidheid, het testbeleid, de huidige vaccinatiegraad, de opkomst van 
mutanten en/of andere factoren die van invloed zijn op de testuitslagen en/of 
ziekenhuisopnamen)? 
 
Inderdaad laten recente epidemiologische data een verschuiving zien in de 
onderlinge verhouding tussen het aantal meldingen, de ziekenhuisopnames, en de 
IC-opnames. De oorzaak hiervan kan velerlei zijn en is nog niet duidelijk. 
Bijvoorbeeld, veranderingen in testbeleid (onder andere voor kinderen onder de 
13 jaar en voor contacten) en een veranderende testbereidheid over de tijd 
bieden een gedeeltelijke verklaring. Ook een toename van het aandeel van 
nieuwe variantvirussen gecombineerd met een ernstiger beloop van de infectie 
(waardoor naar rato meer ziekenhuisopnames) kan een rol spelen. En we 
verwachten hier op termijn ook de effecten van vaccinatie en het toenemend 
aantal personen immuun na doorgemaakte infectie, in te gaan zien. Ook kunnen 
regio’s verschillen in bovenbeschreven dynamiek, bijvoorbeeld omdat huisartsen 
soms een deel van de ziekenhuiszorg op zich nemen door thuisbehandeling met 
zuurstof en geneesmiddelen. Op termijn zal het nodig blijken om de 
grenswaarden van de twee hoofdindicatoren aan te passen op basis van al deze 
veranderingen. Het OMT adviseert hiermee te wachten tot het beeld van deze 
verhoudingen enigszins gestabiliseerd is. Het OMT adviseert daarom de 
grenswaarden voorlopig op het huidige niveaus te handhaven. 
 
Het OMT geeft mee dat de ‘semi-automatische’ inschaling van regio’s op het 
dashboard op basis van de twee gekozen opschalingsindicatoren (incidentie en 
ziekenhuisopnames) op dit moment in de epidemie misschien niet heel zinvol is. 
  Pagina 9 van 12 
 

 
 
 
 
 
 
 
 
Het kabinet zou op basis van bovengenoemde getallen graag een kansberekening 
Datum 
zien van de volgende 3 situaties:  
22 maart 2021 
a. Wat is de kans dat iemand voor de 2-de keer besmet en besmettelijk is maar 
Ons kenmerk 
toch toegang zou krijgen tot een sociale bijeenkomst na: 1) triage op 
0054/2021 LCI/JvD/at/mtw 
symptomen bij de deur en dus geen symptomen heeft) en 2) een 
 
aantoonbaar bewijs heeft van een doorgemaakte infectie minder dan 6 
maanden geleden d.m.v. een positieve test?  
b. Wat is de kans dat iemand voor de 2-de keer besmet en besmettelijk is maar 
toch toegang zou krijgen tot een sociale bijeenkomst na: 1) triage op 
symptomen bij de deur en dus geen symptomen heeft en 2) een aantoonbaar 
bewijs heeft van een doorgemaakte infectie minder dan 6 maanden geleden 
d.m.v. de aanwezigheid van antistoffen?  
c. Wat is de kans dat iemand voor de 1-ste keer besmet en besmettelijk is maar 
toch toegang zou krijgen tot een sociale bijeenkomst na: 1) triage op 
symptomen bij de deur en dus geen symptomen heeft en 2) een aantoonbaar 
negatief testresultaat heeft van een antigeen test van max. 48 uur oud?  
 
Kan het OMT aangeven hoe deze risico’s ten opzichte van elkaar gewogen moeten 
worden in het besef dat geen enkel type toegangsbewijs gebaseerd kan zijn op 
een 100% effectieve test.  
Weegt het OMT de risico’s van het gebruik van eerste twee typen toegangsbewijs 
grondslagen, zoals bedoelt onder a) en b) anders, omdat hiermee het totale 
volume van beschikbare toegangsbewijzen te snel zeer groot zou kunnen worden 
en daarmee het opgetelde restrisico eveneens? Zou dit kwantitatieve bezwaar, 
dat zich dus niet baseert op het individuele verschil in risico per type grondslag, 
weg te nemen zijn door het aantal per dag te benutten toegangstestbewijzen te 
maximeren via bijvoorbeeld de aantallen daarvoor opengestelde evenementen? 
 
In afwachting van verdere kennis hierover kan het OMT op al deze gedetailleerde 
vragen alleen een kwalitatieve uitspraak doen.  
Allereerst, de voorspellende positieve en negatieve waarde van een test is niet 
alleen afhankelijk van de testeigenschappen, maar ook van de prevalentie van 
het SARS-CoV-2. Bij een lage prevalentie kunnen er relatief meer fout-positieve 
uitslagen zijn, die dan ten onrechte voor langere tijd aangemerkt zouden kunnen 
worden als bewijs van een recente infectie, met alle mogelijke gevolgen van dien. 
Verschillen in specificiteit en sensitiviteit tussen een moleculaire test, aan 
antigeensneltest en bijvoorbeeld een e-nose-test vertalen zich dan in de kans op 
een fout-positieve en fout-negatieve uitslag. En niet alleen de prevalentie van 
besmettelijke personen in het algemeen speelt hier, maar voor veel gelegenheden 
zal er met een leeftijdscohort-gespecificeerde prevalentie moeten worden 
gerekend. En dan wordt het snel complex: de kansen kunnen klein zijn, maar in 
specifieke groepen ook weer aanzienlijk.  
 
Wat betreft de triage speelt het onderscheid tussen asymptomatische personen 
die het SARS-CoV-2 soms transient in de keel dragen, presymptomatische 
personen die in aanloop op een klinisch-manifest ziektebeeld een of twee dagen 
tevoren het virus al in de keel dragen en besmettelijk zijn, en de symptomatische 
personen, die ronduit klachten hebben. Alleen de laatste groep wordt met triage 
opgemerkt, en zou ongeveer voor grofweg de helft van de overdracht 
verantwoordelijk zijn. Maar triage kan ook een belangrijk deel van 
presymptomatische personen opmerken, bijvoorbeeld omdat een deel uit een 
huishouden komt waarin al een geval is vastgesteld. Deze personen zouden 
eigenlijk thuis in quarantaine moeten, maar dat gebeurt lang niet altijd. Het is 
dan ook de vraag of dit altijd gemeld zal worden indien in een vraag opgebracht. 
 
Bij een negatief geteste persoon is de uitslag slechts 24 uur geldig. Ook is de 
invloed van de varianten lastig te kwantificeren, omdat niet duidelijk is of deze de 
kans op her-infectie en daarmee op besmetting van niet beschermde personen 
zou vergroten. Ook is met een enkelvoudige positieve serologische test – 
  Pagina 11 van 12 
 

