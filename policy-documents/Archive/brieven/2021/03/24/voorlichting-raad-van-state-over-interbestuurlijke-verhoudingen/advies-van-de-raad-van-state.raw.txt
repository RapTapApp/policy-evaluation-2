.......................... ..................................... .................... 
  
No.W04.20.0440/I/Vo 's-Gravenhage, 24 maart 2021 
 
 
Bij brief van 23 november 2020 heeft de Minister van Binnenlandse Zaken en 
Koninkrijksrelaties op de voet van artikel 21a, eerste lid, van de Wet op de Raad 
van State aan de Afdeling advisering van de Raad van State gevraagd haar van 
voorlichting te dienen over verzoek om voorlichting over interbestuurlijke 
verhoudingen. 
 
1. Verzoek om voorlichting 
 
Op grond van artikel 10 van de Code Interbestuurlijke verhoudingen is tot nu toe 
vier keer door de regering, de Vereniging van Nederlandse Gemeenten (VNG), het 
Interprovinciaal Overleg (IPO) en de Unie van Waterschappen (UvW) aan de 
Afdeling advisering van de Raad van State gevraagd een beschouwing op te 
stellen over de staat van de interbestuurlijke verhoudingen in het licht van de 
regelgeving waarover de Afdeling in de daaraan voorafgaande periode heeft 
geadviseerd.  
 
Na de totstandkoming van de vierde beschouwing over de interbestuurlijke 
verhoudingen in 2017, heeft een herbezinning op het nut en de aanpak van dit 
proces plaatsgevonden. Gelet op de snel veranderende samenleving hebben de 
regering en de koepels van de decentrale overheden (VNG, IPO en UvW) te kennen 
gegeven minder behoefte hebben aan een allesomvattende beschouwing eens in 
de vier jaar. Er bestaat meer behoefte aan een jaarlijks, korter advies aan de hand 
van enkele specifieke vragen. Vervolgens heeft de Minister van BZK – namens het 
kabinet en in overleg met de koepels – aan de Afdeling een verzoek om 
voorlichting gedaan over een beperkt aantal vragen, met het oog op de komende 
kabinetsformatie. 
 
Het verzoek bevat de volgende vragen: 
1. Bij complexe opgaven leidt de bestaande verdeling van verantwoordelijkheden 
en bevoegdheden in een aantal gevallen tot sturingsproblemen. Hoe kun je als 
overheden gezamenlijke sturing vormgeven met inachtneming van de 
bestaande verdeling van verantwoordelijkheden en bevoegdheden die vaak in 
medebewind en met een verschillende mate van beleidsruimte worden 
uitgeoefend? Is het mogelijk bestuurlijke afspraken resultaatgerichter vorm te 
geven? Of is het nodig verantwoordelijkheden en bevoegdheden te wijzigen? 
2. Er is een toenemende roep om een gezaghebbend orgaan voor (financiële) 
geschillen tussen overheden. In het kader van de recente behandeling van mijn 
begroting heb ik de toezegging gedaan hiernaar een verkenning uit te voeren. 
Ik zou graag uw opvatting horen of en onder welke voorwaarden een dergelijk 
orgaan effectief kan zijn en kan bijdragen aan betere onderlinge financiële 
verhoudingen. Dit ook gezien de toegenomen verantwoordelijkheden op Iokaal 
niveau en de grote financiële afhankelijkheid van het Rijk. Ook ben ik 
 
  

3 
in dit tijdsgewricht wordt verwacht. De vragen van het demissionaire kabinet en 
de koepelorganisaties van de gemeenten en provincies getuigen hiervan. 
 
In deze context probeert de Afdeling de vragen te beantwoorden, in die zin dat er 
concrete en realistische stappen voorwaarts kunnen worden gezet in de komende 
kabinetsperiode. De beantwoording van de vragen kan worden samengevat in de 
volgende vijf aanbevelingen: 
 
• Decentralisaties: Belast gemeenten de komende kabinetsperiode niet met 
aanvullende decentralisaties of nieuwe spelregels ten aanzien van de taken die 
gedecentraliseerd zijn of in voorbereiding zijn. Voor de toekomst is het van 
belang wetgeving en interbestuurlijke afspraken ten aanzien van 
decentralisaties beter voor te bereiden door preciezer de te bereiken resultaten 
vast te leggen en gedegener afspraken te maken over wat daarvoor nodig is in 
termen van bestuurskracht, uitvoeringskracht en financiële middelen.  
 
• Positie Minister van BZK: Versterk de institutionele positie van de Minister van 
BZK. Zorg ervoor dat zijn portefeuille gericht is op (de inrichting en het 
functioneren van) het binnenlands bestuur en maak hem medeondertekenaar 
van wetten die de decentrale overheden rechtstreeks raken. Voeg een 
overzicht van rijksuitgaven aan decentrale overheden toe aan de begroting van 
het ministerie van BZK om een meer integrale afweging en coördinatie door de 
Minister van BZK te bewerkstelligen. 
 
• Rol van de regio: Benader primair gemeentelijke schaalgrootte en bestuurs- en 
uitvoeringskracht integraal. Geef vervolgens ook meer structurele duidelijkheid 
over de positie van de regio (en diens democratische legitimatie); en benut als 
sluitstuk bestaande mogelijkheden van differentiatie. 
 
• Geschilbeslechting: Voorkom de behoefte aan een permanente voorziening 
voor financiële geschilbeslechting door een gedegen onafhankelijke raming van 
benodigde budgettaire middelen vooraf. Zorg daarbij voor een systeem van 
een meerjarig, vast budgettair kader waarmee financiële zekerheid wordt 
geboden voor een langere termijn (geen voortdurende bijstelling, geen trap op, 
trap af-systematiek).  
 
• Kabinetsformatie: Betrek de decentrale overheden bij de voorbereiding van de 
kabinetsformatie aan de hand van een gezamenlijk voorbereide agenda. 
Afspraken in het coalitieakkoord richten zich zo veel mogelijk op de ‘wat-
vraag’. De ‘hoe-vraag’ wordt daarna nader interbestuurlijk uitgewerkt onder 
leiding van de Minister van BZK. 
 
2. Inleiding: de kern van de problematiek 
 
a.  Terugblik 
De afgelopen decennia zijn veel nieuwe taken en verantwoordelijkheden aan 
gemeenten overgedragen. Door de drie decentralisaties in het sociale domein is 

5 
4
energieregio’s en de veelheid aan andere samenwerkingsverbanden die zijn 
5
aangeduid als ‘deals’ . Maar dit geldt niet alleen voor sociale en ruimtelijke 
domeinen. Incongruentie van vele regionale verbanden en de daarmee gepaard 
gaande grote bestuurlijke drukte (en ambtelijke werkdruk) verscherpen 
democratische kwetsbaarheden, ook bij op zichzelf genomen goed functionerende 
structuren in bijvoorbeeld de veiligheids- en zorgdomeinen.  
 
Voorts hebben regering en parlement in de afgelopen jaren regelmatig 
wetswijzigingen aangenomen die op gespannen voet staan of zelfs strijdig zijn met 
de oorspronkelijke uitgangspunten, volgens welke de wetgever over de ’wat-
vraag’ gaat en gemeenten de ‘hoe-vraag’ kunnen invullen. Decentralisatie 
impliceert immers ook dat ‘de praktijk’ een kans moet worden gegeven en dat bij 
problemen of incidenten niet onmiddellijk door het Rijk – al dan niet met nieuwe 
wetgeving – wordt geïntervenieerd. Dat vereist terughoudendheid, rolvastheid en 
zelfbeheersing van de politiek en de wetgever in het bijzonder. Als zich problemen 
voordoen, ligt het voor de hand om eerst te bezien hoe deze binnen de kaders van 
de wet kunnen worden opgelost en wie voor het nemen van de daarop gerichte 
maatregelen de verantwoordelijkheid draagt. Pas in laatste instantie kan de vraag 
6
aan de orde komen of een wijziging van het wettelijk stelsel aangewezen is. 
 
b. Noodzaak tot verbetering 
In de afgelopen jaren zijn er al veel adviezen en rapporten verschenen – doorgaans 
op verzoek van het kabinet en de koepels – waarin lessen getrokken zijn uit het 
verleden en aanbevelingen zijn gedaan voor de toekomst. Ondanks het feit dat de 
probleemanalyses, lessen en aanbevelingen doorgaans zijn onderschreven, hebben 
ze niet geleid tot de noodzakelijke, concrete stappen voorwaarts.  
 
Dat klemt temeer nu de gemeenten de komende jaren niet alleen de transformatie 
in het sociaal domein handen en voeten moeten geven maar ook andere nieuwe en 
grote opgaven op zich zien afkomen. Zo moet de op decentrale leest geschoeide 
Omgevingswet worden ingevoerd op een moment waarop de roep om meer 
7
centrale sturing in het ruimtelijk domein toeneemt.  
 
 
4
  Waar gemeenten, waterschappen en provincies met maatschappelijke partners, netbeheerders, 
rijkspartijen, bedrijven en inwoners moeten komen tot besluitvorming over de Regionale 
Energiestrategieën. Deze regio’s hebben geen wettelijke grondslag, de Wet gemeenschappelijke 
regelingen is hierop ook niet van toepassing en aan de informatieverstrekking aan lokale 
vertegenwoordigende organen en het afleggen van verantwoording – tussentijds of achteraf – is 
vrijwel geen aandacht besteed. Zie: M. Boogers, Energie en democratie. Hoe democratische 
invloed op Regionale Energie Strategieën en andere complexe besluitvormingsprocessen kan 
worden versterkt, Universiteit Twente, 2019. 
5
  Zoals bijvoorbeeld de Citydeals, Regiodeals en Woondeals. 
6
  Zie bijvoorbeeld het advies van de Afdeling advisering van de Raad van State van 11 december 
2019 over het voorstel van wet tot wijziging van de Participatiewet en enkele andere wetten in 
verband met het verbeteren van de regeling voor loonkostensubsidie en enkele andere wijzigingen 
(uitvoeren breed offensief) (Kamerstukken II 2019/20, 35394, nr. 4).  
7
  Vergelijk de inzet van verschillende politieke partijen in hun verkiezingsprogramma’s voor de 
Tweede Kamerverkiezingen van 2021 met betrekking tot volkshuisvesting c.q. een Minister van 
VROM. 

7 
sturingsprobleem uit zich in het onvoldoende in kaart brengen van welke 
resultaten met een decentralisatie moeten worden bereikt (punt 3). Een tweede 
sturingsprobleem heeft betrekking op de verschillende wijze waarop 
departementen vormgeven aan decentralisatie en het ontbreken van regie door een 
sterk gepositioneerde Minister van BZK (punt 4). Een derde sturingsprobleem heeft 
betrekking op het overheidsniveau waarop je taken neerlegt (punt 5); een vierde 
ziet op de randvoorwaarden en de financiering (punt 6). 
 
3. Kaders en voorwaarden voor decentralisatie 
 
Bij decentralisaties komt het erop aan vóóraf beter en objectiever in kaart te 
brengen wat dit voornemen concreet inhoudt en welke resultaten ermee worden 
nagestreefd. Wordt vooraf onvoldoende in kaart gebracht welke maatschappelijke 
resultaten met een decentralisatie moeten worden bereikt, dan kan dat leiden tot 
overspannen verwachtingen – niet alleen bij burgers, volksvertegenwoordigers en 
lokale bestuurders maar tevens bij de rijksoverheid. Daarbij dient de wet in ieder 
geval een helder kader te bevatten dat dienstbaar is aan het maken van 
interbestuurlijke afspraken en het vastleggen van sturingsarrangementen. 
 
Dergelijke resultaatafspraken vragen op hun beurt dat de met de doelstellingen 
samenhangende resultaten vooraf preciezer worden uitgesproken, democratisch 
worden onderschreven en worden vastgelegd. Naast financiële randvoorwaarden 
gaat het daarbij ook om bestuurs- en uitvoeringskracht, en de aanwezigheid van 
kennis en expertise.  
 
Tevens moet vóóraf komen vast te staan aan welke voorwaarden het Rijk en de 
medeoverheden moeten voldoen om de beoogde resultaten te kunnen bereiken. De 
interbestuurlijke verhoudingen kunnen worden verduidelijkt door ook inzichtelijk te 
maken welke schaalgrootte nodig is om de gestelde resultaten te kunnen bereiken 
en welke andere middelen daarvoor nodig zijn. 
 
Het spreekt voor zich dat het kabinet, wanneer het zich aan deze afspraken heeft 
gecommitteerd, zich gedurende de periode waarvoor de afspraken gelden aan deze 
afspraken houdt en niet tussentijds tot eenzijdige wijzigingen overgaat. Van het 
parlement mag eenzelfde terughoudendheid worden verwacht, indien eerder steun 
aan de afspraken is gegeven. In de situatie dat in de uitvoering op niet-voorziene 
omstandigheden wordt gestuit – bijvoorbeeld andere toepasselijke regelgeving of 
nieuwe jurisprudentie – kan dit, na onderling overleg, wel tot een zeker bijstelling 
van de concrete uitvoering nopen. 
 
4. Positie van de overheden en de Minister van BZK 
 
10
Eén van de gestelde vragen is hoe ‘gezamenlijk sturen’ kan worden 
vormgegeven. Voorkomen moet daarbij worden dat met het gebruik van dit begrip 
een duidelijke regeling van (bestuurlijke) verantwoordelijkheden wordt vermeden. 
 
10
  Daarmee wordt bedoeld: tegelijkertijd door de nationale en de decentrale overheden. 

9 
ministerie van BZK toe te voegen overzicht van alle rijksuitgaven (van alle 
begrotingen) aan decentrale overheden kan de integrale afweging bevorderen en 
de positie van de Minister van BZK als bewaker van zuivere bestuurlijke 
12
verhoudingen versterken. 
 
Het voorgaande betekent dat de Minister van BZK zich in de kern dient te 
concentreren op (de inrichting en het functioneren van) het openbaar bestuur, de 
democratie, de rechtsstaat en de constitutie. 
 
5. Taaktoedeling en schaalgrootte 
 
Vast staat dat decentralisatie in hoofdzaak plaatsvindt van het Rijk naar 
gemeenten. Tussen gemeenten onderling bestaan grote verschillen in omvang en 
bestuurskracht. Dit kan gevolgen hebben voor de uitvoering van de 
gedecentraliseerde taken. Om ervoor te zorgen dat de taken die worden 
gedecentraliseerd door gemeenten ook daadwerkelijk kunnen worden uitgevoerd, 
moet een concrete stap voorwaarts worden gezet in de gedachtevorming over het 
vraagstuk van opschaling, regionalisering, differentiatie in samenhang met 
democratische legitimatie.  
 
a. Gemeentelijke herindelingen 
Gemeenten dienen van een zodanige omvang te zijn dat zij de hen toebedeelde 
taken ook echt aan kunnen. Veel gemeenten zijn te klein om aan de eisen die de 
gedecentraliseerde taken en verantwoordelijkheden aan hen stellen, te kunnen 
voldoen. De ‘vlucht’ in regioconstructies van uiteenlopende aard (zie punt b 
hierna) illustreert dit. Deze regioconstructies zonder direct democratisch mandaat 
bemoeilijken de bestuurlijke sturing en de democratische controle en compliceren 
de betrokkenheid bij de besluitvorming in de regio.  
 
Schaalvergroting kan ervoor zorgen dat gemeenteraden en colleges beter 
toegerust zijn voor de vervulling van hun taken. Het kabinet Rutte-II onderkende 
dat en stelde dat de decentralisatie van taken en bevoegdheden medeoverheden 
vergt die op ‘een passende schaal’ zijn georganiseerd. Het aantal gemeentelijke 
herindelingen (en de daarmee gepaard gaande schaalvergroting) neemt echter af, 
zeker ten aanzien van herindelingen die voortvloeien uit provinciaal beleid op het 
13
gebied van bestuurskracht. In het Beleidskader gemeentelijke herindelingen 2018 
worden nieuwe herindelingsinitiatieven vrijwel uitsluitend aan de gemeenten zelf 
gelaten.  
 
Dat neemt niet weg dat gemeentelijke herindelingen een deel van de oplossing zijn 
om discrepantie tussen de omvang van de gedecentraliseerde taken en die van 
 
12
 Zoals ook het geval is voor de rijksuitgaven aan Internationale Samenwerking en de rijksuitgaven 
aan Caribisch Nederland. 
13
  Per 1 januari 2021 telt Nederland 352 gemeenten. Daarvan hebben circa 250 gemeenten minder 
dan 50.000 inwoners. 

11 
gemeenten staan in een andere relatie tot de provincie van nu dan in de tijd dat de 
bestuurlijke indeling van ons land werd vormgegeven. Daar komt bij dat de relatie 
tussen Rijk en gemeenten steeds rechtstreekser is geworden. Vorming van regio’s 
heeft dus niet alleen gevolgen voor de plaats en betekenis van gemeenten, het 
raakt tevens aan de positie van de provincie.  
 
Waar de rol van de provincie als middenbestuur aan betekenis heeft ingeboet, 
geldt dat sommige provincies wel degelijk een stevige regionale rol zouden kunnen 
spelen, namelijk als zij vanwege hun schaal of ligging min of meer een natuurlijke 
regio vormen. Dit raakt ook aan de hierna te bespreken differentiatie. 
 
c. Differentiatie 
Schaalvergroting en het congruent maken van regio’s moeten hand in hand gaan. 
In gevallen waarin dit niet tot een sluitende oplossing kan leiden, komt de 
mogelijkheid van taakdifferentiatie in beeld.  
 
17
Taakdifferentiatie tussen gemeenten (en provincies) is wettelijk mogelijk, maar 
komt in de praktijk weinig voor. Bij de decentralisaties in het sociaal domein koos 
de regering voor verplichte regionale samenwerking en niet voor taakdifferentiatie 
in de vorm van een centrumgemeenteconstructie. De gedachte hierbij was dat de 
omliggende gemeenten onvoldoende democratische invloed zouden hebben op de 
uitvoering van die taak door de centrumgemeenten, en dat de financiële risico’s 
18
vooral bij de centrumgemeenten zouden komen te liggen. De gebrekkige 
democratische legitimatie van samenwerkingsverbanden lijkt hierbij overigens 
onvoldoende als (urgent) probleem te zijn onderkend.  
 
De Minister van BZK schreef in de Thorbeckebrief dat bij de taaktoedeling aan en 
bestuurlijke inrichting van gemeenten doorgaans bewust wordt gestreefd naar 
19
uniformiteit. Differentiatie dient evenwel als serieuze mogelijkheid in beeld te 
blijven voor het vraagstuk van taaktoedeling, schaalgrootte en democratische 
legitimatie indien het vormen van meer congruente regio’s en gemeentelijke 
herindeling niet voldoet. Mede gelet op de aard en de schaal van de taken zal de 
20
concrete wijze van differentiatie nader moeten worden bepaald. 
 
d. Onderlinge samenhang 
De Afdeling is zich ervan bewust dat het vraagstuk van taaktoedeling en 
schaalgrootte niet eenvoudig is en dat dé oplossing niet altijd op voorhand 
duidelijk is. Niettemin is het aan de politiek en de wetgever om dit vraagstuk 
stappen voorwaarts te zetten.  
 
17
  Artikel 109 van de Gemeentewet en artikel 106 van de Provinciewet.  
18
  Kamerstukken II 2012/13, 33400 VII, nr. 59, p. 3 (Decentralisatiebrief 19 februari 2013). 
19
  Kamerstukken II 2019/20, 35300 VII, nr. 7, p. 4 (Thorbeckebrief 18 oktober 2019).  
20
 Centrumgemeenten zijn genoemd. Een bekend voorbeeld van differentiatie is de Wet bijzondere 
maatregelen grootstedelijke problematiek 2005, ook wel bekend als Rotterdamwet. Deze wet 
geeft onder meer de mogelijkheid bepaalde delen van gemeenten met grootstedelijke problematiek 
aan te wijzen waarin een bijzonder regime met betrekking tot woningtoewijzing geldt. Zie ook de 
bundel van het Montesquieu Instituut (Montesquieu Reeks, nr. 17) ‘Zo kan het wél. 
Regioprovincies slimmer bestuurd: de casus Fryslân en Zeeland’. 

13 
ingrepen tot hogere kosten, maar wordt niet (voldoende) voorzien in de 
financiering van die kosten. 
 
Ten derde zijn de gemeentelijke financiën erg gevoelig voor schommelingen in het 
accres, ofwel de trap op, trap af-systematiek, waardoor onvoldoende langjarige 
21
zekerheid over inkomsten bestaat. 
 
Dit alles heeft bij veel gemeenten geleid tot financiële problemen. Recent is dit 
geïllustreerd in de Staat van het bestuur met het feit dat in 2019 60% van de 
22
gemeenten een exploitatietekort had. Om die problemen duurzaam op te lossen 
is het belangrijk dat de oorzaken daarvan worden geadresseerd. 
 
Dat betekent allereerst dat, waar decentrale overheden voor de te voorziene 
toekomst in belangrijke mate financieel afhankelijk blijven van het Rijk voor de 
uitvoering van hun taken, voldoende oog bestaat voor de kosten van uitvoering 
van de over te dragen taken en de daarbij behorende middelen. Indien vooraf goed 
onderbouwd wordt uiteengezet welke financiële middelen nodig zijn voor de 
uitvoering van taken zullen daarover minder snel geschillen ontstaan. Daarbij is 
23
denkbaar dat in dat proces aan het CPB een rol toekomt. Aldus wordt aan het 
begin van de beleids- en besluitvormingscyclus onafhankelijk van het 
desbetreffende departement beoordeeld welke middelen nodig zijn. 
 
Ten tweede is financiële zekerheid over langere termijn vereist. De bestaande 
normeringssystematiek, de trap op, trap af-systematiek, bepaalt de indexatie van 
het gemeente- en provinciefonds. Op het punt van stabiliteit is die systematiek 
onvoldoende. Wijzigingen in de uitgaven van het Rijk vertalen zich direct door in 
de budgetten van de gemeenten en provincies en dat leidt tot bestuurlijke onrust, 
hetgeen de interbestuurlijke samenwerking op zijn beurt weer niet ten goede komt. 
Dit kan worden geadresseerd met een systeem van financiële verhoudingen 
waarbij minder onrust van voortdurende bijstelling bestaat en over een meerjarige 
periode financiële helderheid en daarbij behorende zekerheid wordt gegeven. 
 
Gedacht kan worden aan vergroting van het gemeentelijk belastinggebied. Dat zal 
echter alleen zinvol zijn als de bekostigingssystematiek van de decentrale 
24
overheden op orde is gebracht. Op korte termijn biedt dit daarom onvoldoende 
perspectief. Ook een dergelijke hervorming vraagt overigens veel inspanningen van 
decentrale overheden. Maar ook aan de zijde van de rijksoverheid zal een dergelijke 
herziening (transitie) gepaard gaan met aanzienlijke in- en uitvoeringsvraagstukken. 
 
 
21
  Vergelijk ook: Als één overheid. Slagvaardig de toekomst tegemoet, Studiegroep Interbestuurlijke 
en Financiële Verhoudingen, 10 september 2020, hoofdstuk 5 onder c, en Koers bepalen, Kiezen 
e
in tijden van budgettaire krapte, 16 Studiegroep begrotingsruimte, paragraaf 4.8. 
22
  Staat van het Bestuur 2 februari 2021. 
23
  Zie ook: Beginselen versus praktijken. Toetsing van decentralisatieprocessen met aanbevelingen 
voor versterking, decentraalbestuur.nl, september 2020. 
24
  Zie voor een verdere uitwerking op dit punt: Rust-reinheid-regelmaat. Evenwicht in de bestuurlijk 
financiële verhoudingen, Raad voor het Openbaar Bestuur, maart 2021. 

15 
2. Er is een toenemende roep om een gezaghebbend orgaan voor (financiële) 
geschillen tussen overheden. In het kader van de recente behandeling van mijn 
begroting heb ik de toezegging gedaan hiernaar een verkenning uit te voeren. Ik 
zou graag uw opvatting horen of en onder welke voorwaarden een dergelijk 
orgaan effectief kan zijn en kan bijdragen aan betere onderlinge financiële 
verhoudingen. Dit ook gezien de toegenomen verantwoordelijkheden op Iokaal 
niveau en de grote financiële afhankelijkheid van het Rijk. Ook ben ik benieuwd 
naar uw adviezen over hoe decentrale overheden beter betrokken kunnen worden 
bij de voorbereiding van de kabinetsformatie. 
 
a. Financiële geschillenbeslechting 
Een permanent mechanisme van financiële geschillenbeslechting draagt niet bij aan 
de oplossing van de oorzaken van de bestaande financiële spanningen en zal 
daarom niet effectief kunnen bijdragen aan het daadwerkelijk oplossen van 
bestaande financiële spanningen tussen overheden. Die oplossing ligt allereerst in 
een goede raming van de financiële middelen die decentrale overheden nodig 
hebben voor het uitvoeren van aan hen toebedeelde taken. Daarbij kan het CPB 
een rol worden toebedeeld. Een tweede belangrijk element voor de oplossing van 
de financiële spanningen is een systeem van financiële verhoudingen waarbij 
minder onrust van voortdurende bijstelling bestaat en over een meerjarige periode 
financiële helderheid en daarbij behorende zekerheid wordt gegeven. Nadat de 
bekostigingssystematiek voor decentrale overheden op die punten op orde is 
gebracht, kan vergroting van het decentraal belastinggebied op termijn wellicht 
verder bijdragen aan verkleining van de financiële spanningen. 
 
b. Kabinetsformatie 
Bij een kabinetsformatie wordt de basis gelegd voor het onderling vertrouwen 
tussen de bestuurders van de verschillende bestuurslagen. Het is van belang dat 
alle betrokkenen – de onderhandelende fracties uit de Tweede Kamer voorop – 
tijdens de kabinetsformatie vooral in samenhang de verschillende vragen over de 
decentrale overheden en de interbestuurlijke verhoudingen bespreken. Voorts is 
het van belang dat de onderhandelende fracties het gesprek met de 
medeoverheden oprecht willen voeren. De informateur kan ter voorbereiding op die 
gesprekken een agenda maken van de door de onderhandelaars met de delegatie 
van medeoverheden te bespreken onderwerpen (de ‘wat’-vraag). De 
gesprekspartners kunnen zich met die agenda voorbereiden. Bovendien kan 
achteraf aan de hand van die agenda worden bezien hoe het besprokene in het 
regeerakkoord is geland. 
 
Vervolgens is het bij het opstellen van het regeerakkoord van belang dat de ‘wat-
vraag’ duidelijk wordt onderscheiden van de ‘hoe’-vraag. Concentratie is gewenst 
op de opgaven die worden opgepakt, zonder dat al direct wordt vastgelegd op 
welke wijze dat moet gebeuren. De concrete uitwerking kan dan plaatsvinden 
onder leiding van de na de formatie aantredende Minister van BZK. Dat geeft 
ruimte voor de regering om in een later stadium met de decentrale overheden in 
overleg te treden over de wijze waarop de beschreven opgaven worden opgepakt , 
waarbij ook heel nadrukkelijk de uitvoerbaarheid aan de orde zal moeten worden 

17 
Om die reden beantwoordt de Afdeling de gestelde vragen met een zekere 
terughoudendheid. De nadruk ligt op het zetten van stappen voorwaarts. Zij 
verbindt daaraan een welgemeend pleidooi om de gemeenten in ieder geval de 
komende jaren niet nog zwaarder te belasten. Tijdens de kabinetsformatie zou dát 
onderwerp van een goed gesprek – en niet louter van onderhandelingen – moeten 
zijn tussen medeoverheden en betrokken Tweede Kamerfracties. 
 
 
De vice-president van de Raad van State, 
 
 

