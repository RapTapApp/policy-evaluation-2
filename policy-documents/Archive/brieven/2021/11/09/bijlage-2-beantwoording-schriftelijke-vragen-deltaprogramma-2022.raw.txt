 
35925-J Vaststelling van de begrotingsstaat van het Deltafonds voor het jaar 
2022 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Infrastructuur en Waterstaat heeft een aantal vragen 
voorgelegd aan de minister van Infrastructuur en Waterstaat over het 
Deltaprogramma 2022 (35925-J, nr. 4). 
De daarop door de minister gegeven antwoorden zijn hierbij afgedrukt. 
 
Voorzitter van de commissie,  
  Agnes Mulder 
   
  Adjunct-griffier van de commissie, 
  Meijer 
 
Nr Vraag Bijlage Blz. (van) t/m 
1 Wat is de status van Bonaire, Sint-Eustatius en Saba (BES-eilanden) in het     
nationaal Deltaprogramma? 
 De wettelijke bepalingen over het Deltaprogramma zijn opgenomen in de    
Waterwet (art. 4.9 en 4.10). Deze bepalingen zijn niet van toepassing op de BES-
eilanden. 
 
2 Wat is de status van de BES-eilanden in het Nationaal Waterplan (NWP     
2022-2027)? 
 Caribisch Nederland valt buiten de scope van dit NWP.    
 
3 Wat is de status van de BES-eilanden in de Nationale     
klimaatadaptatiestrategie (NAS 2016)? 
 In de Nationale Klimaatadaptatiestrategie (2016) is vermeld dat de    
klimaatproblematiek in de Caribische delen van het Koninkrijk der Nederland 
significant anders is en het een afzonderlijk plan vereist. Samen met de BES-
eilanden kan, op verzoek van de eilanden, een gezamenlijke 
klimaatadaptatiestrategie worden opgesteld. 
 
4 Wat is de status van de BES-eilanden in het bestuursakkoord     
klimaatadaptatie (2018)? 
 De BES-eilanden zijn niet gebonden aan het bestuursakkoord klimaatadaptatie    
(2018). Het bestuursakkoord komt voort uit het deltaplan Ruimtelijke adaptatie, 
dat een onderdeel is van het Deltaprogramma. Het bestuursakkoord is een 
bestuurlijke afspraak tussen de minister van IenW en de (koepels) van 
gemeenten, provincies en waterschappen. 
 
  
Totaallijst feitelijke vragen Deltaprogramma 2022 (35925-J-4)  1/4 

 
9 Kunt u uiteenzetten welke beleidsinstrumenten u precies inzet om ervoor te  21   
zorgen dat er klimaatbestendig en waterrobuust wordt gebouwd, met het 
oog op een grotere kans op hevige neerslag in de toekomst vanwege de 
klimaatveranderingen? 
 Klimaatbestendig en waterrobuust bouwen vraagt om maatwerk. Provincies,    
waterschappen en gemeenten zijn verantwoordelijk om klimaatadaptatie mee te 
nemen bij de locatiekeuze en de ruimtelijke inrichting van woningbouwlocaties. 
Er zijn verschillende instrumenten die decentrale overheden kunnen gebruiken 
om klimaatbestendig en waterrobuust bouwen te borgen in beleid en projecten. 
Het waterschap toetst met behulp van de watertoets of gebiedsontwikkelingen 
waterrobuust zijn. Gemeenten schrijven klimaatadaptatie ambities en visie uit in 
de Gemeentelijke Omgevingsvisies en doelen en kaders in het 
bestemmingsplan/omgevingsplan. Vanuit IenW wordt het Overleg Standaarden 
Klimaatadaptatie (OSKA) gesteund waarin afspraken worden gemaakt over de 
ontwikkeling of aanpassing van standaarden. Samen met de minister van BZK 
zal er worden bezien of aanvullend nationale regelgeving nodig is en zo ja, op 
welke wijze deze mogelijkheid kan worden gecreëerd met ruimte voor 
maatwerk. Ook het advies van de Deltacommissaris over klimaatbestendig 
bouwen wordt daarbij betrokken. Daarnaast wordt klimaatadaptief bouwen 
gestimuleerd via kennisontwikkeling en verspreiding: Zo wordt het KAN 
(Klimaatadaptief bouwen met Natuur) platform onders teund, en zijn er vanuit 
IenW en BZK diverse handreikingen en adviezen opgesteld: handreiking 
stedelijk waterbeheer onder de omgevingswet, handreiking decentrale 
regelgeving, advies aanpak knelpunten klimaatadaptief bouwen.  
 
10 Kunt u uiteenzetten welke beleidsinstrumenten u inzet om  22   
zoetwatertekorten in de toekomst zo veel mogelijk tegen te gaan? 
 Alle maatregelen voor de 2e fase van het Deltaprogramma Zoetwater zijn erop    
gericht om Nederland beter weerbaar te maken tegen watertekorten. Daarbij is de 
voorkeursvolgorde van waterbeheer, zoals vastgelegd in de NOVI, het ontwerp-
Nationaal Waterprogramma en het Deltaprogramma leidend. Het gaat om een 
gezamenlijk maatregelenpakket van circa € 800 miljoen, waarvan € 250 miljoen 
uit het Deltafonds. 
 
11 Kunt u, gelet op het feit dat hoofdstuk 7 van het Deltaprogramma laat zien  53 54  
dat het budget voor waterkwaliteit na 2027 verdwijnt en dit verband houdt 
met de Kader Richtlijn Water, uitleggen waarom er niet wordt voorzien in 
een vervolg?  
 De KRW geeft aan dat de benodigde maatregelen voor doelbereik in feite    
uiterlijk in 2027 moeten zijn uitgevoerd (zie de beantwoording van Kamervragen 
van het lid Eppink van juli jl. voor een nadere toelichting (Kamerstukken 26987 
1
D )). Om te voorkomen dat de ecologische toestand na 2027 achteruit gaat en 
omdat ik doelbereik van de Vogel- en Habitatrichtlijn mogelijk wil maken, werk 
ik samen met mijn collega van LNV aan de Programmatische Aanpak Grote 
Wateren. Zie ook de toelichting bij artikel 7.02.01 in de Memorie van 
Toelichting bij de vaststelling van de begrotingsstaat van het Deltafonds (J) voor 
het jaar 2022 (Kamerstuk 35 925 J, nr. 2, p. 48-49). Daarmee is voorzien in een 
vervolg. 
 
12 Hoe wilt u na 2027 de verbetering van de waterkwaliteit financieren?  53 54  
 Zie het antwoord op vraag 11.    
                                                                 
1
 
https://www.tweedekamer.nl/kamerstukken/kamervragen/detail?id=2021Z10555
&did=2021D26987  
Totaallijst feitelijke vragen Deltaprogramma 2022 (35925-J-4)  3/4 

