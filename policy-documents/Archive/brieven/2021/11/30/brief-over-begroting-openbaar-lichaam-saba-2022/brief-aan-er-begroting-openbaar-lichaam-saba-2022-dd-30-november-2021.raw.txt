 
  
 
www.rijksoverheid.nl 
Eilandsraad van het openbaar lichaam Saba 
www.facebook.com/minbzk 
Powerstreet 1 
www.twitter.com/minbzk 
www.linkedin.com/company/
The  Bottom 
ministerie-van-bzk 
Saba, Caribisch Nederland 
 
Kenmerk 
2021-0000622928 
 
Uw kenmerk 
 
 
  
Datum 30 november 2021 
Betreft Begroting openbaar Lichaam Saba 2022 
  
 
Bij brief van 17 november 2021 heeft het College financieel toezicht (Cft) de door 
u op 10 november 2021 vastgestelde meerjarenbegroting 2022-2025 
doorgezonden, alsmede het eerder gegeven advies (kenmerk Cft 2021000128). 
Op grond van artikel 19, eerste lid Wet financiën openbare lichamen BES (Wet 
FinBES) behoeft deze begroting de goedkeuring van de minister van BZK.  
 
De begroting vertoont een tekort van USD 1,0 mln. en voldoet daarmee niet aan 
de Wet FinBES, die een begrotingsevenwicht voorschrijft. In de begroting wordt 
dit tekort gedekt met een onttrekking aan de algemene reserve.  
 
Het Cft adviseert hier negatief over, omdat het structurele tekort vraagt om een 
blijvende oplossing en de reserve beschikbaar moet zijn voor onverwachte 
tegenvallers. Het Bestuurscollege heeft hierover brieven gestuurd aan het Cft 
(kenmerk OLS 743/2021) en mij (kenmerk OLS 744/2021). Duidelijk is dat het 
om een structureel probleem gaat, dat ook al eerder is onderkend, maar waarvoor 
nog geen oplossing is gevonden. Afgesproken is dat over de structurele oplossing 
nader overleg zal worden gevoerd nadat in Nederland het nieuwe kabinet is 
aangetreden. Om die reden ben ik bereid om éénmalig in te stemmen met het 
dekken van het tekort door een onttrekking aan de algemene reserve. 
 
De overige adviezen van het Cft bij de ontwerpbegroting 2022 zijn verwerkt of 
worden gezamenlijk opgepakt. Dit laatste betreft een hernieuwde berekening van 
het weerstandvermogen. Het Cft geeft in zijn doorgeleidingsbrief aan dat het met 
het Openbaar Lichaam Saba heeft afgesproken om hiermee bij het opstellen van 
de jaarrekening 2022 en de begroting 2023 aan de slag te gaan. 
 
De staatssecretaris van Binnenlandse Zaken en Koninkrijksrelaties, 
 
 
 
 
 
 
 
drs. R.W. Knops 
 
Pagina 1 van 1 
 

