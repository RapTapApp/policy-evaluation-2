Ministerie van Binnenlandse Zaken en 
Koninkrijksrelaties 
www.rijksoverheid.ni  
Openbaar Lichaam Sint Eustatius 
www.facebook.com/minbzk  
T.a.v. T.a.v. de Regeringscommissaris, Alida Francis 
www.twitter.com/minbzk  
Van Tonningenweg z/n www.linkedin.com/company/  
ministerie-van-bzk 
Oranjestad 
Kenmerk 
Sint Eustatius, Caribisch Nederland 
2021-0000618977 
Uw kenmerk 
2 9 NOV 2021 
Datum 	
Betreft 	Antwoord brief regeringscommissaris over route-tijdtabel 
Geachte mevrouw Francis, 
Ik heb kennis genomen van uw brief d.d. 1 oktober 2021 over de route-tijdtabel 
en uw beoordeling van de samenwerking met de eilandsraadsleden, met kenmerk 
1025/GEZ. Hierbij reageer ik op uw brief. 
Het is goed om te lezen over de inzet van u en de ambtenaren van het Openbaar 
Lichaam Sint Eustatius voor de totstandkoming van de route-tijdtabel. Ik heb de 
route-tijdtabel dan ook op 15 november jl. in goede orde van u ontvangen. De 
route-tijdtabel markeert een belangrijke stap in het herstel van voorzieningen op 
Sint Eustatius en verschaft inzicht in mogelijke knelpunten in dit proces. 
De samenwerking tussen u en de eilandsraad, zoals u die omschrijft in uw brief, 
baart mij echter zorgen. Deze geluiden zijn mij al vaker ter ore gekomen en ik 
voel mij genoodzaakt hier op te reageren. Uw brief onderstreept wat ik tijdens de 
begrotingsbehandeling Koninkrijksrelaties in oktober jl. in de Tweede Kamer heb 
benoemd: de voortgang op Sint Eustatius is ook afhankelijk van de cooperatieve 
houding van de eilandsraad. 
In aanvulling op uw brief heb ik vernomen dat in de eilandsraadsvergadering van 
14 oktober jl. verwerpelijke opmerkingen zijn gemaakt over en tegen de 
plaatsvervangend regeringscommissaris, mevrouw C. Toet. Wederzijds respect 
vormt voor mij de basis voor een constructieve samenwerking en de eilandsraad 
zou op dit vlak zijn verantwoordelijkheid moeten nemen. Debat kan en mag op 
scherpe wijze worden gevoerd, maar dat hoeft een respectvolle omgang niet in de 
weg te staan. 
Ik bezie deze opmerkingen ook tegen de achtergrond van enkele uitspraken die 
het afgelopen jaar in radio-uitzendingen zijn gedaan. Hierin worden soms 
bewoordingen gebruikt door eilandsraadsleden en daaraan gelieerde personen die 
het betamelijke ver voorbij gaan. 
Hopelijk gaat het opleidingstraject voor politici, zoals benoemd onder het 
criterium 'Opleidingsprogramma raadsleden en gedeputeerden' van fase 2.1 uit de 
Memorie van Toelichting van de Wet herstel voorzieningen Sint Eustatius, zijn 
Pagina 1 van 2 

