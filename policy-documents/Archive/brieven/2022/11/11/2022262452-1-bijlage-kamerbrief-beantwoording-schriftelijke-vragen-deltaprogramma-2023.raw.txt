 
36200-J Vaststelling van de begrotingsstaat van het Deltafonds voor het jaar 
2023 
 
nr.   Lijst van vragen en antwoorden 
   
De vaste commissie voor Infrastructuur en Waterstaat heeft een aantal vragen 
voorgelegd aan de minister en staatssecretaris van Infrastructuur en Waterstaat over 
het Deltaprogramma 2023 (36200-J, nr. 4). 
De daarop door de minister van Infrastructuur en Waterstaat gegeven antwoorden zijn 
hierbij afgedrukt. 
 
 
Nr. Vraag    
1 Heeft u inzicht in de schade die bevers en rivierkreeften aan waterkeringen     
en het watersysteem veroorzaken en de financiële gevolgen hiervan voor de 
waterbeheerders? 
De Unie van Waterschappen houdt een overzicht bij van het aantal locaties met 
schade door bevers. Het aantal gevallen waarbij schade door bevers problemen 
opleverde voor het watersysteem bedroeg 532 keer in 2019, 547 keer 2020 en 
640 keer in 2021. Het aantal gevallen waarbij schade door bevers problemen 
opleverde voor de waterkeringen bedroeg 49 keer in 2019, 66 keer in 2020 en 71 
keer in 2021. In 2019 was de totale uitgave hiervoor €536.000, in 2020 was dit 
€874.915 en in 2021 was dit €2.225.631. Voor rivierkreeften worden geen 
gegevens bijgehouden. 
 
De herintroductie van de bever in 1988 heeft op de meeste plekken een positieve 
impact op de biodiversiteit gehad, maar tegelijkertijd op enkele plaatsen voor 
problemen gezorgd. In 2021 is gestart met het opzetten van het Kenniscentrum 
Bever. De aankomende jaren wordt het Kenniscentrum Bever door de 
initiatiefnemers (Stichting Toegepast Onderzoek Waterbeheer (STOWA), 
Rijkswaterstaat, ProRail, de Unie van Waterschappen, het Interprovinciaal 
Overleg en de Zoogdiervereniging) verder uitgebouwd tot een actief platform 
waar kennis over de bever verzameld en gedeeld wordt. Het doel van het 
Kenniscentrum Bever is om door het delen van kennis en het bundelen van 
krachten te stimuleren dat er op een duurzame wijze samen kan worden geleefd 
met de bever. De verantwoordelijkheid voor de aanpak van de 
beverproblematiek in het water(veiligheids)systeem ligt bij de waterbeheerder 
(Rijkswaterstaat en de Waterschappen) en bij de provincie. 
 
 
2 Op welke wijze zal uitvoering gegeven worden aan de afspraak uit het     
Coalitieakkoord dat de watertoets een dwingender karakter krijgt en dat 
waterschappen eerder betrokken zullen worden bij ruimtelijke 
planvorming? 
 
De watertoets krijgt een dwingender karakter in de vorm van ‘weging van het 
waterbelang’ in de nieuwe omgevingswet. Uitgangspunt is dat deze nieuwe 
juridische verankering voldoende kaders biedt voor een verdere versterking van 
het waterbelang in de ruimtelijke ordening. Met de bestuurlijke partners wordt 
gekeken of deze verandering voldoende is om het waterbelang vroegtijdig en 
gedurende het hele proces goed te borgen en wordt gekeken welke stappen gezet 
kunnen worden om deze vernieuwing optimaal te benutten. 
 
 
Totaallijst feitelijke vragen Deltaprogramma 2023 (36200-J-4)  1/6 

 
gesproken, binnen en buiten de watersector, en wordt bekeken wat Nederland 
zelf zal bijdragen aan de Water Action Agenda.  
 
De uitkomsten van de conferentie worden geborgd in de Water Action Agenda. 
Nederland, Tadzjikistan en de betrokken UN-organisaties kijken hoe de 
opvolging van deze agenda het beste te borgen is. Nederland zal zich daarbij 
inzetten om de opvolging ook actief te agenderen in bestaande internationale 
processen en netwerken waar Nederland actief in is.  
 
 
6 Zijn er van de in totaal 1.500 kilometer aan dijken die versterkt moeten     
worden, bepaalde kilometers die voorrang moeten krijgen bij het versterken 
omdat ze in minder goede staat zijn? 
 
Binnen het HWBP (Hoog Water Beschermingsprogramma) wordt de uitvoering 
van dijkversterkingen geprioriteerd op basis van urgentie. De dijken die de 
grootste afstand tot de norm hebben, worden als eerste aangepakt. Binnen het 
HWBP zijn op dit moment circa 70 dijkversterkingsprojecten geprogrammeerd. 
Dit betekent overigens niet dat daar een acuut waterveiligheidsprobleem is. Met 
de nieuwe normering bereiden we ons voor op de toekomst. De wet schrijft voor 
dat in 2050 alle primaire waterkeringen aan de norm moeten voldoen. In de 
normen is rekening gehouden met verwachte ontwikkelingen richting 2050, zoals 
groei in bevolking, economische waarden en invloeden als klimaatverandering. 
 
 
7 Welke prioriteit heeft verspilling van zoet water door natuurlijke en     
 industriële processen? 
  
Tijdens droogte wordt er van alle gebruikers, ook van de industrie, verwacht dat 
ze zuinig met water omgaan. Ook in natuurgebieden werken terreinbeheerders 
aan zuinig omgaan met water, door zo goed mogelijk water vast te houden. 
Tijdens droge perioden kunnen waterbeheerders onttrekkingsverboden 
afkondigen vanuit het oppervlakte- en grondwater. Dat was tijdens de droogte 
van 2022 ook het geval.  Bij zeer extreme droogte kunnen drinkwaterbedrijven 
de watertoevoer voor gebruikers verminderen en/of stoppen. In 2022 is dit lokaal 
gebeurd voor een aantal agrarische en industriële toepassingen. 
 
In een periode van droogte kan een watertekort ontstaan of dreigen te ontstaan. 
Dan treedt de landelijke verdringingsreeks voor zoetwaterverdeling in werking. 
De verdringingsreeks geeft een prioriteitsvolgorde weer die bepalend is voor het 
verdelen van het beschikbare water door de waterbeheerders. De 
verdringingsreeks gaat alleen over oppervlaktewater, niet over grondwater.  
Natuur in het algemeen (m.u.v. de aangewezen natuurgebieden waar aanvoer 
mogelijk is om onomkeerbare schade te voorkomen), landbouw, industrie, 
scheepvaart, recreatie, enz. hebben de laagste prioriteit (categorie 4). Industriële 
processen die moeilijk te stoppen zijn en die een eerste levensbehoefte dienen, 
hebben een hogere prioriteit in de verdeling (categorie 3). Aangewezen 
natuurgebieden waar wateraanvoer mogelijk is om onomkeerbare schade te 
voorkomen hebben de hoogste prioriteit om water aangevoerd te krijgen 
(categorie 1). 
De verdringingsreeks is wettelijk vastgelegd in artikel 2.9 van de Waterwet en 
artikel 2.1 van het Waterbesluit. Nadere informatie is op de website van InfoMil 
beschikbaar: https://www.infomil.nl/onderwerpen/lucht-water/handboek-
water/thema-s/watertekort/verdringingsreeks/. 
 
 
Totaallijst feitelijke vragen Deltaprogramma 2023 (36200-J-4)  3/6 

 
10 Wordt er ook ingezet op het filteren van zeewater als alternatieve bron?     
 
Technisch gezien is het filteren van zeewater als alternatieve bron voor 
drinkwater een mogelijkheid, zeker op kleine schaal en op locaties waar geen 
andere bronnen voor handen zijn (dit wordt bijv. toegepast in Caribisch 
Nederland). Dit proces kost echter heel veel energie. 
 
Drinkwaterbedrijven zoals Brabant Water en Dunea experimenteren momenteel 
met het zuiveren van brak grond- en oppervlaktewater. Brakwater zuiveren kost 
minder energie dan het zuiveren van zeewater. 
 
 
11 In hoeverre zijn de overheden verplicht om zoetwateraspecten mee te nemen     
in integrale projecten en hier uitvoering aan te geven? 
 
In artikel 2.1 van de Waterwet is het voorkomen en beperken van waterschaarste 
als doel opgenomen. Artikel 6.21 bepaalt dat een vergunning kan worden 
geweigerd als de verlening daarvan niet verenigbaar is met de doestellingen 
genoemd in artikel 2.1. In de waterplannen moeten de waterbelangen worden 
geborgd. Landelijke vertaald KRW-wetgeving stelt kwaliteit- en kwantiteitseisen 
voor grondwater. 
 
In de Wet ruimtelijke ordening is geregeld dat in een bestemmingsplan rekening 
moet worden gehouden met de gevolgen voor de waterhuishouding (artikel 3.1.6. 
Bro) en dat de plannen worden voorbereid in overleg met o.a. de waterschappen 
(artikel 3.1.1 Brp) (watertoets). 
 
De huidige landelijke wetgeving voorziet niet in verdere specifieke eisen die zijn 
gericht op het bevorderen van de zoetwaterbeschikbaarheid in integrale 
gebiedsprojecten. 
 
Regionale omgevingsvisies dienen rekening te houden met de Nationale 
Belangen die zijn opgenomen in de NOVI, waaronder o.a. belang 15: 
“Waarborgen van een goede waterkwaliteit, duurzame drinkwatervoorziening en 
voldoende beschikbaarheid van zoetwater”. Projecten die worden ingediend 
onder de aankomende Omgevingswet dienen dus rekening te houden met 
zoetwateraspecten.  
 
Ook de brief over Water en Bodem sturend, die dit najaar naar de Kamer wordt 
gestuurd, zal structurerende keuzes over zoetwater bevatten. Deze keuzes 
worden nader uitgewerkt in de provinciale gebiedsprogramma’s in het kader van 
het Nationaal Programma Landelijk Gebied. 
 
Daarnaast kan regionaal en lokaal beleid handvatten en instrumenten bevatten 
om zuinig om te gaan met water. Gemeenten kunnen via bouwvoorschriften 
zoetwatergerelateerde eisen stellen, ook bij integrale projecten (afkoppelen, 
percentage verharde oppervlak, waterhergebruik, enz.). Waterbeheerders kunnen 
als bevoegd gezag tijdens het vergunningsverleningsproces eisen stellen aan het 
omgaan met (grond)water (lozingen en onttrekkingen) door bedrijven en 
particulieren. Dit alles mits deze aspecten in het beleid zijn opgenomen. 
Waterbeheerders toetsen de watervraag dan aan de mogelijkheden van het 
watersysteem op zowel het gebied van kwantiteit als kwaliteit. 
 
 
12 Wat kunnen de uitkomsten van het onderzoek van Deltares naar     
bouwstenen en adaptatiepaden voor het aanpassen aan de zeespiegelstijging 
in Nederland (september 2022) betekenen voor het Deltaprogramma? 
 
Totaallijst feitelijke vragen Deltaprogramma 2023 (36200-J-4)  5/6 

