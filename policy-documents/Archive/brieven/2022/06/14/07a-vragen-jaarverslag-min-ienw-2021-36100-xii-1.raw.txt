07a Vragen jaarverslag Min IenW 2021 36100-XII-1 
Vraag en Antwoord 
Vraagnum
mer 
1 Vraag: 
Hoe verhoudt de infrastructuur van Caribisch Nederland zich tot die van Europees 
Nederland en heeft Caribisch Nederland voldoende budget hiervoor? 
 
Antwoord: 
De belangrijkste infrastructuur in Caribisch Nederland bestaat uit: wegen, 
zeehavens en luchthavens.De wegen op Bonaire, St. Eustatius en Saba zijn 
gemeentelijke (respectievelijk eilandelijke) wegen en vallen primair onder de 
verantwoordelijkheid van de desbetreffende eilandsbesturen net zoals in Nederland 
de gemeentelijke wegen onder de verantwoordelijkheid van de betreffende 
gemeente vallen. Er bevinden zich geen Rijkswegen in Caribisch Nederland. De 
financiering van eilandelijke kerntaken loopt in beginsel via de vrije uitkering van 
het BES-fonds. Aanvullend daarop zijn er vanuit het ministerie van IenW enkele 
specifieke doeluitkeringen verstrekt voor specifieke infrastructurele doelen. Een 
voorbeeld hiervan is dat sinds 2018 (sinds het regeerakkoord Rutte-III) er €5 
miljoen per jaar wordt bijgedragen van het Rijk aan de eilandelijke infrastructuur in 
Caribisch Nederland. 
De luchthavens van Saba en Sint Eustatius zijn onderdeel van de respectievelijke 
openbaar lichamen. De luchthaven van Bonaire is een naamloze vennootschap met 
het Openbaar Lichaam Bonaire als enig aandeelhouder. De exploitatie van 
luchthavens is geen Rijkstaak, ook niet in Europees Nederland. Het Rijk maakt 
regelgeving om de exploitatie van luchthavens veilig te laten geschieden, en 
handhaaft deze. In de Caribische context hebben de luchthavens belangrijke 
functie voor de bereikbaarheid van de eilanden. Het is vanuit die gedachte dat het 
Rijk incidenteel aan Rijkswaterstaat middelen heeft overgemaakt om 
infrastructurele investeringen uit te voeren, zodat de luchthavens voldoen aan de 
veiligheidsregelgeving. 
  
Wat betreft de zeehavens is de minister van IenW systeemverantwoordelijk voor 
de veilige en vlotte afwikkeling van het scheepvaartverkeer, zoals ook in Europees 
Nederland. De havens zelf en de exploitatie daarvan valt onder de 
verantwoordelijkheid van de respectievelijke openbaar lichamen. Incidenteel is er 
budget vrijgemaakt voor havenverbeteringen (uitgevoerd op Bonaire in 2018) en 
op Saba en St. Eustatius (richting de aanbesteding respectievelijk verkenning) na 
de orkanen Irma en Maria in 2017.  
 
2 Vraag: 
Hoe verhoudt Europese regel- en normgeving zich tot Caribisch Nederland 
aangaande infrastructuur, milieuwetgeving en klimaatadaptie? 
 
Antwoord: 
De thema’s infrastructuur en milieubeleid liggen hoofdzakelijk op het terrein van de 
openbare lichamen Bonaire, St. Eustatius en Saba zelf en worden uitgewerkt in 
verordeningen. De Europese kaders als het gaat om de Europese Green Deal (Co2 
reductie), de richtlijn overstromingsrisico’s en de kaderichtlijn afvalstoffen gelden 
niet op Caribisch Nederland. Caribisch Nederland is geen onderdeel van de interne 
Europese markt. Dit betekent niet dat er geen kader is voor milieu en 
klimaatadaptatie. Zo is er: 
•            De Wet vrom BES. 
•            Wet maritiem beheer BES. 
•            De Wet grondslagen ruimtelijke ontwikkelingsplanning BES. 
•            De Wet grondslagen natuurbeheer- en bescherming BES. 
Zo kent het milieubeleidsplan 2020-2030, welke de Wet vrom BES als grondslag 
heeft, ook aspecten als het omgaan met klimaatverandering. Daarnaast biedt de 
Wet grondslagen ruimtelijke ontwikkelingsplanning BES de openbare lichamen 
handvatten voor het omgaan met de gevolgen van klimaatverandering en milieu in 
de ruimtelijke plannen en in de vergunningplicht voor de grotere inrichtingen 
(waarbij de bedrijven met kleinere milieu-impact onder de vergunningsplicht van 
de lokale verordening vallen). Het beleid daarvoor vanuit het ministerie wordt in 
samenwerking met de openbare lichamen ontwikkeld. Het gaat dan om kennis, 
handhaving en milieuregels voor bedrijven die zijn toegesneden op de situatie in 

07a Vragen jaarverslag Min IenW 2021 36100-XII-1 
Dienst 
Algoritme onderdeel 
AI Binnenvaart – risicoanalyse gericht op voorspellen van 
ILT 
overtredingen van regelgeving voor binnenvaart (pilot). 
Sloopschepen op het strand – voorspellen sloopdatum van 
ILT 
schepen + of zij op Aziatische stranden dreigen te worden 
gesloopt (pilot). 
Lozing ladingrestanten tankerschepen op zee – voorspellen welke 
ILT 
tankschepen vaarpatronen vertonen die overeenkomen met 
bekende gevallen van lozen van ladingrestanten (pilot). 
Webscraping - in kaart brengen van marktaanbieders van niet 
ILT 
toegestane koudegassen (pilot). 
Rijksbrede roosterapplicatie (RRA) RWS 
Beschikbaarheid ligplaatsen (proof of concept) RWS 
NWB beeldherkenning satellietdata RWS 
Digitaal schouwen RWS 
Zwerfafvalmonitor RWS 
Object detectie sonar RWS 
Text mining verkeersongevallen RWS 
Slimme inzet weginspecteurs RWS 
UDAC FenI - contractbeheer BSK 
Directie Participatie  - tekstanalyse ter ondersteuning van 
zorgvuldige en handmatige analyses die door ambtenaren op 
dezelfde zienswijzen worden uitgevoerd. (technisch hulpmiddel BSK 
en geen vervanging van de handmatige analyses door 
ambtenaren) 
Directie Participatie - een proof of concept met een Zoekmachine. 
Met het proof of concept wordt onderzocht of data-analyse-
technieken behulpzaam kunnen zijn bij het krijgen  
van een vollediger beeld van alle belangen en het vinden van 
stakeholders. De zoekmachine zoekt naar entiteiten in openbare 
BSK 
data van Google, Bing en Twitter en moet helpen om unusual 
suspects in beeld te brengen. Ook gaat het zoeken naar 
stakeholders sneller omdat in meerdere bronnen tegelijkertijd 
kan worden gezocht. (geen profilering of geautomatiseerde 
verwerking). 
Diverse algoritmes tbv validatie van waarnemingen, 
KNMI 
aardbevingen, weersverwachtingen, klimaat en -verandering 
 
 
 
 
 
 
 
 

07a Vragen jaarverslag Min IenW 2021 36100-XII-1 
• KNMI: 90% vaste contracten en 10% tijdelijke contracten. 
• RWS: 94,9 vaste contracten en 5,1% tijdelijke contracten. 
 
8 Vraag: 
Welke onderzoeken zijn extern uitgevoerd in 2021 en door wie? 
 
Antwoord: 
De evaluatiebijlage in de verantwoording bevat een overzicht van de onderzoeken. 
Voor de onderzoeken die in 2021 zijn uitgevoerd wordt als bijlage bij dit antwoord 
een overzicht meegestuurd waarin is aangegeven hoe de uitvoering is belegd. 
Hieruit blijkt dat een deel van de onderzoeken wordt uitgevoerd door 
kennisinstellingen binnen de overheid zoals KiM, PBL en RIVM. Ook externe 
adviesbureaus en in mindere mate de universitaire wereld voeren onderzoeken uit 
voor IenW.  
 
9 Vraag: 
Hoeveel heeft het extern advies het ministerie en/of haar diensten gekost in 2021? 
 
Antwoord: 
In 2021 is voor externe inhuur € 271 miljoen uitgegeven (zie het Jaarverslag, 
bijlage 3), waarvan € 46 miljoen voor organisatie-, formatie-, beleids-, juridisch- 
en automatiseringsadvies (categorie 2 tot en met 6 in tabel 130). 
 
10 Vraag: 
Hoe is de chief information officer (CIO) bij het ministerie gepositioneerd? 
 
Antwoord: 
De plaatsvervangend secretaris-generaal vervult de rol van CIO. De CIO valt onder 
de secretaris-generaal en is lid van de Bestuursraad van het ministerie.   
 
11 Vraag: 
Hoe analyseert u zogenaamde ‘burgersignalen’ die bij publieksvoorlichting 
binnenkomen? 
 
Antwoord: 
Dit antwoord gaat in op het proces binnen het ministerie van IenW over 
burgersignalen. Deze worden op een centraal punt bij de directie Communicatie 
verzameld. De vragen en opmerkingen worden geregistreerd in een digitaal 
volgsysteem en voor inhoudelijke beantwoording doorgezet naar het 
verantwoordelijke organisatieonderdeel. Op signalen uit de burgervragen wordt 
binnen de organisatieonderdelen geacteerd. De directie Communicatie monitort het 
totale aantal vragen aan het ministerie, en rappelleert voor tijdige beantwoording. 
Over de voortgang wordt de bestuursraad elk kwartaal geïnformeerd. Met ingang 
van 2022 maakt de directie Communicatie voor de organisatieonderdelen 
halfjaarlijks een rapportage van de inhoudelijke rode draden uit de 
publieksvragen.  
 
12 Vraag: 
Krijgt en bespreekt u de ‘burgersignalen’? 
 
Antwoord: 
Dit antwoord gaat in op hoe op signalen uit de burgervragen binnen de 
verschillende organisatieonderdelen wordt geacteerd. Op sommige plekken is 
hiervoor een vast proces ingericht. De komende tijd wordt bezien of en hoe deze 
processen verbeterd kunnen worden. Geregeld worden er signalen met de 
ambtelijke top en de bewindspersonen besproken. Ook bekijkt IenW hoe contacten 
met burgers en bedrijven over signalen en knelpunten in het fysieke domein 
verlopen, en welke verbeteringen daarin kunnen worden aangebracht (invulling 
van de motie-Ploumen/Jetten voor rijksbrede inventarisatie van hardvochtige 
effecten van regelgeving, Kamerstukken 35 510, nr. 24). 
 
13 Vraag: 
Hoe bepaalt u welke contacten en afspraken van de bewindspersonen publiek 
worden gemaakt? Welke handreiking ligt daarvoor bij de communicatie-afdeling? 

07a Vragen jaarverslag Min IenW 2021 36100-XII-1 
Naar aanleiding van de motie Moorlag c.s. (TK 35300-XII, nr 37) over gratis OV 
voor kinderen tot 12 jaar is onderzocht welke vormen van gratis of goedkoop OV 
beschikbaar zijn (TK 23645, nr 713). Op dit moment is reizen per trein gratis voor 
kinderen tot 12 jaar indien ze eveneens gratis een Kids-vrij abonnement 
aanschaffen op hun persoonlijke OV-chipkaart. Veel regionale concessies hebben, 
afhankelijk van het sociaal economische en/of mobiliteitsbeleid dat de decentrale 
overheid voor deze doelgroepen voert, ook gratis reismogelijkheden of aanvullende 
kortingsproducten of is er juist besloten dat niet in te voeren. Dit past binnen de 
bevoegdheden en verantwoordelijkheden van de decentrale overheden. 
 
18 Vraag: 
Wat is de stand van zaken met betrekking tot de uitvoering van de motie-
Stoffer/Geurts over een vervolg geven aan het blootstellingsonderzoek 
asbestdaken (Kamerstuk 28089, nr. 189)? 
 
Antwoord: 
Met de brief van 1 december 2021 (Kamerstuk 25834, nr. 187) is uw Kamer het 
plan van aanpak van het programmabureau aangeboden voor de uitvoering van 
deze motie. Daarin is aangegeven dat het programmabureau verwacht de 
resultaten in de eerste helft van dit jaar beschikbaar te hebben. Ik bied uw Kamer 
de resultaten op zeer korte termijn aan, tezamen met de toegezegde reactie op 
een alternatieve besteding van de middelen voor het zakelijk fonds.  
 
19 Vraag: 
Hoeveel zou het kosten om alle rijksinfrastructuur klimaatbestendig te maken? 
 
Antwoord: 
Het Rijk beoogt om – in lijn met de afspraken die overheden onderling hebben 
gemaakt in het kader van het Deltaprogramma Ruimtelijk Adaptatie (DPRA) – de 
netwerken in 2050 klimaatbestendig te hebben ingericht. Op dit moment wordt 
uitgewerkt wat hier voor nodig is. 
Startpunt voor de uitwerking is de rapportage Brede Maatschappelijke 
Heroverweging ‘Klaar voor Klimaatverandering’ (Kamerstukken 32 359, mei 2020). 
In dit rapport is aangegeven dat het implementeren van klimaatadaptatie in de 
onderhouds- en vervangingscyclus (instandhouding) naar schatting een extra 
investering van 5-10% van het jaarlijkse instandhoudingsbudget van de netwerken 
vraagt. 
In de ‘Vaststelling van de begrotingsstaat van het Mobiliteitsfonds voor het jaar 
2022' (29 oktober 2021, 35 925 A) is aangegeven dat voor nieuwe ontwikkelingen 
binnen Beheer en Onderhoud zoals duurzaamheid, klimaatrobuustheid en 
cyberveiligheid voor RWS (Hoofdwatersysteem, Hoofdvaarwegen en Hoofdwegen) 
en Prorail (Hoofdspoorwegen), resp. €150-250, €150-200 mln per jaar nodig is. 
Deze bedragen zijn nog niet extern gevalideerd en niet onderverdeeld naar 
onderwerp. 
 
20 Vraag: 
Hoeveel CO2 is tot op heden bespaard van de afgesproken 1 megaton voor de 
mobiliteitssector in het Klimaatakkoord? 
 
Antwoord: 
De Klimaat en Energieverkenning (KEV) 2021 van het Planbureau voor de 
Leefomgeving (PBL), laat zien dat de uitstoot van de mobiliteitssector in 2020 30,7 
Mton was. Dat is een daling van 1,5 Mton ten opzichte van het niveau van het 
ijkjaar 1990, waarin de uitstoot 32,2 Mton was. Dit is een saldo van beleid dat 
uitstoot vermindert en groei van mobiliteit die uitstoot vergroot. 
 
Uw Kamer heeft diverse vragen gesteld over CO2-effecten van duurzame 
mobiliteitsmaatregelen in deze set (o.a. vragen 20, 35, 37, 50, 52, 82, 83, 84, 98, 
99, 100, 106). Hierover zou ik in algemene zin het volgende willen opmerken: 
• Onder uitstoot mobiliteitssector verstaan we de nationale uitstoot van 
mobiliteit zoals gedefinieerd in het Klimaatakkoord (dus onder andere 
wegvervoer en binnenvaart, maar niet lucht- en scheepvaart). 
• De kosten voor CO2-reductie in mobiliteit in het jaar 2021 bedragen voor het 
ministerie van IenW ruim 77 miljoen. 

07a Vragen jaarverslag Min IenW 2021 36100-XII-1 
mobiliteitsontwikkelingen worden gemeten door het Centraal Bureau voor de 
Statistiek. Hieronder is de ontwikkeling in fietsgebruik over de periode 2016-2020 
weergegeven uit het Mobiliteitsbeeld 2021 van het KiM (waarbij de cijfers van het 
CBS als bron hebben gediend).   
 
2016: 15,5 miljard kilometer 
2017: 16 miljard kilometer 
2018: 16 miljard kilometer 
2019: 16 miljard kilometer 
2020: 13 miljard kilometer  
 
23 Vraag: 
Hoeveel vliegbewegingen waren er, uitgesplitst per luchthaven, op de luchthavens 
van nationale betekenis en hoeveel daarvan waren er in de nacht in de jaren 2019, 
2020, 2021 en 2022? 
 
Antwoord: 
In de bijlage is een overzicht opgenomen van het gerealiseerde vliegverkeer op 
Schiphol en de luchthavens van nationale betekenis. Voor het overzicht van de 
realisatie van het aantal vliegtuigbewegingen is gebruik gemaakt van gegevens 
van luchthavens zelf en van het CBS. Voor wat betreft de nachtperiode is gekeken 
naar het gerealiseerde verkeer in de periode tussen 23.00-07.00 uur. De 
registraties van het verkeer zijn in bepaalde gevallen op basis van een gebruiksjaar 
van een luchthaven dan wel op basis van een kalenderjaar. De overzichten gaan 
verder alleen uit van groot handelsverkeer (derhalve wordt Lelystad Airport buiten 
beschouwing gelaten). Tot slot is alleen een overzicht opgenomen van de jaren 
2019-2021, omdat gegevens over het uitvoeringsjaar 2022 nog niet beschikbaar 
zijn. 
Zie: Bijlage bij antwoord 23. 
 
24 Vraag: 
Hoeveel afval is er jaarlijks vanuit Nederland geëxporteerd in de afgelopen 10 jaar? 
 
Antwoord: 
De onderstaande tabel geeft een overzicht van de jaarlijkse export van afval. Dit 
betreft alleen het afval dat met vergunning (kennisgeving) is overgebracht. Van 
schone monostromen die vallen onder de groene lijst zijn geen cijfers beschikbaar, 
omdat internationaal transport van en naar veel landen vrij is. 
 
 
25 Vraag: 
Hoeveel afval is er jaarlijks geïmporteerd in de afgelopen 10 jaar? 
 
Antwoord: 
De onderstaande tabel geeft een overzicht van de jaarlijkse import van afval. Dit 
betreft alleen het afval dat met vergunning (kennisgeving) is overgebracht. Van 
schone monostromen die vallen onder de groene lijst zijn geen cijfers beschikbaar, 
omdat internationaal transport van en naar veel landen vrij is. 
 
 
  
 
 
  
26 Vraag: 
Kunt u een overzicht geven van de jaarlijkse Nederlandse 

07a Vragen jaarverslag Min IenW 2021 36100-XII-1 
stelsel) tegen te gaan? 
 
Antwoord: 
Het is essentieel om het VTH-stelsel te versterken en daardoor milieuschade te 
voorkomen. Het rapport van de commissie Van Aartsen “Om de leefomgeving. 
Omgevingsdiensten als gangmaker voor het bestuur” (Kamerstuk 22 343/28 663, 
nr. 295) luidt hiervoor de noodklok en heeft de urgentie bij alle partijen in het 
VTH-stelsel stevig op de kaart gezet. Sinds het verschijnen van het rapport van de 
commissie Van Aartsen zijn de volgende acties ingezet. Hierbij heeft het destijds 
demissionaire kabinet zoveel mogelijk bouwstenen voor het missionaire kabinet 
opgeleverd. 
1. Onderzoek “Omgevingsdiensten in beeld” (Kamerstuk 22 343/28 663, nr. 
300): op advies van de commissie Van Aartsen is een snel aanvullend 
onderzoek gedaan naar de data van de omgevingsdiensten; 
2. Juridisch onderzoek (Kamerstuk 22 343/28 663, nr. 300): om inzichtelijk te 
krijgen hoe de aanbevelingen van de commissie Van Aartsen juridisch 
opgevolgd kunnen worden, is een juridisch onderzoek uitgevoerd; 
3. Kamerbrief versterking VTH-stelsel d.d. 13 december jl. (Kamerstuk 22 343 en 
28 663, nr. 311): in deze Kamerbrief is - in afstemming met de ministers van 
Binnenlandse Zaken en Koninkrijksrelaties en Justitie en Veiligheid - 
aangegeven welke acties ingezet moeten worden om de aanbevelingen van de 
commissie Van Aartsen op te volgen; 
4. Regiobijeenkomsten: om de voorgestelde acties uit de Kamerbrief versterking 
VTH-stelsel met alle partijen in het VTH-stelsel te delen en te bespreken, zijn 
in januari jl. een vijftal regiobijeenkomsten voor provincies, gemeenten en 
omgevingsdiensten georganiseerd; 
5. Pressurecooker milieucriminaliteit: om een eerste stap te zetten in de 
opvolging van aanbeveling c van de commissie Van Aartsen (inzet, capaciteit 
en prioriteit van de strafrechtelijke handhaving en vervolging) is op 30 maart 
jl. een pressurecooker milieucriminaliteit met alle betrokkenen georganiseerd. 
Het vervolg vindt op 30 juni a.s. plaats; 
6. Brief aan provincies over basistakenpakket: in april jl. is een brief (Kamerstuk 
22 343, nr. 315) aan de provincies gestuurd waarin hun wordt verzocht om 
hun systeemrol in het interbestuurlijk toezicht op te pakken en ervoor te 
zorgen dat alle gemeenten de basistaken bij omgevingsdiensten 
onderbrengen. Dit is de opvolging van aanbeveling d van de commissie Van 
Aartsen. 
7. Opzetten interbestuurlijk programma versterking VTH-stelsel (IBP): de 
versterking van het VTH-stelsel kan alleen worden gedaan met de inzet van 
alle partijen in het VTH-stelsel. Hiervoor is het IBP opgezet dat vanaf 1 juli a.s. 
aan de slag gaat. Het programmaplan voor het IBP ontvangt uw Kamer voor 
het zomerreces. 
 
31 Vraag: 
Hoeveel milieuschade is er concreet voorkomen door daden van het kabinet in 
2021? 
 
Antwoord: 
Er is geen concreet onderzoek gedaan naar hoeveel milieuschade in 2021 
voorkomen is door daden van het kabinet. Daarbij is het ook lastig om aan te 
tonen wat voorkomen is. Dit is niet zichtbaar te maken. Alle inzet van het kabinet 
is nu gericht op het versterken van het stelsel. 
 
32 Vraag: 
Hoeveel geld is er in 2021 uitgegeven aan busvervoer (zonder de 
beschikbaarheidsvergoeding)? 
 
Antwoord: 
De decentrale overheden zijn verantwoordelijk voor het busvervoer. De decentrale 
overheden betalen een exploitatiesubsidie om een deel van de kosten van het 
openbaarvervoerbedrijf te dekken. De kosten van busvervoer worden verder 
gedekt door inkomsten uit het studentenkaartcontract en kaart- en 
abonnementverkoop aan reizigers. Bedoelde exploitatiesubsidies worden jaarlijks 
gepubliceerd in de Staat van het Regionale OV. De meest recente uitgave van 

07a Vragen jaarverslag Min IenW 2021 36100-XII-1 
 
Antwoord: 
In het SER-advies ‘Toekomstagenda Hybride werken’ is vastgesteld dat het hybride 
werken verschillende maatschappelijke gevolgen kan hebben. Zo kan het woon-
werkverkeer afnemen, met als gevolg minder files en minder CO2-uitstoot. De SER 
adviseert om nader onderzoek te doen naar de effecten van hybride werken op de 
CO2-uitstoot op de langere termijn. Het ministerie van IenW is met het KIM in 
overleg hoe we dit vorm kunnen geven binnen bestaande onderzoeken. 
 
In de KEV2021 is wel een structureel CO2-effect van thuiswerken verondersteld: 
“De voor 2030 geraamde uitstoot van broeikas-gassen door mobiliteit valt in de 
KEV 2021 circa 2,8 megaton lager uit dan in de KEV 2020. Dit is het gevolg van 
nieuw beleid dat in de KEV 2021 is verwerkt, maar ook van meer thuiswerken, een 
lagere economische groei en van aanpassingen in de modellering” (p. 180).” 
 
36 Vraag: 
Hoeveel euro kost het programma bereikbaarheid op de weg? 
 
Antwoord: 
Het ministerie werkt aan een robuust mobiliteitssysteem van sterke verbindingen, 
sterke modaliteiten, voorspelbare reistijden en goede bereikbaarheid. Voor het 
hoofdwegennet (HWN) betekent dit dat de noodzakelijke capaciteit - om de 
verwachte verkeersgroei te faciliteren en een betrouwbaar netwerk met 
voorspelbare reistijden te realiseren – beschikbaar is en komt. Dat doen we door 
voorbereiding en uitvoering van infrastructuurprojecten (via het MIRT) en de 
uitvoering van het beheer, onderhoud, vervanging  en verkeersmanagement op het 
hoofdwegennet. De uitgaven hiervoor worden verantwoord op artikel 12 van het 
Infrastructuurfonds. In 2021 is €4,6 mln. uitgegeven aan Verkeersmanagement 
(verkeersgeleiding en hulpverlening), €845 mln. aan Beheer, Onderhoud en 
Vervanging op het HWN, €634 mln. aan Aanleg (realisatie, planuitwerking en 
verkenning) op het HWN, €734 mln. aan geïntegreerde contractvormen (DBFM) en 
€735 mln. aan netwerkgebonden kosten (o.a. apparaatskosten RWS). Totaal is 
daarmee in 2021 €2.952 mln. uitgegeven aan het verbeteren van de 
bereikbaarheid, doorstroming en verkeersveiligheid op het Hoofdwegennet. 
 
37 Vraag: 
Hoeveel CO2 per euro levert het programma bereikbaarheid op de weg op, zowel 
in de mobiliteitssector (tank to wheel) als in de hele keten (well to wheel)? 
 
Antwoord: 
PBL berekent het CO2-effect per klimaatsector. Omdat instrumenten 
samenhangen, wordt er geen uitsplitsing gemaakt voor specifieke instrumenten of 
thema’s. Om die reden is het op dit moment niet mogelijk om een uitspraak te 
doen over hoeveel CO2 per euro de werkgeversaanpak en de aanpak hybride 
werken oplevert. Zie hiervoor ook de kanttekeningen die worden genoemd in 
antwoord op vraag 20. 
 
In het SER-advies ‘Toekomstagenda Hybride werken’ is vastgesteld dat het hybride 
werken verschillende maatschappelijke gevolgen kan hebben. Zo kan het woon-
werkverkeer afnemen, met als gevolg minder files en minder CO2-uitstoot. De SER 
adviseert om nader onderzoek te doen naar de effecten van hybride werken op de 
CO2-uitstoot op de langere termijn. Het ministerie van IenW is met het KIM in 
overleg hoe we dit vorm kunnen geven binnen bestaande onderzoeken. 
 
38 Vraag: 
Hoeveel geld is er in 2021 uitgegeven voor de zeven regionale pilots van Mobility 
as a Service (MaaS)? 
 
Antwoord: 
Aan de zeven regionale pilots van Mobility as a Service (MaaS) is in 2021 ca. € 1.5 
mln van het beschikbare budget uitgegeven. IenW draagt voor alle pilots 
gedurende de gehele looptijd (2019-2022) in totaal maximaal € 7.1 mln bij. De 
afspraak is dat regio’s eenzelfde bedrag bijdragen volgens het principe van 50% 

07a Vragen jaarverslag Min IenW 2021 36100-XII-1 
 Vervoer Vervoerde Vervoerde 
ladinggewicht containers  containers 
( x 1000 ton) Rotterdam- Rotterdam-
achterland achterland 
(x 1000)  (in procenten)  
wegtransport 684.241 5.296 56,9% 
binnenvaart 349.006 3.026 32,6% 
Spoorvervoer 40.017 978 10,5% 
totalen 1,033.264 9.300 100,0% 
 
  
42 Vraag: 
Met welke middelen zal het Toekomstbeeld Openbaar Vervoer (hierna: 
Toekomstbeeld OV) worden gefinancierd en uitgevoerd? 
 
Antwoord: 
Samen met de decentrale overheden worden in de bestuurlijke overleggen MIRT 
afspraken gemaakt over de inzet van de beschikbare middelen zowel bij het Rijk 
als de regio. Investeringen vanuit het Ministerie van Infrastructuur en Waterstaat 
worden op dit moment voornamelijk verricht vanuit het Mobiliteitsfonds. Zo worden 
de OV- en spoorambities afgewogen in de bredere mobiliteitsopgave in Nederland. 
 
43 Vraag: 
Hoeveel kost het om openbaar vervoer (ov) gratis te maken voor lage inkomens? 
Is het uitvoerbaar en wat levert het op? 
 
Antwoord: 
De rijksoverheid heeft bij de marktordening van het OV veel van de bevoegdheden 
en verantwoordelijkheden voor de reizigersopbrengsten gedecentraliseerd. Een 
reëel antwoord op deze vragen vereist een uitvoeriger uitvraag bij de decentrale 
overheden en vervoerders. Het geven van een indicatie van de kosten van gratis 
openbaar vervoer voor bepaalde doelgroepen, i.c. lage inkomens, is lastig omdat 
er veel aannames gedaan moeten worden. Aannames over opbrengstenderving, 
groei van de reizigerskilometers, maar ook het effect op het OV aanbod. Het 
Kennisinstituut voor Mobiliteitsbeleid doet momenteel onderzoek naar effecten op 
de mobiliteit van prijsprikkels in het OV (o.a. wie gaan er meer/minder reizen, 
waar komen deze reizigers vandaan). Er zijn voorbeelden te vinden van 
gratis/goedkoper ov voor doelgroepen als mensen met lage inkomens in binnen- 
en buitenland. Wanneer daar ook effectstudies van zijn worden deze meegenomen 
in het onderzoek. De verwachting is dat het rapport dit najaar naar uw Kamer 
wordt gezonden. 
 
44 Vraag: 
Hoeveel kost het om de tarieven voor ov te halveren voor lage inkomens? Is het 
uitvoerbaar en wat levert het op? 
 
Antwoord: 
De rijksoverheid heeft bij de marktordening van het OV veel van de bevoegdheden 
en verantwoordelijkheden voor de reizigersopbrengsten gedecentraliseerd. Een 
reëel antwoord op deze vragen vereist een uitvoeriger uitvraag bij de decentrale 
overheden en vervoerders. Het geven van een indicatie van de kosten van gratis 
openbaar vervoer voor bepaalde doelgroepen, i.c. lage inkomens, is lastig omdat 
er veel aannames gedaan moeten worden. Aannames over opbrengstenderving, 
groei van de reizigerskilometers, maar ook het effect op het OV aanbod. Het 
Kennisinstituut voor Mobiliteitsbeleid doet momenteel onderzoek naar effecten op 
de mobiliteit van prijsprikkels in het OV (o.a. wie gaan er meer/minder reizen, 
waar komen deze reizigers vandaan). Er zijn voorbeelden van gratis/goedkoper ov 
voor doelgroepen als mensen met lage inkomens in binnen- en buitenland. 
Wanneer daar ook effectstudies van zijn worden deze meegenomen in het 
onderzoek. De verwachting is dat het rapport dit najaar naar uw Kamer wordt 
gezonden. 
 
45 Vraag: 
Hoeveel kost het om ov gratis te maken voor iedereen? Is het uitvoerbaar en wat 

07a Vragen jaarverslag Min IenW 2021 36100-XII-1 
50 Vraag: 
Hoeveel CO2 bespaart het invoeren van zero-emissiezones voor stadslogistiek, 
zowel in de mobiliteitssector (tank to wheel) als in de hele keten (well to wheel)? 
 
Antwoord: 
De zero-emissiezones voor stadslogistiek in de 30-40 grotere gemeenten van 
Nederland zorgen naar verwachting gezamenlijk voor een CO2-reductie van ca. 1 
Mton CO2 in 2030. Dit wordt ondersteund door de studie van Decamod in 2021 
(https://topsectorlogistiek.nl/wp-content/uploads/2021/03/20210223-Zero-
emissiezones-in-de-praktijk-TNO-Decamod-Effectrapportage.pdf). 
  
51 Vraag: 
Hoeveel euro kost het invoeren van zero-emissiezones voor stadslogistiek, zowel 
voor gemeenten als het ministerie? 
 
Antwoord: 
In 2019 is een Kosten Baten Analyse uitgevoerd door Buck Consultants 
International in opdracht van het ministerie 
(https://www.opwegnaarzes.nl/application/files/9516/5392/7545/20191280_Nul-
emissiezone_Stadslogistiek_2025_-_Kosten_en_Baten_vier_Archetypen_-
_Hoofdrapport_Final.pdf). Hieruit bleek dat het investeren in een zero-emissiezone 
leidt tot belangrijke collectieve baten en dat met een grotere omvang van de nul-
emissiezone leidt tot een hoger maatschappelijk rendement omdat collectieve 
baten harder toenemen dan de extra investeringen die voor implementatie nodig 
zijn. 
De kosten per gemeente verschillen, variërend van circa 0,6 miljoen tot 1,2 
miljoen (zie slide 32 van de Kosten Baten Analyse). De voornaamste kosten zijn de 
aanschaf of lease en het plaatsen van handhavingssystemen (ANPR-camera’s of 
scan-auto’s) en bebording en bijvoorbeeld (extra) personeelskosten voor de 
instelling van de zone. De jaarlijkse operationele kosten die doorlopen zijn de 
licenties, handhaving en het beheer en onderhoud. 
 
De kosten kunnen per gemeente ook lager zijn om een zero-emissiezone voor 
stadslogistiek in te stellen wanneer een gemeente er al een milieuzone, 
parkeerregime of selectief toegangsbeleid geldt. Zij kunnen bestaande systemen 
ook benutten voor handhaving van de zero-emissiezone. Deze lagere kosten 
effecten zijn niet meegenomen in bovengenoemde range van 0,6 tot 1,2 miljoen. 
 
Er is per jaar circa 1 miljoen beschikbaar voor de ondersteuning van gemeenten. 
Hierbij gaat het om rechtstreekse ondersteuning als bijvoorbeeld ondersteuning in 
de vorm van onderzoeken die voor alle gemeenten van toepassing zijn. 
 
Kosten die niet direct op zero-emissizie zones zien, maar hier wel mee 
samenhangen zijn de Subsidieregeling Emissieloze Bedrijfsauto’s (SEBA) die op 15 
maart 2021 in werking is getreden en waar in 2021 22 miljoen voor beschikbaar is. 
Het plafond van 2022 is ook op  22 miljoen vastgesteld. 
 
Daarnaast is in 2021 11 miljoen ingezet voor de projectsoort ‘learning by using’ via 
de Demonstratieregeling Klimaattechnologieën en -innovaties in transport (DKTI-
3). 
  
52 Vraag: 
Hoeveel CO2 per euro levert het invoeren van zero-emissiezones voor 
stadslogistiek op, zowel in de mobiliteitssector (tank to wheel) als in de hele keten 
(well to wheel)? 
 
Antwoord: 
Zoals in het antwoord van vraag 50 opgenomen: de zero-emissiezones voor 
stadslogistiek in de 30-40 grotere gemeenten van Nederland zorgen naar 
verwachting gezamenlijk voor een CO2-reductie van ca. 1 Mton CO2 in 2030. Dit 
wordt ondersteund door de studie van Decamod in 2021. 
(https://www.opwegnaarzes.nl/application/files/9516/5392/7545/20191280_Nul-
emissiezone_Stadslogistiek_2025_-_Kosten_en_Baten_vier_Archetypen_-
_Hoofdrapport_Final.pdf). 

07a Vragen jaarverslag Min IenW 2021 36100-XII-1 
 
 
Het is van belang aan te merken dat grondstoffenmonitoring tijd vergt en dat de 
meest actuele cijfers uit 2018 dateren. Deze cijfers geven dus zicht op de periode 
waarin de transitie net is ingezet. PBL zal in januari 2023 de cijfers van 2020 
publiceren. 
 
Met het Nationale Programma Circulaire Economie dat in het najaar verschijnt 
zullen weer nieuwe stappen worden gezet richting een circulaire economie. 
  
56 Vraag: 
Hoeveel procent minder grondstoffen wordt er in de bouw gebruikt sinds het 
besluit van 2016 om toe te werken naar een circulaire economie? 
 
Antwoord: 
CBS laat in de materiaalmonitor (2021) geen verschuiving zien in het 
grondstoffengebruik van de bouw tussen 2016 en 2018 (2018 is het laatste jaar 
waarover cijfers in de monitor beschikbaar zijn). Het bouwen van huisvesting, 
wegen e.d. gaat immers door. Een transitie naar een circulaire (bouw-)economie 
betekent dat er minder primair grondstoffengebruik, minder afval en minder 
emissies zijn, een bouw met (veel) minder milieu-impact dus, waaronder minder 
gebruik van primaire (fossiele) grondstoffen. Het rapport “Materiaalstromen in de 
bouw en infra - Materiaalstromen, milieu-impact en CO2-emissies in 2019, 2030 en 
2050”, laat over het jaar 2019 het volgende zien: 
 
Bij ongewijzigde bouwwijze blijft de totale instroom van materialen exclusief 
ophoogzand, grond en klei in de bouw stabiel op een niveau van 44 Mton in 2030, 
waarna deze naar verwachting daalt naar circa 40 Mton in 2050. De inzet van 
beleid is gericht op het verlagen van de milieu-impact van de bouw (Tweede 
Kamer, vergaderjaar 2019–2020, 32 852, nr. 94) en ook het versnellen van de 
verduurzaming van de gebouwde omgeving (het Beleidsprogramma versnelling 
verduurzaming gebouwde omgeving, zie Rijksoverheid.nl), het toewerken naar een 
klimaatneutrale en circulaire infrastructuur (strategie KCI), het stimuleren van 
recycling en hergebruik van materialen en bijvoorbeeld ook het stimuleren van 
biobased producten gemaakt van duurzame grondstoffen (Tweede Kamer, 
vergaderjaar 2021-2022, 32813 en 31239, nr. 1039), circulair en conceptueel 
bouwen en inzet van Buyer Groups om ook de vraag naar primaire grondstoffen en 
daarmee de milieubelasting van de bouw in de toekomst omlaag te brengen. 
 
57 Vraag: 
Hoeveel procent minder grondstoffen wordt er in de maakindustrie gebruikt sinds 
het besluit van 2016 om toe te werken naar een circulaire economie? 
 
Antwoord: 
CBS laat in de materiaalmonitor (2021) geen verschuiving zien in het 
grondstoffengebruik van de maakindustrie tussen 2016 en 2018 (2018 is het 
laatste jaar waarover cijfers in de monitor beschikbaar zijn). Deze cijfers geven 
dus zicht op de periode waarin de transitie net is ingezet. Sinds de start van het 
Rijksbrede Programma Circulaire Economie (en in het bijzonder de transitieagenda 
circulaire maakindustrie) wordt veel ondernomen om op termijn een daling in het 
grondstoffengebruik binnen de maakindustrie te bewerkstelligen.  
 
58 Vraag: 
Hoeveel procent minder grondstoffen wordt er in de textielindustrie gebruikt sinds 
het besluit van 2016 om toe te werken naar een circulaire economie? 
 
Antwoord: 
CBS laat in de materiaalmonitor (2021) geen verschuiving zien in het 
grondstoffengebruik van de textielindustrie tussen 2016 en 2018 (2018 is het 
laatste jaar waarover cijfers in de monitor beschikbaar zijn). 
 
Sinds het verschijnen van het Beleidsprogramma circulair textiel in april 2020 laat 
IenW jaarlijks de doelstellingen uit het beleidsprogramma monitoren in de 
textielmonitor. De textielmonitor van afgelopen voorjaar (die op 22 april 2022 naar 

07a Vragen jaarverslag Min IenW 2021 36100-XII-1 
  
 
63 Vraag: 
Wanneer worden de aanbevelingen van de commissie-Van Aartsen 
geïmplementeerd? 
 
Antwoord: 
In de Kamerbrief versterking VTH-stelsel van 13 december jl. (Kamerstuk 22 
343/28 663, nr. 311) is door het demissionaire kabinet aangegeven welke acties 
nodig zijn om de aanbevelingen van de commissie Van Aartsen op te volgen. 
Hierbij is aangegeven dat voor de versterking van het VTH-stelsel de inzet van alle 
partijen in het VTH-stelsel nodig is. Rijk, provincies, gemeenten en 
omgevingsdiensten staan dan ook gezamenlijk aan de lat om deze versterking 
vorm te geven waarbij ik als stelselverantwoordelijke regie voer. Alle genoemde 
partijen stellen gezamenlijk het interbestuurlijk programma versterking VTH-stelsel 
(IBP) op. Het programmaplan van het IBP zal ik uw Kamer voor het zomerreces 
toesturen. De komende twee jaren werken partijen in het IBP aan de versterking 
van het VTH-stelsel. Hiermee wordt opvolging gegeven aan de aanbevelingen van 
de commissie Van Aartsen.  
 
64 Vraag: 
Hoeveel is de bijdrage aan het Centraal Bureau Rijvaardigheidsbewijzen (CBR) 
geweest voor corona-gerelateerde tegenvallers? 
 
Antwoord: 
De bijdrage aan het CBR voor coronagerelateerde tegenvallers was in totaal € 27,6 
miljoen. Dit bestaat uit een bedrag van € 18,8 miljoen voor de financiële gevolgen 
van corona in 2020 en een bedrag van € 8,8 miljoen voor de coronagerelateerde 
tegenvallers in 2021. 
 
65 Vraag: 
Waaraan heeft het CBR de bijdrage uitgegeven voor corona-gerelateerde 
tegenvallers? 
 
Antwoord: 
De begrotingsbijdrage voor coronagerelateerde tegenvallers is ten eerste gebruikt 
voor de extra kosten voor de bedrijfsactiviteiten na de herstart van de 
dienstverlening. Dit betreft onder andere de inzet van medewerkers voor 
deurbeleid en verstrekking van mondmaskers en handgel voor iedere klant en 
medewerker. Ten tweede is het gebruikt voor de aanvullende arbeids- en facilitaire 
kosten doordat een deel van de dienstverlening (theorie-examens en educatieve 
maatregelen) gedurende een groot deel van het jaar slechts op basis van 50% 
zaalbezetting (1,5 meter afstand) kon worden aangeboden. Ten derde is de 
bijdrage ingezet ter dekking van de aanvullende kosten die zijn gemaakt voor het 
werven en opleiden van extra examinatoren voor het inhalen van de uitgestelde 
praktijkexamens. 
 
66 Vraag: 
Hoeveel extra rij-examinatoren (of ander personeel) heeft het CBR aangenomen 
met behulp van de bijdrage voor corona-gerelateerde tegenvallers? 
 
Antwoord: 
In december 2021 zijn 18 nieuwe examinatoren gestart met het afnemen van 
examens. In januari, februari en april 2022 zijn de volgende klassen met 
examinatoren in opleiding gegaan. Naar verwachting zullen er in de komende 
maanden circa 40 nieuwe examinatoren uit de opleiding stromen. De extra 
coronabijdrage is gebruikt voor de dekking van de incidentele kosten (werven en 
opleiden). De structurele kosten van de extra examinatoren (de salariskosten) 
worden betaald uit de inkomsten uit de examentarieven.  
 
67 Vraag: 
Wat is de uitsplitsing per vervoersbedrijf, vervoersregio of overheid die gelden uit 
de beschikbaarheidsvergoeding ov (BVOV) hebben gekregen? 
 

07a Vragen jaarverslag Min IenW 2021 36100-XII-1 
Antwoord: 
Het ministerie van IenW zal ervoor zorgdragen dat een mogelijk toekomstige 
noodregeling wordt vastgelegd als afwijking zoals bedoeld in artikel 1 lid 5 van 
richtlijn 2008/68/EG, met als wettelijke grondslag de Wet vervoer gevaarlijke 
stoffen. 
 
72 Vraag: 
Aan welke prestatie-indicatoren voldoet het Koninklijk Nederlands Meteorologisch 
Instituut (KNMI) en aan welke niet? 
 
Antwoord: 
In het jaarverslag van het ministerie van Infrastructuur en Waterstaat (HXII) 2021 
staan in tabel 62 op pagina 155 de indicatoren genoemd waar het KNMI aan 
voldoet. Deze hebben betrekking op de algemene tevredenheid van gebruikers van 
KNMI producten en diensten, de weerverwachtingen en weerwaarschuwingen, 
klimaat, seismologie, data beschikbaarheid, luchtvaartmeteorologische 
dienstverlening en wetenschappelijk onderzoek. Deze zijn gebaseerd op de 
verschillende categorieën wettelijke taken van het KNMI. 
Daarnaast zijn in de agentschapsparagraaf KNMI bij de begrotingsstukken 
doelmatigheidsindicatoren opgenomen die inzage geven in de efficiëntie van KNMI, 
waaronder de ontwikkeling van de kostprijs per product, de tarieven, de omzet per 
productgroep en aantal FTE. Aan deze indicatoren zijn geen streefwaardes 
verbonden.    
 
73 Vraag: 
In welke mate voldoet het KNMI aan de prestatie-indicatoren? 
 
Antwoord: 
Het KNMI voldoet aan de meeste prestatie-indicatoren. Op enkele punten scoorde 
het KNMI in 2021 iets lager dan de streefwaarde. Dat betreft het percentage van 
het algemeen publiek dat wordt bereikt met weerwaarschuwingen (voor 2021 
score 78% in plaats van 80%). Er werd in 2021 driemaal code rood afgegeven 
tegen 11 maal code oranje. Het bereik van code oranje is lager dan het bereik van 
code rood. Het percentage dat zijn gedrag aanpast na een weerwaarschuwing 
(58%) is ook iets lager dan de streefwaarde (65%). Daarbij wordt door 
respondenten veelal toegelicht, dat men toch al niet van plan was om naar buiten 
te gaan. Het is KNMI is bezig het bereik van de waarschuwingen (en daarmee de 
kans op gedragsaanpassing) te vergroten door de ontwikkeling van een Early 
Warning Centre (EWC). In dat kader zal ook de KNMI app verder ontwikkeld 
worden, omdat apps een groter bereik hebben dan websites. Daarnaast worden 
API’s (application programming interfaces) ontwikkeld voor specifieke publieke 
afnemers. Op de indicator klanttevredenheid over de kwaliteit van meteorologische 
producten en diensten scoorde het KNMI in 2021 79% in plaats van de 
streefwaarde van 80%. Inmiddels is het ontsluitingsmechanisme (extranet) voor 
de luchtvaart verbeterd waardoor een hogere klanttevredenheid te verwachten is.  
 
74 Vraag: 
Kunt u de Kamer een overzicht sturen waaruit blijkt welke risico’s het KNMI loopt 
als het gaat over de continuïteit van het KNMI? 
 
Antwoord: 
Als eerste wil ik benadrukken dat de Rekenkamer onderzoek heeft gedaan naar de 
continuïteit van de dienstverlening van het KNMI, ik zal deze en navolgende vraag 
derhalve ook in dat licht beantwoorden. 
 
De volgende risico’s kunnen bijvoorbeeld gevolgen hebben voor de continuïteit van 
de dienstverlening bij KNMI. 
 
De ontwikkelingen in de informatievoorziening vragen meer specialistische en 
andere kennis en ervaring dan in het verleden. Het vraagt een andere manier van 
werken en kennisontwikkeling bij meerdere vakgroepen. Cybersecurity is en blijft 
een belangrijk thema. Dreigingen voor het KNMI nemen toe, zowel vanuit 
cybercriminaliteit (ransomware) als fysiek (online bedreigingen). Dit leidt tot 
risico’s in de leveringszekerheid van producten en diensten van het KNMI zoals het 

07a Vragen jaarverslag Min IenW 2021 36100-XII-1 
nadrukkelijk stilgestaan bij de te nemen beheersmaatregelen.  
 
77 Vraag: 
Hoeveel verkeersdoden en -gewonden vallen op wegen binnen de bebouwde kom 
waar 50 kilometer per uur wordt gereden? Hoeveel daarvan zijn voetgangers, 
fietsers of andere automobilisten? 
 
Antwoord: 
Het werkelijke aantal verkeersdoden (jaarlijks vastgesteld door het Centraal 
Bureau voor de Statistiek (CBS)) en ernstig verkeersgewonden (jaarlijks 
vastgesteld door Stichting Wetenschappelijk Onderzoek Verkeersveiligheid 
(SWOV)) zijn niet bekend naar wegtype. Voor die informatie kan alleen het 
Bestand geregistreerde Ongevallen in Nederland (BRON) worden gebruikt, waarin 
niet alle verkeersslachtoffers geregistreerd zijn. Bekend is dat BRON met name 
ongevallen mist als er bij het ongeval geen andere partijen betrokken waren, als er 
uitsluitend ongemotoriseerd verkeer bij betrokken was, als een slachtoffer pas later 
overlijdt of als er verwarring mogelijk is over het type ongeval (o.a. ongevallen bij 
het spoor, onwelwording, zelfdoding). De geregisteerde cijfers in BRON geven wel 
een bruikbare indicatie (van de ontwikkeling) van het aantal verkeersongevallen en 
biedt meer informatie dan de CBS cijfers wat betreft locatie en toedracht. Voor de 
verkeersdoden die wel in BRON staan zijn voor wegen binnen de bebouwde kom, 
waar 50 km per uur wordt gereden de volgende totalen en hoeveel daarvan 
voetgangers, fietsers of automobilisten zijn, bekend: 
 
Verkeersdoden:  
 
 
Verkeersgewonden (die naar een ziekenhuis zijn vervoerd):  
 
 
 
De cijfers voor 2021 zijn najaar 2022 beschikbaar. 
 
78 Vraag: 
Wat is er concreet gerealiseerd uit de Klimaatakkoordafspraken van de 
mobiliteitssector? 
 
Antwoord: 
In de KEV2021 is het overgrote deel van de Klimaatakkoordafspraken opgenomen 
als vaststaand of voorgenomen beleid. Een klein deel van de afspraken is 
opgenomen als geagendeerd beleid. Hiervan is een deel inmiddels ook concreter 
uitgewerkt, bijvoorbeeld de stimuleringsregeling voor ZE-vrachtauto’s (aanZET), 
het Besluit CO2-reductie werkgebonden mobiliteit en een aanvullend aantal steden 
met een ZE-zone voor stadslogistiek (zie ook vraag 49). Van de huidige 28 steden 
zijn er in de KEV2021 20 meegenomen. Bij de volgende KEV zullen vrijwel alle 
afspraken uit het klimaatakkoord als concreet beleid meegenomen worden. In de 
SUM2022 wordt een actuele stand van zaken gegeven van de uitvoering van 
klimaatbeleid op het terrein van mobiliteit.  
 
79 Vraag: 
Hoeveel verkeersdoden vielen er binnen de bebouwde kom, buiten de bebouwde 
kom en op N-wegen? Hoeveel was dit aantal in de jaren 2017, 2018, 2019, 2020 
en 2021? 
 
Antwoord: 
Alleen voor het geregistreerde aantal verkeersdoden in BRON is de splitsing tussen 
binnen en buiten de bebouwde kom bekend. Hiervoor wordt verwezen naar de 

07a Vragen jaarverslag Min IenW 2021 36100-XII-1 
2022). Dit was op 31 december 2017 0,25%. 
 
83 Vraag: 
Hoeveel CO2 heeft de groei van het aantal elektrische voertuigen tot nu toe 
bespaard, zowel in de mobiliteitssector (tank to wheel) als in de hele keten (well to 
wheel)? 
 
Antwoord: 
Dit inzicht hebben we alleen voor elektrische personenauto’s. In 2021 is ten 
opzichte van een scenario waarin er geen elektrische personenauto’s zouden zijn 
een CO2-reductie van 0,7 Mton bereikt. In 2030 wordt met het huidige beleid 2,5 
Mton CO2 reductie gerealiseerd (cumulatief tot en met 2030 tussen de 6 en 11 
Mton).  
 
In de KEV is wel inzichtelijk gemaakt wat de uitstoot per voertuigtype (o.a. 
personenauto’s, bestel- en vracht, mobiele werktuigen) is in de jaren 2020-2030 
(zie figuur 5.13 op p.172). De KEV geeft geen inzicht in welk aandeel van de totale 
uitstoot of uitstoot per voertuigtype toe te wijden is aan de ingroei van elektrische 
voertuigen.  
 
84 Vraag: 
Hoeveel euro aan stimuleringen heeft de groei van het aantal elektrische 
voertuigen tot nu toe gekost? 
 
Antwoord: 
Op de IenW-begroting was in 2020 10 miljoen voor nieuwe en 7,2 miljoen voor 
stimulering van gebruikte elektrische personenauto’s gereserveerd. In 2021 waren 
de budgetten respectievelijk 14,4 miljoen (voor nieuwverkoop) en 13,5 miljoen 
(voor gebruikte auto’s). Deze subsidiebudgetten zijn volledig uitgeput en 
toegekend aan particulieren. 
 
In 2021 zijn de totale overheidskosten voor de stimulering van elektrische 
personenauto’s geraamd op €551 miljoen. Deze overheidskosten zijn opgebouwd 
uit €190 miljoen aan directe stimuleringskosten (MRB-korting, korting bijtelling en 
subsidie voor particulieren) en €361 miljoen aan indirecte stimuleringskosten 
(compensatie derving van fossiele brandstofaccijnzen en compensatie derving 
BPM-opbrengsten).  
 
85 Vraag: 
Hoeveel CO2 per euro aan stimuleringen heeft de groei van het aantal elektrische 
voertuigen tot nu toe opgeleverd, zowel in de mobiliteitssector (tank to wheel) als 
in de hele keten (well to wheel)? 
 
Antwoord: 
Alleen voor volledig elektrische personenauto’s zijn gedetailleerde 
kosteneffectiviteitsberekeningen beschikbaar voor het huidige stimuleringsbeleid 
over de periode 2020-2025 (Klimaatakkoord beleid). Deze berekeningen zijn met 
de Kamer in oktober 2021 gedeeld (zie update rapport “Kosteneffectiviteit 
stimuleringsbeleid EV” (Voortgang Duurzame Mobiliteit | Tweede Kamer der 
Staten-Generaal)/ Kamerstukken II 2021/2022, 32 813, nr. 1004). Deze 
berekeningen zijn tank-to-wheel. 
 
Wel is door verschillende onderzoeksbureaus (Transport & Environment (2020), 
Hoekstra & Steinbuch (2020), CE Delft (2020), ICCT (2021)) in kaart gebracht dat 
een volledig elektrische auto over de levensduur van de auto circa 60% CO2 ten 
opzichte van een benzineauto bespaart. Dit is well-to-wheel.  
 
86 Vraag: 
Hoeveel minder ernstige verkeersgewonden en -doden worden er verwacht door 
middel van het invoeren van de helmplicht voor snorfietsers? 
 
Antwoord: 
Uit het Onderzoek ‘Helmplicht Snorfietsers’ [uitgevoerd door adviesbureau Arcadis 
in opdracht van het ministerie IenW en opgenomen als bijlage bij Kamerstukken 29 

07a Vragen jaarverslag Min IenW 2021 36100-XII-1 
 
 
89 Vraag: 
Hoeveel euro heeft de pilot ‘Veilig fietsen naar school’ gekost? 
 
Antwoord: 
De pilot ‘Veilig fietsen naar school’ bestaat uit de volgende zes deelpilots: 
- 1 Schoolstraten 
- 2 Veilige schoolroutes 
- 3 Verkeersexamen 
- 4 Van groep 8 naar de brugklas (V8N1) 
- 5 Ieder kind een fiets 
- 6 Social Deal: ik fiets MONO 
In totaal is aan 15 gemeenten voor ruim €200.000 aan cofinanciering beschikbaar 
gesteld voor de uitvoering van 1 of meerdere pilots. Gemeenten financieren zelf 
ook 50% van de kosten. 
 
90 Vraag: 
Welk vervolg krijgt de pilot ‘Veilig fietsen naar school’? 
 
Antwoord: 
Doel van de pilots was om gemeenten handvatten te geven waarmee ze zelf aan 
de slag kunnen gaan. De resultaten van de pilot ‘Veilig fietsen naar school’ zijn 
vastgelegd in zes factsheets (Rapport Monitoring & Evaluatie pilots ‘Veilig fietsen 
naar school’, 14 oktober 2021 (Ecorys)).  
Daarnaast zijn er ook regionale en landelijke bijeenkomsten georganiseerd om 
gemeenten te informeren over de resultaten en leerpunten van de pilots. 
 
91 Vraag: 
Hoeveel minder ernstige verkeersgewonden en -doden worden verwacht naar 
aanleiding van de pilot ‘Rij ballonvrij’? 
 
Antwoord: 
In 2020 heeft TeamAlert in opdracht van het ministerie een digitale campagne 
ontwikkeld voor de doelgroep lachgasgebruikers in het verkeer. Deze terugkerende 
campagne heeft als doel een sociale norm neer te zetten en jongeren te stimuleren 
om veilige keuzes in het verkeer te maken na lachgasgebruik. Deze campagne 
heeft mede door hulp van jongerenwerkers meer dan één miljoen jongeren bereikt. 
Op dit moment loopt overleg tussen het ministerie en TeamAlert om een 
effectmeting van de campagne te ontwikkelen. Op dit moment is dus nog niet 
bekend of met het bereiken van de jongeren ook ongevallen zijn voorkomen. 
 
92 Vraag: 
Hoeveel euro heeft de pilot ‘Rij ballonvrij’ gekost? 
 
Antwoord: 
De ontwikkeling van deze nieuwe campagne heeft het ministerie in 2020 € 
113.135,- gekost. 
In 2021 is deze campagne wederom gebruikt door TeamAlert binnen de meerjarige 
subsidie die het ministerie heeft met TeamAlert. Ook in 2022 wordt deze campagne 
gebruikt. 
 
93 Vraag: 
Welk vervolg krijgt de pilot ‘Rij ballonvrij’? 
 
Antwoord: 
In november 2022 wordt de campagne ‘Rij ballonvrij’ weer door TeamAlert 
uitgevoerd. 
Daarnaast is in het Landelijk Actieplan Verkeersveiligheid 2022-2025 de 
ontwikkeling van een communicatieaanpak omtrent rijden onder invloed 
opgenomen. Op dit moment loopt een Communicatie Activatie Strategie 
Instrument-traject voor dit onderwerp. Onderzocht wordt of er één centrale 
boodschap over nuchtere (alcoholvrije en drugsvrije) deelname aan het verkeer 
kan worden ontwikkeld voor verschillende doelgroepen, of dat een 

07a Vragen jaarverslag Min IenW 2021 36100-XII-1 
lossen. 
 
98 Vraag: 
Hoeveel CO2 is in de mobiliteitssector bespaard, zowel in de mobiliteitssector zelf 
(tank to wheel) als in de hele keten (well to wheel)? 
 
Antwoord: 
De Klimaat en Energieverkenning (KEV) 2021 van het Planbureau voor de 
Leefomgeving (PBL), laat zien dat de uitstoot van de mobiliteitssector in 2020 30,7 
Mton was. Dat is een daling van 1,5 Mton ten opzichte van het niveau van het 
ijkjaar 1990, waarin de uitstoot 32,2 Mton was. Dit is een saldo van beleid dat 
uitstoot vermindert en groei van mobiliteit die uitstoot vergroot. Zie ook de 
kanttekeningen in het antwoord op vraag 20: de genoemde inschattingen in de 
KEV voor mobiliteit bedragen allemaal tank-to-wheel CO2-reductie. Effecten in de 
uitstoot van well-to-tank worden ofwel toegerekend aan een andere klimaatsector 
(industrie of elektriciteit) of aan het buitenland. 
 
Voor verdere informatie over de berekeningen van CO2 reductie in de 
mobiliteitssector, verwijs ik u naar de KEV die jaarlijks eind oktober door het PBL 
wordt uitgebracht. 
  
99 Vraag: 
Hoeveel euro kost het besparen van CO2 in de mobiliteitssector? 
 
Antwoord: 
We hebben geen inzicht in hoe de totaliteit van uitgegeven euro’s vanuit het 
ministerie IenW zich verhoudt tot de CO2 besparing in die periode binnen de 
mobiliteitssector. Mede omdat CO2-besparingseffecten vaak een vertraagd effect 
kennen en niet één op één overeenkomen met wanneer de uitgaven zijn gedaan. 
En omdat de uitstoot van mobiliteit in de Klimaat- en Energieverkenning van het 
PBL een saldo is van beleid dat uitstoot vermindert en de groei van mobiliteit die 
uitstoot vergroot. Deze kosten zijn in de KEV niet uitgesplitst en daarom is het niet 
precies te zeggen welke uitstoot door het mobiliteitsbeleid als totaal komt door het 
gevoerde beleid alleen. De kosten voor CO2-reductie in mobiliteit in het jaar 2021 
bedragen voor het ministerie van IenW ruim 77 miljoen. Wel hebben we inzicht in 
de kostenefficiënte van een aantal specifieke instrumenten, zoals EV-stimulering, 
zie hiervoor vraag 100.  
 
100 Vraag: 
Hoeveel CO2 per euro levert het besparen van CO2 in de mobiliteitssector op, 
zowel in de mobiliteitssector zelf (tank to wheel) als in de hele keten (well to 
wheel)? 
 
Antwoord: 
Zoals in de kanttekening vermeld in het antwoord op vraag 20, hebben we op dit 
moment geen sluitende kosteneffectiviteit per instrument. Wel zijn er op een 
aantal instrumenten specifieke inschattingen gemaakt van de kosteneffectiviteit 
van dat instrument. Dat geldt bijvoorbeeld voor EV-stimulering. 
 
In het rapport “Kosteneffectiviteit stimuleringsbeleid EV” (Voortgang Duurzame 
Mobiliteit | Tweede Kamer der Staten-Generaal)/ Kamerstukken II 2021/2022, 32 
813, nr. 1004) is gekeken naar zowel de kosteneffectiviteit vanuit nationaal 
kostenperspectief als ook vanuit overheidsperspectief voor de beleidsjaren 2020 tot 
en met 2025. Waarbij de kosten en baten cumulatief voor de eerste 10 jaar zijn 
meegenomen. In het rapport is daarbij onderscheid gemaakt tussen directe 
overheidskosten (zoals subsidies, MRB/bijtellingskorting) en indirecte 
overheidskosten (zoals accijns- en BPM derving). De indirecte overheidskosten zijn 
een groot deel van de totale overheidskosten: circa 50%-70% van de totale 
overheidskosten voor personenauto’s. 
De directe stimuleringskosten voor EV’s per ton vermeden CO2-uitstoot nemen 
sneller af [ten opzichte van de indirecte stimuleringskosten] tussen 2020 en 2025 
door afbouw van stimuleringsbeleid. De directe stimuleringskosten zijn voor de 
zakelijke EV’s gemiddeld over deze periode circa 167 tot 255 per ton (circa 30% 
tot 50% van de totale overheidskosten). Voor de particuliere EV’s is dit gemiddeld 

07a Vragen jaarverslag Min IenW 2021 36100-XII-1 
voertuigen die aan de nieuwe normen gaan voldoen. In de jaren tot de 
inwerkingtreding van de CO2-norm wordt daarom geen geleidelijk ingroeipad 
verwacht. Dat betekent een nog een relatief hoge CO2-uitstoot tot kort voor de 
inwerkingtreding van de norm.  
 
105 Vraag: 
Welk aandeel van de Nederlandse vloot van bestelbusjes is elektrisch? 
 
Antwoord: 
In totaal zijn er op dit moment 10.064 lichte bedrijfsauto’s (n1) batterij-elektrisch 
(peildatum 31 maart 2022). Dit is 0,97% van het totaal van ruim 1 miljoen 
bestelauto’s in Nederland. Zie ook de bijlage ‘Tabellen elektrische voertuigen’. 
 
106 Vraag: 
Wat is de bijdrage van actieve mobiliteit geweest in het reduceren van CO2? 
 
Antwoord: 
PBL berekent het CO2-effect per klimaatsector. Omdat instrumenten samenhangen 
wordt er geen uitsplitsing gemaakt voor specifieke instrumenten of thema’s. Om 
die reden is het op dit moment niet mogelijk om uitspraak te doen over hoeveel 
CO2 per euro de aanpak actieve mobiliteit oplevert. Zie hiervoor ook de 
kanttekeningen die worden genoemd in antwoord op vraag 20. 
 
Om een beeld van orde grootte te geven: Het feit dat Nederland fietsland nummer 
1 is levert veel winst op. Als we terugzakken naar het niveau van nummer 2 
(Vlaanderen) dan hebben we in Nederland 1 Mton extra CO2 uitstoot 
(Inventarisatie Rijksrol Fiets, RoyalHaskoningDHV).  
  
107 Vraag: 
Wat is de Stichting Buisleidingenstraat, welk doel dient deze stichting en waaruit 
genereert zij haar financiële middelen? 
 
Antwoord: 
De stichting Buisleidingenstraat of Leidingenstraat Nederland (LSNed) beheert 
actief een 800 meter brede zone van 80 km tussen Rotterdam en Antwerpen via 
Moerdijk. Deze zone is eind jaren 60 door het Rijk verworven om de chemische 
complexen in met name de drie genoemde gebieden, optimaal van energie- en 
grondstoffen te kunnen voorzien door middel van buisleidingen voor gevaarlijke 
stoffen. Bundeling van deze leidingen en een focus op toezicht doet de 
ondergrondse versnippering afnemen en is veel veiliger en duurzamer dan 
bovengrondstransport. Leidingeigenaren betalen een intredetarief indien een 
nieuwe leiding in de straat wordt aangelegd en een jaarlijks tarief. 
De stichting legt verantwoording af aan een Raad van Beheer, waarin overheden 
en private leidingeigenaren vertegenwoordigd zijn. 
 
108 Vraag: 
Hoeveel vervoersbedrijven zijn in Nederland actief op de markt van het openbaar 
vervoer? 
 
Antwoord: 
Op dit moment zijn er dertien vervoersbedrijven die een Nederlandse OV-concessie 
exploiteren. Er zijn negen vervoerders met trein- of bus/tram/metro-concessies: 
NS, Arriva, Transdev, Qbuzz, EBS, Keolis Nederland, GVB, HTM en RET. Voor het 
OV over water zijn er vier vervoersbedrijven: Westerschelde Ferry, rederij 
Doeksen/TSM, rederij Wagenborg, Blue Amigo Waterborne Public Transport 
Netherlands. 
 
109 Vraag: 
Hoeveel vervoersbedrijven zijn in Nederland actief in het busvervoer? 
 
Antwoord: 
Er zijn in Nederland acht vervoersbedrijven die op dit moment een concessie met 
openbaar busvervoer exploiteren, te weten: Arriva, Transdev, Qbuzz, EBS, Keolis 

07a Vragen jaarverslag Min IenW 2021 36100-XII-1 
Wat betreft eerdere jaren zien we sinds 2018 een stijging van de havengelden op 
Schiphol. Voor Istanbul is te zien dat de ingebruikname van Istanbul International 
tot een substantiële stijging van de havengelden heeft geleid. Op Dubai zijn de 
havengelden redelijk constant gebleven. 
In de ATC-heffingen zijn in de periode sinds 2017 geen grote schommelingen 
waarneembaar. 
Op Schiphol waren in eerdere jaren geen overheidsheffingen, aangezien de 
passagiersbelasting pas in 2021 is geïntroduceerd.  Op Istanbul en Dubai zijn in de 
omvang van de overheidsheffingen geen grote veranderingen zichtbaar sinds 2017. 
 
116 Vraag: 
Hoeveel passagiersbestemmingen waarnaar (meer dan twee keer per jaar) met 
voornamelijk geregelde vluchten wordt gevlogen, werden er in 2021 aangedaan 
door de grootste luchthavens in het Midden-Oosten en Turkije? Hoeveel was dit in 
de jaren 2017, 2018, 2019 en 2020? 
 
Antwoord: 
In de Monitor Netwerkkwaliteit en Staatsgaranties (die door SEO in opdracht van 
IenW jaarlijks wordt opgesteld) zijn naast grote Europese luchthavens ook 
gegevens opgenomen van Istanbul en Dubai. Hieronder zijn de gegevens over het 
aantal bestemmingen weergegeven zoals genoemd in deze monitor. 
 
 jaar; 2017; 2018; 2019; 2020 
Istanbul; 285; 287; 294; 194 
Dubai; 230; 232; 231; 150 
 
117 Vraag: 
Hoeveel vliegbewegingen werden er uitgevoerd door de grootste luchthavens in het 
Midden-Oosten en Turkije? Hoeveel was dit in de jaren 2017, 2018, 2019 en 2020? 
 
Antwoord: 
De SEO monitor bevat geen gegevens over aantallen passagiers en aantallen 
vliegbewegingen. De monitor bevat wel diverse indicatoren waarmee de 
connectiviteit op de belangrijkste Europese luchthavens en ook Istanbul en Dubai 
kan worden vergeleken in de genoemde jaren. De meest recente SEO monitor kan 
worden gevonden via de volgende weblink: 
https://www.rijksoverheid.nl/documenten/rapporten/2021/03/22/bijlage-2-
monitor-netwerkkwaliteit-en-staatsgaranties 
 
Het ministerie houdt verder geen gegevens bij over de vervoersontwikkeling op 
luchthavens in het Midden-Oosten en Turkije. 
 
Zie ook antwoord op vraag 116 en 118 
 
118 Vraag: 
Hoeveel passagiers werden er vervoerd door de grootste luchthavens in het 
Midden-Oosten en Turkije? Hoeveel was dit in de jaren 2017, 2018, 2019 en 2020? 
 
Antwoord: 
De SEO monitor bevat geen gegevens over aantallen passagiers en aantallen 
vliegbewegingen. De monitor bevat wel diverse indicatoren waarmee de 
connectiviteit op de belangrijkste Europese luchthavens en ook Istanbul en Dubai 
kan worden vergeleken in de genoemde jaren. De meest recente SEO monitor kan 
worden gevonden via de volgende weblink: 
https://www.rijksoverheid.nl/documenten/rapporten/2021/03/22/bijlage-2-
monitor-netwerkkwaliteit-en-staatsgaranties 
 
Het ministerie houdt verder geen gegevens bij over de vervoersontwikkeling op 
luchthavens in het Midden-Oosten en Turkije. 
 
Zie ook antwoord op vraag 116 en 117. 
 
119 Vraag: 
Wat zijn de gevolgen voor Air France-KLM als Schiphol niet langer een hubfunctie 

07a Vragen jaarverslag Min IenW 2021 36100-XII-1 
onmogelijk is. Het is aan luchtvaartmaatschappijen om te bepalen of ze gebruik 
willen maken van (ruimte op) bepaalde luchthavens en aan reizigers of zij van dit 
aanbod gebruik willen maken. 
 
122 Vraag: 
Wat kost het indien Lelystad Airport niet geopend zal worden? 
 
Antwoord: 
Wanneer de ontwikkeling voor Lelystad Airport voor groot commercieel verkeer 
wordt beëindigd, moet er rekening worden gehouden met financiële claims en/of 
compensatiepakketten voor de regio en luchthaven. Naar de hoogte van deze 
claims of compensatiepakketten is geen onderzoek gedaan. 
 
123 Vraag: 
Welke geldstromen lopen van IenW naar het World Economic Forum en waar wordt 
dit geld voor aangewend? 
 
Antwoord: 
IenW draagt bij aan het werk van het WEF, met name op het snijvlak van circulaire 
economie en klimaat, als uitvloeisel van het World Circular Economy Forum. Er 
wordt bijgedragen aan een door het WEF opgezet ‘Circular Economy for Net-Zero 
Industry Transition Initiative', een transitie gericht op de zware industrie, met 
name de cementindustrie. Ook wordt een Small and Medium Enterprises-incubator 
project ondersteund, in samenwerking met UNEP en de African Circular Economy 
Alliance. 
  
124 Vraag: 
Hoeveel is uitgegeven aan de energietransitie en verduurzaming op basis van input 
komende uit internationale klimaatadaptie-conferenties en organisaties als het 
World Economic Forum en de duurzaamheidsagenda van de Verenigde Naties 
(VN)? 
 
Antwoord: 
Als uitvloeisel van de Climate Adaptation Summit en als onderdeel van de inzet van 
IenW op de klimaatadaptatietransitie heeft IenW een subsidie verleend van 
450.000 euro aan het Global Center on Adaptation (GCA) voor het mobiliseren van 
kennisnetwerken, het initiëren en versterken van partnerschappen voor actie op 
het vlak van klimaatadaptatie en het mobiliseren van kennis en politiek rondom 
weerbare infrastructuur. Verder is 450.000 euro als bijdrage gegeven aan drie 
andere organisaties, het Stockholm International Water Institute, de Alliance for 
Global Water Adaptation en de Coalition on Disaster Resilient Infrastructure. 
IenW draagt 615.000 euro bij aan het Milieuprogramma van de UN (UNEP), dat op 
basis van een middellangetermijnstrategie en een tweejarig werkprogramma, 
landen helpt in de aanpak van de drie planetaire crises (klimaatverandering, 
biodiversiteitsverlies en vervuiling) door de bevordering van duurzame consumptie 
en productie en duurzaam landgebruik. Daarnaast draagt IenW 200.000 euro bij 
aan het werk van het International Resource Panel, dat overheden adviseert over 
de best beschikbare wetenschappelijke kennis op het vlak van natuurlijke 
hulpbronnen en circulaire economie. Verder draagt IenW 200.000 euro bij aan de 
ontwikkeling, door UNEP, van instrumenten om elementen van efficiënt gebruik 
van hulpbronnen en een circulaire economie te incorporeren in de Nationally 
Determined Contributions (de nationale klimaatmitigatieplannen van landen). 
Voor meer informatie verwijzen we ook naar het antwoord op vraag 125 en 123. 
 
125 Vraag: 
Aan welke projecten is de Nederlandse bijdrage aan (inter)nationale organisaties 
besteed? Kunnen wij een lijst krijgen met álle projecten waar Nederlands geld 
gebruikt is? 
 
Antwoord: 
Voor Nederland, en specifiek IenW, zijn drie grote maatschappelijke opgaven en 
transities bepalend voor de samenwerking met internationale partners. Het gaat 
concreet om het bevorderen van klimaatadaptatie, om duurzame en slimme 
mobiliteit en om het realiseren van een circulaire economie. Tegen die achtergrond 

07a Vragen jaarverslag Min IenW 2021 36100-XII-1 
 
 
128 Vraag: 
Wat valt er onder de categorie 'andere nuttige toepassing' in figuur 4? 
 
Antwoord: 
Bij bepaalde afvalstoffen is het niet mogelijk om deze voor te bereiden voor 
hergebruik en is recycling ook geen optie. Dan kan worden bezien of er andere 
vormen van nuttige toepassing mogelijk zijn. Dit betekent dat aanwezige 
materialen of energie (in het geval van brandbare afvalstoffen) in dat afval zoveel 
mogelijk benut worden. Een nadere toelichting op het begrip ‘andere nuttige 
toepassing’ is te vinden in paragraaf B10.1 van het Landelijk Afvalbeheerplan (B10 
Andere nuttige toepassing - LAP3). 
 
129 Vraag: 
Waarom is de totale hoeveelheid afval in kiloton niet afgenomen sinds het besluit 
van 2016 om toe te werken naar een circulaire economie? 
 
Antwoord: 
Binnen een circulaire economie is niet alleen zuinig grondstoffengebruik en minder 
afval van belang, maar ook hoe we met ons afval omgaan. Het ministerie van IenW 
zet in op minder en langer gebruik van grondstoffen, hergebruik en recycling, 
zodat we uiteindelijk minder storten en verbranden. Naast inspanningen om te 
komen tot minder binnenlands afval dat verbrand wordt, speelt ook de import van 
brandbaar restafval een rol. IenW zet in op het verminderen van zowel het 
binnenlandse als het buitenlandse afval dat in Nederland verbrand wordt. 
Overigens is het goed te beseffen dat ook in een circulaire economie een deel van 
ons afval niet hoogwaardig verwerkt zal kunnen worden. Denk bijvoorbeeld aan het 
residu dat ontstaat bij recycling en gestort moet worden. Het streven is wel om het 
deel van ons afval dat de economie verlaat zo klein mogelijk te laten zijn. Daar 
wordt dan ook hard aan gewerkt. Het grootste gedeelte van het afval, naar 
schatting 77%, wordt gerecycled. Het is verder een positief punt dat de totale 
hoeveelheid afval niet toeneemt, ondanks de stijging van het Bruto Binnenlands 
Product. Daarmee is er sprake van een ontkoppeling tussen de stijging van de 
hoeveelheid afval en de economische groei. 
 
130 Vraag: 
Hoeveel tol betaalden de gebruikers van de Westerscheldetunnel in 2021? 
 
Antwoord: 
In het jaar 2021 is er €30,3 miljoen aan Tol ontvangen door gebruik van de 
Westerscheldetunnel. Deze tol wordt ontvangen en verantwoord door de NV 
Westerscheldetunnel en is geen onderdeel van de ontvangsten van het Rijk. (Bron: 
Jaarverslag 2021 NV Westerscheldetunnel, 19 mei 2022)   
 
131 Vraag: 
Waarom is het percentage afval dat de economie 'verlaat' (door storten of 
verbranden) nauwelijks afgenomen sinds het besluit van 2016 om toe te werken 
naar een circulaire economie? 
 
Antwoord: 
Het percentage afval dat verbrand of gestort moet worden is mede afhankelijk van 
de inspanning aan de voorkant van de keten. Het ministerie van IenW zet in op 
minder en langer gebruik van grondstoffen, hergebruik en recycling. Naast 
inspanningen om te komen tot minder binnenlands afval dat verbrand wordt, 
speelt ook de import van brandbaar restafval een rol. IenW zet in op het 
verminderen van zowel het binnenlandse als het buitenlandse afval dat in 
Nederland verbrand wordt. Overigens is het goed te beseffen dat ook in een 
circulaire economie een deel van ons afval niet hoogwaardig verwerkt zal kunnen 
worden. Denk bijvoorbeeld aan het residu dat ontstaat bij recycling en gestort 
moet worden. Het streven is wel om het deel van ons afval dat de economie 
verlaat zo klein mogelijk te laten zijn. Daar wordt dan ook hard aan gewerkt. De 
effecten van die inzet zien we op dit moment nog niet terug in het percentage afval 

