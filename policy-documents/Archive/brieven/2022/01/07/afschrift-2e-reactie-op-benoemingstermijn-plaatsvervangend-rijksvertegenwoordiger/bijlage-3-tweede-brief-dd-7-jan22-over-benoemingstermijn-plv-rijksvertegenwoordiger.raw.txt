Ministerie van Binnenlandse Zaken en 
Koninkrijksrelaties 
> Retouradres Turfmarkt 147 2511 DP Den Haag 
BZK 
Ministerie van Binnenlandse 
Zaken en Koninkrijksrelaties 
Den Haag 
Turfmarkt 14 7 
2511 DP Den Haag 
www.rijksoverheid.nl 
www.facebook.com/minbzk 
www.twitter.com/minbzk 
www.linkedin.com/company/ 
ministerie-van-bzk 
Kenmerk 
2021-0000599719 
Uw kenmerk 
7 januari 2022 
Datum 
Betreft Benoemingstermijn (plaatsvervangend-) 
�ijksvertegenwoordiger 
Geachte 
In uw brieven d.d. 25 en 29 september jl. stelt u aanvullende vragen naar 
aanleiding van de brief van mijn voorganger van 13 juli jl. betreffende de 
benoemingstermijn van een waarnemend Rijksvertegenwoordiger. Hierbij doe ik u 
een reactie toekomen waarbij ik de overwegingen nader uiteenzet. 
Ten tijde van de benoeming van de waarnemend Rijksvertegenwoordiger in 2017 
was er in Europees en Caribisch Nederland discussie over de effectiviteit van de 
functie. Het kabinet heeft de ruimte gecreëerd om de functie tegen het licht te 
houden. De Raad van State heeft in de voorlichting van oktober 2019 geadviseerd 
dat de functie zou kunnen vervallen. Het kabinet heeft deze aanbeveling 
onderschreven en er wordt een wetswijziging voorbereid om dit te realiseren. 
De wettelijke taken verbonden aan de positie van Rijksvertegenwoordiger dienen 
in de tussentijd echter wel te worden uitgevoerd. Dat is nu zo, evenals in 2017. 
Gelet op de heroverweging van de functie is er in 2017 voor gekozen om de 
functie waarnemend in te vullen waarbij dhr. Helmond de functie naast het 
directeurschap van de Rijksdienst Caribisch Nederland (RCN) heeft uitgeoefend. 
Op basis van de Wet openbare lichamen Bonaire, Sint Eustatius en Saba 
(WolBES) is de heer Helmond benoemd voor een periode van 6 jaar. In het 
benoemingsbesluit is echter aangegeven dat het op voorhand niet de intentie is 
dat de functie voor de volledige zes jaar bekleed wordt. Gelet op de wettelijke 
taken en het feit dat er (nog) geen wetswijziging is geweest moet er een 
(waarnemend) Rijksvertegenwoordiger zijn en bekleedt de heer Helmond nog 
steeds zijn functie. Voor de constructie van waarnemend Rijksvertegenwoordiger 
is gekozen gezien de hierboven genoemde heroverweging van de functie van 
Rijksvertegenwoordiger. Dit heeft de staatssecretaris van Binnenlandse Zaken en 
Koninkrijksrelaties de heer Knaps in het debat d.d. 3 juni 2020 inzake de Wet 
herstel voorzieningen Sint Eustatius onderstreept. 
Zoals mijn voorganger in zijn schrijven van 13 juli al aangaf, wordt momenteel in 
nauwe samenwerking met onder andere de openbare lichamen Bonaire, Sint 
Eustatius en Saba verder verkend of de taken van de Rijksvertegenwoordiger op 
Pagina 1 van 2 

