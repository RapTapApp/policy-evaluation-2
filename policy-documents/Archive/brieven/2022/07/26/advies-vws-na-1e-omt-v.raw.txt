 
 
 
 
 
 
 
> Retouradres Postbus 1 3720 BA Bilthoven 
Aan de Directeur-Generaal van de Volksgezondheid 
Ministerie van Volksgezondheid, Welzijn en Sport 
A. van Leeuwenhoeklaan 9 
3721 MA Bilthoven 
drs. M. Sonnema 
Postbus 1 
Postbus 20350 
3720 BA Bilthoven 
2500 EJ DEN HAAG 
www.rivm.nl 
 KvK Utrecht 30276683 
T 088 689 7000 
 
info@rivm.nl 
 
 
Ons kenmerk 
 
0041/2022 LCI/JvD/cs/nn 
Datum  26 juli 2022  
 
Onderwerp  Advies n.a.v. 1e OMT-V 
Behandeld door 
 
LCI 
 
T (030) 274 7000 
Geachte mevrouw Sonnema, lci@rivm.nl 
 
 
Op 19 juli 2022 riep het Centrum Infectieziektebestrijding (CIb) van het RIVM het 
Outbreak Management Team Vaccinatie (OMT-V) bijeen om te adviseren over een 
revaccinatie tegen SARS-CoV-2 in het najaar. Dit was het eerste overleg van het 
OMT-V, waarin experts op het gebied van vaccinologie, virologie, immunologie, 
infectieziektebestrijding, interne geneeskunde/infectiologie, ouderengeneeskunde, 
huisartsgeneeskunde, kindergeneeskunde, beroepsziekten, medische zorg voor 
verstandelijk gehandicapten, een vertegenwoordiger namens het Landelijk 
Overleg Infectieziektebestrijding (LOI), namens het Nederlands Centrum voor 
Beroepsziekten (NCvB), en vertegenwoordigers van diverse centra van het RIVM 
aanwezig waren. De deelnemerslijst is als bijlage bij deze brief gevoegd. 
 
 
A. Aanleiding OMT en doelstelling 
De Subcommissie Vaccinaties COVID-19 van de Gezondheidsraad, welke eerder 
adviezen over COVID-19-vaccinatie heeft gegeven, acht het niet mogelijk om op 
de middellange termijn (tot medio 2023) een advies uit te brengen over een 
structureel vaccinatieprogramma voor COVID-19. De commissie heeft een 
toepassingskader revaccinatie COVID-19 ontwikkeld dat tot die tijd gebruikt kan 
worden om tijdig en gericht te kunnen besluiten over revaccinatie.  
Het ministerie van VWS heeft het RIVM gevraagd om aan de hand van dit 
Toepassingskader zowel gevraagd als ongevraagd te adviseren over de timing en 
invulling van mogelijke aanvullende COVID-19-vaccinatierondes. Daartoe wordt 
de epidemiologische situatie nauwlettend gevolgd door het Responsteam COVID-
19 van het CIb, en indien hiertoe aanleiding is kan zij adviseren een OMT-
Vaccinatie COVID-19 (kortweg OMT-V) bijeen te roepen om te adviseren over een 
nieuwe vaccinatieronde. 
 
Aanleiding voor het OMT-V op 19 juli 2022 is om advies uit te brengen over  
revaccinatie tegen COVID-19 in het najaar van 2022, in anticipatie op een te 
verwachten seizoensverheffing in de nazomer/herfst/winter van 2022/2023, aan 
de hand van het Toepassingskader revaccinatie van de Gezondheidsraad. 
 
Hieronder volgen een duiding van de huidige situatie en de adviezen van het 
OMT-V. Dit advies geldt ook voor het Caribisch deel van het Koninkrijk der 
Nederlanden. 
  
 

 
 
 
 
 
 
 
 
besmettingen, met name van kwetsbaren, essentieel om ernstige ziekte onder 
Datum 
kwetsbaren, belasting van de zorg en van de maatschappij tegen te gaan. 
26 juli 2022 
Indien de epidemiologische ontwikkeling maakt dat revaccinatie liefst al eerder 
Ons kenmerk 
dan half september plaatsvindt, zal het OMT-V hier aanvullend over adviseren.  
0041/2022 LCI/JvD/cs/nn 
Ook als de bivalente vaccins pas later dan medio september in voldoende mate 
beschikbaar komen, zal het OMT-V aanvullend advies uitbrengen over de 
startdatum van de revaccinatiecampagne en de inzet van wel beschikbare 
vaccins. 
Ten slotte, dit advies heeft geen betrekking op de huidige acties, d.i. waarbij 
mensen die de eerder aangeboden boostervaccinaties (inclusief de 
herhaalvaccinatie) nog niet hebben gehaald, via een campagne geadviseerd 
worden dit alsnog te doen. 
 
Het vigerende vaccinatieadvies bestaat uit een primaire serie, aangevuld met een 
boostervaccinatie (mogelijk vanaf 12 jaar, geadviseerd vanaf 18 jaar) en een 
tweede booster (de zogenaamde ‘herhaalprik’) voor personen van 60 jaar en 
ouder en voor een aantal specifieke medisch hoogrisicogroepen. 
Met de revaccinatie in het najaar wordt bedoeld: een boostervaccinatie voor 
mensen die eerder minimaal de primaire serie hebben afgerond. Voor sommige 
personen kan dit de eerste boostervaccinatie zijn (bijv. mensen die net 18 zijn 
geworden), voor velen de tweede booster (bijv. degenen die wel een booster 
hebben gehad, maar niet voor een herhaalprik in aanmerking kwamen), voor 
degenen die de ‘herhaalprik’ hebben gehad, zal het de derde booster zijn.  
Het OMT-V adviseert om het minimuminterval van 3 maanden na het afronden 
van de basisserie of een eerdere boostervaccinatie te blijven hanteren. Hetzelfde 
geldt voor het drie maanden-interval na een doorgemaakte infectie (vastgesteld 
met een zelftest en/of confirmatietest bij GGD). 
 
Voor personen die nog niet gevaccineerd zijn, blijft het advies om te starten met 
een primaire vaccinatieserie, aangevuld met een boostervaccinatie! 
 
Uitgaande van verschillende doelen van de revaccinatie, zoals het beschermen 
van kwetsbaren, voorkomen van te grote belasting van de zorgketen en/of 
verstoring van de samenleving door uitval wegens ziekte, kan er gekozen worden 
voor verschillende scenario’s, al dan niet gecombineerd, welke hieronder 
beschreven zijn in scenario 1 en 2. 
 
Daarnaast moet er voor revaccinatie rekening worden gehouden met onzekerheid 
over de tijdigheid van EMA-registratie en levering van nieuwe, bivalente mRNA-
vaccins. Mocht de levering later komen of in aantal kleiner zijn dan verwacht dan 
dient geprioriteerd te worden wie (als eerste) in aanmerking komen voor een 
bivalent vaccin; ter bescherming van de meest kwetsbaren is een dergelijke 
prioritering aangebracht en uitgewerkt in scenario 3. 
 
Scenario 1. Revaccinatie van risicogroepen 
Het OMT-V adviseert om als eerste te starten met het aanbieden en per brief 
actief uitnodigen voor revaccinatie van de medische (hoog)risicogroepen die bij 
SARS-CoV-2-infectie een verhoogd risico lopen op ernstige ziekte en sterfte. Deze 
groep komt goed overeen met de personen die jaarlijks worden uitgenodigd voor 
de influenzavaccinatie. 
Binnen deze groep vallen zowel de mensen die eerder zijn uitgenodigd voor een 
e
herhaalvaccinatie (2 booster) als de personen jonger dan 60 met een indicatie 
voor een influenzavaccinatie. Wat deze laatste groep betreft wordt voor COVID-
  Pagina 3 van 5 
 

 
 
 
 
 
 
 
 
Scenario 3. Het sequentieel aanbieden aan verschillende groepen o.b.v. 
Datum 
beschikbaarheid vaccins 
26 juli 2022 
Indien er onvoldoende bivalente vaccins beschikbaar zijn om in korte tijd de 
Ons kenmerk 
revaccinatie tegelijk aan te bieden aan de gekozen groep zoals hierboven 
0041/2022 LCI/JvD/cs/nn 
beschreven, is het advies om revaccinatie te prioriteren op basis van het 
verwachte effect op voorkomen van ernstige ziekte bij de verschillende medische 
hoogrisicogroepen. In volgorde van aflopende prioriteit zouden dan de volgende 
groepen achtereenvolgens in aanmerking komen voor revaccinatie: 
 
1. Personen die een hoog risico hebben op ernstig beloop (medische 
hoogrisicogroepen). Het gaat om o.a. mensen van 70 jaar en ouder en een 
lijst van medische hoogrisicogroepen (details hierover volgen in de nog vast 
te stellen nota ‘Medische risicogroepen in de COVID-19-vaccinatiecampagne’, 
maar deze groep komt grofweg overeen met de eerder gehanteerde lijst van 
medische hoogrisicogroepen, zie bijlage). 
 
2. Personen uit de medische risicogroepen die een indicatie hebben voor de 
jaarlijkse influenzavaccinatie (als deze nog niet als hoogrisicogroep zijn 
benaderd), vanaf 12 jaar. Op basis van leeftijdsindicatie is dit inclusief de 
groep van 60 tot en met 69 jaar. 
3. Overige personen vanaf 12 jaar, waarbij speciale aandacht is voor 
zorgpersoneel en mantelzorgers. 
 
 
Tot een nadere mondelinge toelichting ben ik gaarne bereid. 
 
 
Hoogachtend, 
 
 
 
 
 
Prof. dr. J.T. van Dissel  
Directeur Centrum Infectieziektebestrijding RIVM 
 
 
 
 
Bijlage 1: Bijlage bij advies 1e OMT-V - Revaccinatie COVID-19 najaar 2022 
Bijlage 2: Deelnemerslijst 1e OMT-V COVID-19 
  Pagina 5 van 5 
 

