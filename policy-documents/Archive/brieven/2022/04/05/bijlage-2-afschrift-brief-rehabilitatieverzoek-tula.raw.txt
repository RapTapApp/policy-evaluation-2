 
 
 
> Retouradres Postbus 20011 2500 EA 
 
Ministerie van 
Plataforma Sklabitut i Herensha di Sklabitut 
Binnenlandse Zaken en 
T.a.v. de voorzitter van het platform 
Koninkrijksrelaties 
 
  
Turfmarkt 147 
 
Den Haag 
Postbus 20011 
2500 EA 
Nederland 
www.rijksoverheid.nl 
 
Kenmerk 
 
2020-0000660723 
 
Uw kenmerk 
 
  
Datum 5 april 2022 
Betreft Reactie op uw brief van 27 augustus 2020 
  
 
 
 
Op 27 augustus 2020 ontving ik uw brief waarin u nogmaals mijn aandacht vraagt 
voor uw eerdere verzoek tot rehabilitatie van Tula. Allereerst wil ik u mijn 
verontschuldigingen aanbieden, omdat de reactie op uw brief in het ongerede is 
geraakt. Hierbij reageer ik alsnog op uw tweede brief. 
Ik benadruk dat ook dit kabinet het ten zeerste betreurt dat slavernij onderdeel 
uitmaakt van onze geschiedenis en, evenals voorgaande kabinetten, diepe spijt en 
berouw heeft over hoe Nederland is omgegaan met de menselijke waardigheid ten 
tijde van het slavernijverleden.  
Tijdens het werkbezoek aan het Caribisch deel van het Koninkrijk afgelopen 
februari heeft de staatssecretaris voor Koninkrijksrelaties en Digitalisering ook het 
Tula-monument bezocht: een gedenkplek voor de leider van de slavenopstand in 
1795 die zijn strijd met een gewelddadige dood moest bekopen. Daar sprak zij 
ook met betrokken deskundigen op het gebied van het slavernijverleden. 
Op 1 juli vorig jaar presenteerde het onafhankelijke Adviescollege dialooggroep 
slavernijverleden zijn rapport van bevindingen, genaamd ‘Ketenen van het 
verleden’. Eén van de aanbevelingen van de dialooggroep heeft betrekking op de 
rehabilitatie van Tula. Het kabinet zal voor de zomer op de aanbevelingen in dit 
rapport reageren, waarin uw verzoek tot de rehabilitatie van verzetsstrijder Tula 
wordt meegenomen.  
 
Hoogachtend, 
 
De minister van Binnenlandse Zaken en Koninkrijksrelaties, 
 
 
 
  
 
Hanke Bruins Slot 
 
Pagina 1 van 1 
 

