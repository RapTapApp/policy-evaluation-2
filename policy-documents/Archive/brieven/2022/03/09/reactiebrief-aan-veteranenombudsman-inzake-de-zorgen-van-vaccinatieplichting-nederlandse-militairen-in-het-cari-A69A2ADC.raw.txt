 
 
 
De Nationale ombudsman Bestuursstaf 
Bureau Secretaris Generaal 
t.a.v. mr. R.F.B. van Zutphen  
Postbus 93122  Locatie 
Den Haag - Plein-
2509 AC  DEN HAAG 
Kalvermarktc. 
 
Kalvermarkt 32 
's-Gravenhage 
Postadres 
Kalvermarkt 38 
2511 CB  'S-GRAVENHAGE 
MPC 58B 
Onze referentie 
 
BS2022003810 
Uw referentie 
Datum 9 maart 2022 202204095 
Betreft Reactie op uw brief inzake de zorgen van militairen op 
Bij beantwoording, datum, 
 onze referentie en onderwerp 
de Carib over de vaccinatieverplichting tegen COVID-19  
vermelden. 
 
Geachte heer Van Zutphen, 
Bij brief van 15 februari 2022 hebt u mij geïnformeerd over de zorgen die er leven 
bij diverse militairen die op de zogenoemde HADR-lijst staan en aan wie de plicht 
was opgelegd zich te laten vaccineren tegen COVID-19. Graag wil ik met deze 
brief een toelichting geven op de kwestie.  
De ‘Bekendmaking CZMCARIB 005/2022’ van 7 februari jl., waarin de 
Commandant der Zeemacht in het Caribisch Gebied (CZMCarib) militairen die niet 
zijn gevaccineerd tegen COVID-19 en zijn opgenomen in de zogenoemde HADR-
lijst heeft opgedragen zich alsnog te laten vaccineren, is reeds op 11 februari jl. 
ingetrokken. Daarmee is de onterecht gegeven opdracht tot vaccinatie tegen 
COVID-19 voor militairen die op de HADR-lijst staan, komen te vervallen. 
CZMCarib heeft het personeel daarover geïnformeerd en ik vertrouw erop dat 
daarmee de ontstane onrust is weggenomen. 
Door Defensie wordt nu gekeken naar het proces dat ingericht is rondom verplicht 
vaccineren en naar de mandaatregeling om te voorkomen dat dit in de toekomst 
nog op deze manier zal gebeuren. Zoals u in uw brief ook aangeeft bestaat de 
mogelijkheid om in voorkomend geval militairen op grond van de herziene 
‘Tijdelijke regeling vaccinatie COVID-19’ te verplichten tot vaccinatie wanneer dat 
nodig is.  
Ik vertrouw erop u hiermee voldoende te hebben geïnformeerd.  
 
Met vriendelijke groet,  
 
DE STAATSSECRETARIS VAN DEFENSIE 
 
mr. drs. C.A. van der Maat 
 
 
 
Pagina 1 van 1 
 

