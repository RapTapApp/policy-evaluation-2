 
 
 
 
www.rijksoverheid.nl 
Openbare lichamen Bonaire, Sint Eustatius en Saba 
www.facebook.com/minbzk 
T.a.v. De bestuurscolleges van Bonaire, Sint Eustatius en 
www.twitter.com/minbzk 
www.linkedin.com/company/
Saba 
ministerie-van-bzk 
 
Kenmerk 
2020-0000209931 
 
Uw kenmerk 
Saba 296/2020 
 
 
  
Datum 24 april 2020 
Betreft Economische steunmaatregelen voor Caribisch Nederland 
  
 
Allereerst zeg ik u dank voor uw gezamenlijke brief van 29 maart jl., waarin u de 
specifieke kwetsbare situatie van Bonaire, Sint Eustatius en Saba als gevolg van 
de COVID-19 crisis beschrijft en een verkenning doet naar oplossingen voor de 
geschetste problematiek. De sociaaleconomische gevolgen van deze crisis zijn 
groot en raken velen. De effecten kunnen niet snel worden onderschat. Mede 
namens de minister en staatssecretaris van Economische Zaken en Klimaat, de 
minister van Infrastructuur en Waterstaat, de minister van Financiën, de 
staatssecretaris van Sociale Zaken en Werkgelegenheid reageer ik op uw 
verkenning. Daarbij wijs ik ook op de verschillende bestuurlijke en ambtelijke 
contacten die er de afgelopen weken zijn geweest en nog zullen plaatsvinden over 
de uitwerking van economische steunmaatregelen. 
 
Voordat ik inga op de afzonderlijke onderdelen van uw brief, merk ik op dat met 
het noodpakket het kabinet op 25 maart heeft afgekondigd dat het kabinet in lijn 
met de maatregelen voor Europees Nederland al stevige inzet pleegt om banen te 
behouden en de gevolgen voor de economie te beperken. De maatregelen die we 
nu aanvullend nemen zijn nadrukkelijk voor de komende weken en maanden. Het 
kabinet is volledig doordrongen van de moeilijke periode, ook voor de inwoners en 
bedrijven op Bonaire, Sint Eustatius en Saba. Afhankelijk van de ontwikkelingen, 
zal het kabinet noodzakelijke en passende vervolgmaatregelen treffen indien de 
situatie daartoe noopt.  
 
Ik onderschrijf uw uitgangspunt dat de drie eilanden van elkaar verschillen en dat 
differentiatie per eiland nodig kan zijn. Dit geldt in het bijzonder voor de 
liquiditeitspositie van Saba en Sint Eustatius. Mijn ministerie zal samen met het 
College financieel toezicht (Cft) en in overleg met u de financiële situatie 
nauwgezet monitoren. Wanneer daar noodzaak toe blijkt, zal zo in afstemming 
met de minister van Financiën spoedig mogelijk gekeken worden naar een 
passende reactie.  
 
Naast gevolgen voor de liquiditeitspositie zal de crisis ook gevolgen hebben voor 
de lopende begroting. Zo zullen bijvoorbeeld de opbrengst van 
toeristenbelastingen navenant lager zijn dan begroot en worden extra kosten 
gemaakt. Ook hiervoor zal mijn ministerie samen met het College financieel 
toezicht (Cft) en in overleg met u en de minister van Financiën de gevolgen 
 
Pagina 1 van 6 
 

 
Datum 
 
 
 
Kenmerk 
2020-0000209931 
4. Omzetverlies bedrijven en wegvallen huurinkomsten 
In uw brief van 29 maart vraagt u aandacht voor het omzetverlies van bedrijven 
en het wegvallen van huurinkomsten als gevolg van bijvoorbeeld het vertrek van 
medische studenten op Saba en contractors. Hierbij doet u de suggesties om een 
compensatiefonds BES op te zetten, waarbij u verwijst naar het compensatiefonds 
die omzetverlies compenseerde na de orkaan Irma en Maria. 
 
Het kabinet heeft in de brief van 25 maart gekozen voor een breed pakket, dat in 
grote lijnen aansluit op het maatregelenpakket in Europees Nederland. Daarmee 
kiest het kabinet dus voor een andere vorm van ondersteuning dan middels het 
destijds opgezette compensatiefonds. Het ministerie van SZW heeft een regeling 
opgezet, waarmee werkgevers 80% van het loon van de werknemer vergoed 
kunnen krijgen. Deze regeling dient ertoe ontslagen te voorkomen. Voorts gelden 
specifieke maatregelen voor ondernemers, zoals het opzetten van een noodloket, 
verschillende overheidsgaranties voor leningen, microkrediet en uitstel van 
belastingheffing. Het kabinet vindt het van belang het effect van deze 
maatregelen te bezien en waar nodig verder te verbeteren. Hetzij omdat blijkt dat 
de maatregelen niet voldoende zijn, hetzij omdat ook in Europees Nederland 
aanvullende instrumenten worden ingezet. 
 
Het kabinet realiseert zich dat de maatregelen in de aangekondigde brief van 25 
maart nog wel nadere toelichting en uitwerking vergen.  
 
In de brief van het kabinet van 25 maart jl. is aangekondigd dat het kabinet een 
noodloket in de vorm van een gift voor de eerste nood bij MKB-ondernemers zal 
inrichten, vergelijkbaar met de regeling in Europees Nederland. Inmiddels is deze 
regeling nader uitgewerkt. Graag informeer ik u hier nader over. 
 
De Beleidsregel tegemoetkoming getroffen ondernemers COVID-19 BES is er voor 
ondernemers die zijn getroffen door de maatregelen van de overheid om 
verspreiding van COVID-19 te voorkomen. Het betreft een, vrij te besteden, 
tegemoetkoming van 4400 dollar per ondernemer die door het verlies van omzet 
niet in staat is de doorlopende vaste lasten te (blijven) betalen. Om in 
aanmerking te komen moet het omzetverlies ten minste 4400 dollar bedragen in 
drie maanden en de vaste lasten in die drie maanden eveneens ten minste 4400 
dollar bedragen. Het noodloket wordt uitgevoerd door de SZW-unit van RCN. 
Hierbij wordt zoveel als mogelijk aandacht besteed aan het realiseren van een 
aanvraag proces dat aansluit bij de lokale context en nood. Verdere informatie 
komt beschikbaar op de website van RCN zodra het loket open is voor 
ondernemers. 
 
5. Impuls toerisme 
De coronacrisis zal wereldwijd tot economische teruggang leiden, waarbij de 
toerismesector ook niet gespaard zal blijven. Goede marketing is dan des te 
belangrijker om Caribisch Nederland op de kaart te zetten, en toeristen weer 
terug naar de eilanden te krijgen. Verandering van marketingstrategie, 
bijvoorbeeld meer in de richting van duurzaam (eco) toerisme met hogere 
toegevoegde waarde, kan in veranderende markten een goede keuze zijn. Het 
Pagina 3 van 6 
 

 
Datum 
 
 
 
Kenmerk 
2020-0000209931 
Het kan ook gaan om inwoners of ondernemers die wel een beroep kunnen doen 
op de regeling maar toch aanvullende ondersteuning nodig blijken te hebben. 
Voor deze groepen heeft u in uw brief specifiek aandacht gevraagd.  
 
Ik hecht eraan te benadrukken dat een generieke maatregel van de zijde van het 
openbaar lichaam om inkomstenderving te compenseren niet aan de orde kan 
zijn. Dit is conform de overeengekomen taakverdeling waarin het voeren van 
inkomensbeleid een kabinetsaangelegenheid is en de eilanden ruimte hebben tot 
minimaondersteuning in de vorm van compensatie voor gemaakte noodzakelijk 
kosten die het huishouden niet zelf kan dekken. Bij de vormgeving van eilandelijk 
armoedebeleid kan gedacht worden aan ondersteuning in de vorm van een 
vergoeding voor noodzakelijke kosten of tegemoetkoming voor specifieke groepen 
of doeleinden, steeds op basis van individuele toetsing.  
 
Een mogelijke aanwending van de u ter beschikking gestelde middelen ten 
behoeve van lastenverlichting voor werkgevers in de vorm van het (tijdelijk) 
verlagen van heffingen of tarieven, behoort eveneens tot de mogelijkheden. Het 
toevoegen van de middelen aan de vrije uitkering impliceert eilandelijke 
beleidsvrijheid, die enkel wordt begrensd door het basisprincipe dat eilandelijk 
inkomensbeleid is uitgesloten.  
 
Voorts is, voor zover geen beroep kan worden gedaan op de Tijdelijke 
subsidieregeling loonkosten en inkomensverlies CN, de onderstand beschikbaar 
als vangnet. Dit is ter individuele beoordeling aan de RCN-unit SZW. 
 
Door de coronacrisis en het wegvallen van het toerisme is er een toename 
zichtbaar in het aantal hulpbehoevenden dat zich aandient bij voedselbanken en 
soortgelijk initiatieven en organisaties, of anderszins afhankelijk is van 
voedselpakketten of -bonnen. Dit legt niet alleen een zwaar beslag op de 
hulporganisaties, maar ook op uw overheidsorganisatie.  
 
Het kabinet heeft daarom besloten om €500.000,- beschikbaar te stellen voor het 
financieren van (lokaal samengestelde) voedselpakketten inclusief 
hygiëneproducten, voor de meest kwetsbare groepen in Caribisch Nederland en, 
waar nodig, het helpen bij de distributie daarvan. Dit bedrag is als volgt over de 
eilanden verdeeld: Bonaire €200.000, Sint Eustatius €150.000, en €Saba 
150.000. Hierbij is rekening gehouden met de verwachte omvang van de 
doelgroep en de verschillende kosten voor levensonderhoud per eiland. De 
ondersteuning geldt in eerste instantie voor een periode van drie maanden, 
waarna een evaluatie zal plaatsvinden. Voor de praktische uitvoering hiervan en 
eventuele ondersteuning ga ik graag verder met u in gesprek.  
 
Slot 
Het kabinet blijft graag met u in gesprek over de uitwerking van de verschillende 
maatregelen, zowel die worden getroffen vanuit het kabinet als de inspanningen 
die u als openbaar lichaam zelf pleegt. Het is belangrijk om samen op te trekken 
en samen de vinger aan de pols te houden, ook op uitvoeringsniveau. Het is goed 
te kunnen constateren dat dit al gebeurt en dat dit zich waar nodig vertaalt in 
aanpassingen. Zo heeft de RCN-unit SZW het naar aanleiding van signalen uit de 
Pagina 5 van 6 
 

