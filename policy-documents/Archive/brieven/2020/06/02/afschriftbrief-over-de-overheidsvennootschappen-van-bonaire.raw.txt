 
  
> Retouradres Postbus 2500 EA  Den Haag  Nederland 
Ministerie van 
Het Bestuurscollege van het Openbaar Lichaam Bonaire 
Binnenlandse Zaken en 
Plasa Reina Wilhelmina 1 
Koninkrijksrelaties 
Directoraat-generaal 
Bonaire, Caribisch Nederland 
Koninkrijksrelaties 
 
 
Turfmarkt 147 
Postbus 20011 
2500 EA  Den Haag  
Nederland 
www.rijksoverheid.nl 
 
www.facebook.com/minbzk 
www.twitter.com/minbzk 
www.linkedin.com/company/
ministerie-van-bzk 
 
Kenmerk 
  
2020-0000291085 
Datum 2 juni 2020 
Betreft Bestuur en financiën van de overheidsvennootschappen van 
Bonaire 
  
 
Geacht Bestuurscollege, 
 
In deze brief richt ik mij tot u, in uw rol als hoeder van goed bestuur en als 
vertegenwoordiger van de aandeelhouder van de overheidsvennootschappen van 
Bonaire. De aanleiding is het meningsverschil tussen u en de interim-directeur 
van de Bonaire Holding Maatschappij (BHM) en de brieven van BHM van 14 en 28 
april jl. die ik heb ontvangen. Ik verstuur daarom ook een afschrift van deze brief 
aan BHM.  
 
Ik heb kennisgenomen van de berichten (in de media) over een verschil in 
opvattingen tussen u en de interim-directeur van BHM. U heeft beide 
verschillende verantwoordelijkheden en dat kan leiden tot verschil van inzicht. 
Binnen de bestuurlijke verhoudingen, zeker op een klein eiland als Bonaire met 
een beperkt aantal spelers, is het dan wel zaak om dit tijdig met elkaar te 
bespreken. Ik wil hier niet in details treden over de verschillende standpunten. 
Het is aan u als Bestuurscollege om de regie te pakken, zorg te dragen voor goed 
bestuur en meningsverschillen met uw vennootschappen te adresseren. Van u 
verwacht ik hierbij koersvastheid in beleid en vasthoudendheid om tot 
oplossingen te komen. Mede op mijn verzoek heeft de waarnemend 
Rijksvertegenwoordiger zich daarom ook ingezet om het juiste gesprek hierover 
te bevorderen. 
  
In algemene zin deel ik de zorgen die er leven over het bestuur en de financiën 
van de overheidsvennootschappen van Bonaire. Om die reden heb ik met u, 
gesteund door de Eilandsraad, eind 2018 een Bestuursakkoord gesloten met 
afspraken om de werking, structuur en checks and balances binnen de corporate 
governance op Bonaire te verbeteren. Dit is en blijft een prioriteit. 
  
 
Pagina 1 van 2 
 

