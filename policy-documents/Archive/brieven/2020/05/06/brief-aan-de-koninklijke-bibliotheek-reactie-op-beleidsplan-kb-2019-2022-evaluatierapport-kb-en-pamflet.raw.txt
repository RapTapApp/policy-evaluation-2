 
 
 
>Retouradres Postbus 16375 2500 BJ Den Haag  
 
 
Onderzoek en 
Het Algemeen Bestuurscollege van de Koninklijke Bibliotheek 
 
Wetenschapsbeleid 
 
T.a.v. de voorzitter, de heer mr. T.H.J. Joustra 
Rijnstraat 50  
 
Prins Willem-Alexanderhof 5 
Den Haag 
Postbus 16375 
Postbus 90407 
2500 BJ Den Haag 
2509 LK DEN HAAG 
www.rijksoverheid.nl 
   
 
  
 
   
Onze referentie 
23736726 
 
 
  
Datum 6 mei 2020 
Betreft Reactie op beleidsplan KB 2019-2022, evaluatierapport KB en pamflet 
 
  
 
 
 
 
 
Geachte heer Joustra, 
 
Met deze brief geef ik u mijn reactie op uw beleidsplan 2019-2022, het KB 
1
evaluatierapport en uw pamflet bij de evaluatie. Voordat ik daar op in ga, wil ik 
via u de directie en medewerkers van de KB bedanken voor de inspanningen om 
in de Coronacrisis binnen korte tijd op grote schaal digitaal thuislezen mogelijk te 
maken. De bestaande online bibliotheek bewijst zijn waarde en daarnaast is onder 
andere via de ThuisBieb en de LuisterBieb een grote hoeveelheid e-content voor 
iedereen vrij beschikbaar gekomen. Mijn compliment betreft ook de 
samenwerking met de openbare bibliotheken en de uitgevers, die voor dit 
resultaat nodig is.  
 
Met deze reactie kom ik terug op het beleidsplan, het evaluatierapport van de KB 
en het pamflet. Bij deze reactie heb ik de indeling uit het evaluatierapport als 
vertrekpunt genomen. Ik ga ervan uit dat de KB de voorgestelde activiteiten uit 
het beleidsplan voortvarend zal oppakken rekening houdend met de 
aandachtspunten in deze brief. 
 
Inleiding 
Zoals u ook in uw beleidsplan aangeeft, zijn er een aantal ontwikkelingen die de 
KB voor uitdagingen stelt. Hierbij benoemt u de sterk veranderende omgeving 
van de KB, namelijk de digitale transformatie van de samenleving en de beweging 
in het netwerk-denken. Ik herken deze veranderingen en zie ook de uitdaging die 
deze omgeving voor de KB vormt. Deze omgevingsinvloeden maken dat het 
belangrijk is om na te denken over de vraag welke functies de KB vervult richting 
de samenleving en richting haar netwerkpartners, maar ook over de wijze waarop 
de KB het publiek en de bezoeker kan dienen in een fysieke omgeving. Ik heb de 
evaluatiecommissie die de KB heeft geëvalueerd (vanaf nu: de commissie) 
gevraagd om op dergelijke vragen te reflecteren. Ik ben de commissie zeer 
erkentelijk voor het werk dat zij heeft verricht.  
                                                 
1
 Commissie Evaluatie Koninklijke Bibliotheek, eindrapport evaluatie koninklijke bibliotheek, 
oktober 2019 
 Pagina 1 van 8 
 

 
 
Onze referentie 
cultuur en behoud van erfgoed is van onmiskenbare waarde voor Nederland. 
23736726 
Echter, de formuleringen van deze prioriteiten winnen aan zeggingskracht als ze 
 
meer inzichtelijk maken wat de concrete inzet van de KB in deze vier jaren zal 
  
zijn. Ik verzoek de KB om bij een volgend beleidsplan te kiezen voor een meer 
 
concrete formulering van de prioriteiten.  
 
Het beleidsplan geeft weliswaar blijk van de ambitie van de KB maar niet altijd is 
helder omschreven via welke activiteiten deze ambitie gerealiseerd gaat worden. 
De evaluatiecommissie sluit hierbij aan door aan te geven dat de strategie in 
hoofdlijnen verwoord is maar dat het ontbreekt aan concrete doelen en 
bijbehorend instrumentarium. Concretere doelen zorgen er ook voor dat de 
aansluiting tussen de beleidsplannen en tussen de plannen en begroting 
vergemakkelijkt wordt. In dat licht denk ik dat het beleidsplan aan betekenis had 
gewonnen, als bij wijze van startpunt de aansluiting op de doelen en resultaten 
van het beleidsplan 2015-2018 inzichtelijk was gemaakt. Ik verzoek de KB om in 
een volgend beleidsplan beter inzichtelijk te maken in welke activiteiten de KB 
vanuit financieringsoogpunt investeert en waarom deze investeringen nodig zijn.  
 
Organisatie  
De KB beschrijft in haar beleidsplan de ambitie om de organisatiestructuur en  
-cultuur te wijzigen in de richting van een wendbare organisatie die netwerk-
gedreven is. Ik vind het een goede zaak dat een organisatie zoals de KB met 
regelmaat kijkt naar de interne organisatievorm en maatregelen neemt om hierin 
verbeteringen door te voeren indien de instelling dit nodig acht. De 
evaluatiecommissie noemt in dit verband het belang van de juiste professionele 
vaardigheden van de medewerkers. Aangezien ik contact onderhoud met het ZBO 
van de KB acht ik het van belang dat het Algemeen Bestuurscollege adequaat 
wordt geïnformeerd over wat er leeft en speelt in de organisatie. Welke 
organisatiestructuur hier het beste bij past vind ik een interne aangelegenheid 
voor de KB.   
 
De commissie geeft in haar rapport aan dat de overheid met de introductie van de 
nieuwe Wsob een aanzienlijk risico heeft genomen en stelt dat de KB 
complimenten verdient voor de wijze waarop zij de afgelopen vier jaar is 
omgegaan met de vele uitdagingen. Deze complexiteit herken ik zeer zeker 
aangezien het veld van de openbare bibliotheken bestaat uit drie bestuurslagen in 
een gedecentraliseerde structuur. Ik sluit mij dan ook graag aan bij de 
complimenten van de commissie op dit punt. Hier ga ik later in deze brief verder 
op in.  
 
De commissie geeft aan dat het bestuurscollege als ZBO een ‘problematische 
bestuurlijke constructie creëert waarin de communicatie met het ministerie 
formeel via de voorzitter van het Algemeen Bestuurscollege loopt, waarbij de 
algemeen directeur in de meeste maar niet alle gevallen officieus betrokken is. 
Ook geeft het rapport aan dat de lange en onduidelijke lijn van besluitvorming die 
hierdoor ontstaat een potentieel gevaar is voor de snelheid waarmee de 
organisatie kan inspelen op veranderingen.’ Op dit moment ben ik in gesprek met 
de KB om de signalen van de commissie te bespreken en om te kijken of er 
behoefte is aan verbeteringen. Na een inventarisatie door de KB van de eventuele 
 
 Pagina 3 van 8 
 

 
 
Onze referentie 
met de KB en het Rijksvastgoedbedrijf om de herhuisvesting te bespreken. 
23736726 
Daarbij deel ik de mening van de commissie niet waarin zij aangeeft dat op dit 
 
punt samenwerking tussen Rijksvastgoedbedrijf en KB beperkt is. 
  
  
 
Ondertussen is de KB samen met twee andere partijen, het 
Literatuurmuseum/Kinderboekenmuseum en de RKD, bewoner van het huidige 
pand. Elk van deze partijen heeft een verschillend perspectief op de toekomstige 
huisvesting. Omdat de realisatie van de huisvesting een onderwerp voor de 
langere termijn is, ga ik er van uit dat de huidige bewoners in de tussentijd waar 
mogelijk blijven samenwerken. Dat geldt voor zowel het beheer en gebruik van 
het gebouw als voor de inhoudelijke samenwerking. Met name tussen het 
Literatuurmuseum/Kinderboekenmuseum en de KB zie ik potentieel dat nog beter 
kan worden benut. 
 
Stakeholders 
Het beleidsplan beschrijft dat er aandacht is voor het opereren in netwerken. Het 
is een van de drie ingrediënten van de visie van de KB: denken in netwerken. In 
het beleidsplan geeft de KB aan: “bij onze maatschappelijke rol in de 
informatiesamenleving hoort ook denken in netwerken, we bundelen de krachten 
met gebruikers en partners om samen verder te komen.”  
Het denken in netwerken is een streven dat goed past bij de tijd waarin we nu 
leven. De ambities van de KB om zich in netwerken te ontwikkelen past daar goed 
bij. Ook nu al opereert de KB in diverse netwerken binnen de wetenschappelijke 
wereld, het stelsel van openbare bibliotheken en in het netwerk rondom het 
houdbaar, bruikbaar en zichtbaar maken van erfgoed. Met de invoering van de 
Wsob heeft de KB een centrale positie ingenomen in het veld van de Openbare 
Bibliotheken. Op het gebied van de openbare bibliotheken hebben activiteiten op 
internationaal gebied in ieder geval betrekking op de International Federation of 
Library Associations and Institutions (IFLA), brancheorganisatie voor de 
Nederlandse bibliotheeksector (FOBID) en Caribisch Nederland. Daarnaast maakt 
de KB al deel uit van het wetenschappelijk netwerk zoals rond CLARIAH PLUS.  
In mijn optiek vormt een netwerk een goede voedingsbodem waarbinnen nieuwe 
ideeën kunnen worden uitgedacht en krachten kunnen worden gebundeld. Hierbij 
heeft een netwerk een bepaald doel. Ik ben benieuwd wat de KB met het 
opereren in deze netwerken wil bereiken en ik verzoek de KB om in een volgend 
beleidsplan nader te specificeren waarom ze kiest voor het opereren in 
organisatienetwerken als organisatievorm en waarom dit het best passend is om 
maatschappelijke waarde te realiseren aldus de KB.  
 
Erfgoed  
Hoewel de commissie niet specifiek aandacht besteedt aan de erfgoedtaak van de 
KB prijs ik de activiteiten die de KB onderneemt om fysieke en digitale werken 
zichtbaar, bruikbaar en houdbaar te houden voor toekomstige generaties. Hierbij 
denk ik ook aan de betrokkenheid van de KB bij het Netwerk Digitaal Erfgoed 
waarin de KB een actieve rol vervult.  
 
Wetenschap 
De KB heeft een unieke positie in Nederland in het aanbod van hun bijzondere 
collecties ten gunste van de wetenschappers. De diensten waarmee de KB deze 
collecties ter beschikking stelt zoals Delpher en DBNL vind ik zeer waardevol. 
 
 Pagina 5 van 8 
 

 
 
Onze referentie 
stelsel met 150 bibliotheekorganisaties, 8 provinciale organisaties en landelijke 
23736726 
spelers is per definitie complex. De KB zoekt in deze context naar balans tussen 
 
draagvlak en slagkracht. Er zijn verbeteringen in de samenwerking mogelijk die in 
  
gezamenlijkheid zullen moeten worden bereikt. Tegen de achtergrond van de 
 
wettelijke Wsob-taken van de KB en de evaluatie van de Wsob zie ik de volgende 
inhoudelijke prioriteiten voor de resterende periode van het beleidsplan: 
 Een substantiële bijdrage aan het Leesoffensief met als doel de belangstelling 
voor het lezen, de leesvaardigheid en het leesplezier onder jongeren te 
vergroten; 
 Vanuit de zogenaamde stelseltaken bijdragen aan een versterking van de 
spreiding en toegankelijkheid van de fysieke bibliotheek. Bijvoorbeeld via 
modelontwikkeling voor intergemeentelijke samenwerking. Dit uiteraard in 
samenwerking met de VNG, VOB, IPO en de samenwerkingen provinciale 
organisaties (SPN); 
 Een doorontwikkeling van de landelijke digitale openbare bibliotheek. Als 
gevolg van de verlaging van het BTW-tarief op digitale publicaties per 1 
januari 2020 ontstaat er financiële ruimte in het inkoopbudget. Deze ruimte 
wordt bij voorrang ingezet voor de inkoop van materiaal voor de jeugd; 
 Een verdere uitbouw van de rol van de openbare bibliotheken bij digitale 
inclusie in samenwerking met het ministerie van BZK en overheidsdiensten; 
 Verdere stappen die de samenwerking in het stelsel kunnen verbeteren. O.a. 
via de gezamenlijke innovatieagenda en het Collectieplan zijn al goede 
4
stappen gezet. 
 
Nationale Digitale Bibliotheek 
De KB geeft in haar beleidsplan aan dat zij het wetenschappelijk onderzoek in 
Nederland wil bevorderen door toegang te bieden tot haar fysieke en digitale 
collecties. De KB gaat daarom de komende jaren door met het digitaliseren van 
de collectie en met het werken aan de zichtbaarheid, vindbaarheid en het gebruik 
van de collecties onder andere door het ontwikkelen van nieuwe tools. 
Ik onderschrijf de wens van de KB om zowel fysieke als digitale informatiebronnen 
op een goede manier op te slaan. In het verleden bestond de enorme collectie 
van de KB vooral uit fysieke materialen, maar in de laatste decennia is de 
Nationale Bibliotheek uitgebreid met grote hoeveelheden datasets en dit vereist 
een andere manier van conserveren. De ambitie van de KB om betrouwbare 
opslag te borgen zoals via het verkrijgen van een Core Trust Seal keurmerk acht 
ik daarom zinvol. Daarbij ben ik met de KB van mening dat niet alleen de 
betrouwbaarheid van dataopslag belangrijk is, maar ook de vindbaarheid en 
toegankelijkheid daarvan met de steeds belangrijker wordende FAIR principes 
voor het beschrijven, de opslag en publicatie van wetenschappelijke data.  
 
Zoals de KB zelf aangeeft, houdt de verwerkingscapaciteit van de KB geen tred 
met de enorme hoeveelheid informatie die dagelijks beschikbaar komt. Ik voorzie 
dat de KB keuzes zal moeten maken welke gegevens niet (meer) worden 
opgeslagen, mede bezien vanuit het oogpunt van de kosten van opslag. Dit houdt 
ook verband met de vraag wat de KB allemaal wel of niet zou moeten opslaan, 
                                                 
4
 Op de Wsob-evaluatie volgt een beleidsreactie voor de Tweede Kamer. Het overleg met de 
Kamer hierover kan van invloed zijn op de hierboven beschreven prioriteitstelling. 
 
 
 Pagina 7 van 8 
 

