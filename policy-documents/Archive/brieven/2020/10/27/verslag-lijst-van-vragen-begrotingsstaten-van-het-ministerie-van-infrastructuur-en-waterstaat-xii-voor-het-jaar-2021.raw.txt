Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Vraagnum Vraag en Antwoord 
mer 
1 Vraag: 
Hoe staat het met de uitvoering van de motie van de leden Van Nispen en Rudmer 
Heerema over voldoende middelen om de taken van reddingsbrigades te 
bevorderen (Kamerstuk 30234, nr. 246)? 
 
Antwoord: 
Het ministerie van Volksgezondheid Welzijn en Sport (VWS) overlegt met IenW 
over de invulling van de motie Van Nispen en Rudmer Heerema. Voorafgaand aan 
het WGO sport van 30 november zal VWS de Kamer hierover informeren. Bij de 
invulling van de Motie is de reddingsbrigade betrokken. 
 
2 Vraag: 
Weet u hoeveel mensen er dit jaar in open water zijn verdronken? Is bekend of de 
meeste mensen in 2020 verdronken aan de Nederlandse kust, de aangewezen 
zwemlocaties in het binnenland of op niet-aangewezen locaties? Wat is er bekend 
over de achtergronden van deze verdrinkingsgevallen, de maatregelen die ter 
plekke zijn genomen om de verdrinkingen te voorkomen en de maatregelen die na 
de incidenten zijn genomen om nieuwe verdrinkingen te voorkomen? 
 
Antwoord: 
Het CBS registreert structureel het aantal verdrinkingen. De laatst beschikbare 
cijfers zijn van 1 juli 2020, over het jaar 2019. Uit die cijfers bleek dat er in 2019 
102 mensen verdronken (zelfmoorden en verkeersongevallen buiten beschouwing 
gelaten). In 2018 verdronken er nog 138 mensen, waarvan 112 inwoners van 
Nederland en 26 niet-inwoners. Gemiddeld verdronken er in Nederland de laatste 
twintig jaar 87 inwoners per jaar, aldus het CBS[1]. 
 
Hoeveel mensen in 2020 verdronken zijn is nog niet bekend. Gegevens van de 
reddingsbrigade laten al wel zien dat zij in 2020 tweemaal zo veel in actie moesten 
komen als in 2019. Het aantal zwemmers dat hulp nodig had, steeg van 394 in 
2019 naar 770 in 2020. 164 zwemmers werden in 2020 gered uit een 
levensbedreigende situatie (68 in 2019). 
Over waar verdrinkingen plaatsvinden, de achtergronden van deze 
verdrinkingsgevallen en de getroffen maatregelen, wordt niet systematisch 
informatie bijgehouden. IenW zal het initiatief nemen om dit onderwerp in het 
landelijk zwemwateroverleg (LZO) te bespreken om te komen tot een adequate 
registratie met als doel een betere aanpak mogelijk te maken. 
 
[1] https://www.cbs.nl/nl-nl/nieuws/2020/27/minder-mensen-verdronken-in-2019 
 
3 Vraag: 
Welke rol ziet u voor het ministerie van Infrastructuur en Waterstaat (IenW) voor 
zichzelf weggelegd voor het verzorgen van de fysieke veiligheid in open water (het 
voorkomen van verdrinkingen), naast de verantwoordelijkheid van lokale partijen 
(provincies, gemeentes, houders, met omgevingsdiensten en veiligheidsregio’s 
soms in de uitvoering)? Welke activiteiten ontplooit u in deze en hoeveel budget is 
daarmee gemoeid? 
 
Antwoord: 
Het ministerie van Infrastructuur en Waterstaat (IenW) is systeemverantwoordelijk 
voor de uitvoering van de Europese zwemwaterrichtlijn. De richtlijn stelt de 
uitgangspunten zowel op het gebied van waterkwaliteit als waterveiligheid op 
officieel aangewezen zwemwaterlocaties. IenW heeft de Europese 
zwemwaterrichtlijn nationaal geïmplementeerd middels de Wet hygiëne en 
veiligheid badinrichtingen en zwemgelegenheden (Whvbz) en de hieruit 
voortvloeiende beleids- en uitvoeringskaders. De Whvbz zal integraal onderdeel 
worden van de Omgevingswet en het besluit kwaliteit leefomgeving (BKL) en komt 
daarmee bij de inwerkingtreding van de Omgevingswet te vervallen. Tot slot is 
IenW vanuit haar regierol voorzitter van het landelijk zwemwateroverleg (LZO) 
waarin de bovengenoemde partijen vertegenwoordigd zijn. Het jaarlijks 
Rijksbudget vanuit IenW bedraagt circa €200.000. 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
komen. Voor de cijfers verwijs ik naar vraag 2. De reddingsbrigades wijten die 
toename aan het warme weer en de grote toeloop van vooral onervaren badgasten 
naar het strand (met name vanwege de gevolgen van Covid-19 en het mooie 
weer). Of dit ook daadwerkelijk tot meer verdrinkingsongevallen heeft geleid 
kunnen we pas in 2021 concluderen als de gegevens over 2020 beschikbaar zijn. 
Vooruitlopend hierop zullen we met de partijen van het LZO een overzicht maken 
van de leerpunten uit het zwemseizoen 2019. Met deze evaluatie en de cijfers over 
2020 kunnen we bezien welke maatregelen genomen kunnen worden voor het 
zwemseizoen 2021. 
 
[1] https://www.mulierinstituut.nl/publicaties/24730/risicofactoren-van-
verdrinking-in-nederland/ 
   
8 Vraag: 
Welke stappen worden er gezet om de gebeurtenissen van deze zomer, te weten 
een groot aantal verdrinkingen en reddingsbrigades die de noodklok luidden, te 
evalueren en lessen te trekken voor de zomer van 2021? Beschikken de relevante 
partijen over voldoende mogelijkheden om die stappen ook te kunnen zetten en 
noodzakelijke verbeterslagen te implementeren? 
 
Antwoord: 
Voor de beantwoording van deze vraag verwijs ik naar vraag 7. 
  
9 Vraag: 
Welke stappen worden door u of door andere partijen/ministeries in de richting 
gezet van de verbetering van de informatievoorziening over strandveiligheid? Hoe 
wordt voorkomen dat iedere gemeente of reddingsbrigade daarin het wiel opnieuw 
moet uitvinden, waardoor badgasten geconfronteerd worden met een eindeloze 
reeks van lokale apps? Acht u de realisatie van een landelijke strandveiligheidsapp 
voldoende om ervoor te zorgen dat er in 2021 niet opnieuw grote aantallen 
badgasten verdrinken langs de Nederlandse kust en in de binnenwateren? Zo ne, 
welke aanvullende maatregelen treft u dan om te zorgen dat er in 2021 minder 
mensen verdrinken in open water? 
 
Antwoord: 
Voor de beantwoording van deze vraag verwijs ik naar vraag 4. 
 
10 Vraag: 
Is er zicht op of lifeguards, nu er steeds vaker een beroep op hen gedaan wordt, 
nog voldoende zijn toegerust zijn op hun taken of dat aanvullende maatregelen 
worden gevraagd, zowel in kwantiteit (aantal lifeguards) als kwaliteit (opleiding, 
vaardigheden), ook met het oog op de vaststelling dat met mondiger badgasten die 
minder goed voorbereid naar de kust komen in steeds grotere aantallen, mede 
aangetrokken door de almaar hogere temperaturen en de ruime aanwezigheid van 
horecavoorzieningen op de stranden? 
 
Antwoord: 
Het is de verantwoordelijkheid van gemeenten om afspraken te maken over de 
kwantiteit en kwaliteit van het toezicht. Het is de gezamenlijke 
verantwoordelijkheid van de partijen in het LZO om heldere kaders vorm te geven 
op basis waarvan die afweging gemaakt kan worden. 
 
11 Vraag: 
Bent u bereid om ons unieke stelsel van vrijwillige lifeguards waar nodig dusdanig 
te ondersteunen dat we er ook in de toekomst op kunnen vertrouwen dat deze 
groep toegewijde vrijwillige professionals (soms aangevuld met betaalde 
lifeguards) zorg kunnen blijven dragen voor de veiligheid van onze badgasten? 
 
Antwoord: 
Nee, dit is de verantwoordelijkheid van de gemeenten. Het is de gezamenlijke 
verantwoordelijkheid van de partijen in het LZO om heldere kaders vorm te geven 
op basis waarvan Gemeenten kunnen afwegen wat nodig is om zorg te dragen voor 
de veiligheid van badgasten. 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
16 Vraag: 
Hoe zeker is het dat het lukt om de middelen die in het Infrastructuurfonds naar 
voren worden gehaald (174 miljoen euro in 2021) ook daadwerkelijk ingezet 
worden? 
 
Antwoord: 
Het Kabinet heeft besloten om investeringen in de bouw te versnellen waar 
mogelijk en hiervoor ook de uitgavenkaders aan te passen. De versnellingen op het 
terrein IenW worden toegelicht op pagina 11 van de ontwerpbegroting 2021 
Infrastructuurfonds en verder uitgewerkt in de verdiepingsbijlage. De versnelling 
van € 1,4 miljard (waarvan € 174 miljoen in 2021) vindt plaats op de 
instandhoudingsbudgetten van spoor, wegen en vaarwegen, het strategisch plan 
verkeersveiligheid en Smart Mobility. De versnellingen zijn getoetst op 
haalbaarheid en maakbaarheid en kunnen op korte termijn gerealiseerd worden. 
  
 
17 Vraag: 
Om welke onderhoudsprojecten gaat het bij de naar voren geschoven middelen? 
 
Antwoord: 
In algemene zin betreft het reguliere onderhoudsmaatregelen, bijvoorbeeld 
asfaltverhardingen, het baggeren van de vaarwegen, zandsuppletie en het 
onderhoud aan kunstwerken en oevers. Daarnaast is na overleg met de markt voor 
44 mln. euro extra werk opgedragen. Dit betreft onder meer vervangen van 
verlichting door LED, het uitvoeren van asfaltonderhoud, diverse maatregelen aan 
sluizen en vaarwegvoorzieningen (meerpalen, aanleg- en afmeerconstructies) en 
het aanpassingen en herstellen van geleiderails. 
  
 
18 Vraag: 
Waaruit bestaan de naar voren gehaalde investeringen in smart mobility (155 
miljoen euro)? 
 
Antwoord: 
Deze middelen zullen ingezet worden voor landelijke voorzieningen voor 
verkeersdata gericht op betere bruikbaarheid van multimodale mobiliteitsdata via 
een nationaal toegangspunt en voor (regionale) projecten op het gebied van smart 
mobility, onder meer gericht op versnelde digitalisering en betere ontsluiting en 
beter gebruik van data in het mobiliteitsdomein, realisatie van intelligente 
verkeerslichten en schaalvergroting op het gebied van Mobility as a Service 
 
19 Vraag: 
Wat is de reden van het doorschuiven van middelen (op artikel 12, 13, 15 en 17) 
naar latere jaren, bovenop de eerdere kasschuiven? 
 
Antwoord: 
Zoals aangegeven bij het antwoord IF vraag 20 is er als gevolg van het verhogen 
van de capaciteit RWS en de tegenvallers van het lopende programma BenO een 
kasschuif doorgevoerd. Aangezien de uitgavenkaders hiervoor niet worden 
aangepast is een tegengestelde kasschuif nodig. Deze tegengestelde schuif is 
verwerkt op artikel 12, 13, 15 en 17 aanleg. Deze schuif is verwerkt op de 
overprogrammering. Hierdoor heeft het geen effect op de projectramingen en 
mijlpalen. De overprogrammering op het Infrastructuurfonds stijgt hiermee van € 
2,5 miljard naar € 3 miljard. Hiermee wordt invulling gegeven aan de motie Kröger 
en van Eijs om de overprogrammering te verhogen. 
  
 
20 Vraag: 
Aan welke projecten worden de aan artikel 20 toegevoegde middelen (‘actualisatie 
programmering artikel 20’) besteed? Hoe aannemelijk is het dat deze middelen 
daadwerkelijk in de komende jaren worden benut? 
 
Antwoord: 
Binnen deze begroting zijn middelen beschikbaar gesteld voor het opbouwen van 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
budgettair neutraal is. 
 
24 Vraag: 
Kunnen de extra middelen voor het meerjarenprogramma geluidsanering (81 
miljoen euro voor wegen en 81 miljoen euro voor het spoor) niet eerder worden 
besteed dan vanaf 2026 (wegen) of 2029 (spoor)? Is dit niet sneller te realiseren, 
gezien de onderbesteding elders en de geringe omvang van deze projecten 
individueel? Worden daarmee de baten niet eveneens hoger omdat er eerder een 
geluidsreductie is gerealiseerd? 
 
Antwoord: 
De uitvoering van het meerjarenprogramma geluidsanering (MJPG) vindt op dit 
moment al plaats. De hieruit voortvloeiende maatregelen kunnen vanwege de 
complexe en zorgvuldige voorbereiding, afstemming met belanghebbenden en te 
doorlopen juridische procedures evenwel niet substantieel worden versneld. Ook 
een zorgvuldige en doeltreffende uitvoering vraagt hierom. Het programma wordt 
uitgevoerd in regionale saneringsplannen. Zoals aangegeven in de Verzamelwet 
IenW 2019 (IIK, 2019-2020, 35319) is vanwege de benodigde tijd voor de 
zorgvuldige uitvoering de indieningstermijn van de saneringsplannen verlengd naar 
31 december 2023. De uitvoering van de maatregelen vindt plaats na vaststelling 
en vervolgens onherroepelijk worden van de saneringsplannen, waarbij vanuit 
efficiëntie zoveel mogelijk koppeling aan geplande werkzaamheden plaatsvindt. Dit 
is een doorlopend proces nu en in de komende jaren.   
 
25 Vraag: 
Om welke maatregelen gaat het bij de investering van 75 miljoen euro die extra 
nodig is voor veiligheidsmaatregelen die niet in de huidige scope van het project 
Maastroute 2, onderdeel van het Meerjarenprogramma Infrastructuur, Ruimte en 
Transport (MIRT), zitten? Waarom zaten deze maatregelen niet in de 
oorspronkelijke scope? 
 
Antwoord: 
Voortschrijdend inzicht wijst uit dat de volgende maatregelen voor met name de 
veiligheid nu of op termijn nodig zullen zijn: 
• Verbreding en verdieping van de passage Maastricht/Invaart Julianakanaal; 
• Aanbrengen van aanvaarbeveiliging bij de spoorbrug Venlo 
• Aanbrengen bodembescherming Julianakanaal 
• Afwerken van het baggerslibdepot Lateraalkanaal. 
De eerste drie maatregelen zijn nodig om de toegankelijkheid van grotere schepen 
en de veiligheid daarbij te borgen. De laatste maatregel heeft te maken met de 
verdieping van de vaargeul, waardoor meer baggerspecie in het genoemde depot 
geborgen is. 
  
26 Vraag: 
Klopt het dat de door het ministerie van Economische Zaken en Klimaat (EZK) naar 
het ministerie van IenW overgeboekte 241 miljoen euro voor scheepvaartveiligheid 
(inzake wind op zee) nog niet in de begroting is terug te vinden? Zo ja, wanneer 
wordt dit in de begroting verwerkt? Waar is dit geld nu? Kan een onderbouwing van 
dit bedrag worden gegeven? 
 
Antwoord: 
In december 2019 hebben de ministers van EZK en IenW een afspraak gemaakt 
over de dekking van de kosten die moeten worden gemaakt om de risico’s te 
mitigeren die optreden voor de scheepvaartveiligheid door de aanleg van de 
windmolenparken van de routekaart 2030 Wind op Zee. Die afspraak is dat EZK de 
no-regret kosten voor de windparken Borssele en Hollandse Kust voor de periode 
2020 t/m 2029 dekt (241 miljoen euro). De componenten beslaan deels fysieke 
middelen, voorzien deels in personele uitbreiding en omvatten daarnaast onderzoek 
en monitoring. 
Bij voorjaarsnota 2020 zijn deze middelen toegevoegd aan het Infrastructuurfonds. 
Deze middelen worden verantwoord onder het aanlegprogramma Vaarwegen 
(artikel 15.03). 
  
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
30 Vraag: 
Bent u bereid om de SEA meer uit te werken voor de mobiliteitsonderwerpen, 
aangezien dat nu nauwelijks het geval is en deze het overgrote deel van de 
begroting beslaan? 
 
Antwoord: 
Uiteraard ben ik bereid dit nader uit te werken én daar wordt ook al aan gewerkt. 
Zeker omdat mobiliteitsonderwerpen het overgrote deel van de begroting beslaan, 
is een gedegen opzet en uitvoering van de SEA van belang. De organisatie hiervan 
kost tijd. In die zin is de eerste DGMo SEA een kleine start voor hogere ambities. 
En zoals in de ontwikkelparagraaf te lezen valt biedt dit de kans om te leren van 
anderen, en dit schept ook de ruimte om de beleidsevaluatiefunctie anders in te 
richten en beter te verankeren in de organisatie. 
  
 
31 Vraag: 
Kan in de definitieve SEA de keuze (en afbakening) van onderwerpen en de timing 
van de evaluaties beargumenteerd worden? 
 
Antwoord: 
De SEA is nog in ontwikkeling. In de kabinetsreactie op het ARK rapport ‘Inzicht in 
publiek geld 2’. van mei jl. is een toelichting gegeven op het ontwikkelpad. De 
vakdepartementen zijn daarbij volgend op hetgeen de kadersteller (MinFin) 
voorschrijft in de RBV. Optimale timing en het in te zetten instrumentarium zijn 
daarbij aandachtspunten. Zo ligt het in de rede om voor het instrument Publieke 
Waarde Scan (PWS) te kiezen als niet zoals bij een reguliere beleidsdoorlichting de 
focus op één beleidsartikel centraal ligt, maar ook (departements)overstijgende 
aspecten in ogenschouw worden genomen. 
  
32 Vraag: 
Op welke manier zal de Kamer worden betrokken bij het identificeren van 
strategische evaluatiethema’s en bij het bepalen van logische evaluatiemomenten? 
 
Antwoord: 
De Kamer heeft de SEA ontvangen als onderdeel van de begroting en wordt 
daarmee uitgenodigd om als onderdeel van de begrotingsbehandeling eventuele 
verdere vragen en opmerkingen mee te geven voor de SEA van dit jaar of voor de 
verdere ontwikkeling van de SEA. 
  
33 Vraag: 
Welke evaluaties hebben een interdepartementaal karakter en welke raakvlakken 
met andere departementen zullen in de evaluaties worden meegenomen? 
 
Antwoord: 
Veel IenW-evaluaties, wellicht zelfs de meeste, kennen elementen waar inzichten 
en ervaringen van andere ministeries bij worden betrokken, dit is ook haast 
kenmerkend voor de positionering van IenW in het maatschappelijk veld. Bij issues 
rond milieu en veiligheid kan het bijvoorbeeld gaan om zowel VWS, EZK, LNV als 
BZK. 
Niet in de laatste plaats kan de kwaliteit van evaluaties worden verrijkt met 
bevindingen van andere overheden, dit geldt met name voor Water waar de 
effectiviteit van het beleid slechts geoptimaliseerd kan worden door zowel 
gemeenten, provincies als waterschappen te betrekken.   
  
34 Vraag: 
Wanneer kan de Kamer een beeld verwachten van eventuele gevolgen van de 
beschikbaarheidsvergoeding voor de IenW-begroting in 2021 (bijvoorbeeld bij een 
nota van wijziging of de eerste suppletoire begroting)? 
 
 
Antwoord: 
Zie het antwoord op vraag 12. 
  

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Het CBS rapporteert jaarlijks over de voortgang voor het behalen van de 
doelstellingen voor hernieuwbare energie. Dit doet het CBS op basis van haar eigen 
statistieken en de gegevens van de Nederlandse Emissieautoriteit (NEa). Deze 
cijfers worden door CBS vervolgens gebruikt om de bijdrage van wegvervoer en 
biobrandstoffen in de totale verplichting voor hernieuwbare energie te bepalen. De 
cijfers over een kalenderjaar zijn altijd het daarop volgende jaar beschikbaar, in de 
periode april-mei. Bij de laatst beschikbare gegevens over 2019 bedroeg het 
aandeel hernieuwbare energie in vervoer 14,7% van het totale aandeel 
hernieuwbare energie in Nederland. Dit was volledig gerealiseerd door 
biobrandstoffen. 
 
40 Vraag: 
Kan inzichtelijk worden gemaakt wat in 2019, 2020 en naar verwachting in 2021 
geïnvesteerd gaat worden in onderhoud van infrastructuur? 
 
Antwoord: 
In onderstaande tabel zijn de realisaties 2019 en de verwachte realisaties voor 
2020 en 2021 voor instandhouding opgenomen. De realisaties voor 2019 zijn terug 
te vinden in de bijlage instandhouding bij het jaarverslag 2019 van het 
Infrastructuurfonds en het Deltafonds. De bedragen voor de jaren 2020 en 2021 
zijn terug te vinden in de bijlage instandhouding in de begroting van het 
Infrastructuurfonds en het Deltafonds. 
 
 2019 2020 2021 
Wegen 721.342 848.817 971.873 
Spoor 1.457.826 1.510.448 1.497.541 
Vaarwegen 373.182 448.128 421.184 
Water 208.239 219.429 222.992 
 
  
41 Vraag: 
Kan inzichtelijk worden gemaakt wat het bedrag aan achtergesteld onderhoud is 
anno 2020? 
 
Antwoord: 
De omvang van het uitgesteld en achterstallig onderhoud wordt aan het eind van 
elk jaar bepaald en in het jaarverslag over dat jaar gepresenteerd. De omvang van 
het uitgesteld en achterstallig onderhoud per 31 december 2019 was: 
Realisatie uitgesteld onderhoud (bedragen x € 1 miljoen) 
  
Volume Waarvan 
uitgesteld achterstallig 
onderhoud 
Hoofdwegennet 552 7 
Hoofdvaarwegen 493 3 
Hoofdwatersysteem 
106 8 
Totaal 1.151 18 
Over de stand ultimo 2020 zal ik u informeren in het jaarverslag over 2020. 
 
42 Vraag: 
Kan worden toegelicht welke pilots naar andere vormen van betalen voor gebruik 
van automobiliteit hebben plaatsgevonden? 
 
Antwoord: 
In het AO MIRT gehouden op 25 juni 2020 heb ik de stand van zaken rondom de 
pilots alternatieve vormen van vervoer en betaling aangegeven. Daarbij heb ik de 
grote impact van Corona op de pilots weergegeven. De pilot “verhandelbare 
parkeerrechten”, uitgevoerd door de ANWB op eigen terrein, was al voor de 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Progr amma’s Doelstelling en korte toelichting 
Nationaal Water Programma 2022- Biedt samenhang en overzicht door de 
2027 (NWP) hoofdlijnen van het waterbeleid en de 
kaders voor het waterbeheer en uitvoering 
te schetsen, en de raakvlakken van water 
met andere sectoren. 
Deltaprogramma Samenwerkingsprogramma van Rijk en 
Regio dat werkt aan bescherming tegen 
overstromingen, zorgt voor een 
toekomstbestendige zoetwatervoorziening 
en stimuleert een klimaatbestendige en 
waterrobuuste inrichting. 
 
Programma Noordzee 2022-2027 Het vinden van de juiste maatschappelijke 
balans in de ruimtelijke ontwikkeling van 
de Noordzee, die efficiënt en veilig is en 
past binnen de randvoorwaarden van een 
gezond ecosysteem. 
 
Programma Integraal Een toekomstbestendig riviersysteem dat 
Riviermanagement (IRM) meervoudig bruikbaar is en als systeem 
goed functioneert. 
Hoogwaterbeschermingsprogramma De programmering van het versterken van 
(HWBP)  waterkeringen. 
Programmatische Aanpak Grote Om in 2050 te komen tot 
Wateren (PAGW) toekomstbestendige grote wateren met 
hoogwaardige natuur die goed samengaat 
met een krachtige economie. 
Delta-aanpak Waterkwaliteit Het verbeteren van de waterkwaliteit en 
het geven van een extra impuls aan het 
realiseren van de doelen in de KRW. Ook 
nieuwere uitdagingen zoals opkomende 
probleemstoffen en medicijnresten worden 
aangepakt. 
 
 
45 Vraag: 
Wordt de grondwaterstand in de droogste gebieden verhoogd? 
 
Antwoord: 
Het doel is om in gebieden met grote droogteproblemen door te lage 
grondwaterstanden de grondwaterstand te verhogen. Hoe dit vorm krijgt, is 
maatwerk per gebied. 
  
46 Vraag: 
Ligt de prioriteit bij droogtebestrijding bij het verschuiven naar water vasthouden 
in plaats van doorvoeren? 
 
Antwoord: 
Ja. 
 
47 Vraag: 
Wat zijn de consequenties van het advies van de commissie-Boelhouwer? 
 
Antwoord: 
Zie antwoord onder 48. 
 
48 Vraag: 
Wanneer kan de Kamer de uitkomst van de consultatieronde van het 
Overlegorgaan Fysieke Leefomgeving (OFL) met betrekking tot het advies van de 
commissie over de geborgde zetels precies verwachten en wat zijn de mogelijke 
scenario’s na deze consultatieronde? 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
53 Vraag: 
Hoe is uw ministerie betrokken bij de beoordeling van projecten vanuit het oogpunt 
van mobiliteit en verkeersveiligheid voor het Nationaal Groeifonds (NGF)? 
 
Antwoord: 
IenW heeft de indiening van voorstellen op het gebied van infrastructuur voor het 
NGF gecoördineerd. 
De beoordeling van de projecten die zijn ingediend bij het NGF vindt plaats door 
een onafhankelijke beoordelingsadviescommissie. Daarin zijn geen departementen 
vertegenwoordigd. De beoordelingsadviescommissie komt met een zwaarwegend 
advies aan het Kabinet met betrekking tot honorering van de voorstellen. De 
honorering van de voorstellen moet te allen tijde passen binnen het kabinetsbeleid. 
  
54 Vraag: 
Welke mogelijkheden zijn er om het ‘gat’ van 100 miljoen euro te dichten dat 
ontstaat door het naar voren halen van de tweede tranche van 100 miljoen euro, 
waardoor er per saldo tot 2030 nog 300 miljoen euro rijksbijdrage van de totaal 
500 miljoen euro overblijft voor de invulling van maatregelen die volgen uit de 
risicogestuurde aanpak van het Strategisch Plan Verkeersveiligheid? 
 
Antwoord: 
De medeoverheden hebben in de eerste tranche van de investeringsimpuls 
verkeersveiligheid veel goede plannen ingediend die de infrastructuur 
verkeersveiliger maken, vaak al op korte termijn. Ik vind het belangrijk dat deze 
plannen kunnen worden uitgevoerd. Hiermee geven wij gezamenlijk op korte 
termijn een significante impuls aan de verkeersveiligheid. Vandaar dat ik het 
plafond van de regeling heb verhoogd door geld uit de investeringsimpuls 
verkeersveiligheid naar voren te halen. Hoewel het kasritme door het naar voren 
halen van de eerste tranche verandert worden de middelen zoals gepland aan 
verkeersveiligheid besteed. Per saldo verandert het totaalbedrag (500 mln. euro) 
van de investeringsimpuls dan ook niet. Op dit moment zijn er geen concrete 
mogelijkheden om aanvullende middelen vrij te maken voor de investeringsimpuls 
verkeersveiligheid. 
 
55 Vraag: 
Hoeveel van de rijksbijdrage van in totaal 500 miljoen euro wordt besteed aan 
innovaties om de verkeersveiligheid te verbeteren, en aan welke innovaties 
specifiek? Wanneer worden de effecten op de verkeersveiligheid daarvan verwacht? 
 
Antwoord: 
10% van het budget van de investeringsimpuls kan worden ingezet voor 
vernieuwende maatregelen (€ 50 mln.). Ik ben in overleg met de medeoverheden 
over de kaders en inhoudelijke invulling van deze middelen. 
Mijn inzet is om deze voor zomer  2021 vast te stellen, waarna de middelen kunnen 
worden ingezet. Daarbij kan gedacht worden aan projecten gericht op gedrag en 
technologie of experimenten vooruitlopend op definitieve inrichtingsmaatregelen. 
Dan wordt ook duidelijk wanneer effecten op de verkeersveiligheid kunnen worden 
verwacht. 
Daarnaast zet ik mij ook op andere manieren in voor innovatie bijvoorbeeld via de 
pilots veilig fietsen naar school en spreek ik met aanbieders van routeplanners en 
navigatiesystemen om afspraken te maken over het bevorderen van de 
verkeersveiligheid via navigatie, bijvoorbeeld rond scholen. 
  
56 Vraag: 
Wat zijn de operationele doelen als het gaat om het beleidsartikel circulaire 
economie? 
 
Antwoord: 
In 2016 heeft het kabinet besloten om aan te sturen op een volledig circulaire 
economie in 2050. In het Rijksbrede Programma Circulaire Economie ‘Nederland 
circulair 2050’, is daarvoor als tussendoel opgenomen om in 2030 50% minder 
abiotische primaire grondstoffen (mineralen, fossielen en metalen) te gebruiken. 
  
Om deze beleidsdoelen te realiseren, is het nodig om deze uit te werken en te 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
  2018 2019 
 Goederencategorie Invoer Invoer 
  kiloton kiloton 
72 Gietijzer, ijzer en staal 12.112 12.015 
73 Werken van gietijzer, van ijzer en van staal 2.803 2.728 
74 Koper en werken van koper 355 359 
75 Nikkel en werken van nikkel 58 44 
76 Aluminium en werken van aluminium 2.075 1.933 
78 Lood en werken van lood 30 40 
79 Zink en werken van zink 312 389 
80 Tin en werken van tin 8 7 
81 Andere onedele metalen 66 58 
82 Gereedschap 110 113 
83 Allerlei werken van onedele metalen 252 266 
 Totaal (kiloton) 18.181 17.951 
 
 
60 Vraag: 
Hoeveel CO2 en grondstoffen kunnen er worden bespaard als de overheid in 2030 
volledig circulair inkoopt? 
 
Antwoord: 
Voor de Rijksoverheid heeft KPMG in 2017 een quick scan uitgevoerd naar de eigen 
CO2-uitstoot en het eigen grondstoffengebruik van de Rijksoverheid, en dus naar 
de maximaal mogelijke besparing die kan worden gehaald met de eigen inkoop en 
bedrijfsvoering. Dit is voor 2017 ingeschat op 1,8 Mton CO2eq en 3 Mton aan 
grondstoffen. Hierin zitten ook andere vormen van duurzame inkoop, zoals de 
inkoop van duurzame energie en elektrisch vervoer. 
Voor de andere overheden heeft CE Delft begin dit jaar een quick scan uitgevoerd 
naar de eigen CO2-uitstoot van alle gemeenten, provincies en waterschappen 
samen. Deze wordt ingeschat op 2,7 - 3,1 Mton CO2eq. Het grondstoffengebruik 
van de andere overheden is niet bekend. 
Op dit moment loopt een spendanalyse waarin de CO2-uitstoot en het 
grondstoffengebruik van alle overheden samen verder in kaart wordt gebracht, 
zowel in Nederland zelf als in de keten. In maart 2021 worden de resultaten 
hiervan verwacht. 
 
61 Vraag: 
Hoeveel CO2 en grondstoffen kunnen er worden bespaard als de btw op reparaties 
naar het lage tarief gaat? 
 
Antwoord: 
Reparatie- en herstel van schoeisel en lederwaren, repareren van kleding en 
huishoudlinnen, reparatie van fietsen en een aantal werkzaamheden op het gebied 
van woningonderhoud en herstel, vallen nu onder het lage BTW-tarief. Andere 
reparatiediensten zoals de reparatie van auto’s of elektrische apparaten niet. Het is 
niet bekend hoeveel het lage BTW-tarief bijdraagt aan de vermindering van de 
CO2-uitstoot en het gebruik van grondstoffen. 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
67 Vraag: 
Hoeveel budget is er in totaal rijksbreed vrijgemaakt om de plastic soep tegen te 
gaan? 
 
Antwoord: 
Het kabinet is van mening dat de ‘plastic soep’ en andere vormen van plastics in 
het milieu een groot en groeiend probleem zijn. Daartoe zet het kabinet zich zowel 
in nationaal als internationaal verband in op het sluiten en verduurzamen van de 
kunststofketen, zodat kunststoffen niet in het milieu terechtkomen (onder andere 
met het Plastic Pact NL, het Europees Plastic Pact en de introductie van statiegeld 
op kleine plastic flesjes). Meer direct heeft Nederland een mariene strategie 
vastgesteld die voortvloeit uit de Europese Kaderrichtlijn Mariene Strategie (KRM). 
De kosten voor de uitvoering van het nieuwe programma van maatregelen 2022-
2028 worden geraamd tussen de 560 – 685 k euro per jaar. Dit is inclusief 250k 
voor de Zwerfvuilophaalregeling ter ondersteuning van opruimacties,  maar 
exclusief het geld voor de kennisagenda. Tijdens de huidige KRM periode 2016-
2022 gaat er veel geld naar die kennisagenda, circa 1,5 miljoen euro, voor 
zwerfvuil. Dit werd gefinancierd uit overheidsgelden en het Visserijfondsgeld 
(75%). Daarnaast is er voor de aanpak van microplastics 10 miljoen euro 
beschikbaar gesteld uit het Deltafonds voor de periode 2018-2021. Vanuit het 
Verdrag inzake de bescherming van het mariene milieu bestaat er een continue 
inzet van 50.000 euro per jaar. 
  
 
68 Vraag: 
Is er ooit onderzoek gedaan naar de effecten van statiegeld op glazen wijnflessen 
en wat waren de resultaten? 
 
Antwoord: 
In het onderzoek dat in 2017 door CE Delft is uitgevoerd naar de kosten en 
effecten van statiegeld, zijn acht varianten onderzocht. In vier varianten zijn naast 
plastic flesjes en blikjes ook eenmalige glazen flessen meegenomen. De effecten 
van een statiegeldsysteem voor eenmalig glas op de glasrecycling zijn beperkt en 
ook zijn deze systemen duurder (6,5 tot 12 eurocent per fles). 
  
De meerwaarde van bestaande vrijwillige statiegeldsystemen voor glas, is dat de 
ingenomen glazen flessen worden hergebruikt. In het onderzoek van CE Delft is 
niet onderzocht of statiegeld op glazen wijnflessen mogelijk kan maken dat deze 
flessen meermalen worden gebruikt. 
  
Ik wil voor glas een hoge circulaire doelstelling opnemen in het 
Verpakkingenbesluit. Hierover heb ik uw Kamer geïnformeerd in mijn brief over de 
recycledoelen van 2 juli 2020 (Kamerstuk 28 694, nr.136). Voor het halen van 
deze doelstelling telt hergebruik mee. Mijn doel daarbij is hergebruik van glazen 
verpakkingen via statiegeldsystemen te borgen en verder te stimuleren.  
 
69 Vraag: 
Is er ooit onderzoek gedaan naar de effecten van statiegeld op drankenkartons en 
wat waren de resultaten? 
 
Antwoord: 
Nee, er is bij mijn weten geen onderzoek gedaan naar statiegeld op 
drankenkartons. Het invoeren van statiegeld op kleine plastic flesjes heeft als doel 
plastic-soep tegen te gaan. Aanleiding voor deze maatregel was onder andere de 
petitiemotie van de Plastic Soup Surfer. Aanvullend heeft de Kamer gevraagd om 
ook blikjes in het zwerfafval aan te pakken, omdat die daarin ook een substantieel 
aandeel vormen. Een verschuiving van blikjes en flesjes naar andere 
verpakkingsmaterialen, met name drankenkartons, is onwenselijk. Ik heb 
toegezegd verschuivingen in de markt te monitoren en indien nodig, aanvullende 
maatregelen te nemen. Een grootschalige verschuiving is echter niet te 
verwachten. Blikjes en plastic flesjes worden veelal gebruikt voor het verpakken 
van (koolzuurhoudende) frisdranken en bier. Het is niet aannemelijk dat deze 
dranken verpakt zullen gaan worden in drankenkartons; daarvoor is deze 
verpakking technisch ongeschikt. 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
“klassieke”, mechanische recycling veilig en scoort deze beter op het punt van 
CO2-uitstoot, energiegebruik en milieubelasting. De uitvoering van de benodigde 
risicobeoordeling bevordert het kabinet onder andere met het Landelijk 
Afvalbeheerplan (LAP3) en met onderzoek en rapporten van het RIVM. 
  
Het probleem dat we met ZZS hebben, is voortgekomen uit de lineaire economie, 
waarin producenten hun product op de markt zetten zonder te hoeven nadenken 
over het afvalstadium en de recycling. In een circulaire economie worden alle 
materiaalkringlopen gesloten en zorgt de producent bij het ontwerp van producten 
dat volledige en veilige recycling mogelijk is. Veilige recycling betekent het 
vermijden van de toepassing van ZZS of, als een ZZS echt nodig is voor een 
essentiële functionaliteit, het uitvoeren van de recycling op zodanige wijze dat de 
ZZS niet in het leefmilieu terechtkomt. Dit is waar het kabinetsbeleid, gericht op de 
transitie naar een volledig circulaire economie in 2050, op aanstuurt (zie 
bijvoorbeeld de actualisatie van het Uitvoeringsprogramma Circulaire Economie 
2020-2023: kennis- en innovatieagenda en ZZS-strategie voor de maakindustrie; 
circulair ontwerpen (CIRCO tracks, Safe-by-Design)). Om de realisatie van deze 
beleidsdoelen – veilig te recyclen producten en veilige verwerking van afvalstoffen 
met ZZS – te monitoren werkt het RIVM aan een systematiek. Dit gebeurt in het 
kader van de opdracht die het kabinet heeft gegeven aan het PBL voor de opzet 
van de monitoring van de transitie naar een circulaire economie. 
  
74 Vraag: 
Op welke wijze wordt PFAS in producten beperkt vanaf 2021? Waarom wordt er 
niet voor gekozen om het gebruik van alle PFAS-stoffen in producten te verbieden? 
 
Antwoord: 
In mijn brief van 18 september jl. heb ik de procedure rond de PFAS-restrictie in 
Europees verband (middels de REACH-wetgeving) uiteengezet. Nederland zal 
samen met Duitsland, Denemarken, Zweden en Noorwegen in 2022 een 
restrictievoorstel (voorstel voor verbod) indienen voor alle niet-essentiële 
toepassingen van PFAS. 
 
75 Vraag: 
Zal de volledige groep PFAS-stoffen worden verboden, gezien de grote 
gezondheidsgevolgen die zij opleveren? 
 
Antwoord: 
De inzet is om een restrictievoorstel (REACH-wetgeving) in te dienen voor alle niet-
essentiële toepassingen van PFAS. Voor die toepassingen gaat derhalve een 
Europees verbod voor alle PFAS-stoffen gelden. Dit geldt niet voor PFAS in 
toepassingen die essentieel zijn voor bijvoorbeeld veiligheid, gezondheid of het 
milieu. Zo nodig kunnen voor die toepassingen beheersmaatregelen worden 
opgelegd om schade aan gezondheid of milieu te voorkomen. 
 
76 Vraag: 
Hoeveel CO2 kan er worden bespaard als het milieubeleid optimaal gehandhaafd 
zou worden? 
 
Antwoord: 
Emissie van CO2 wordt niet gereguleerd via de milieuvergunning. Grotere bedrijven 
vallen onder het Europese systeem voor emissiehandel (EU ETS). Om CO2 te 
mogen uitstoten moeten de ETS-bedrijven een emissievergunning aanvragen en 
voor nieuwe activiteiten moeten zij rechten kopen om een hoeveelheid 
broeikasgassen te mogen uitstoten. Gezien de vergunningplicht in het kader van 
EU ETS, is opname van emissie-eisen voor CO2 in de milieuvergunning juridisch 
niet mogelijk. De Nederlandse emissieautoriteit (NEA), een agentschap van het 
ministerie van Economische Zaken en Klimaat (EZK), is het bevoegd gezag voor 
deze CO2-emissiehandel. De ILT heeft hierin geen rol. Voor verdere vragen 
hierover verwijs ik u naar mijn collega van EZK. 
 
 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
Antwoord: 
De ILT gaat vanaf 2021 toezicht houden op het uitstoten van stikstofoxiden (NOx) 
tijdens de vaart. Dit onderwerp wordt opgenomen in het programma Schoon Schip. 
De uitbreiding vloeit voort uit de ILT-brede risicoanalyse en wordt gefinancierd uit 
de structurele extra middelen voor toezicht en handhaving die in de 
Ontwerpbegroting 2020 zijn opgenomen. 
  
83 Vraag: 
Worden er ook nieuwe indicatoren geluid ontwikkeld in verband met het onderzoek 
naar het advies van de World Health Organization (WHO)? 
 
Antwoord: 
Met het oog op de uitwerking van beleidsopties wordt de (financiële) haalbaarheid 
van beleidsopties over alle betrokken sectoren en de gevolgen voor infrastructuur 
en woningbouw zorgvuldig geanalyseerd. Het is momenteel nog niet bekend of de 
nog te maken beleidskeuzes nieuwe indicatoren behoeven voor het volgen van de 
voortgang van het geluidbeleid. 
 
84 Vraag: 
Zal het, gezien de summiere toelichting op het naar voren halen van 1,4 miljard 
euro aan investeringen in 2021-2025, wel lukken om deze investeringen inderdaad 
te versnellen? 
 
Antwoord: 
Zie het antwoord op vraag 16. 
  
85 Vraag: 
Hoe zeker is het dat het lukt om de middelen die in het Infrastructuurfonds naar 
voren worden gehaald, ook daadwerkelijk in te zetten? (174 miljoen euro in 2021)? 
 
Antwoord: 
Zie het antwoord op vraag 16. 
  
86 Vraag: 
Kan worden aangegeven om welke onderhoudsprojecten het gaat bij de naar voren 
geschoven middelen? 
 
Antwoord: 
Zie het antwoord op vraag 17. 
 
87 Vraag: 
Wat is de kans dat de versnelling uiteindelijk toch in kasschuiven resulteert van 
aanlegprojecten waarbij de besteding nog onduidelijk is? 
 
Antwoord: 
Het overgrote deel van de versnelling betreft uitgaven aan Beheer en Onderhoud. 
Deze uitgaven zijn verplicht en komen vrijwel zeker tot betaling in 2021. Er zijn in 
de versnelling geen aanlegprojecten opgenomen. 
 
88 Vraag: 
Klopt het dat het een leugen is dat er extra geld beschikbaar komt voor 
infrastructuur? 
 
Antwoord: 
Dit Kabinet heeft een incidentele extra bijdrage van 2 miljard en een structurele 
bijdrage van 100 miljoen aan het infrastructuurfonds toegevoegd. Deze bijdrage 
heeft het mogelijk gemaakt verkenningen te starten voor de aanpak van in de 
regeerakkoord genoemden knelpunten op wegen en spoor. 
 
89 Vraag: 
Voor 2021 kan het tekort voor de instandhouding van de netwerken (circa 1 miljard 
tot 1,4 miljard euro per jaar voor de periode 2022-2025) worden opgelost door 
inzet van risicoreserveringen, maar hoe wordt daarna omgegaan met dit probleem? 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
94 Vraag: 
Welke mogelijkheid is er om de Brede Doeluitkering (BDU) te schrappen? Wat 
betekent dit voor het ov in de vervoersregio's en de prijs van bus- en treinkaartjes? 
 
Antwoord: 
In de wet BDU verkeer en vervoer is vastgelegd dat het Rijk middelen aan de 
Vervoerregio Amsterdam (VRA) en Metropoolregio Rotterdam Den Haag verstrekt 
ten behoeve van de uitvoering van een integraal verkeer- en vervoersbeleid in deze 
regio’s. In mijn brief van 28 mei 2019 (Tweede Kamer, vergaderjaar 2018-2019, 
23 645, nr.705) heb ik uw Kamer inzicht gegeven in de bestedingen van de BDU. 
Deze middelen worden onder andere ingezet op de exploitatie van het regionaal OV 
en aanleg van regionale OV-, fiets- en weginfrastructuur. Het grootste deel van de 
middelen wordt aangewend voor het beheer, onderhoud en vervanging (BOV) van 
de (rail)infrastructuur. Het schrappen van de BDU zal betekenen dat er in deze 
regio’s geen OV meer zal kunnen worden aangeboden. 
 
95 Vraag: 
Is een korting van 15% op de BDU denkbaar, aangezien steden zelf gaan over de 
besteding en de aanschaf van elektrische bussen nou niet echt tot de kerntaak 
behoort? 
 
Antwoord: 
Een korting van 15% op de BDU acht ik niet wenselijk. Zo’n korting zal betekenen 
dat er minder middelen zullen zijn voor de exploitatie van het OV, de aanleg van 
regionale OV-, fiets- en weginfrastructuur en beheer, onderhoud en vervanging 
(BOV) van de (rail)infrastructuur. Dat zal betekenen dat de vervoerregio’s 
waarschijnlijk bus-, tram- en metrolijnen zullen moeten gaan schrappen wat als 
gevolg zal hebben dat de congestie in deze regio’s naar verwachting sterk zal gaan 
stijgen. De aanschaf van elektrische bussen door de vervoerregio geeft overigens 
invulling aan de afspraak uit het klimaatakkoord en draagt tevens bij aan minder 
uitstoot van luchtvervuiling, waaronder stikstofoxiden. 
  
96 Vraag: 
Is een korting van 15% op de apparaatskosten van het ministerie, die circa 320-
350 miljoen euro per jaar bedragen, denkbaar? Welke functies kunnen dan komen 
te vervallen? 
 
Antwoord: 
Een korting van 15% op de apparaatskosten van het ministerie is geen realistisch 
denkbeeld, althans niet op korte en middellange-termijn. In de ambtelijke 
inventarisatie van mogelijke ombuigingen en intensiveringen die op 22 september 
2020 is gepubliceerd door het ministerie van Financiën, wordt een generieke 
efficiëntiekorting van 0,6 procent per jaar op het apparaat (personele en materiele 
uitgaven) van de Rijksdienst gehanteerd. Daaraan wordt toegevoegd dat een 
hogere efficiëntieverbetering dan 0,6 procent tot per jaar bij een aantal 
organisaties voorstelbaar is, maar alleen als hier concrete bedrijfsvoerings- of 
beleidskeuzes aan ten grondslag liggen. 
De afgelopen jaren is aandacht voor de IenW-beleidsterreinen zoals luchtvaart, 
openbaar vervoer, circulaire economie en duurzaamheid juist gegroeid. Dat maakt 
het moeilijk voorstelbaar dat een dergelijke korting op het apparaatsbudget binnen 
afzienbare tijd gerealiseerd kan worden. Welke functies zouden kunnen komen te 
vervallen is afhankelijk van de keuzes die in een dergelijk scenario worden 
gemaakt met betrekking tot de beleidsterreinen en/of onderdelen van de 
bedrijfsvoering die worden geposterioriteerd. 
  
97 Vraag: 
Welke mogelijkheden ziet u om in verband met corona en het naar voren halen van 
bestedingen meer geld uit te geven aan beheer en onderhoud dan voor de jaren 
waarvoor het gepland stond? 
 
Antwoord: 
Op dit moment zijn alle mogelijkheden die ik zie in de begroting verwerkt. Ik laat 
echter geen kans onbenut om binnen de randvoorwaarden van capaciteit en 
begroting te kijken waar ik de markt kan steunen. Daar waar van toepassing zal ik 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
beschikt uw Kamer over alle informatie om de voorhang te kunnen afronden. 
 
103 Vraag: 
Waarom laat u de uitwerking van regionale luchthavens over aan de regio, wetende 
dat er een nationaal belang speelt? 
 
Antwoord: 
Het Rijk geeft in de Ontwerp-Luchtvaartnota aan dat de ontwikkeling van regionale 
luchthavens moet aansluiten bij de wensen en behoeften vanuit de regio. Dat is in 
lijn met de aanbevelingen uit de Proefcasus Eindhoven. De belangrijkste lusten en 
lasten van deze luchthavens liggen immers in de omliggende regio. Dat is ook 
reden dat de luchthavens gevraagd wordt om een regionale verkenning met 
betrokkenheid van verschillende stakeholders uit te voeren over de toekomstige 
ontwikkeling van de betreffende luchthaven. Daarbij moeten ze rekening houden 
met de door het Rijk geschetste ambities in de Ontwerp-Luchtvaartnota. Het Rijk is 
bij deze trajecten betrokken vanuit de publieke belangen van de Ontwerp-
Luchtvaartnota en zal nationale belangen (bijvoorbeeld ten aanzien van 
maatschappelijk verkeer) daarin borgen. 
 
104 Vraag: 
Welke rol hebben gemeenten bij het opstellen van de stationsagenda? 
 
Antwoord: 
Zie het antwoord op vraag 105. 
 
105 Vraag: 
Op welke wijze zal de stationsagenda de samenwerking tussen decentrale 
overheden en overige partijen bevorderen? 
 
Antwoord: 
De stationsagenda moet leiden tot een meer integrale afweging van publieke (en 
andere) belangen op stations. Daarmee wordt er beter ingespeeld op het 
toenemende maatschappelijke belang van stations als knooppunten (hubs) en zal 
de ruimte voor en samenwerking tussen de verschillende partijen op stations 
verbeteren. Eén van de doelen van de stationsagenda is om belanghebbenden 
zoals decentrale overheden, waaronder gemeenten, maar ook andere vervoerders 
meer en beter te betrekken bij de ontwikkeling en het beheer van stations. Zo 
wordt er bijvoorbeeld één aanspreekpunt gecreëerd en komen er heldere 
procedures voor derden waardoor duidelijk is bij wie zij terecht kunnen en wat zij 
daarvan mogen verwachten. Voor de stationsagenda geldt dat het proces net zo 
belangrijk is als de uitkomst. Belanghebbenden, zoals gemeenten, zullen dus nauw 
betrokken worden in het opstellen van de langetermijnvisie op stations. Op die 
manier borgen we de betrokkenheid van decentrale overheden. 
  
106 Vraag: 
Wat is er nog nodig om de tijdlijn van 2025 te behalen om de sprinterdienst op het 
traject Zwolle-Leeuwarden te decentraliseren? 
 
Antwoord: 
De planning is om dit najaar tijdens het BO MIRT met Noord-Nederland nadere 
besluiten te nemen. Voor de aanbestedingsprocedure zijn enkele jaren nodig. Er is 
voldoende tijd om de sprinterdienst te decentraliseren per 2025. 
 
107 Vraag: 
Wat is de stand van zaken van de omvorming van ProRail tot zelfstandig 
bestuursorgaan? 
 
Antwoord: 
Het wetsvoorstel inzake de omvorming van ProRail is op 17 februari bij uw Kamer 
ingediend. Gelijktijdig heeft de internetconsultatie van de lagere regelgeving 
plaatsgevonden zodat u het geheel in samenhang heeft kunnen beoordelen. Op 25 
juni heeft de toelichting van de Raad van State plaatsgevonden. Daarnaast heeft 
op 10 september het rondetafelgesprek plaatsgevonden met diverse stakeholders 
en is op 15 september het Verslag door uw Kamer vastgesteld. Mijn reactie hierop 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
111 Vraag: 
Waarom stelt u dat ons doel is dat in 2030 alle nieuwe personenauto's emissieloos 
zijn, terwijl het regeerakkoord spreekt over een streven? 
 
Antwoord: 
Het Klimaatakkoord is een uitwerking van het genoemde streven uit het 
regeerakkoord. In het Klimaatakkoord zijn daarom maatregelen opgenomen om de 
100% nulemissie nieuwverkoop in 2030 dichterbij te brengen. Het gaat het kabinet 
er vooral om dat die maatregelen helpen om de 100% nulemissie nieuwverkoop in 
2030 dichterbij te brengen. 
 
112 Vraag: 
Als 200.000 mensen extra op de fiets moeten, waarom laten we dan nog ov rijden? 
Wat voegt een fietsenstalling toe aan het rijden op een fiets als je niet in een grote 
stad woont? Wat hebben mensen op het platteland aan een fietsenstalling in het 
hartje van de stad? 
 
Antwoord: 
Er is in Nederland een grote mobiliteitsbehoefte. Mensen wonen op de ene plek en 
werken elders. Of willen bijvoorbeeld elders recreëren. Fietsen tussen deze plekken 
is gezond en duurzaam. Echter soms is een combinatie van vervoersmiddelen 
noodzakelijk om een bestemming te bereiken, bijvoorbeeld de combinatie tussen 
de fiets en het OV wordt door veel reizigers gebruikt. Ook mensen buiten de grote 
steden hebben belang bij het makkelijk gebruik kunnen maken van het OV 
gecombineerd met de fiets en daar hoort het veilig kunnen stallen van je fiets bij. 
Een groot deel van de aanvragen van gemeenten en provincies voor cofinanciering 
van extra fietsparkeerplaatsen betreft stallingen bij stations in landelijke gebieden. 
Voor bewoners van landelijke gebieden is het voordeel van de gecombineerde fiets-
treinreis naar het verstedelijkte gebied dat ze files en parkeerproblemen vermijden. 
Voor reizigers met bestemmingen in het hart van steden biedt natransport met de 
fiets vanaf het station dezelfde voordelen. Zij moeten hun fiets ergens kunnen 
stallen. 
 
113 Vraag: 
Kunnen we ervan uitgaan dat de Climate Adaptation Summit digitaal zal 
plaatsvinden en dat er kosten bespaard kunnen worden in verband met corona? 
 
Antwoord: 
Als gevolg van de Covid-19 pandemie en de getroffen maatregelen is de Climate 
Adaptation Summit (CAS 2021) verplaatst naar 25 januari 2021 en wordt deze 
grotendeels online vormgegeven. Met de wijziging van datum en omzetten naar 
een online Summit zijn de kosten voor de organisatie van de Summit nagenoeg 
gehalveerd. In de voorliggende begroting zijn daarom de kosten voor de 
organisatie van de online Summit opgenomen. Gezien het interdepartementale 
karakter van klimaatadaptatie dragen overigens meerdere ministeries bij aan CAS 
2021.  
 
114 Vraag: 
Kunt u een concreet overzicht geven van de maatregelen die u specifiek neemt in 
het kader van droogtebestrijding? 
 
Antwoord: 
De afgelopen jaren zijn in het kader van het Deltaprogramma Zoetwater en de 
Beleidstafel Droogte al veel maatregelen uitgevoerd om Nederland beter weerbaar 
te maken tegen droogte en watertekorten. Zoals het peilbesluit IJsselmeer 
waarmee een extra zoetwaterbuffer wordt gerealiseerd en de uitbreiding van de 
Kleinschalige Wateraanvoer (KWA) om in tijden van droogte extra zoetwater naar 
West-Nederland te kunnen aanvoeren. In tabel 12 van het Deltaprogramma 2021 
staan alle concrete maatregelen uit fase 1 (2016-2021) van het Deltaprogramma 
Zoetwater. Het gaat om een pakket maatregelen van ruim €400 mln, waarvan ruim 
€150 mln uit het Deltafonds. 
 
115 Vraag: 
Wat zijn de verwachte speerpunten voor het Nationaal Water Programma dat 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
118 Vraag: 
Houdt het Kennisprogramma Zeespiegelstijging ook rekening met de 
bodemdalingsproblematiek en de wijze waarop die twee thema’s met elkaar in 
verbinding staan? 
 
Antwoord: 
Het kennisprogramma richt zich primair op de effecten van zeespiegelstijging. 
Bodemdaling in de Noordzee en de Waddenzee wordt direct meegenomen in de 
modellering van te verwachten zeespiegelstijging en benodigd suppletiezand. Ook 
het effect van bodemdaling en zeespiegelstijging voor met name de Waddenzee en 
de Zuidwestelijke delta wordt in beeld gebracht. Uiteraard dient ook bij de 
uitwerking van concrete maatregelen, bijvoorbeeld bij het versterken van primaire 
waterkeringen, rekening gehouden te worden met bodemdaling. 
 
119 Vraag: 
Komt er in het Kennisprogramma Zeespiegelstijging ook aandacht voor 
leefbaarheid, economie en natuur? 
 
Antwoord: 
Ja, op verschillende manieren. Wanneer de impact van verschillende scenario’s 
voor zeespiegelstijging op de huidige waterveiligheid en zoetwatervoorziening in 
beeld is, worden de gevolgen voor aspecten en belangen zoals havens, 
scheepvaart, landbouw, natuur, wonen en recreatie onderzocht. Daarnaast wordt 
gekeken naar (ruimtelijke) opgaven, zoals energietransitie, woningbouwopgave en 
landbouwtransitie, met het oog op de leefbaarheid op de lange termijn. Hierin 
wordt ook voorzien door participatie van maatschappelijke organisaties en 
betrokkenheid van andere overheden. 
 
120 Vraag: 
Zit er niet heel veel maakbaarheid in uw duurzame programma's? Wat sneuvelt als 
eerste als er 15% bezuinigd moet worden? 
 
Antwoord: 
Voor het Ministerie van IenW is duurzaamheid een essentieel onderdeel van het 
beleid en van de organisatie. Duurzaamheid is niet meer weg te denken: we 
moeten met elkaar werken aan oplossingen voor klimaat, circulaire economie en 
biodiversiteit. Dat uit zich in het IenW-beleid, maar ook in wat IenW zelf doet aan 
duurzaamheid. IenW was het eerste ministerie met een eigen 
duurzaamheidsverslag en dat gecertificeerd is op de CO2-Prestatieladder. Het 
ministerie streeft ernaar om in 2030 energie- en klimaatneutraal te zijn. Bij een 
bezuinigingsronde van 15% zal over de hele linie worden gekeken waar deze zal 
neerslaan, maar ook dan zal IenW vasthouden aan duurzaam beleid en duurzaam 
acteren als organisatie. 
 
121 Vraag: 
Bent u voornemens om statiegeld op kleine plastic flesjes op termijn ook voor sap 
en zuivel te laten gelden als blijkt dat dergelijke verpakkingen nog veel in het 
zwerfafval voorkomen? 
 
Antwoord: 
In de toelichting van het Besluit maatregelen kunststof drankflessen, is uiteengezet 
waarom flesjes voor sap en zuivel zijn uitgezonderd. Dit heeft te maken met de 
lagere viscositeit van sappen en zuivel die ervoor zorgt dat er meer productrestant 
achter blijft. Ook levert de hogere mate van bederfelijkheid van de restanten van 
zuivel en sappen geur- en hygiëneproblemen op. Verder wordt voor het verpakken 
van sappen en zuivel van andere soorten kunststof gebruik gemaakt, die een ander 
recyclingproces vragen. Extra reiniging en extra sortering als gevolg van de 
aanwezigheid van flessen van sappen en zuivel leidt tot hogere kosten in het totale 
statiegeldsysteem en een slechtere kwaliteit van het recyclaat. Zoals eerder aan uw 
Kamer toegezegd zullen bij een evaluatie van het statiegeldsysteem de 
ontwikkelingen en de gevolgen op het gebied van de sap- en zuivel flessen aan de 
orde komen. 
  

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
opleidingsprogramma voor alle vergunningverleners water op het gebied van 
chemische stoffen om het kennisniveau te verhogen. 
• Kennis: Nationale analyse waterkwaliteit (Kamerstuk 27 625 nr. 502). 
Kennisimpuls Waterkwaliteit: kennisprogramma van 4 jaar voor meer inzicht in 
de kwaliteit van het grond- en oppervlaktewater en de factoren die deze 
kwaliteit beïnvloeden. 
• Impuls Deltaplan Agrarisch Waterbeheer: Ontwikkelen tools voor het in beeld 
brengen van de agrarische wateropgave, en bepalen van effectieve 
maatregelen op gebiedsniveau. 
 
125 Vraag: 
Kunt u toelichten op welke manier het budget van 38,8 miljoen euro, dat is 
gereserveerd voor het stimuleren van de toepassing van maatregelen bij agrariërs, 
voor de periode 2020 tot en met 2027 gespendeerd zal worden? 
 
Antwoord: 
De inzet zal gericht zijn op de verspreiding en toepassing van kennis over 
waterbeheer in de agrarische praktijk. Via gebiedsprocessen worden 
maatregelpakketten ontwikkeld ten behoeve van de wateropgave voor de 
landbouw. De maatregelpakketten dragen bij aan het halen van de doelen van de 
Kaderrichtlijn Water en de Beleidsnota Drinkwater. 
 
126 Vraag: 
Op welke wijze gaat u de resultaten van de Zeer Zorgwekkende Stoffen (ZZS)-
uitvraag bij alle bevoegde gezagen voor alle relevante emissies bij de verschillende 
bevoegde gezagen gebruiken om adequater te prioriteren? 
 
Antwoord: 
Op de ZZS-lijst staan op dit moment ruim 1600 stoffen, maar deze stoffen worden 
niet allemaal in Nederland toegepast. Met de ZZS-uitvraag wordt door alle 
bevoegde gezagen geïnventariseerd welke ZZS in Nederland gebruikt worden en in 
welke mate deze worden geëmitteerd naar het milieu. Op basis van deze kennis 
kan er gericht worden gezocht naar nieuwe methoden om een stof te vervangen, 
naar nieuwe emissie reducerende maatregelen of kan er besloten worden om een 
traject te starten om productie en gebruik van die stof in Europa te reguleren of uit 
te faseren. 
 
127 Vraag: 
Kunnen de resultaten van de ZZS-uitvraag bij alle bevoegde gezagen voor alle 
relevante emissies bij de verschillende bevoegde gezagen tot gevolg hebben dat 
ZZS-groepen verboden worden, indien de uitkomsten zorgelijk zijn? 
 
Antwoord: 
Het ZZS-beleid is een nationaal emissiebeleid met als doel de emissies van ZZS 
naar het milieu terug te dringen door ZZS-emissies geheel te voorkomen en als dat 
niet mogelijk is emissie te minimaliseren. Het gebruik en het op de markt brengen 
van een stof is in Europese wetgeving geregeld. Het uitfaseren van een stof via een 
verbod wordt onder REACH geregeld. De informatie uit de uitvraag kan er toe 
leiden dat Nederland zich extra gaat inzetten om stoffen via het EU-traject uit te 
faseren. 
 
128 Vraag: 
Wat is de stand van zaken in het PFAS-dossier? 
 
Antwoord: 
Begin juli is een actualisatie van het tijdelijk handelingskader PFAS gepubliceerd. 
Deze actualisatie betekende een verruiming van de mogelijkheden tot toepassing 
van PFAS-houdende grond. Hiermee kan het grootste deel van het grondverzet 
doorgang vinden. Op dit moment voeren RIVM en Deltares enkele onderzoeken uit, 
onder meer naar hergebruiksnormen voor PFAS-houdende grond en de 
aanwezigheid van PFAS in zoute bagger. Op basis van deze resultaten zal ik 
bekijken of verdere aanpassingen mogelijk en nodig zijn. In het voorjaar van 2021 
verwacht ik met een definitief handelingskader te komen. Ik zal in overleg en 
afstemming met de decentrale overheden, koepels en bedrijfsleven tot een 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
133 Vraag: 
Hoe staat het met de motie-Von Martels en Van Eijs over de financiële 
zekerheidsstelling in verband met omgevingsveiligheid? 
 
Antwoord: 
In de motie Von Martels en Van Eijs[1] en Ziengs[2] is aan de regering gevraagd 
om nader te specificeren in welke situaties of omstandigheden de risico’s het 
grootst zijn dat hoge saneringskosten van bedrijven voor rekening van de overheid 
komen en om daarvoor passende voorzieningen te treffen. 
  
Uit een Quickscan uitgevoerd bij de provincies was de hoofdconclusie dat, buiten de 
majeure risicobedrijven, de grootste risico’s bij afvalverwerkende bedrijven liggen. 
De resultaten van deze Quickscan zijn per brief van 18 januari 2019 aan uw Kamer 
gezonden.[3] 
  
Per brief van 29 mei jl.[4] heb ik uw Kamer geïnformeerd over mijn voornemen om 
voor majeure risicobedrijven een plicht tot het stellen van financiële zekerheid te 
regelen. Hiertoe wordt de huidige ‘kan-bepaling’ in het Omgevingsbesluit voor 
majeure risicobedrijven (bedrijven die vallen onder het Besluit risico’s zware 
ongevallen en IPPC-bedrijven van categorie 4, bijlage I, bij de EU-richtlijn 
industriële emissies) vervangen door een ‘moet-bepaling’. 
Categorieën afvalbedrijven waarvoor financiële zekerheid kan gaan gelden zijn 
milieubelastende activiteiten met betrekking tot de opslag en verwerking van afval 
voor zover daarvoor een vergunning vereist is in het kader van het Besluit 
activiteiten leefomgeving (Bal). Voor deze categorieën bedrijven werk ik aan een 
bevoegdheid voor het bevoegd gezag om bij vergunningvoorschrift financiële 
zekerheid vast te kunnen stellen.   
  
Beide wijzigingen zullen via aanpassing van het Omgevingsbesluit worden 
gerealiseerd. 
In afstemming met het ministerie van BZK en decentrale overheden zal worden 
bezien of het wijzigingsbesluit tegelijk met de Omgevingswet in werking kan treden 
of zo spoedig mogelijk daarna. Met deze aanpassing van het Omgevingsbesluit geef 
ik uitvoering aan eerdergenoemde moties. 
 
[1] Kamerstukken II 2017-2018, 28 089, nr. 78. 
[2] Kamerstukken II 2017-2018, 28 089, nr. 86. 
[3] Kamerstukken II 2018-2019, 28 089, nr. 107. 
[4] Kamerstukken II 2018-2019, 28 089, nr. 135. 
 
134 Vraag: 
Zijn op termijn extra middelen denkbaar voor cybersecurity? Welke concrete 
resultaten zijn beoogd? 
 
Antwoord: 
Het versterken van de digitale weerbaarheid acht ik van groot belang, gezien de 
toenemende digitale afhankelijkheid en cyberdreigingen. Er wordt daarom, zoals ik 
u in de brief van 15 juni 2020 ten behoeve van het Algemeen Overleg Water heb 
geïnformeerd voor 2020 en 2021 door Rijkswaterstaat een 
versterkingsprogramma opgesteld en uitgevoerd. In totaal is er ruim € 17 miljoen 
extra toegekend voor de vergroting van de cyberweerbaarheid van de netwerken 
bij Rijkswaterstaat. Hiervoor wordt een pakket aan maatregelen vastgesteld om de 
Algemene Rekenkamer aanbevelingen versneld op te pakken, Beveiligd Werken 
Rijkswaterstaat restmaatregelen uit te voeren en daarmee de cyberweerbaarheid te 
vergroten. Daarmee worden de prestaties op de netwerken (hoofdwegen, 
hoofdvaarwegen en hoofdwater) die in beheer van RWS zijn preventief beschermd, 
aanvallen gedetecteerd en verholpen. Naar aanleiding van een verzoek van het Lid 
Geurts in het Algemeen Overleg Water van 22 juni jl. zal ik voor het 
Wetgevingsoverleg Water van 11 november as. de Kamer schriftelijk nader 
informeren welke resultaten worden beoogd in dit versterkingsprogramma.      
 
135 Vraag: 
Hoe wordt er op doelmatigheid gestuurd bij de inzet van publieke middelen voor 
het Deltaplan Agrarisch Waterbeheer en kan dat een onderdeel van de ex-ante 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
138 Vraag: 
In hoeveel gevallen van een gediagnostiseerde coronabesmetting is het openbaar 
vervoer als bron geconstateerd? 
 
Antwoord: 
Dat is onbekend. Door het RIVM en de GGD’en wordt informatie verzameld over 
personen met een positieve SARS-CoV-2 testuitslag. In het brononderzoek door de 
GGD wordt bij COVID-19 patiënten nagegaan of er gerelateerde ziektegevallen zijn 
en in welke setting de besmetting mogelijk heeft plaatsgevonden. In de periodieke 
rapportages van het RIVM wordt bij ziektegevallen voor zover bekend een setting 
vermeld. Het openbaar vervoer wordt hierbij niet als afzonderlijke categorie 
gerapporteerd. 
 
139 Vraag: 
Wat zou het kosten als we alle eilandbewoners van Caribisch Nederland zouden 
vrijstellen van de vaste lasten voor hun nuts-/drinkwatervoorziening? 
 
Antwoord: 
Per jaar kan het benodigde bedrag voor het op 0 zetten van het vastrecht voor 
drinkwater verschillen, afhankelijk van onder andere het aantal aansluitingen op en 
investeringen in het drinkwaternet. Het Kabinet gaat een onderzoek uitvoeren naar 
een financieel duurzame exploitatie van de drinkwatervoorziening in Caribisch 
Nederland, waarbij ook een inschatting van de benodigde subsidies bij een 
vastrecht van 0 euro zal worden meegenomen.  
In verband met COVID-19 betalen de inwoners van Caribisch Nederland in 2021 
geen vastrecht voor hun drinkwatervoorziening. Hiervoor is in aanvulling op de 
reguliere subsidie die in 2021 3,236 miljoen euro betreft, een corona-subsidie van 
3,352 miljoen euro ter beschikking gesteld. 
  
140 Vraag: 
Welke effecten op omliggende natuurwaarden zijn te verwachten bij de hogere 
frequentie van de ferryverbinding tussen Sint Maarten, Sint Eustatius en Saba? 
 
Antwoord: 
Er zijn nauwelijks effecten op omliggende natuurwaarden te verwachten. Het 
betreft een relatief klein schip dat de havens van Saba en St. Eustatius zal gaan 
aan doen. Er is meer vaart op de eilanden en het kleine ferryschip draagt nagenoeg 
niets bij aan de belasting van de natuurwaarden. Die overige vaart bestaat uit de 
bevoorradingsschepen (groter dan de ferry), vissersscheepjes en op St. Eustatius 
ook grote tankers. 
 
141 Vraag: 
Hoeveel geld wordt er in totaal bijgedragen uit het Deltafonds ten behoeve van het 
Noordzeeakkoord? 
 
Antwoord: 
Vanuit het Deltafonds wordt in totaal (t/m 2030) €46,8 miljoen bijgedragen aan 
het Noordzeeakkoord. 
 
142 Vraag: 
Kan uiteengezet worden hoe de 18.446 (x 1.000) euro voor luchtvaart wordt 
verdeeld per thema? 
 
Antwoord: 
Van het totaalbedrag is € 1.572.000 bestemd voor inhuur luchtruimherziening, een 
meet- en monitoringprogramma rondom Lelystad Airport en voor 
omgevingsmanagement Schiphol. € 828.000 is bestemd voor het Program 
Management Office van het programma Luchtvaart en de daarin opgenomen 
projecten Schiphol, Lelystad en Luchtruimherziening. Het resterende bedrag is 
bestemd voor de uitvoering van de Luchtvaartnota. Het gaat hierbij voornamelijk 
om subsidies t.b.v. hybride en elektrisch vliegen, programmatische aanpak 
vliegtuiggeluid en versterking omgevingskwaliteit regionale luchthavens. 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
148 Vraag: 
Wat is de stand van zaken van de Waddenagenda? Wat hebben verschillende lokale 
en regionale besturen aan zaken opgemerkt bij de Waddenagenda? Wat zijn de 
inspraakreacties geweest? En kunt u de Tweede Kamer uitgebreid informeren over 
het proces voor het eerstvolgende overleg Wadden? 
 
Antwoord: 
In aanloop naar het AO Wadden op 5 november wordt uw Kamer geïnformeerd 
over de stand van zaken omtrent de Agenda voor het Waddengebied 2050 middels 
een ‘Waddenbrief’. De in het kader van de internetconsultatie ingediende 
(openbare) reacties zijn te vinden op 
https://www.internetconsultatie.nl/ontwerpagenda_voor_het_waddengebied_2050/
reacties. In een ‘Nota van Antwoord’ bij de Agenda wordt opgenomen of en op 
welke wijze de reacties in de definitieve Agenda of het bijhorende 
Uitvoeringsprogramma Waddengebied 2021-2026 worden meegenomen. 
 
149 Vraag: 
Wat is er concreet voortgekomen uit de toezegging van de staatssecretaris van EZK 
om in gesprek te gaan met vertegenwoordigers van de Waddeneilanden over de 
situatie aldaar als gevolg van de coronacrisis? Wanneer is dit gesprek gevoerd? 
 
Antwoord: 
Conform de gezamenlijke Kamerbrief[1] namens EZK/ IenW/ BZK is er een aantal 
acties ondernomen vanuit het kabinet, naast natuurlijk de algemene maatregelen 
in de afgekondigde steunpakketten. Zoals de staatssecretaris van EZK heeft 
toegelicht in het AO Toerisme (9 september) is zij in continue afstemming met de 
verschillende sectoren om de schade zoveel mogelijk te beperken en een meer 
rendabele bedrijfsvoering te realiseren. Specifiek vanuit EZK ondernomen acties 
m.b.t. de Waddeneilanden: 
Vanuit de taskforce Gastvrijheidseconomie is contact gelegd met het 
Samenwerkingsverband Waddeneilanden. In de taskforce worden de 
Waddengemeenten vertegenwoordigd door de VNG. Zij werken aan het verstevigen 
van de samenwerking in de sector en oplossingen voor een kwaliteitsverbetering 
van het toeristische product. 
Naast de taskforce is voor o.a. de Waddeneilanden een overleg geïnitieerd met de 
gemeenten waar de economische en sociale impact van de coronacrisis groot is 
vanwege het (gedeeltelijk) wegvallen van aan toerisme gerelateerde inkomsten. Op 
deze manier worden best practices uitgewisseld om elkaar te versterken en 
bekeken welke zaken nader uitgewerkt moeten worden als mogelijke oplossingen 
voor deze gemeenten. 
 
[1] Kamerstuk 35 420, nr. 86 
  
150 Vraag: 
Wat is de stand van zaken bij de decentralisatie van de Waddenveren? 
 
Antwoord: 
De provincie Fryslân heeft in het coalitieakkoord 2019-2023 opgenomen positief te 
staan tegenover decentralisatie van de concessieverlening Friese Waddenveren. Na 
het bestuurlijk overleg MIRT vorig jaar is een gezamenlijk overleg gestart en wordt 
een intentieverklaring voorbereid. Het voornemen is om deze nog dit jaar te 
ondertekenen. De intentieverklaring is een uitwerking van de te maken afspraken 
en het proces. De huidige concessie heeft een looptijd tot 2029. Rekening 
houdende met de tijd die nodig is om een nieuwe concessie te verlenen, is er 
voldoende tijd om het proces zorgvuldig te doorlopen en af te stemmen met de 
direct betrokkenen. 
  
151 Vraag: 
Wat wordt met de 461 (x 1.000) euro voor opdrachten water internationaal 
gefinancierd? 
 
 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Antwoord: 
Bij de totstandkoming van het bedrag voor sanering is uitgegaan van een scenario 
waarbij tussen de 25 en 40 kotters uitgenomen kunnen worden. Daarbij is 
uitgegaan van de inkomsten van de afgelopen jaren. Wat betreft de middelen voor 
innovatie moet niet vergeten worden dat ook cofinanciering nodig is vanuit de 
sector zelf. En het gaat hier om relatief kleine sector. Met de 45 miljoen uit het 
Noordzeeakkoord (35 miljoen uit het EMVAF en 10 miljoen nationale middelen) en 
de nog bestaande innovatiemiddelen (nationale iovatiemiddelen en middelen uit 
het Europees Fonds voor Maritieme Zaken en Visserij EFMZV) zijn er voldoende 
middelen om een impuls te geven aan de noodzakelijke innovaties gericht op een 
zero impactkotter. 
 
157 Vraag: 
Waarom staan de activiteiten voor het behalen van de KRW-richtlijnen ingeboekt 
als juridisch niet-verplicht? 
 
Antwoord: 
De middelen voor uitvoering van het KRW-verbeterprogramma staan op het 
Deltafonds en zijn juridisch verplicht. Daarnaast staan nog beperkt middelen op 
H12 waar proceskosten voor de totstandkoming van de 
Stroomgebiedbeheerplannen van de KRW uit bekostigd worden. Bij de bepaling van 
het deel juridisch verplicht wordt gekeken voor welk bedrag naar verwachting per 1 
januari 2021 nog geen juridisch bindende overeenkomt met een opdrachtnemer zal 
zijn afgesloten. Ten behoeve van de KRW worden in de loop van 2021 juridische 
verplichtingen aangegaan voor de uitvoering van een aantal opdrachten. Hierbij 
valt te denken aan de economische analyse die het CBS uitvoert ten behoeve van 
de derde generatie Stroomgebiedbeheerplannen. Deze middelen worden jaarlijks 
juridisch verplicht. 
 
158 Vraag: 
Wat houdt ‘watereducatie om het waterbewustzijn bij jongeren te stimuleren’ in? 
 
Antwoord: 
Bij de watereducatie bij jongeren wordt de website  www.watereducatie.nl ingezet. 
Dit is een website met lesmateriaal voor het primair en voortgezet onderwijs. Het 
gaat om lesmateriaal over waterkwaliteit, waterveiligheid en klimaatadaptatie. 
Denk aan: wat gebeurt er als je de WC doortrekt, waar gaat het water dan heen? 
Of: hoe kun je je straat en tuin beter voorbereiden op weersextremen? Of: waarom 
hebben we dijken en sluizen? Via de website zijn ook informatieve filmpjes te 
bekijken over deze thema’s. Scholen kunnen via de site ook gratis 
gastlessen  aanvragen. Deze worden vrijwillig gegeven door bevlogen 
waterspecialisten. Op deze manier draagt het ministerie bij aan lesmateriaal voor 
het vergroten van het waterbewustzijn bij jongeren. 
 
159 Vraag: 
Welke bijdrage levert het Rijk aan deze watereducatie? 
 
Antwoord: 
Het Rijk draagt bij aan watereducatie door de website www.watereducatie.nl (zie 
antwoord op vraag 158) en door promotie van deze website via onder andere Ons 
Water. 
 
160 Vraag: 
In hoeverre zijn de doelstellingen uit de KRW tot dusver behaald en waar liggen de 
knelpunten? 
 
Antwoord: 
In de aanloop van het AO Water van juni heeft uw Kamer de meest recente 
informatie ontvangen over de mate waarin doelen van de Kaderrichtlijn Water 
worden gehaald en over de resterende opgaven (Kamerstuk 27625 nr. 502). Een 
belangrijk knelpunt in bepaalde gebieden is de nutriëntenbelasting vanuit 
landbouwgronden. In de brief aan uw Kamer over de contouren van een nieuw 
mestbeleid (8 september j.l, kenmerk DGA-PAV / 20230798) is uiteengezet hoe 
verbetering van de waterkwaliteit wordt nagestreefd. In het antwoord op vraag 155 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
De strategische opgaven voor de energietransitie uit het Klimaatakkoord, voor 
natuurherstel en voor een gezonde toekomst voor visserij worden concreet en 
langdurig met elkaar in balans gebracht, rekening houdend met de belangen van 
andere gebruikers. In het Noordzeeakkoord is samen meer bereikt dan daarbuiten 
in afzonderlijke dossiers mogelijk was geweest. Het Rijk stelt hier 200 mln. euro 
voor beschikbaar t/m 2030 en spant zich hier extra voor in. Het Kabinet wil daarom 
onverkort door met het Noordzeeakkoord en het Noordzeeoverleg. Naar aanleiding 
van het advies van de dhr. Joustra zijn de onafhankelijke voorzitter van het 
Noordzeeoverleg en LNV in gesprek met de visserijsector. De deur staat wat het 
Rijk betreft open voor de sector om weer mee te doen, en zo denken de andere 
partijen in het Noordzeeoverleg er ook over. 
 
166 Vraag: 
Wanneer komt de kabinetsappreciatie bij het advies van Joustra over het 
Noordzeeakkoord? 
 
Antwoord: 
Ik heb toegezegd om samen met de minister van LNV na de zomer uw Kamer in 
één gezamenlijke brief de appreciaties toe te zenden van het governance-advies 
over het Noordzeeoverleg door het Overlegorgaan Fysieke Leefomgeving en het 
advies over deelname van de visserij aan het Noordzeeoverleg door dhr. Joustra. 
Deze appreciaties zijn in afronding. Ik hoop u deze brief op korte termijn toe te 
sturen. 
 
167 Vraag: 
Welk overleg heeft plaatsgevonden met de provincies Fryslân en Groningen en de 
gemeenten Het Hoge Land en Noard-East Fryslân over de gevolgen voor de visserij 
en de regio van het Noordzeeakkoord? Wat is daaruit gekomen? 
 
Antwoord: 
Onder voorzitterschap van de onafhankelijke voorzitter van het OFL hebben in de 
aanloop naar het Noordzeeakkoord, in aanvulling op de bijeenkomsten van het 
Noordzeeoverleg (waaraan andere overheden niet deelnamen), gesprekken met 
onder andere provinciale overheden plaatsgevonden Daarnaast zijn op 25 juni 
2020 in het kader van de totstandkoming van het Programma Noordzee 2022-2027 
de land-zee interacties besproken met de provincies Fryslân en Groningen en onder 
andere de gemeenten Het Hoge Land en Noard-East Fryslân. Tijdens dit gesprek 
zijn onder andere zorgen over lokale sociaal-economische ontwikkelingen, de 
brexit, herstructurering van de vissersvloot, en de afbakening van het te 
beschermen gebied op de Borkumse Stenen benoemd. Mede naar aanleiding van 
dit gesprek worden momenteel de gevolgen in de keten van het sluiten van de 
verschillende zoekgebieden voor windenergie op zee onderzocht, in voorbereiding 
op de aanwijzing van nieuwe windenergiegebieden in Programma Noordzee. De 
gevolgen van de brexit op de visserij heeft de volle aandacht van mijn collega van 
LNV. De herstructurering van de vloot neemt zij mee in het Kottervisietraject. Het 
Rijk staat open voor een gesprek met de visserijsector en de NGO’s over de 
afbakening van de Borkumse Stenen bij de uitwerking van het Noordzeeakkoord. 
Afhankelijk van wanneer dit gesprek plaatsvindt, zal dit tot een voorstel aan het 
Noordzeeoverleg leiden over hoe met deze kwestie om te gaan. 
  
168 Vraag: 
Hoe worden nieuwe bedreigende stoffen geïdentificeerd? 
 
Antwoord: 
Indien bij grond- en baggerverzet vermoed wordt dat er een niet-genormeerde 
verontreinigende stof in de bodem zit bestaat er op grond van de huidige wet- en 
regelgeving de verplichting te meten op desbetreffende stof. Daarnaast wordt op 
dit moment gewerkt aan een algemene methodiek voor opkomende stoffen in de 
bodem. Onderdeel hiervan is de inrichting van een signaleringssysteem, zodat 
vroegtijdig stoffen die mogelijk problematisch zijn voor de bodem geïdentificeerd 
kunnen worden. 
 
169 Vraag: 
Hoe worden potentieel nieuwe bedreigende stoffen waar regelgeving voor moet 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
de bodemsaneringsoperatie te ondersteunen en waar nodig 
bodemverontreinigingen te saneren. De focus ligt nu op de aanpak van 
bodemverontreinigingen met een zogenaamd spoedcriterium vanwege de omvang 
of ligging. Andere bodemverontreinigingen op bedrijfsterreinen kunnen opgepakt 
worden op een natuurlijk moment zoals sloop of bouw. 
 
174 Vraag: 
Hoe wordt zorggedragen dat de uitvoeringsorganisatie bodem en ondergrond van 
Rijkswaterstaat, afdeling Water, Verkeer en Leefomgeving (WVL) voldoende 
middelen heeft voor de uitvoering van de bodemtaken onder de Omgevingswet? 
 
Antwoord: 
Het ministerie geeft jaarlijkse opdrachten aan de uitvoeringsorganisatie bodem en 
ondergrond. Zowel de middelen voor capaciteit als projectuitvoering in de opdracht 
2021 zijn toereikend voor de bodemtaken onder de Omgevingswet. 
 
175 Vraag: 
Op basis van welke voorwaarden wordt besloten dat de lokale overheid 
bodemverontreinigingsproblematiek niet alleen kan dragen en dus inzet van het 
Rijk nodig is? 
 
Antwoord: 
Einde 2020 lopen de huidige bodemconvenanten af. Hierin zijn onder andere 
afspraken gemaakt over de aanpak van bodemverontreinigingen en de financiële 
bijdrage van het Rijk. Onderdeel van de gesprekken met de andere overheden die 
ik voer is hoe om te gaan met bodemkwaliteitsproblemen die de draagkracht van 
een gemeente te boven gaan. Deze gesprekken lopen nog. Deze hoop ik uiterlijk 
begin 2021 af te ronden. 
 
176 Vraag: 
Bij hoeveel van de reeds in kaart gebrachte spoedlocaties is er sprake van 
bodemverontreiniging door PFAS? 
 
Antwoord: 
De spoedlocaties die in kaart zijn gebracht zijn voor het grootste deel op grond van 
de afspraken in het eerste bodemconvenant (2009-2015) geïdentificeerd in de 
periode voorafgaand aan 2015. Voor de aanpak van de in 2015 geïdentificeerde 
spoedlocaties, zijn afspraken gemaakt in het convenant bodem en ondergrond 
(looptijd 2016-2020). De verantwoordelijkheden voor het (door eigenaren laten) 
aanpakken van deze locaties zijn bij de grote steden (29) en provincies (12) 
belegd. Tevens worden na die tijd ontdekte spoedlocaties door de bevoegde 
overheden zoveel mogelijk in lijn met die afspraken aangepakt. De in 2015 
geïdentificeerde spoedlocaties zijn veelal niet op PFAS onderzocht en zonder 
uitzondering op basis van andere verontreiniging als spoedlocatie geïdentificeerd. 
In de periode na 2015 zijn tenminste 2 locaties op grond van PFAS als spoedlocatie 
geïdentificeerd. Het betreffen twee locaties waar woningbouw plaatsvindt: een 
voormalige vliegbasis waar gewerkt is met PFAS houdend blusschuim en het terrein 
waar een blusschuimfabriek heeft gestaan. Door de gezamenlijk convenantspartijen 
(Rijk en decentrale overheden) wordt op dit moment gewerkt aan een overzicht 
van locaties die gegeven het vroegere gebruik mogelijk ernstig verontreinigd zijn 
met PFAS en waar sprake is van actuele humane risico’s of risico’s voor 
drinkwaterwinning. Zodra de resultaten van deze inventarisatie gereed zijn bericht 
ik u nader. Voor nadere informatie over de voortgang en aanpak van spoedlocaties 
verwijs ik naar de jaarlijkse monitoringsrapportages: 
https://www.bodemplus.nl/onderwerpen/bodem-
ondergrond/bodemconvenant/publicaties/downloads/monitoringsverslag-up-2019/ 
voor het meest recente beeld. 
 
177 Vraag: 
Hoe lang duurt het oplossen van bodemverontreiniging op de geïdentificeerde 
spoedlocaties? 
 
Antwoord: 
Dit hang sterk af van de aard van de verontreiniging en de omstandigheden op de 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
zijn en ook zullen blijven voor de periode na 2020 
(https://ec.europa.eu/clima/sites/clima/files/transport/vehicles/docs/evaluation_ld
v_co2_regs_en.pdf). De CO2-reductie moet kosteneffectief worden gerealiseerd 
zonder de duurzame mobiliteit of het concurrentievermogen van de auto-industrie 
te ondermijnen. De streefwaarde van 95 g/km in 2021 wordt als realistisch 
gekarakteriseerd. 
 
183 Vraag: 
Blijft het aantal elektrische voertuigen, gelet op de coronacrisis, groeien? 
 
Antwoord: 
Uit de registratiecijfers blijkt dat van januari t/m augustus 2020 (8 maanden) er in 
totaal 22.089 nieuwe EV’s op kenteken zijn gezet. Het verloop van de verkoop in 
het resterend deel van 2020 is lastig te voorspellen en afhankelijk van het 
onzekere verloop van de coronacrisis en de omvang van een eventuele 
decemberpiek. 
 
184 Vraag: 
Kunt u nader uiteenzetten welke stikstofreducerende maatregelen u precies 
bedoelt? Valt extern salderen hier ook onder? Zo ja, voor welke projecten 
overweegt u dit? 
 
Antwoord: 
Met stikstofreducerende maatregelen wordt gedoeld op het pakket aan 
bronmaatregelen dat het kabinet in de kamerbrief van 24 april 2020 heeft 
aangekondigd in het kader van de structurele aanpak van de stikstofproblematiek 
(kamerstuk 35334, nr.82). 
 
185 Vraag: 
Wat wordt er verder nog gedaan aan het oplossen van de vertragingen in de 
verbinding Ameland–Holwerd naast de reeds in gang gezette maatregelen, zeker 
nu de tweede bochtafsnijding van de vaargeul niet doorgaat? 
 
Antwoord: 
Alle maatregelen uit het Open Plan Proces (OPP) zijn gerealiseerd. Het is echter 
niet zo dat met het afronden van de OPP-maatregelen alle inspanningen stoppen 
om de situatie te verbeteren. Zo blijven we de effecten van de gerealiseerde 
maatregelen op de dienstregeling nauwlettend monitoren. Monitoring vindt plaats 
door bijvoorbeeld meetcampagnes rond water- en sedimentbewegingen en het 
volgen van de baggerhoeveelheden. De genomen maatregelen laten zien dat de 
vaargeul inclusief bochtafsnijding ‘de Vloedgeul’, goed functioneert. Daarnaast zal 
op korte termijn een vervolgonderzoek starten om de bereikbaarheid van Ameland 
op de langere termijn te borgen. 
  
186 Vraag: 
Welke kosten moet Rijkswaterstaat betalen van de bijdrage aan Rijkswaterstaat 
voor de transitie in het kader van de Omgevingswet? 
 
Antwoord: 
RWS heeft vanwege de omvang van de transitie opgave een taakstellend budget 
van € 22, 9 mln. Hiervan komt €  3,721 mln. uit het eigen vermogen van RWS. 
 
186 Vraag: 
Wat zijn de (financiële) gevolgen geweest van de coronacrisis in 2020 voor de 
Waddenveren? Wat is de prognose voor 2021? 
 
Antwoord: 
Zoals in de brief van 23 april 2020 (Kamerstukken 23645, nr. 718) is aangegeven, 
kregen de Friese Waddenveren in het voorjaar te maken met urgente en voor hen 
grote liquiditeitsproblemen. Vanwege deze liquiditeitsproblemen is toen besloten 
om hen leningen te verstrekken, teneinde de continuïteit van de enige verbinding 
met het vaste land te borgen. De (financiële) vooruitzichten voor de rest van 2020 
zijn onzeker, omdat deze sterk afhankelijk zijn van het verdere verloop van de 
pandemie en de eventuele daarmee samenhangende noodzakelijke maatregelen. 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
risicovol gedrag, onoplettendheid van passanten en de toename en snelheid van 
treinen. 
  
 
191 Vraag: 
Welke oorzaken zijn er voor het stijgende aantal spoorsuïcides? 
 
Antwoord: 
Het aantal suïcides op het spoor voor 2019 bedroeg 194. Dit aantal komt overeen 
met aantal suïcides voor het jaar 2018. In de jaren daarvoor was het aantal 
suïcides boven de 215 of meer. Op basis van deze gegevens kan worden gesteld 
dat het aantal suïcides op het spoor in 2019 niet is toegenomen. ProRail heeft in 
samenwerking met de vervoerders voor de periode 2017-2021 een meerjarig 
programma suïcidepreventie en –afhandeling opgesteld. Dit programma kent drie 
thema’s: preventie van het incident, versnelling van de afhandeling ervan en 
nazorg.  
 
192 Vraag: 
Wat is de verklaring voor het al drie jaar op rij stijgen van het aantal Stoptonende 
Seinpassages (STS-passages) en hoe kan deze trend gekeerd worden? 
 
Antwoord: 
In de brief aan uw Kamer over spoorveiligheid van 5 december 2019 (Kamerstuk 
29893, nr. 241) is de verklaring gegeven voor de ontwikkeling van het aantal STS-
passages tot en met 2018. Eind van dit jaar zal het jaarverslag spoorveiligheid van 
ILT over 2019 naar uw Kamer gestuurd worden. Daarin zal toegelicht worden welke 
ontwikkelingen in 2019 hebben plaatsgevonden en hoe die te verklaren zijn. Zowel 
in de brief van 5 december 2019 als in de op 5 februari 2020 naar uw Kamer 
gestuurde Beleidsagenda Spoorveiligheid 2020-2025 (Kamerstuk 29893, nr. 242) is 
beschreven hoe het aantal STS-passages en de daaraan verbonden risico’s 
teruggedrongen worden.  
 
193 Vraag: 
Wat is de stand van zaken met betrekking tot het Orbit-waarschuwingssysteem 
waarvan de Kamer meermaals heeft opgeroepen dit verplicht te stellen? Wordt dit 
met de sector geïmplementeerd? 
 
Antwoord: 
In het op 19 december 2019 naar uw Kamer gestuurde Vervoerplan 2020 
(Kamerstuk 29984, nr. 884) geeft NS aan dat de inbouw van ORBIT in de 
materieeltypes VIRM, ICM, DDZ, SGM en SLT afgerond is en dat zij verwacht de 
inbouw in de materieeltypes FFF en SNG in 2020 af te ronden. Recent heeft NS mij 
geïnformeerd dat hierbij vertraging is opgetreden. Ik heb NS gevraagd mij nader te 
informeren over de oorzaken hiervan en over een nieuwe planning. Als ik die 
informatie heb ontvangen, zal ik die informatie met uw Kamer delen. Conform mijn 
toezegging aan uw Kamer in het Algemeen Overleg van 4 maart 2020 heb ik de 
bredere toepassing van het ORBIT-systeem onder de aandacht gebracht van 
andere spoorwegondernemingen. Omdat het niet mogelijk is 
spoorwegondernemingen te verplichten om ORBIT te installeren is het hun eigen 
afweging of zij hiertoe overgaan. 
  
194 Vraag: 
Indien bekend, wat was het aantal dodelijke slachtoffers bij aanrijdingen op 
overwegen in 2019? 
 
Antwoord: 
In 2019 zijn in totaal 9 dodelijke slachtoffers gevallen bij aanrijdingen op 
overwegen. 
  
 
195 Vraag: 
Wat kan geconcludeerd worden naar aanleiding van de cijfers over het aantal 
dodelijke slachtoffers bij aanrijdingen op overwegen tussen 2016 en 2020? 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
vrijgemaakt (bijvoorbeeld bij RA middelen). Als de regeling nader is uitgewerkt 
zullen de middelen via een (incidentele) suppletoire begroting aan de begroting van 
IenW worden toegevoegd. 
 
201 Vraag: 
Wat betreft de lening in 2020 van 4.000 (x 1.000) euro in tabel 28? 
 
Antwoord: 
Het bedrag van 4 miljoen Euro heeft betrekking op de aan de Friese Waddenveren 
verstrekte leningen, teneinde de continuïteit van de enige verbinding met het vaste 
land te borgen. De Tweede Kamer is hierover op 23 april 2020 (Kamerstukken 
23645, nr. 718.) geïnformeerd. De budgettaire verwerking heeft bij 1e suppletoire 
begroting 2020 plaatsgevonden. 
  
202 Vraag: 
Wat is de reden dat de kosten van het programma ERTMS alsmaar stijgen? 
 
Antwoord: 
Voor een langlopend groot project zoals het programma ERTMS worden zowel de 
kosten als het budget periodiek geactualiseerd. Hierbij geldt bijvoorbeeld dat het 
budget jaarlijks wordt geïndexeerd (aangepast aan de inflatie). Dit budget is 
leidend voor de beheersing, rapportage en sturing van het programma, waarvan de 
kosten onderdeel uitmaken. Volgens de huidige inzichten valt de verwachte 
budgetspanning (< 2%) van de kosten binnen gangbare marges voor programma’s 
met een dergelijke omvang, looptijd en complexiteit. 
  
 
203 Vraag: 
Wat houdt de continue screening van de taxibranche in? Welke taken worden 
hiervoor door welke instantie uitgevoerd? 
 
Antwoord: 
Continue screening houdt in dat screeningsautoriteit Justis het strafblad (de 
justitiële documentatie) van de taxichauffeur opnieuw bekijkt, zodra er relevante 
gegevens aan worden toegevoegd. Justis beoordeelt dan of die nieuwe gegevens 
de uitoefening van het beroep in de weg staan. Is dat het geval, dan informeert 
Justis de Inspectie Leefomgeving en Transport (ILT). De ILT neemt contact op met 
Kiwa die vervolgens de taxichauffeur kan vragen een nieuwe VOG-aanvraag in te 
dienen. Als Justis de VOG niet afgeeft en de taxichauffeur hierdoor geen nieuwe 
VOG kan overleggen, trekt Kiwa de chauffeurskaart in. Deze persoon mag dan niet 
meer als taxichauffeur werken. 
   
204 Vraag: 
Wordt de frequentie van screening van de taxibranche verhoogd naar aanleiding 
van de vele incidenten in de taxibranche de afgelopen jaren? 
 
Antwoord: 
De screening vindt continu plaats. Zie antwoord op vraag 203. 
  
205 Vraag: 
Hoeveel treinen gebruiken jaarlijks de Brabantroute (uitgesplitst naar dag/nacht en 
goederen/personenvervoer)? 
 
Antwoord: 
De tabel (zie bijlage) toont de treinaantallen in 2019 voor drie meetpunten 
onderscheiden naar goederen en reizigers. Het aantal reizigerstreinen op de 
Brabantroute was de afgelopen jaren redelijk stabiel. Het goederenverkeer 
fluctueert meer. Naast fluctuaties in de marktvraag hangt dit samen met het 
omleiden van goederentreinen door werkzaamheden aan het Derde spoor in 
Duitsland (Zevenaar/Emmerich – Oberhausen). 
  
 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
Antwoord: 
Nee. Samen met de spoorgoederenvervoerders is de subsidieregeling opgesteld die 
vervolgens door de Europese Commissie voor de periode 2019-2023 is 
goedgekeurd. In de regeling zijn jaarlijkse subsidieplafonds opgenomen en is 
bepaald dat de subsidie per gereden kilometer evenredig zou worden verlaagd 
indien het beroep op de regeling groter zou zijn dan het subsidieplafond voor enig 
jaar toelaat. In 2019 was daar sprake van en is het voor dat jaar beschikbare 
budget volledig uitgekeerd, maar waardoor vervoerders minder subsidie per 
gereden kilometer kregen dan werd verwacht. 
 
211 Vraag: 
Klopt het dat vorig jaar de tarieven van de kilometerheffing op het spoor ‘onder de 
streep’ weer verder uit de pas gingen lopen ten opzichte van Duitsland? Kunt u hier 
een uiteenzetting van de kosten maken? 
 
Antwoord: 
Nee, dat klopt niet. Met het subsidiebudget van 2019 (subsidieplafond € 14,4 mln.) 
zijn de tarieven voor de vergoeding minimum toegangspakket (VMT) vorig jaar 
bijna gehalveerd en op hetzelfde niveau gekomen als in Duitsland. Daarmee liepen 
ze ‘onder de streep’ in de pas met Duitsland. 
  
212 Vraag: 
Klopt het dat in Duitsland tijdens het kalenderjaar tussen juni en september een 
fors hogere subsidie (0,30 tot 0,43 extra subsidie per goederentreinkilometer) ter 
stimulering van het goederenvervoer per spoor (de zogenaamde TraFöG) wordt 
gegeven en dat daardoor de gebruiksvergoedingen voor de goederentreinpaden in 
Nederland gedurende een belangrijk deel van het jaar substantieel uit de pas lopen 
met Duitsland? 
 
Antwoord: 
Het totale beschikbare subsidiebudget in Duitsland is voor 2020 niet veranderd. 
Mede als gevolg van de Corona-crisis is het aantal gereden kilometers in Duitsland 
dit jaar lager uitgevallen dan verwacht. De subsidie per gereden kilometer kon 
daardoor hoger zijn, omdat DB Netz het beschikbare subsidiebudget nu ‘verdeelt’ 
over een lager aantal kilometers. 
  
213 Vraag: 
Klopt het dat in Nederland het tarief onderaan de streep van de vergoeding van het 
minimumtoegangspakket voor de goederentreinpaden, inclusief extra heffing minus 
subsidie ter stimulering van het goederenvervoer per spoor in 2021 hoger wordt 
dan in Duitsland? 
 
Antwoord: 
Nee, met de tarieven zoals die nu bekend zijn in Duitsland lopen wij onderaan de 
streep in 2021 in de pas. Wij monitoren het level playing field zoals afgesproken 
met de vervoerders. 
  
 
214 Vraag: 
Klopt het dat in Nederland in 2020 (voor de coronacrisis) en in 2022/2023 (na de 
coronacrisis) het budget voor de subsidie stimuleren spoorgoederenvervoer te krap 
is en dat daarvoor per goederentreinkilometer minder dan 100% subsidie aan het 
spoorgoederenvervoer wordt uitgekeerd, terwijl in Duitsland met ruim voldoende 
budget een extra subsidie per treinkilometer gedurende het kalenderjaar wordt 
gegeven? 
 
Antwoord: 
Nee, op basis van de huidige inzichten is het budget voor de subsidieregeling 
voldoende om het spoorgoederenvervoer te stimuleren. Zoals uiteengezet in 
antwoord op vraag 210 zullen de subsidietarieven per gereden kilometer lager 
worden als er meer kilometers gereden worden dan bij het opstellen van de 
regeling was voorzien. De keerzijde hiervan is dat de extra kilometers blijk geven 
van meer omzet bij de vervoerders. Zoals in mijn brief van 5 oktober 2020 inzake 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
bedrijfsvoering te wennen aan de kosten voor het gebruik van de rangeerheuvel 
heeft ProRail daarom een ingroeiregeling opgesteld die uiteindelijk resulteert in 
doorberekening van de directe kosten voor beheer, onderhoud en vervanging van 
de heuvel. De vergoeding voor het gebruik van opstelsporen is niet nieuw voor 
vervoerders en wordt al langer toegepast. Er is aldus geen noodzaak om hiervoor 
een ingroeiregeling toe te passen. 
  
220 Vraag: 
Wat is de reden dat het tarief voor tractie-energievoorziening stijgt per kilowattuur 
in 2021? 
 
Antwoord: 
Het tarief voor tractie-energievoorziening stijgt in 2021 als gevolg van indexatie 
voor de prijsontwikkeling. Dit is overeenkomstig de (goedgekeurde) 
toerekeningsmethodiek voor de gebruiksvergoeding. 
  
221 Vraag: 
Wat is de reden dat de Energie Verzamel Applicatie (EVA) stijgt per kilowattuur in 
2021 voor spoorgoederenvervoerders? 
 
Antwoord: 
Het tarief voor de Energie Verzamel Applicatie stijgt in 2021 als gevolg van 
indexatie voor de prijsontwikkeling. Dit is overeenkomstig de (goedgekeurde) 
toerekeningsmethodiek voor de gebruiksvergoeding. 
  
 
222 Vraag: 
Wat zijn de kosten van de ondersteunende diensten van ProRail die geleverd 
worden aan spoorgoederenvervoerders in 2019, 2020 en 2021 uitgesplitst naar 
dienst? 
 
Antwoord: 
ProRail levert diverse aanvullende diensten, die voor een groot deel betrekking 
hebben op het leveren van informatie (ICT-diensten). Het aanbod van deze 
diensten publiceert ProRail jaarlijks in de netverklaring. Per 2021 zijn per 
individuele dienst de tarieven opgenomen in de netverklaring. Omdat het hier om 
velerlei diensten en de daarvoor geldende tarieven gaat, verwijs ik u naar de 
publicatie van de netverklaring op de site van ProRail 
(https://www.prorail.nl/vervoerders/netverklaring). 
  
223 Vraag: 
Is het mogelijk om een kilometerheffing in te voeren voor het goederenvervoer al 
dan niet op Europees niveau? 
 
Antwoord: 
De wetgever kan een kilometerheffing voor het goederenvervoer invoeren mits 
voldaan wordt aan internationale regelgeving en afspraken. Zo heeft Nederland een 
vrachtwagenheffing in voorbereiding. 
  
224 Vraag: 
Is er sprake van een gelijk speelveld op luchtvaartgebied tussen Schiphol en 
bijvoorbeeld Istanbul en het Midden-Oosten? 
 
Antwoord: 
Via luchthavens als Schiphol, Istanbul en bijvoorbeeld luchthavens in het Midden-
Oosten en Azië zoals Singapore en Seoul worden specifieke nationale, regionale en 
internationale bestemmingen aangeboden door de verschillende 
luchtvaartmaatschappijen die via dergelijke luchthavens (‘hubs’) opereren. Ter 
waarborging van de mainportfunctie van Schiphol en het netwerk van verbindingen 
dat via Schiphol wordt aangeboden, streeft Nederland bij het verkrijgen en 
vergeven van landingsrechten van en naar derde landen naar een zo gelijk 
mogelijk speelveld met andere internationale luchthavens als Istanbul en 
luchthavens in het Midden-Oosten. Daarbij wordt er naar gestreefd om zoveel 
mogelijk bestemmingen te behouden of te verkrijgen die meerwaarde hebben voor 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Daaruit blijkt dat de CO2-emissie van de luchtvaart in Nederland is gestegen van 
ruim 700 kton in 2010 tot ruim 845 kton in 2018. Het aandeel van Schiphol daarin 
is respectievelijk bijna 650 en bijna 765 kton. Deze emissies zijn berekend voor de 
zogeheten LTO-cyclus (taxiën voor het vertrek, opstijgen, landen en taxiën bij 
aankomst) en tot een hoogte van 3000 ft. De emissies van de totale vluchten van 
de vliegtuigen zijn hier dus niet in opgenomen. Voor dit laatste verwijs ik naar de 
ontwerp-Luchtvaartnota, waarin onder meer informatie is opgenomen over de 
ontwikkeling van de CO2-emissies van vluchten vanuit Nederland (Kamerstuk 31 
936, nr. 741). 
 
228 Vraag: 
Kunt u uiteenzetten hoeveel van de gerealiseerde vliegbewegingen in 2019 
vervangen hadden kunnen worden met de trein? 
 
Antwoord: 
Deze vraag kan niet worden beantwoord, omdat het afhankelijk is van hoe ver een 
passagier bereid is te reizen met de trein en hoeveel capaciteit er beschikbaar is in 
de betreffende treinen. 
 
229 Vraag: 
Kan Lelystad Airport juist een rol spelen in coronatijd waarbij risico's gespreid 
worden en dedicated vliegbewegingen voor vakantieverkeer vanaf deze luchthaven 
kunnen plaatsvinden in plaats van vanaf Schiphol dat we liever gebruiken voor 
intercontinentaal verkeer? 
 
Antwoord: 
De inzet van het kabinet is er ongewijzigd op gericht dat zoveel mogelijk van het 
vliegverkeer op Schiphol bijdraagt aan de hubfunctie, die Schiphol direct en indirect 
zo belangrijk maakt voor de Nederlandse economie. Daarvoor blijft het essentieel 
om zoveel mogelijk typische vakantievluchten vanaf Lelystad Airport te laten 
vliegen en daarvoor is openstelling van Lelystad Airport van nodig. 
 
230 Vraag: 
Geeft tabel 35 niet een onjuiste voorstelling van zaken, omdat het aantal 
vliegbewegingen voor groot commercieel verkeer tot en met 2017, 2018 en 2019 
nul is? Klopt het dat daarmee de 70.000 vluchten met Eindhoven samen nooit 
geleverd zijn? 
 
Antwoord: 
De tabel geeft de gecreëerde luchthavencapaciteit weer op basis van het 
Luchthavenbesluit 2015 waarmee 45.000 vliegtuigbewegingen handelsverkeer op 
Lelystad Airport mogelijk wordt gemaakt. Dit luchthavenbesluit wordt op enkele 
punten aangepast met het wijzigingsbesluit Luchthaven Lelystad dat nu in de 
afrondende fase is door de aanvraag van een vergunning in het kader van de wet 
natuurbescherming. In afwachting van het wijzigingsbesluit is er geen groot 
commercieel verkeer op Lelystad Airport afgewikkeld. 
  
Met het Luchthavenbesluit Eindhoven uit 2014 is extra luchthavencapaciteit voor 
het afhandelen van civiel vliegverkeer door Eindhoven Airport gecreëerd. Het 
uitgangspunt daarbij was het mogelijk maken van 25.000 extra 
vliegtuigbewegingen, dat wil zeggen in totaal 43.000 vliegtuigbewegingen. Door 
middel van verschillende opeenvolgende medegebruiksvergunningen vanaf 2014 is 
die extra luchthavencapaciteit stapsgewijs vergund. Vanaf 2016 tot aan de 
vigerende medegebruiksvergunning is de totale civiele gebruiksruimte aan 
Eindhoven Airport vergund. 
  
 
231 Vraag: 
Waarom stelt tabel 35 dat op Lelystad Airport 45.000 vluchten aan 
luchthavencapaciteit zijn gerealiseerd, als deze niet beschikbaar zijn wegens een 
gebrek aan milieuruimte? 
 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Schiphol als andere vliegvelden deze extra kosten niet hebben en reguliere 
kerosine leveren? Is uitstel van de bijmengverplichting denkbaar? 
 
Antwoord: 
Zoals aangegeven in mijn kamerbrief van 3 maart jl. (31936, nr. 726), wordt 
primair ingezet op een Europese bijmengverplichting, dit juist met het oog op het 
gelijke speelveld, het CO2 reductiepotentieel en het internationale karakter van de 
luchtvaartsector. Bij de invoering van een bijmengverplichting wordt ook de 
economische impact op luchtvaartmaatschappijen bekeken in samenhang met 
andere beleidsmaatregelen. De Commissie komt zeer waarschijnlijk in kwartaal 1 
van 2021 met een juridisch voorstel onder het ReFuelEU Aviation Initiative. We 
wachten met belangstelling dit voorstel af. 
 
237 Vraag: 
Is het mogelijk om de opdrachten voor geluidsisolatie op te schorten, zolang er 
geen duidelijkheid is over het aantal vliegbewegingen en nachtvluchten? Idem voor 
blz. 95 met betrekking tot het Leefbaarheidsfonds. 
 
Antwoord: 
De middelen zoals genoemd onder Opdrachten GIS (Geluidsisolatie Schiphol) 
betreffen geen middelen t.b.v. isolatie van huizen in de omgeving van Schiphol. 
Onder deze noemer worden de aankopen in de geluidssloopzones (waar volgens 
het Luchthavenindelingbesluit (LIB) beperkingen gelden), klachtenafhandeling en 
de behandeling en uitbetaling van schadeclaims verstaan. De uitgaven voor 
geluidsisolatie zijn in eerdere jaren gedaan en afgerond in 2012. Hiervoor zijn geen 
middelen meer beschikbaar. 
Voor de middelen ten behoeve van het Leefbaarheidsfonds betreft dit de resterende 
tranche van een beschikte subsidie voor de Stichting Leefomgeving Schiphol (SLS). 
Het Leefbaarheidsfonds voorziet in een vergoeding ter verbetering van de 
leefomgeving als gevolg van de door vliegverkeer veroorzaakte hinder. Het fonds 
richt zich op geluidbelaste gebieden die ruimtelijke beperkingen kennen. Het in de 
ontwerp-Luchtvaartnota aangekondigde Omgevingsfonds beoogt het 
Leefbaarheidsfonds op termijn op te volgen. 
 
238 Vraag: 
Hoeveel geld is onder de begrotingspost ‘overige opdrachten’ per jaar vrijgemaakt 
voor het Programma Meten en Berekenen van vliegtuiggeluid? 
 
Antwoord: 
De onderverdeling over de jaren is als volgt: 
2021:  805.000 
2022:  200.000 
2023:  250.000 
2024:  315.000 
 
239 Vraag: 
Hoeveel geld is reeds besteed (en gaat nog besteed worden tot aan de geplande 
opening) aan de kosten van luchtverkeersleiding voor de opening van Lelystad 
Airport voor commercieel vliegverkeer? 
 
Antwoord: 
De door LVNL gemaakte kosten worden niet doorbelast aan gebruikers en komen 
evenmin ten laste van een departementale begroting. Deze kosten worden gedekt 
vanuit een financiële reservering binnen de LVNL organisatie die inzetbaar is voor 
specifieke projecten op het gebied van luchtverkeersleiding. 
 
240 Vraag: 
Kunt u nader uiteenzetten wat het kostenplaatje wordt van de ‘extra inzet’ die 
nodig is voor de opening van Lelystad Airport voor commercieel luchtverkeer, 
waaronder het wijzigen van het Luchthavenbesluit, onderzoeken voor stikstof, het 
organiseren van een monitoringsprogramma, het publiceren van de 
verkeersverdelingsregel (VVR) en de slots verstaan wordt? 
 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
Tegelijkertijd is het daardoor ook mogelijk om met de Nederlandse transities 
vergelijkbare inzet elders te ondersteunen of versterken. 
 
Op mondiaal niveau is de inzet op deze transities bijvoorbeeld terug te vinden in de 
inzet in het International Transport Forum (ITF) en de FIA Roadmap to Road Safety 
als het gaat om het vergroten van verkeersveiligheid en het versnellen van de 
transitie naar duurzame mobiliteit, de organisatie van de Climate Adaptation 
Summit (CAS Online), gericht op het versnellen van klimaatadaptatie wereldwijd, , 
en de inzet via het World Circular Economy Forum (WCEF) voor het versnellen van 
de transitie naar een circulaire economie. 
  
Op Europees vlak volgt IenW uiteraard de (wetgevings-)agenda van de Europese 
Commissie (EC), waarin qua doelstellingen veel overlap zit met de transities. IenW 
volgt nauwgezet de bredere beleidsagenda van de EC buiten deze drie transities op 
het gebied van verkeersveiligheid, transport, mobiliteit, digitalisering, milieu en 
klimaat. Belangrijke elementen in dit kader zijn bijvoorbeeld de Europese inzet om 
verkeersveiligheid te verbeteren, onder meer via digitalisering en versterken van 
data-delen, de Europese Green Deal, het CE-Actieplan, en de vormgeving en 
uitwerking van de (financiële en economische) herstelmaatregelen als gevolg van 
de COVID-19 crisis. 
 
246 Vraag: 
Hoe wordt ervoor zorggedragen dat het nationale IenW-beleid leert van 
ontwikkelingen binnen de instanties waar IenW internationaal is vertegenwoordigd? 
 
Antwoord: 
Er is in termen van leren sprake van een voortdurende wisselwerking tussen 
nationale en internationale ontwikkelingen en tussen IenW en internationale 
organisaties, in een breed scala aan werkvormen. Best practices en ervaringen met 
beleidsinstrumenten die bijdragen aan de veiligheid (bijvoorbeeld op het vlak van 
water, mobiliteit), de bereikbaarheid en de leefbaarheid worden uitgewisseld, IenW 
levert inbreng in rapporten van internationale organisaties, zoals bijvoorbeeld de 
OESO, UN-ECE en UNEP, en rapporten van internationale organisaties worden 
uitgezet in de IenW-organisatie, soms nader toegelicht door vertegenwoordigers 
van die organisaties. Met verscheidene internationale organisaties vindt bovendien 
periodiek bilateraal overleg plaats. Het PBL heeft verder dit jaar een analyse 
uitgebracht van de relevantie van een aantal internationale milieu-assessments 
voor het Nederlandse beleid. 
 
247 Vraag: 
Hoe worden de juridisch verplichte bijdragen aan het Rijksinstituut voor 
Volksgezondheid en Milieu (RIVM) en Rijksdienst voor Ondernemend Nederland 
(RVO) besteed door deze instanties? 
 
Antwoord: 
Het ministerie van I&W verstrekt het RIVM en de RVO voor uitvoering jaarlijks een 
opdracht voor het leveren van producten en diensten op het gebied van een 
gezonde en duurzame leefomgeving en een veilig en bereikbaar Nederland. Meer 
specifiek betreft het de thema’s duurzame landbouw, biotische reststromen, 
marktprikkels, leefomgeving, grondstoffen en recycling, Nederland Circulair 2050, 
veilig vervoer gevaarlijke stoffen, veiligheid bedrijven, veiligheid biotechnologie, 
veiligheid stoffen, safe by design, water- en drinkwaterkwaliteit, grondwater, 
bodem en ondergrond en duurzame mobiliteit. De verantwoording over de uitgaven 
door RIVM en RVO vindt plaats in de agentschapsparagraaf in de begroting van 
VWS (RIVM) en EZK (RVO).  
 
248 Vraag: 
Zijn de juridisch verplichte bijdragen aan het RIVM en RVO voor backoffice-kosten 
of voor specifieke projecten? Als het laatste het geval is, voor welke specifieke 
projecten dan? 
 
Antwoord: 
De juridisch verplichte bijdragen aan het RIVM en RVO zijn voor specifieke 
projecten. 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
252 Vraag: 
Is Interreg een succesvol programma? 
 
Antwoord: 
Ja, het Interreg-programma is succesvol. In de nog lopende programmaperiode 
(2014-2020) participeert Nederland in 223 van de in totaal 425 Interreg-projecten. 
In 81 projecten was Nederland zelfs leadpartner. Van het totaal beschikbare budget 
van €834 mln vloeide er hierdoor €130 mln (16%) terug naar Nederland (stand per 
31-12-2019). 
  
253 Vraag: 
Op basis van welke criteria worden bijdragen aan (inter)nationale organisaties 
geselecteerd? 
 
Antwoord: 
Bijdragen aan internationale organisaties moeten voldoen aan een aantal criteria. 
Ze moeten een bijdrage leveren aan de realisatie van de nationale en 
internationale prioriteiten op het vlak van onder andere de drie transities waaraan 
IenW werkt: duurzame mobiliteit, klimaatadaptatie en circulaire economie. In de 
beoordeling wordt verder gekeken naar de beoogde resultaten, de doelmatigheid 
en het innovatieve karakter van de organisatie of het voorgestelde werk. Ten slotte 
wordt er ook gekeken naar subsidiariteit en proportionaliteit. 
  
 
254 Vraag: 
Wat is het effect van de coronacrisis op de luchtkwaliteit? 
 
Antwoord: 
De maatregelen om de verspreiding van COVID-19 tegen te gaan hebben het 
afgelopen voorjaar voor een tijdelijke afname van emissies en een verbetering van 
de luchtkwaliteit gezorgd. Deze effecten waren vooral zichtbaar tijdens de eerste 
intelligente lockdown. Belangrijkste oorzaken hiervoor waren een sterke, tijdelijke 
afname van het woon-werk verkeer en verminderde activiteit bij de industrie en 
energieopwekking in binnen- en buitenland.   
De impact van COVID-19 op de emissies en de luchtkwaliteit op langere termijn is 
nog niet bekend. Het effect op de langere termijn hangt onder meer af van de 
ontwikkelingen rond mobiliteit, thuiswerken en digitale samenwerking. 
 
255 Vraag: 
Op welke manier worden lagere overheden ondersteund om aan de voorschriften 
van Samen Werken aan de Uitvoering van Nieuw Geluidsbeleid (SWUNG) te 
voldoen? 
 
Antwoord: 
Er zijn verschillende vormen van ondersteuning met het oog op de uitvoering van 
nieuwe geluidregels onder de Omgevingswet. Dit heeft betrekking op het centraal 
beschikbaar stellen van (digitale) instrumenten zoals de centrale voorziening 
geluidgegevens (cvgg), die door het RIVM wordt ontwikkeld en aan het DSO gelinkt 
zal worden, maar ook op nog in gezamenlijk overleg met de andere overheden te 
ontwikkelen handreikingen in het kader van invoeringsbegeleiding. Ook het 
programma ‘Aan de slag met de Omgevingswet’ speelt hier een belangrijke rol in. 
 
256 Vraag: 
Waarom is de planning voor de sanering Wet Geluidshinder lager in 2020 dan in 
2021? 
 
Antwoord: 
De totale planning voor sanering onder de Wet geluidhinder omvat het treffen van 
maatregelen langs decentrale infrastructuur, en daarbij nog een beperkt aantal 
lopende saneringsprojecten langs Rijkinfrastructuur. Een lagere planning voor 2020 
ten opzichte van 2021 heeft alleen betrekking op deze laatste categorie, wat 
samenhangt met de planning van de daadwerkelijke uitvoering van maatregelen bij 
de betreffende projecten. 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
260 Vraag: 
Op welke wijze het is effect van reeds ingezet beleid al afdoende om de doelen van 
het SLA te behalen? 
 
Antwoord: 
Zie het antwoord op vraag 259. 
 
261 Vraag: 
Is de bijdrage van de industrie aan het bereiken van de doelstellingen van het SLA 
proportioneel en kosteneffectief, mede in relatie tot de maatregelen vanuit het 
energie- en klimaatakkoord? 
 
Antwoord: 
Zie het antwoord op vraag 259. 
 
262 Vraag: 
Is de verwachting dat met het SLA de emissies (SO2, NOx, NH3, NM VOS3, PM2.5) 
voldoende worden teruggebracht? Zo nee, welke maatregelen neemt u nog meer? 
 
Antwoord: 
Met het SLA richten we ons op gezondheidswinst. Daarom is het met name gericht 
op de stoffen fijnstof en stikstof en niet zozeer op de andere luchtverontreinigende 
stoffen. De verwachting is dat de emissies voldoende worden teruggebracht om de 
gezondheidsdoelen uit het SLA te halen. Reductie van emissies van de overige 
stoffen – die allen onder de NEC-Richtlijn vallen – wordt gerealiseerd via ander 
nationaal beleid zoals het klimaatbeleid, industrie- en energie beleid en schoner 
transport. Voor andere beleidsdoelen zoals natuur en biodiversiteit (stikstofaanpak) 
zijn aanvullende maatregelen nodig. Die maatregelen worden in samenhang bezien 
met de aanpak van de stikstofproblematiek. 
 
263 Vraag: 
Waarop is de reservering van 50 miljoen euro ten behoeve van de uitvoering van 
het SLA op het Infrastructuurfonds (artikel 20.03) gebaseerd? 
 
Antwoord: 
Voor de uitvoering van het Schone Lucht Akkoord is € 50 miljoen gereserveerd. Dit 
geld wordt besteed aan de uitvoering van pilots en innovatieve maatregelen, aan 
maatregelen gericht op het versterken van de effectiviteit van bestaand beleid en 
aan onderzoek en kennisdeling. Daarmee realiseren we 50% gezondheidswinst 
voor het aandeel uit binnenlandse bronnen in 2030 ten opzichte van 2016 en inzet 
op effectief internationaal luchtbeleid.  Het streefresultaat is dat mensen in 2030 
gemiddeld minimaal 4 maanden langer leven als gevolg van het verbeteren van de 
luchtkwaliteit.  Het RIVM[1] heeft in beeld gebracht dat de baten van deze 
gezondheidswinst tussen de € 3-6 miljard bedragen. Deze analyse heb ik op 13 
januari met uw Kamer gedeeld. 
Momenteel werken we de maatregelen uit in de uitvoeringsagenda. Deze verwacht 
ik begin volgend jaar aan uw Kamer te sturen. 
 
[1] RIVM, 2019 Memo Aanvullende analyses gezondheidsindicatoren 
Schone Lucht Akkoord 
  
 
264 Vraag: 
Welke (onderzoeks)opdrachten aan TNO op het beleidsterrein lucht en geluid 
worden nog uitgevoerd? 
 
Antwoord: 
Op het terrein van geluid zijn aan TNO de afgelopen periode in afstemming met het 
RIVM diverse onderzoeksvragen gesteld waarvan de uitvoering momenteel nog 
loopt. Deze vragen hebben betrekking hebben op de omvang van geluidemissies 
van verkeer en de te verwachten ontwikkeling daarin. 
 
Op het terrein van luchtkwaliteit worden verschillende onderzoeken uitgevoerd, 
zoals het aanscherpen van emissiegrenswaarden voor stoken van biomassa in 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
[2] Doelstelling Circulaire Economie 2030. Operationalisering, concretisering en 
reflectie (2019) 
  
268 Vraag: 
Kan concreter worden aangegeven aan welke specifieke maatregelen de ingezette 
middelen worden besteed? 
 
Antwoord: 
In de tabel met de toelichting wordt aangegeven aan welke specifieke maatregelen 
de ingezette middelen worden besteed. 
 
De 40 miljoen euro voor circulaire economie is als volgt opgebouwd: 
MAATREGELEN (bedragen in mln.€) 
 2021 2022 2023 2024 
Opbouw, ombouw en afbouw 9,5 9,5 2 2 
Circulaire economie 
1. Stimuleren van sociale en 3 3 0 0 
productinnovaties 
2. Stimuleren van kennisontwikkeling 4 4 0 0 
3. Opschaling van (bijna-)marktrijpe 2,5 2,5 2 2 
technieken 
     
Structurele programmakosten 5,5 5,5 3 3 
     
Totaal 15 15 5 5 
 
Toelichting: Bij het stimuleren van sociale en productinnovaties gaat het om 
bijvoorbeeld de subsidieregeling CE waarin ketenprojecten worden ondersteund en 
om circulair inkoop. Het stimuleren van kennisontwikkeling zal met name 
plaatsvinden via de Kennis en Innovatie Agenda. De opschaling van marktrijpe 
technieken wordt beoogd door een bijdrage aan nog nader uit te werken 
investeringsfonds. Met de structurele programmakosten wordt onder andere 
gedoeld op kosten voor het Versnellingshuis en het monitoringsprogramma. 
 
Dit zal vooral via opdrachten en voor een klein gedeelte via subsidies worden 
uitgezet.  
 
269 Vraag: 
Kan inzichtelijker worden gemaakt welke concrete recyclingdoelen ten aanzien van 
de verschillende stromen zijn vastgesteld en hoe hier de afgelopen vijf jaar naartoe 
is gewerkt? Hoe ver van de vastgestelde doelen liggen de ambities per doel? Hoe 
wordt geborgd dat de doelen toch worden gehaald? Welke concrete maatregelen 
zijn of worden hiervoor ingevoerd? 
 
Antwoord: 
Er zijn alleen recyclingdoelen in regelgeving vastgesteld voor de productstromen 
verpakkingen (glas, metaal, plastic, hout en papier/karton) en autowrakken. Van 
alle verpakkingen wordt 78% gerecycled (zie ook mijn brief over de recycledoelen 
van 2 juli 2020, Kamerstuk 28 694, Nr.136). Van alle autowrakken wordt 87,1% 
van het materiaal gerecycled. De gestelde wettelijke recycledoelen worden 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
Antwoord: 
De Rijksinkoop valt onder de verantwoordelijkheid van mijn collega van BZK. Ik zal 
uw vraag bij haar onder de aandacht brengen. 
 
274 Vraag: 
Is er sprake van een verplichte doelstelling voor MVI door decentrale overheden? 
Wat zijn de afgesproken doelen en in hoeverre worden deze gehaald? 
 
Antwoord: 
Decentrale overheden hebben zelf de verantwoordelijkheid om hun inkoopbeleid 
vorm te geven. Het Rijk ondersteunt en stimuleert hen daarbij in het kader van het 
Manifest Maatschappelijk Verantwoord Inkopen, onder meer met advisering vanuit 
PIANOo, met tools en met effectmonitoring, en in het kader van het 
Uitvoeringsprogramma Circulaire Economie, o.m. via buyer groups waarin het Rijk 
en andere overheden samen optrekken in specifieke inkoopdomeinen. 
  
Wettelijk verplichte inkoopeisen zijn er alleen op het gebied van mobiliteit vanaf 2 
augustus 2021, als gevolg van de implementatie van de Clean Vehicle Directive. 
Voor bepaalde voertuigcategorieën (auto’s, bestelbussen, zware voertuigen en OV 
bussen) moeten overheden een minimumpercentage van hun nieuwe 
aanbestedingen vanaf die datum invullen met schone voertuigen. Wat als schoon 
wordt beschouwd en het minimumpercentage dat moet worden gehaald, is per 
voertuigcategorie bepaald. Uw Kamer wordt in de eerste helft van 2021 over de 
implementatie van deze richtlijn geïnformeerd. 
 
275 Vraag: 
Wanneer worden de circulaire economie-doelstellingen (50% minder grondstoffen 
in 2030 en 100% circulair in 2050) geoperationaliseerd? 
 
Antwoord: 
In de brief aan de Kamer van 27 maart jl. is de Tweede Kamer de PBL Policy Brief 
2019 toegezonden en is aangekondigd dat samen met de maatschappelijke en 
bestuurlijke partners de beleidsdoelen voor een circulaire economie voor 2030 en 
2050 worden uitgewerkt en geconcretiseerd (Kamerstuk 32852, nr. 115). Dat 
proces is inmiddels gestart en de Kamer zal voor de zomer van 2021 over de 
voortgang en de (tussen)resultaten hiervan worden geïnformeerd. 
  
276 Vraag: 
Ten opzichte van welk basisjaar worden de circulaire economie-doelstellingen (50% 
minder grondstoffen in 2030 en volledig circulair in 2050) gemonitord? 
 
Antwoord: 
De doelstellingen zijn in 2016 door het kabinet bepaald. Vragen over het 
referentiejaar, maar ook andere vragen rondom doelstellingen en de monitoring 
ervan, worden conform de brief van 27 maart 2020,  aan de TK (Kamerstuk 32852, 
nr. 115) uitgewerkt in de doelenaanpak die is aangekondigd en die op dit moment 
in uitvoering is. In dit traject moeten over voorgenoemde vraagstukken en dus ook 
het referentiejaar, in samenwerking met betrokken partijen, keuzes worden 
gemaakt. 
 
277 Vraag: 
Wanneer wordt er een basisjaar vastgesteld om de voortgang van de circulaire 
economie-doelstellingen te monitoren? 
 
Antwoord: 
Het vaststellen van een basisjaar is onderdeel van het proces om de doelstellingen 
voor het beleid ten aanzien van een circulaire economie nader te concretiseren en 
uit te werken. Over de resultaten daarvan zal de Kamer voor de zomer van 2021 
worden geïnformeerd en daarin zal ook een keuze voor een basisjaar aan de orde 
komen. 
  
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
gerealiseerd. Ook zal daaruit blijken welke informatie daarvoor nodig is, zodat de 
monitoringssystematiek zich in de komende jaren verder kan ontwikkelen. De 
ICER-rapportage verschijnt in januari 2021 waarna een kabinetsreactie volgt.  
 
282 Vraag: 
Op welke wijze wordt de trend te zien in figuur 6 doorbroken? Hoe gaat de 
doelstelling worden gehaald? Wordt wetgeving overwogen? 
 
Antwoord: 
Ik ben vastbesloten om samen met stakeholders een positieve ontwikkeling te 
bewerkstelligen, zodat meer grondstoffen in de economie blijven en niet vernietigd 
worden. Dat moet bereikt worden door inzet in de gehele keten, door van de 
ontwerp- tot aan de afvalfase te werken aan preventie, hergebruik en recycling. 
Daarom wil ik via het Uitvoeringsprogramma Circulaire Economie een versnelling 
bereiken. Naast het sturen op kwantiteit zet ik ook in op kwaliteit. Het 
Uitvoeringsprogramma wordt jaarlijks geactualiseerd en, mede op basis van 
monitoring door het PBL, wordt bezien waar extra inzet nodig is. Ik verwacht dat 
daarmee flinke stappen kunnen worden gezet. Hierbij kijk ik ook naar gerichte 
maatregelen  om verbranding en storten te verminderen en recycling te stimuleren. 
In dat kader onderzoek ik bijvoorbeeld de mogelijkheden om te komen tot een 
algemeen verbrandingsverbod voor kunststoffen. 
 
283 Vraag: 
Gaat het doel dat de hoeveelheid afval dat de keten verlaat via stort of verbranding 
in 2022 met 50% is afgenomen ten opzichte van 2012, behaald worden? 
 
Antwoord: 
Naar verwachting zal dit doel niet in 2022 worden gerealiseerd. Ik ben 
evenwel vastbesloten om samen met stakeholders een positieve ontwikkeling te 
bewerkstelligen, zodat meer grondstoffen in de economie blijven en niet vernietigd 
worden. Dat moet bereikt worden door inzet in de gehele keten, door van de 
ontwerp- tot aan de afvalfase te werken aan preventie, hergebruik en recycling. 
Daarom wil ik via het Uitvoeringsprogramma Circulaire Economie een versnelling 
bereiken. Naast het sturen op kwantiteit zet ik ook in op kwaliteit. Het 
Uitvoeringsprogramma wordt jaarlijks geactualiseerd en, mede op basis van 
monitoring door het PBL, wordt bezien waar extra inzet nodig is. Ik verwacht dat 
daarmee flinke stappen kunnen worden gezet. Hierbij kijk ik ook naar gerichte 
maatregelen  om verbranding en storten te verminderen en recycling te stimuleren. 
In dat kader onderzoek ik bijvoorbeeld de mogelijkheden om te komen tot een 
algemeen verbrandingsverbod voor kunststoffen. 
  
284 Vraag: 
Kunt u een overzicht geven van de maatregelen die u neemt om storten en 
verbranden van afval te ontmoedigen? 
 
Antwoord: 
In Nederland is ons afvalbeheer ingericht conform de afvalhiërarchie die weer 
voortvloeit uit het Europese afvalstoffenrecht. Hierdoor wordt afval binnen 
Nederland zo hoogwaardig mogelijk verwerkt en wordt zo min mogelijk tot stort of 
verbranding overgegaan. Voor ingezamelde monostromen geldt een 
verbrandingsverbod. Deze stromen, bijvoorbeeld ingezameld papier, textiel of glas, 
moeten dus minimaal worden gerecycled. Ingezameld bioafval moet worden 
gecomposteerd. Met de minimumstandaarden neergelegd in het Landelijk 
Afvalbeheerplan wordt voor veel andere stromen storten en verbranden uitgesloten 
als verwerkingsmogelijkheid. Ook onderzoek ik de mogelijkheden om te komen tot 
een algemeen verbrandingsverbod voor kunststoffen. 
Daarnaast wordt het storten van afvalstoffen voorkomen door de invoering van 
stortverboden. Deze verboden worden alleen ingevoerd als er een goede 
verwerkingsmethode beschikbaar is. Onlangs is de Kamer geïnformeerd over de 
invoering van een nieuwe stortverbod voor asbesthoudend staalschroot en een 
aanpassing van de verboden op kwikhoudend afval en afgedankte elektrische en 
elektronische apparatuur via een wijziging van het Besluit stortplaatsen en 
stortverboden afvalstoffen (Bssa). 
Door middel van het heffen van afvalstoffenbelasting op storten en verbranden 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
specifieke materiaalstromen (bijvoorbeeld onder het Beleidsprogramma Circulair 
Textiel) en op de scheiding van recyclebare materialen uit huishoudelijk en 
vergelijkbaar bedrijfsmatig afval. 
Over het Uitvoeringsprogramma Circulaire Economie 2020 – 2023 bent u in 
september geïnformeerd (Kamerstuk 32 852, nr 130). 
 
288 Vraag: 
Zijn er onderdelen waarop het Europese actieplan voor de circulaire economie 
tegenstrijdig is met het nationale programma voor een circulaire economie? 
 
Antwoord: 
Wat betreft de grote lijnen en richting sluit het Europese actieplan circulaire 
economie goed aan bij het nationale programma voor de circulaire economie en bij 
de wens van het kabinet om de circulaire principes beter te integreren in het 
economische systeem. Er is vooralsnog geen tegenstrijdigheid geconstateerd. 
Het kabinet en de Europese Commissie delen de ambitie om een schoner en 
concurrerender Europa te bereiken met de transitie naar een circulaire economie. 
Door middel van het BNC-fiche is uw Kamer geïnformeerd over het 
kabinetsstandpunt over het Europese actieplan circulaire economie (Kamerstuk 22 
112, nr. 2864). Zoals ook in het BNC-fiche is aangegeven, zal pas bij de 
beoordeling van de aangekondigde wet- en regelgeving blijken hoezeer de visies 
overeenkomen. Het kabinet zal deze voorstellen op hun merites beoordelen, 
waarbij aansluiting bij het nationale programma uiteraard een belangrijk onderdeel 
is. 
 
289 Vraag: 
Waarom kost een verplicht percentage recyclaat 3 miljoen euro per jaar? 
 
Antwoord: 
De Single Use Plasticsrichtlijn verplicht producenten tot gebruik van gerecyclede 
content in flessen. De nalevingskosten hiervan zijn doorberekend. Hierbij is 
geconstateerd dat als producenten een samenwerkingsverband starten, de 
structurele nalevingskosten naar verwachting beperkt zijn. Als producenten ervoor 
kiezen om dit individueel aan te pakken, zijn de kosten vanaf 2025 minimaal € 
3.210.000 per jaar. Dit volgt uit een rapport van Sira Consulting dat heeft 
doorberekend wat de nalevingskosten zijn voor producenten als zij de vereisten 
individueel naleven. 
 
290 Vraag: 
Is de verwachting dat het begrote budget voor de uitvoering van het 
Klimaatakkoord op het gebied van de circulaire economie voldoende is om de 
afspraken uit het Klimaatakkoord te halen? 
 
Antwoord: 
De uitvoering van het Klimaatakkoord vindt plaats op basis van sturing op het 
centrale doel van 49% reductie in 2030. De uitvoering van het akkoord op het 
gebied van de circulaire economie maakt deel uit van de sectorale 
opgaveafspraken, zoals die van de industrie. De uitvoering van deze afspraken 
wordt uitgevoerd met financiering uit de klimaatmiddelen, bijvoorbeeld via een 
subsidieregeling zoals de DEI+. waarmee CO2-reducerende projecten, bijvoorbeeld 
op het gebied van chemische recycling van kunststoffen, en CE-innovaties in de 
industrie worden gefinancierd. De verwachting is dat de middelen toereikend zullen 
zijn. 
 
291 Vraag: 
Waarom zijn er additionele financiële middelen nodig voor het programma 
circulaire economie? 
 
Antwoord: 
Voor het Uitvoeringsprogramma Circulaire Economie zijn geen structurele middelen 
opgenomen in de Rijksbegroting. In voorgaande jaren is het programma 
incidenteel gefinancierd door herprioritering binnen de begroting van IenW. Wel 
zijn gedurende deze kabinetsperiode middelen beschikbaar gesteld ten behoeve 
van CO2-reducerende maatregelen die tevens bijdragen aan de doelstellingen van 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
De 40 miljoen euro voor circulaire economie is als volgt opgebouwd: 
MAATREGELEN (bedragen in mln.€) 
 
 2021 2022 2023 2024 
Opbouw, ombouw en afbouw 9,5 9,5 2 2 
Circulaire economie 
1. Stimuleren van sociale en 3 3 0 0 
productinnovaties 
2. Stimuleren van kennisontwikkeling 4 4 0 0 
3. Opschaling van (bijna-)marktrijpe 2,5 2,5 2 2 
technieken 
     
Structurele programmakosten 5,5 5,5 3 3 
     
Totaal 15 15 5 5 
 
Dit zal vooral via opdrachten en voor een klein gedeelte via subsidies worden 
uitgezet.  
 
295 Vraag: 
Welk deel van het budget wordt besteed aan het stimuleren van sociale innovaties 
en productinnovaties? 
 
Antwoord: 
In 2021 en 2022 zal 3 miljoen euro worden besteed aan het stimuleren van sociale 
innovaties en productinnovaties via de subsidieregeling CE, door circulaire inkoop 
en door het stimuleren van innovaties in de sectoren textiel en plastic. 
  
296 Vraag: 
Welke sociale innovaties en productinnovaties beoogt u te stimuleren? 
 
Antwoord: 
Ik beoog sociale en productinnovaties te stimuleren die bijdragen aan een circulaire 
economie. Technische innovatie is nodig om het mogelijk en rendabel te maken om 
producten en materialen opnieuw te gebruiken of minder schadelijke 
productieprocessen te ontwikkelen. Daarnaast is innovatie nodig om materialen te 
gebruiken die hernieuwbaar en duurzaam zijn en die schadelijke materialen kunnen 
vervangen. Dit doe ik onder andere vanuit de KIA-CE  die in november 2019 is 
vastgesteld. Vanuit de KIA-CE staan de volgende drie Meerjarige Missiegedreven 
InnovatieProgramma’s centraal komende periode: ‘Ontwerp voor circulariteit’, 
‘Circulaire grondstofketens en (productie)processen’ en ‘Vertrouwen, gedrag en 
acceptatie’.   
Via de subsidieregeling CE worden circulaire ketenprojecten ondersteund. De 
projecten die subsidie hebben gekregen in 2020 zijn bijvoorbeeld gericht op het 
verwerken van vezels uit plantenafval in circulaire producten, onderdelen van een 
fietsbrug uit afvalkunststof, lokaal gebruik van snoeihout en het maken van een 
circulaire schildersbroek uit hergebruikt textiel. 
 
297 Vraag: 
Hoe worden sociale innovaties en productinnovaties waarin geïnvesteerd wordt, 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
Daarnaast worden jaarlijks de Nationale Conferentie Circulaire Economie, de Week 
van de Circulaire Economie en de circular awards georganiseerd. Dat stimuleert 
innovatie doordat er een platform is voor kennisuitwisseling en innovaties een 
podium voor groei krijgen. Het Versnellingshuis Nederland Circulair! helpt 
individuele mkb-ondernemers met Matchmaking[1] en Maatwerk[2] en de 
ontwikkeling van sectorbrede doorbraakprojecten, oftewel Moonshots[3]. Zo 
kunnen innovaties ook worden gestimuleerd. 
  
[1] https://versnellingshuisce.nl/versterk-je-circulair-ondernemen-netwerk/ 
[2] https://versnellingshuisce.nl/aanvragen-maatwerk/ 
[3] https://versnellingshuisce.nl/verbeter-de-keten-met-circulair-ondernemen/ 
 
301 Vraag: 
Welk deel van het budget wordt besteed aan kennisontwikkeling? 
 
Antwoord: 
Voor 2021 en 2022 wordt respectievelijk €4 mln. besteed aan het stimuleren van 
kennisontwikkeling. Daarnaast wordt er €2 mln. besteed aan monitoring van de 
circulaire economie. 
  
302 Vraag: 
Wat is er nog nodig op het gebied van kennisontwikkeling voor de circulaire 
economie? 
 
Antwoord: 
Voor kennis- en innovatieontwikkeling is het van belang dat er voldoende 
continuïteit van investeringen en financiering van kennis geborgd is, omdat het 
vaak gaat om lange-termijntrajecten. Bovendien is het belangrijk dat er een goede 
aansluiting van de kennis is op de praktijk. Het gaat om de ontwikkeling van 
technologische kennis en innovatie, maar niet minder belangrijk is onderzoek naar 
de sociale, psychologische en maatschappelijke vraagstukken die samenhangen 
met de transitie naar een circulaire economie. 
  
 
303 Vraag: 
Welke gebieden van kennisontwikkeling worden gestimuleerd in de periode 2021-
2024? 
 
Antwoord: 
Enerzijds betreft dit de ontwikkeling van het programma Circular Skills. Dit heeft 
als doel om professionals en studenten om- en bij te scholen op het vlak van 
circulariteit. Anderzijds  betreft het de drie Missiegedreven Innovatie Programma’s 
(MMIP’s) uit de Kennis en Innovatie Agenda Circulaire economie (KIA-CE). 
Specifiek gaat het om de programma’s: ‘Ontwerp voor circulariteit’; ‘Circulaire 
grondstofketens en (productie)processen’ en ‘Vertrouwen, gedrag en acceptatie’. 
 
304 Vraag: 
Wie ontwikkelt de onderzoeksopdracht voor kennisontwikkeling over circulaire 
economie? 
 
Antwoord: 
Dit gebeurt binnen de Kennis- en Innovatieagenda CE (KIA-CE) in afstemming met 
de vijf transitieteams (Bouw, Biomassa en Voedsel, Kunststoffen, 
Consumptiegoeren en Maakindustrie) en andere maatschappelijke en bestuurlijke 
partners. 
 
305 Vraag: 
Kunnen bedrijven onderzoeksvragen voor kennisontwikkeling indienen bij het 
ministerie? 
 
Antwoord: 
De onderzoeksvragen in de Kennis en Innovatieagenda (KIA) zijn samen met de 
transitieteams en andere maatschappelijke en bestuurlijke partners opgesteld. De 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
310 Vraag: 
Hoe worden (bijna) marktrijpe technieken geselecteerd? 
 
Antwoord: 
Hiervoor wordt beoogd om een investeringsplatform op te zetten. Een 
fondsmanager is bij een investeringsplatform verantwoordelijk voor de selectie van 
private voorstellen op basis van verwachte toekomstige rendementen, de 
bereidheid van private investeerders om hierin ook substantieel te investeren en 
inhoudelijke criteria passend bij de circulaire economie.   
  
 
311 Vraag: 
Welke belanghebbenden worden betrokken bij het selecteren van (bijna) marktrijpe 
technieken? 
 
Antwoord: 
Bij een investeringsplatform raadpleegt de fondsmanager inhoudelijke experts om 
voorstellen te beoordelen en zijn er altijd private partijen nodig die bereid zijn te 
investeren in de techniek. 
  
 
312 Vraag: 
Op welke manier worden (bijna) marktrijpe technieken gestimuleerd vanuit dit 
budget, financieel of anderszins? 
 
Antwoord: 
Beoogd wordt om hiervoor met een aantal partijen een investeringsplatform voor 
circulaire economie op te zetten. Dat zal dan fungeren als een fonds waarbij het 
fonds altijd een minderheidsbelang heeft in de nieuwe businesscase. Het fonds 
moet dus fungeren als een aanjager om het risico voor private investeerders, zoals 
financiële instellingen, te verkleinen en de kansen voor het vinden van financiering 
voor een circulair ondernemer te vergroten. 
  
 
313 Vraag: 
Welk deel van het budget komt ten goede van de uitvoeringskosten binnen het 
programma circulaire economie? 
 
Antwoord: 
In 2021 en 2022 zal 5,5 miljoen euro worden besteed en in 2023 en 2024 3 
miljoen euro. Hiervan worden onder andere het Versnellingshuis Nederland 
Circulair!, het monitoringsprogramma en communicatiekosten betaald. 
  
 
314 Vraag: 
Welk deel van het budget komt ten goede van het Versnellingshuis? 
 
Antwoord: 
1,5 mln euro komt ten goede van het Versnellingshuis. 
 
315 Vraag: 
Wat beoogt u te bereiken met het Versnellingshuis? Zijn hiervoor met het 
uitbreiden van het budget doelen bijgekomen? 
 
Antwoord: 
Om versnelling te brengen in de circulaire economie en de rol van bedrijven daarin 
te faciliteren, is een gezamenlijke aanpak van overheid, bedrijfsleven en 
wetenschap nodig. Met dit doel voor ogen hebben het ministerie van Infrastructuur 
en Waterstaat, VNO-NCW, MKB-Nederland en Nederland Circulair (samenwerking 
tussen MVO Nederland en Het Groene Brein) gezamenlijk het Versnellingshuis 
Nederland Circulair! opgericht. Het Versnellingshuis richt zich op het wegnemen 
van belemmeringen voor circulair ondernemen van met name het mkb en het 
stimuleren en aanjagen van circulaire initiatieven. Dit doet het Versnellingshuis 
onder andere met: Matchmaking[1] en Maatwerk[2] voor individuele ondernemers 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
Antwoord: 
Het verschil in hoogte van het totale budget voor het beleidsartikel duurzaamheid 
is te verklaren doordat de bedragen grotendeels afkomstig zijn uit de 
Klimaatenveloppe en middelen voor de uitvoering van het Urgenda-vonnis en de 
beschikbare middelen voor dit laatste onderdeel lager zijn dan in 2020. Daarom is 
het beschikbare budget in 2021 50 miljoen euro. 
 
321 Vraag: 
Is het budget van 50 miljoen voldoende om de circulaire-economiedoelstellingen te 
behalen en waaruit blijkt dat? 
 
Antwoord: 
Om een transitie naar een circulaire economie in 2050 te verwezenlijken is het van 
belang dat er geïnvesteerd wordt in relevante kennisontwikkeling en innovatie die 
nodig zijn voor de systeemverandering die samenhangt met een dergelijke 
transitie. De opgedane kennis en ervaring kan vervolgens in de nieuwe fase van de 
transitie gebruikt worden om kansrijke initiatieven en projecten op te schalen. Met 
het huidige budget van €40 miljoen worden de aankomende vier jaar hier eerste 
stappen in gezet. 
  
322 Vraag: 
Waar is het budget van 77 miljoen euro voor ‘duurzame productketens’ in 2020 
precies naartoe gegaan en waarom is dat budget in 2021 verlaagd naar 39 miljoen 
euro? 
 
Antwoord: 
In 2020 is het budget van 77 miljoen euro voor ‘duurzame productketens’ 
uitgesplitst in 9,5 miljoen euro voor opdrachten, 56,4 miljoen euro voor subsidies 
en 11,1 miljoen euro aan bijdragen aan agentschappen, medeoverheden en aan 
ZBO’s/RWT’s. 
  
Via deze bedragen wordt een brede range aan activiteiten op het gebied van 
circulaire economie gefinancierd, zoals CO2-reducerende maatregelen in de grond-, 
weg- en waterbouw, het stimuleren van kunststof- en textielrecycling en het 
ondersteunen van bedrijven bij (her)ontwerpen van hun businessmodellen naar 
een circulaire economie. 
  
De bedragen zijn grotendeels afkomstig uit de Klimaatenveloppe en middelen voor 
de uitvoering van het Urgenda-vonnis. De beschikbare middelen zijn voor dit 
laatste onderdeel lager dan in 2020. Daarom is het beschikbare budget in 2021 
39,3 miljoen euro. 
 
323 Vraag: 
Op basis van welke criteria wordt in overleg met stakeholders gezocht naar een 
optimum tussen de te bereiken baten in termen van milieu en gezondheidswinst en 
de lasten die deze regels veroorzaken? 
 
Antwoord: 
Overleg met stakeholders vindt veelvuldig plaats en per onderwerp worden op 
maat afwegingen gemaakt om de risico’s voor mens en milieu zo laag mogelijk te 
houden/krijgen tegen zo laag mogelijke lasten voor bedrijven en overheden. De 
gemeenschappelijke onderbouwing en uitgangspunten die aan die afwegingen ten 
grondslag liggen zijn uitgewerkt in het programma Bewust Omgaan met Veiligheid. 
Zie:  
https://magazines.rijksoverheid.nl/ienw/veiligheid-en-risicos/2017/01/afwegen-en-
aanpakken 
 
324 Vraag: 
In hoeveel gevallen is op basis van stakeholderoverleg geconcludeerd dat de lasten 
van de regels niet opwegen tegen de milieu- en gezondheidswinst? 
 
Antwoord: 
Die stakeholderoverleggen en afwegingen zijn steeds maatwerk (zie ook het 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
bewustwording/communicatie, oprichting van een fonds, het ontzorgen van 
gemeenten, het gebruik maken van koppelkansen, het vereenvoudigen van 
saneringen en monitoring. Aan de acties wordt nu hard gewerkt. Ik heb toegezegd 
uw Kamer voor het einde van het jaar te informeren over de voortgang. 
 
 
329 Vraag: 
Hoe zal de in ad 1 genoemde, door het RIVM op te stellen prioritering tussen 
dossiers in verband met het aandeel beoordelingen door het Europese agentschap 
van 5% naar 20%, eruitzien? 
 
Antwoord: 
Nadat uit controles bleek dat REACH-dossiers te vaak onvoldoende waren, is 
besloten om meer dossiers te controleren middels een zogenoemde compliance 
check. Dit wordt door het Europees Chemicaliënagentschap (ECHA) uitgevoerd. 
ECHA hanteert hierbij een prioritering op basis van verwachte risico’s van stoffen 
en hoeveelheid die van een stof op de markt wordt gebracht. 
Het RIVM is dankzij opgebouwde kennis in staat om gericht voor Nederland 
relevante ECHA besluiten over verbetering van kwaliteit van REACH dossiers te 
selecteren en controleren. De selectie gebeurt onder meer op basis van productie 
of gebruik in Nederland en mate van urgentie om een stof te reguleren. 
 
330 Vraag: 
Moeten we het RIVM niet versterken in plaats van laten prioriteren om het 
(terecht) gestegen aantal REACH-beoordelingen? 
 
Antwoord: 
In de Rijksbegroting zijn vele belangrijke posten die aandacht vragen, zowel bij 
beleid, uitvoering als handhaving. Derhalve ontkomen we er niet aan om te 
prioriteren. Wel is er flexibiliteit om, indien noodzakelijk, extra financiering te 
regelen (zie ook vraag 356). Het budget dat wordt ingezet voor ondersteuning van 
het stoffenbeleid door het RIVM neemt in 2021 dan ook niet af. Daarbij blijft ook 
met het hogere aantal dossiers de inbreng op peil omdat het RIVM dankzij de in 
vraag 329 opgebouwde kennis beter in staat om gericht voor Nederland relevante 
dossiers te selecteren en controleren. 
 
331 Vraag: 
Waarvan is het streven naar twee geschikte stoffen voor stofevaluatie afhankelijk? 
 
Antwoord: 
Een stofevaluatie wordt door een lidstaat uitgevoerd op basis van zorgen over 
mogelijke risico’s als gevolg van het gebruik van de stof. Om na te gaan of het 
gebruik van de stoffen een risico vormt voor de menselijke gezondheid of het 
milieu, geeft het stofevaluatieproces lidstaten de mogelijkheid om aanvullende 
informatie te vragen aan de verantwoordelijke producent of importeur van de 
betreffende stof(registrant). Aangezien een stofevaluatie veel tijd kost, kan 
Nederland niet meer dan twee per jaar uitvoeren 
 
332 Vraag: 
Hoe kan het dat er tussen 2012 en 2018 een stijgende lijn zat in het aantal 
vierkante meters dat gesaneerd is en hoe kan het dat dit opeens afnam in 2019? 
Ligt het in de lijn der verwachting dat de agrarische saneringsregelingen voor een 
enorme piek in die lijn gaan zorgen? 
 
Antwoord: 
Het saneringstempo is gestegen van 5,9 miljoen m2 asbestdaken in 2014 tot 12,8 
miljoen m2 in 2018. 
Er was toen sprake van een voorgenomen verbod op asbestdaken in 2024. Vanaf 
2016 was ook sprake van een subsidieregeling om de sanering aan te jagen, 
hetgeen daarmee is gelukt. Daarnaast zal de programmatische aanpak versnelling 
sanering asbestdaken aan de stijgende lijn hebben bijgedragen. 
In 2019, het jaar waarin het wetsvoorstel met het asbestdakenverbod is verworpen 
en er geen subsidie meer was, is het saneringstempo afgenomen tot 9,8 miljoen 
m2. In de eerste helft van 2020 is 3,3 miljoen m2 gesaneerd, op jaarbasis zou dat 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
Antwoord: 
De gevolgen van MOV zijn bekend, namelijk het vergroten van transparantie over 
risico’s. We gaan van ‘technisch complex’ naar ‘bestuurlijk begrijpelijk’ afwegen van 
risico’s voor de omgeving en MOV betekent het vroegtijdig meenemen van 
omgevingsveiligheid als onderdeel van de integrale afweging bij de ruimtelijke 
inrichting. De omgevingsdiensten brengen in opdracht van gemeenten en 
provincies op dit moment de aandachtsgebieden in beeld. Het ministerie IenW 
faciliteert in dit proces. De totale oppervlakte is op dit moment nog niet bekend. 
Het streven is om de aandachtsgebieden eind 2020 gereed te hebben. Het is aan 
het bevoegd gezag om deze aandachtsgebieden vrij te geven. 
 
338 Vraag: 
Waarom wordt voor het MOV niet gewerkt met realistische scenario’s tot een 
niveau van ‘verwaarloosbaar risico’, waarbij ook de kans op een ongeval wordt 
meegenomen in plaats van standaard uit te gaan van een worstcasescenario 
waarbij het begrip ‘kans’ geen rol meer speelt? 
 
Antwoord: 
Omgevingsveiligheid gaat over de ‘kleine kans-groot effect’-scenario’s. Ook 
scenario’s met een heel kleine kans kunnen optreden. Het is uiteindelijk aan het 
bevoegd gezag om bij het toelaten van nieuwe gebouwen/locaties waar veel 
mensen verblijven bestuurlijk verantwoorde keuzen te maken. 
De aandachtsgebieden zijn geen verbodsgebieden maar afweeggebieden waarin 
het bevoegd gezag op basis van alle beschikbare informatie een afweging maakt. 
Bij deze afweging kan het bevoegd gezag de factor kans betrekken. 
 
339 Vraag: 
Hoe wordt voorkomen dat burgers en bestuurders zich onnodig zorgen maken over 
veiligheid wanneer ze de kaarten, met daarop de externe veiligheidsrisico’s 
geprojecteerd, onder ogen krijgen? 
 
Antwoord: 
Burgers en bestuurders weten nu ook al dat er risico’s zijn in hun omgeving en zijn 
best bereid deze te aanvaarden. Een risicoloze samenleving bestaat immers niet. 
Met aandachtsgebieden op een kaart wordt de transparantie groter en maken we 
nu de stap van ‘technisch complex’ naar ‘bestuurlijk begrijpelijk’. Voor de 
bestuurder verschuift de vraag van ‘is het verboden?’ naar ‘ken ik alle argumenten 
voor en tegen om vervolgens tot een evenwichtig besluit te komen en dit te 
communiceren naar burgers en bedrijven?’ 
Doordat omwonenden weten met welke gevaren ze in hun omgeving te maken 
kunnen krijgen, kunnen zij zich voorbereiden, zodat zij weten wat ze moeten doen 
bij een incident. Dat draagt bij aan de veiligheid en het gevoel van veiligheid. 
Adequate communicatie en brede participatie is hierbij noodzakelijk. 
 
340 Vraag: 
Wat zijn de consequenties van het aanwijzen van de aandachtsgebieden binnen het 
omgevingsveiligheidsbeleid op de woningbouwdoelstellingen? 
 
Antwoord: 
Het werken met aandachtsgebieden heeft het positieve gevolg dat alle partijen 
beter en vroegtijdig nadenken over de ruimtelijke inrichting en wordt 
omgevingsveiligheid integraal onderdeel van de afweging. Door met elkaar vroeg 
om de tafel te zitten wordt al vooraf de vraag gesteld of nieuwe woningbouw in de 
directe omgeving van risicovolle activiteiten gewenst of noodzakelijk is.  De vraag 
die dan op de bestuurlijke tafel komt te liggen is: “onder welke voorwaarden vind 
ik woningbouw op een bepaalde plek aanvaardbaar?” Het bieden van voldoende 
bescherming aan de toekomstige bewoners is één van de onderwerpen die 
meegenomen moet worden bij het beantwoorden van die vraag. Eventuele 
consequenties voor woningbouwdoelstellingen zijn afhankelijk van de bestuurlijke 
keuze over het beperken van bebouwingsdichtheden. 
 
 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
programmaonderdelen? 
 
Antwoord: 
De ILT werkt aan toezicht, opsporing, dienst- en vergunningverlening en de 
Autoriteit woningcorporaties. De reguliere activiteiten worden primair aangestuurd 
vanuit de lijnorganisatie; een belangrijk deel van het ILT-budget is daar belegd. 
Het toezicht wordt deels programmatisch aangestuurd vanuit de genoemde twaalf 
programma’s en daarvoor is programmabudget beschikbaar. De lijn levert ook 
‘producten’ (bijvoorbeeld toezichtsactiviteiten) aan de programma’s. De ILT is met 
deze werkwijze flexibel om risicogericht haar capaciteit en budget in te zetten daar 
waar zij het meeste maatschappelijk effect kan sorteren. 
 
346 Vraag: 
Zorgt het toezicht op 1.450 instellingen die een rolspelen in het stelsel van 
conformiteitsbeoordelingen binnen het werkveld van IenW niet voor een onnodige 
bestuurlijke spaghetti? 
 
Antwoord: 
Het stelsel van conformiteitsbeoordelingen binnen het werkveld van IenW is in lijn 
met het kabinetsstandpunt over conformiteitsbeoordeling en accreditatie uit 2016. 
Het kabinetsstandpunt is dat certificatiestelsels moeten zorgen voor een veilig en 
gezond product en het proces door private betrokkenen is geborgd. 
 
347 Vraag: 
Hoeveel mensen bij de ILT verzorgen dit toezicht op 1.450 instellingen? 
 
Antwoord: 
De ILT zet voor haar toezichtstaken haar capaciteit risicogestuurd in. Deze taken 
maken onderdeel uit van het Meerjarenplan dat past binnen de planning-en-
controlcyclus van de ILT. Omdat deze inzet risicogestuurd is, kan de inzet van jaar 
tot jaar verschillen. Naast het reguliere toezicht is er met het programma Inspectie 
en certificering extra aandacht voor dit onderwerp. Het hoofddoel van dit 
programma is zicht en grip hebben op de certificerende en erkende 
instellingen.  
 
348 Vraag: 
Welk percentage van de BDU wordt daadwerkelijk besteed aan het laten rijden van 
het ov, en niet aan infrastructuur? 
 
Antwoord: 
Zie ook het antwoord op vraag 94. Als bijlage bij de in dat antwoord genoemde 
brief is het rapport “Gevoeligheidsanalyse investeringsruimte Metropoolregio 
Rotterdam Den Haag en Vervoerregio Amsterdam” toegevoegd. Uit dit rapport valt 
af te leiden dat het percentage voor exploitatie OV in 2019 ca. 20% is en dat deze 
richting 2040 jaarlijks zal gaan dalen. Echter, het rapport is voor Coronacrisis 
opgesteld. Het is onbekend wat het percentage momenteel is. 
  
349 Vraag: 
Wat is de reden dat de kosten voor het zbo ProRail niet zijn opgenomen in de 
begroting? 
 
Antwoord: 
Het inregelen van publieke sturing en verantwoording kost natuurlijk geld. Echter, 
de incidentele en structurele kosten die ProRail moet maken voor de omvorming 
zijn relatief bezien zeer gering. De structurele transitiekosten bedragen minder dan 
0,2% van de jaarlijkse uitgaven van ProRail en worden volledig binnen de 
begroting van IenW gecompenseerd. Deze compensatie wordt meegenomen in de 
budgetten voor exploitatie, onderhoud en vernieuwing die IenW jaarlijks aan 
ProRail ter beschikking stelt. Hierin zijn immers al de apparaatskosten van ProRail 
die ten laste van de IF-begroting komen, opgenomen. 
  
350 Vraag: 
Worden de Green Deal Binnenvaart en Maritiem en de duurzaamheidsdoelstellingen 
van de sector meegenomen in het vlootvervangingsprogramma van de 

Verslag (lijst van vragen) begrotingsstaten van het Ministerie van Infrastructuur en 
Waterstaat (XII) voor het jaar 2021 
 
 
Onderwerp 2021 
Programmatische aanpak vliegtuiggeluid 805 
NL Luchtvaartveiligheidsplan opdrachten 600 
Orkaan shelter Eustatius 600 
Meet en monitoringprogramma 488 
Opdrachten Klimaatbeleid voor luchtvaart 450 
Versterking omgevingskwaliteit regionale 
375 
luchthavens 
Omgevingsmanagement Schiphol 311 
Groot onderhoud start en landingsbaan 
300 
Bonaire 
Opdrachten hybride elektrisch vliegen (HEV) 171 
Diverse kleine mutaties 840 
Totaal 4.940 
 
  
355 Vraag: 
Hoe worden, naast het stimuleren van Research en Development en scale-up 
productie voor duurzame brandstoffen, de gelden voor het klimaatbeleid voor de 
luchtvaart nog meer ingezet? 
 
Antwoord: 
Dit subsidiebudget wordt alleen ingezet voor het genoemde doel: stimuleren van 
Research en Development en de scale up productie voor duurzame brandstoffen. 
  
356 Vraag: 
Waar wordt de 2 miljoen voor het ‘bronbeleid PFAS’ precies aan besteed? 
 
Antwoord: 
De afgelopen jaren is duidelijk geworden dat de stoffen die behoren tot de groep 
PFAS in toenemende mate leiden tot ophoping in het milieu en risico’s voor de 
gezondheid. Daarom werkt Nederland met enkele andere landen nu aan een brede 
Europese restrictie op PFAS, zie hiertoe de antwoorden op vragen 74 en 75. De 
groep PFAS bevat duizenden stoffen waarvan enkele honderden commercieel 
worden toegepast in vele duizenden producten. De EU-regelgeving vereist dat je, 
voordat je het op de markt brengen kan inperken, een grondige onderbouwing 
levert van soorten gebruik, risico, sociaaleconomische gevolgen en alternatieven. 
Dit vereist veel extra inzet en daartoe is voor in totaal 3 jaar een aanvullend 
budget van €2.000.000 per jaar opgenomen (zie ook vraag 330) 
 
357 Vraag: 
In hoeverre kunnen in het kader van de NOVI en de Waddenagenda 2050 de 
bereikbaarheid van de Waddeneilanden en de Waddenhavens gegarandeerd 
worden (vgl. de moties op Kamerstuk 29684, nrs. 128 en 198)? In hoeverre zijn 
c.q. blijven er aanpassingen van de vaargeulen, optimalisatie van het 
vaargeulonderhoud en nieuwe varianten voor bereikbaarheid mogelijk? 
 
Antwoord: 
De inspanningen van Rijkswaterstaat zijn vastgelegd in het Beheerplan 
Rijkswateren 2016-2021. In het Beheerplan is opgenomen dat Rijkswaterstaat 
verantwoordelijk is voor de bereikbaarheid van de eilanden en de zeehavens, de 
veiligheid van de scheepvaart en zorg draagt voor het onderhoud van de 
voorzieningen voor de veerverbindingen. In lijn met de uitgangspunten van de 
Nationale Omgevingsvisie en de ontwerp-Agenda voor het Waddengebied 2050 
(ontwerp-Agenda) is voor de economie en leefbaarheid de bereikbaarheid van 
havens en eilanden belangrijk. De ontwerp-Agenda benoemt strategieën om de 
toekomstige bereikbaarheid te  garanderen. Uitgangspunt is gebruik te maken van 
de natuurlijke geulen. Verder zijn in het Beheerplan Natura 2000 2016-2022 en het 
Beheerplan Rijkswateren 2016-2021 de afspraken rondom de bereikbaarheid van 
de Waddeneilanden en de Waddenhavens vastgelegd. Deze zijn tevens de basis 
voor het nieuwe Nationaal Waterprogramma (NWP) 2022-2027. In de ontwerp-

