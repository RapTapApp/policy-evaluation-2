 
Hoofdlijnen nieuwe BRK tussen Nederland en Curaçao, alsmede toepassing artikel 35a huidige BRK.   
 
Internationale fiscale  mededeling van 12 december 2011,  IFZ. 2011-793  
 
In deze mededeling worden de hoofdlijnen aangegeven van een nieuwe bilaterale regeling ter voorkoming 
van dubbele belasting (BRK) tussen Curaçao en Nederland. Daarnaast wordt ingegaan op toepassing 
van artikel 35a van de huidige BRK. Tot slot wordt ingegaan op afspraken over handel en doorvoer 
van goederen van Curaçao naar Caribisch Nederland. 
 
1. Inleiding 
 
Curaçao en Nederland hebben op hoofdlijnen een akkoord bereikt over een nieuwe bilaterale regeling 
ter voorkoming van dubbele belasting (BRK) tussen beide landen. Deze regeling zal met ingang van 
1-1-2013 moeten gaan gelden en is geënt op het OESO-modelverdrag.  
 
2. Hoofdlijnen nieuwe BRK en toepassing artikel 35a huidige BRK  
• Tot 5 jaar na emigratie kan erf- en schenkingsrecht worden geheven onder verrekening van de 
heffing in het andere land (subsidiair heffingsrecht); 
• een informatie-uitwisselingsbepaling conform de internationale standaard, waarbij Curaçao 
bovendien overweegt om over te gaan tot automatische informatie-uitwisseling onder de EU-
spaartegoedenrichtlijn;  
• naast een bronheffingspercentage voor dividenden van 15% zal er voor actieve vennootschappen 
een nulprocenttarief komen op deelnemingsdividend. Hierbij zal worden voorzien in een 
zogenoemde ‘limitation on benefitsbepaling’; 
• voor bestaande participaties van ten minste 25% die niet in aanmerking komen voor het 
nulprocenttarief geldt tot uiterlijk eind 2019 een bronheffingspercentage op 
deelnemingsdividenden van 5%; 
• in 2012 blijft, vooruitlopend op de nieuwe BRK, artikel 35a van de huidige BRK achterwege met 
betrekking tot de toepassing van artikel 17, derde lid, onderdeel b, van de Wet Vpb 1969, met dien 
verstande dat dit laatste artikel niet wordt toegepast; 
• voor niet overheidspensioenen geldt een gedeeld heffingsrecht met een bronstaatheffing van 15% 
in combinatie met eerbiedigende werking (woonstaatheffing) voor ingegane pensioenen van 
Nederlanders die reeds op Curaçao wonen;   
• een regeling voor onderling overleg met de mogelijkheid van (verplichte) arbitrage; 
 

