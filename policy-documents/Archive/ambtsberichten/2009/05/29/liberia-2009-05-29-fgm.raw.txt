Thematisch Ambtsbericht Liberia FGM
Mei 2009
Directie Personenverkeer, Migratie en Vreemdelingenzaken
Afdeling Asiel- en Migratiezaken
070 - 348 5643
mei 2009 

Thematisch ambtsbericht Liberia - FGM / mei 2009
1 Inleiding
In dit thematisch ambtsbericht wordt de situatie op het gebied van Female Genital
Mutilation (FGM) in Liberia beschreven voor zover deze van belang is voor de 
beoordeling van asielverzoeken van personen die afkomstig zijn uit dit land. Het 
ambtsbericht beslaat de periode januari 2008 – mei 2009. 
Het ambtsbericht is gebaseerd op informatie uit openbare en vertrouwelijke 
bronnen. Bij de opstelling is gebruik gemaakt van informatie van verschillende 
organisaties van de Verenigde Naties, (niet-)gouvernementele organisaties, 
vakliteratuur en berichtgeving in de media. Een overzicht van de geraadpleegde 
openbare bronnen is opgenomen in de literatuurlijst. Echter, het onderwerp FGM 
ligt gevoelig in de Liberiaanse samenleving. Er is weinig openbare informatie voor 
handen, die zich specifiek richt op FGM en geheime genootschappen. Een groot 
deel van de informatie uit dit ambtsbericht is derhalve afkomstig van gesprekken 
ter plaatse.
De indeling van dit ambtsbericht is als volgt:
Hoofdstuk twee geeft kort weer wat FGM is en welke vormen er bestaan.
Hoofdstuk drie geeft een overzicht van de situatie met betrekking tot FGM in 
Liberia: welke etnische groepen voeren FGM uit en in welke vorm? Op welke 
leeftijd vindt het plaats en komt herbesnijdenis voor? Ook wordt ingegaan op de 
cultureel-maatschappelijke rol die FGM speelt in Liberia en op de rol van geheime 
genootschappen in relatie tot FGM. Daarnaast komen sociale druk en de 
mogelijkheden voor onttrekking aan de orde. 
Hoofdstuk vier geeft een weergave van de positie van de overheid ten aanzien van 
FGM, een overzicht van activiteiten van (internationale) organisaties en beschrijft 
de beschermingsmogelijkheden. 
In hoofdstuk vijf wordt ingegaan op terugkeer van uitgeprocedeerde Liberiaanse 
asielzoekers.
3

Thematisch ambtsbericht Liberia - FGM / mei 2009
Type II
Gedeeltelijke of totale verwijdering van de clitoris en de kleine schaamlippen, met 
of zonder verwijdering van de grote schaamlippen (excisie).
IIa: Verwijdering van alleen de kleine schaamlippen.
IIb: Gedeeltelijke of totale verwijdering van de clitoris en de kleine schaamlippen.
IIc: Gedeeltelijke of totale verwijdering van de clitoris, kleine en grote 
schaamlippen.
Type III
Vernauwen van de vaginale opening door wegsnijden en aan elkaar hechten van 
de kleine schaamlippen en/of de grote schaamlippen, met of zonder de 
verwijdering van de clitoris (infibulatie).
IIIa: Verwijdering en aan elkaar hechten van de kleine schaamlippen.
IIIb: Verwijdering en aan elkaar hechten van de grote schaamlippen.
Type IV
Niet geclassificeerd: alle andere schadelijke handelingen aan de vrouwelijke 
geslachtsorganen om niet-medische redenen, zoals prikken, piercing, kerven, 
schrapen en wegbranden.
De zwaarste vorm van besnijdenis, type III, komt vooral voor in Somalië, Ethiopië
en Soedan.
Bijna in alle gevallen wordt de besnijdenis uitgevoerd door vrouwen die hiervoor 
speciaal zijn opgeleid. Het vak van besnijdster wordt veelal doorgegeven van 
moeder op dochter. De besnijdsters zijn ook vaak de traditional birth attendants
5
(vrouwen die bij de bevalling aanwezig zijn).
5
UNHCR, Fact Sheet No. 23, Harmful Traditional Practices Affecting the Health of Women 
and Children.
5

Thematisch ambtsbericht Liberia - FGM / mei 2009
schoolvakantie plaats. Behalve de besnijdenis krijgen meisjes in de bush school
net als vroeger les in huishoudelijke zaken, maar dit onderdeel wordt steeds korter. 
Een aantal gesprekspartners gaf aan dat de besnijdenis vooral in de stad meer een 
economische aangelegenheid is geworden ten bate van de besnijdsters dan een 
culturele. 
Over de precieze periode waarin de besnijdenissen plaatsvinden en hoe vaak per 
jaar dit gebeurt, kon geen duidelijkheid worden verkregen. Sommige 
gesprekspartners gaven aan dat het op het platteland maar één maal per jaar tijdens 
de vakantie in het droge seizoen gebeurt, anderen waren van mening dat dit in de 
stad het hele jaar door plaatsvindt, dus ook tijdens schooltijd.
Zowel jongens als meisjes worden van tevoren niet geïnformeerd over wat ze te 
wachten staat bij de initiatie. Er wordt alleen verteld dat er een groot feest komt.  
Het komt voor dat meisjes van school worden weggehaald om naar de bush school
10
gebracht te worden. Het is niet duidelijk of dit met medeweten van de ouders 
gebeurt. Het gebeurt ook dat kinderen, die de bush school voortijdig verlaten, in 
11
een later stadium worden gedwongen deze af te maken. Er zijn ook kinderen die 
12
niet naar school gaan uit angst te worden meegenomen door de Sande society.
De bush schools zijn vaste plaatsen van de Sande society buiten het dorp of diep in 
het bos, afgeschermd door palmbladeren. In Lofa zijn deze plaatsen gemarkeerd 
met rode linten. Voor de andere counties is niet bekend of dit ook het geval is. In 
steden liggen de bush schools meestal aan de randen. Naar verluidt mogen ze niet 
binnen een straal van 40 kilometer van een stad liggen, omdat dit de 
bewegingsvrijheid van niet-leden zou beperken. Voor hen is het ten strengste 
verboden zich in de buurt van de bush schools te begeven. De bush schools zijn 
het exclusieve domein van de geheime genootschappen. Diverse gesprekspartners 
gaven echter aan dat er ook bush schools zijn binnen de grenzen van de stad en 
langs de weg naar Lofa. Er lijkt zelfs een trend te zijn dat het aantal bush schools 
in Monrovia groeit. 
Om de bush schools en de Sande en Poro genootschappen in het algemeen hangt 
een sfeer van geheimzinnigheid, omdat niemand over de initiatieperiode en het 
lidmaatschap van de genootschappen mag praten. Meisjes en jongens wordt 
voorgehouden dat ze worden vervloekt of gedood als ze dit wel doen. Ook wordt 
10
C.Y. Kwanue, Female Circumcision decreases school enrollment, Principal expresses 
concern, 6 januari 2009, op www.orgtema.org.
11
Mensenrechtenrapportage UNMIL 2007 – 2008.
12
Mensenrechtenrapportage UNMIL 2007 – 2008.
7

Thematisch ambtsbericht Liberia - FGM / mei 2009
17
lokale machtstructuren en het informele rechtssyteem. Ze bemiddelen onder 
18
meer bij conflicten in de traditionele Palaver hut . Het grootste deel van de 
bevolking in Liberia is volledig afhankelijk van dit informele rechtssysteem, zowel 
voor civiele als strafrechtelijke zaken. In Liberia bestaan het formele en informele 
rechtssysteem naast elkaar. Er is nog geen wetgeving die reguleert welke zaken 
door het formele en welke door het informele systeem behandeld dienen te 
19
worden. 
Ook politiek gezien zijn de geheime genootschappen invloedrijk, zowel lokaal als 
nationaal. Meerdere gesprekspartners gaven aan dat je zonder lidmaatschap geen 
belangrijke politieke positie kan bekleden. Dat geldt zowel voor de centrale 
overheid als voor de lokale leiders (paramount chiefs, clan chiefs en town chiefs). 
Er bestaat ook een relatie tussen de politiek, de geheime genootschappen en het 
bespreekbaar maken van FGM. Veel lokale leiders willen het onderwerp niet 
bespreekbaar maken en zich niet uitspreken tegen FGM, omdat ze bang zijn 
kiezers te verliezen. Op nationaal niveau hebben de verschillende ministeries nog 
geen eenduidig standpunt ten aanzien van FGM (zie hoofdstuk 4).   
3.3 Prevalentie, typering en leeftijd 
Prevalentie
Het is moeilijk aan precieze cijfers te komen over de prevalentie van FGM in 
20
Liberia. Voor de burgeroorlog (die duurde van 1989 tot en met 2003) kwam 
FGM op grotere schaal voor dan nu het geval is. Tijdens de oorlog liep het aantal 
besnijdenissen terug, omdat gemeenschappen uit elkaar vielen en er een grote 
vluchtelingenstroom op gang kwam. Ook vernielden de rebellen de bush schools,
waar de besnijdenis plaatsvond. De gewoonte verplaatste zich onder meer naar 
vluchtelingenkampen in Guinee, waar veel Liberiaanse vluchtelingen verbleven. 
Sinds het einde van de oorlog is het aantal besnijdenissen weer toegenomen. 
17
Het feit dat de Zo’s een licentie verkrijgen via het ministerie van Binnenlandse Zaken geeft
hen een formele machtspositie.
18
In west Afrikaanse dorpen is dit de plaats waar belangrijke gasten worden ontvangen en waar 
discussies plaatsvinden.
19
Centre for the study of African Economies, Strengthening the rule of law in post-conflict 
Liberia, maart 2009.
20
Voor een overzicht van de indeling van Liberia in Counties en de verschillende 
bevolkingsgroepen, zie bijlage 6.2.
9

Thematisch ambtsbericht Liberia - FGM / mei 2009
Door de migratiestromen die tijdens en na de oorlog ontstonden, lopen de 
gebieden waar FGM wordt uitgevoerd meer door elkaar dan voorheen. Zo kwam 
het voor de oorlog bijna niet voor in het oosten van het land en in Monrovia, maar 
dit is op beperkte schaal nu wel het geval. Verschillende gesprekspartners gaven 
aan dat aan de rand van Monrovia steeds meer bush schools verschijnen.   
FGM wordt niet uitgevoerd door de Kru, de Krahn, de Americo-Liberians en de 
27
Congo. Zij hebben ook geen Poro en Sande genootschappen. Over de Grebo kon 
geen duidelijkheid worden verkregen. In Maryland (zuidoost Liberia, waar de 
Grebo vandaan komen) zijn wel geheime genootschappen, maar de meeste 
28
bronnen geven aan dat de Grebo geen FGM uitvoeren. Over het zuidoosten van 
Liberia is weinig informatie bekend. Het ligt afgelegen en er zijn niet veel 
(internationale) organisaties actief.
29
FGM komt weinig voor in christelijke gemeenschappen.
Over de Bella, Dei, Gbandi en Gio is geen informatie verkregen ten aanzien van 
de prevalentie van FGM. Deze bevolkingsgroepen wonen in de gebieden waar de 
Sande genootschappen veel voorkomen (zie het overzicht van de 
bevolkingsgroepen in 6.2).
Typering
30
In Liberia komt Type I of  Type II (excisie) voor. De ernstigste vorm van 
besnijdenis, type III (infibulatie), wordt voor zover bekend niet toegepast.
De besnijdenis brengt gezondheidsrisico’s met zich mee, waaronder het gevaar 
voor HIV-Aids door het gebruik van niet-steriele mesjes, littekenweefsel, 
31
complicaties tijdens de bevalling, sexuele problemen en psychische problemen. 
27
Ellen B.G. Williams RN, Report on the progress made towards the elimination of Female 
Genital Mutilation in Liberia 1997 – 2008, 11 juli 2008; US Department of State, Liberia: 
report on Female Genital Mutilation (FGM) or Female Genital Cutting (FGC), 1 juni 2001.
28
Rebecca Murray, Liberian witches say power is in the blood, so victims should be eaten alive, 
14 maart 2009; Ellen B.G. Williams RN, Report on the progress made towards the 
elimination of Female Genital Mutilation in Liberia 1997 – 2008, 11 juli 2008; US 
Department of State, Liberia: report on Female Genital Mutilation (FGM) or Female Genital 
Cutting (FGC), 1 juni 2001.
29
Liberia Demographic and Health Survey, juni 2008.
30
Liberia Demographic and Health Survey, juni 2008.
31
Ellen B.G. Williams RN, Report on the progress made towards the elimination of female 
genital mutilation in Liberia 1997 – 2008, 11 juli 2008; UN Integrated Regional Information 
Networks, Liberia: FGM continues in rural secrecy, 24 september 2008, op 
www.allafrica.com.
11

Thematisch ambtsbericht Liberia - FGM / mei 2009
vanaf te zien. De meeste bronnen gaven aan dat dit geen problemen geeft, maar 
één bron meende dat dit wel zo was. Ook voor niet-familieleden van Zoe’s is het 
mogelijk om Zoe te worden.     
Leeftijd
De leeftijd waarop de besnijdenis plaatsvindt loopt uiteen en kent geen 
leeftijdsgrens. De meeste meisjes worden besneden in de schoolgaande leeftijd 
(tussen de 6 en de 18), voordat ze trouwen. Het hangt af van de financiële situatie 
van de ouders wanneer de besnijdenis precies plaats vindt: het ritueel kost veel 
geld en hiervoor moet worden gespaard. Hierdoor is het mogelijk dat meisjes pas 
op latere leeftijd worden besneden en dus ook later trouwen, of dat ze op heel 
jonge leeftijd worden besneden. Het kan ook gebeuren dat meisjes of vrouwen die 
nog niet zijn besneden en die een tijd zijn weggeweest uit hun gemeenschap 
(bijvoorbeeld door de oorlog), bij terugkomst alsnog worden besneden. Het maakt 
hierbij niet uit hoe oud ze zijn. In gemeenschappen waar FGM gebruikelijk is, 
weet men echter over het algemeen wel wie er besneden is en wie niet.
Het is niet bekend of er verschillen zijn tussen de bevolkingsgroepen in de leeftijd 
waarop de besnijdenis wordt uitgevoerd. Het komt soms voor dat een vrouw een 
tweede keer wordt besneden. Dit kan gebeuren om verschillende redenen, 
bijvoorbeeld omdat ze met iemand van een andere etniciteit trouwt, waar een 
andere vorm van besnijdenis wordt uitgevoerd. Het kan ook gebeuren dat de eerste 
besnijdenis niet goed is gegaan en dat deze nog een keer moet worden uitgevoerd.  
De besnijdenis vindt plaats zonder verdoving en meestal bij een groep meisjes op 
35
dezelfde dag. De ingreep wordt uitgevoerd met een scheermesje of een ander 
voorwerp en gaat gepaard met veel bloedverlies. Elk jaar overlijden er meisjes 
aan, maar de besnijdenis wordt meestal niet als doodsoorzaak gezien. Een 
overleden meisje zou een heks zijn.
3.4 Sociale druk en de mogelijkheden voor onttrekking
Zoals eerder is aangegeven is FGM een cultureel verschijnsel en niet religieus 
bepaald. Het wordt al eeuwenlang toegepast en is ingebed in de cultuur. Een 
onbesneden meisje, afkomstig van een bevolkingsgroep waarbinnen FGM wordt 
uitgevoerd, heeft een slechte positie in de maatschappij  (zie hieronder) en zal  
moeilijk aan een huwelijkspartner komen, zeker op het platteland. Het zijn dan 
35
Ellen B.G. Williams RN, Report on the progress made towards the elimination of female 
genital mutilation in Liberia 1997 – 2008, 11 juli 2008.
13

Thematisch ambtsbericht Liberia - FGM / mei 2009
goede moeder was voor mijn dochters. Ik heb me niet laten overhalen. Mijn zus 
wilde haar dochters ook niet laten besnijden, maar ze kon niet op tegen de druk.
Ze zei tegen moeder: ik wil er geen cent voor betalen, maar als jij mijn dochters 
wilt laten besnijden, dan doe je dat maar. En dat heeft ze gedaan.’  
Het afzien van besnijdenis heeft grote gevolgen. Zo kunnen de meisjes eigenlijk 
niet meer in het geboortedorp van hun (groot)ouders komen, omdat het risico van 
een gedwongen besnijdenis te groot is. De meeste ouders doen dit dan ook niet 
meer en komen zelf ook nooit meer in hun geboortedorp. Als ze nog wel op 
familiebezoek gaan, worden de onbesneden meisjes uit de buurt gehouden van het 
Sande genootschap. Desondanks komt het voor dat een meisje tijdens een 
dergelijk bezoek alsnog door haar grootmoeder (met of zonder medeweten van 
moeder) of een ander familie- of gemeenschapslid wordt meegenomen voor 
besnijdenis. Ook onbesneden volwassen vrouwen lopen het risico in hun 
geboortedorp alsnog te worden besneden.
Het is niet bekend wat de positie is van meisjes in stedelijke gebieden die FGM 
weigeren zonder de goedkeuring van hun ouders, maar het is niet uit te sluiten dat 
zij in de problemen komen. 
Zoals in paragraaf 3.1 is aangegeven, zijn er ook in stedelijke gebieden bush 
schools. Meisjes en vrouwen, die zich hebben onttrokken aan besnijdenis, moeten 
er alert op zijn dat ze niet in de buurt komen van deze bush schools, omdat de kans 
aanwezig is dat zij worden opgepakt door de Sande leden en onder dwang worden 
geïnitieerd.
Onttrekking aan FGM op het platteland
Meisjes of vrouwen die zich op het platteland willen onttrekken aan FGM, zijn 
gedwongen hun dorp te verlaten. Ze worden uit de gemeenschap verstoten en 
kunnen niet meer permanent terugkeren. Ze moeten zich ergens anders in het land 
vestigen, meestal een stad, maar dit is moeilijk. Zij vinden meestal (al dan niet 
tegen betaling) onderdak bij kennissen of verre familieleden. Hun positie is daar 
kwetsbaar en ze lopen risico het slachtoffer te worden van gender based violence. 
Voor meisjes of vrouwen zonder netwerk is het niet makkelijk zich in een voor 
hen vreemde stad te vestigen. Het is in de Liberiaanse cultuur ongepast om als 
meisje of ongehuwde vrouw alleen te wonen. Er bestaat niet zoiets als 
kamerbewoning en het huren van een appartement is te duur. Voor meisjes en 
vrouwen zonder netwerk is het niet makkelijk zich in een voor hen vreemde 
plattelandsgemeenschap te vestigen.
Er is geen georganiseerde opvang voor meisjes of vrouwen die zich aan FGM 
onttrekken (zie ook hoofdstuk 4). Incidenteel komt het voor dat meisjes door een 
(internationale) ngo worden ondersteund met tijdelijk opvang. 
15

Thematisch ambtsbericht Liberia - FGM / mei 2009
child or otherwise violate or endanger her or his bodily integrity, life, health, 
41
dignity, education, welfare or holistic development.’
Op overtreding van het artikel staat een felony of second degree. Dit betreft in elk 
geval een geldboete en gevangenisstraf, maar de exacte hoogte hiervan is niet 
bekend.
Waarschijnlijk wordt de Children’s Bill najaar 2009 door het parlement 
behandeld. Diverse gesprekspartners gaven aan dat het nog te vroeg is voor 
strafbaarstelling van FGM c.q. vervolging van daders, omdat er op politiek niveau 
geen consensus is en het onderwerp ook maatschappelijk nog te gevoelig ligt.
De president en een aantal ministeries (Gender, Gezondheidszorg) hebben zich 
42
uitgesproken tegen FGM , maar de meeste ministeries laten zich er niet over uit.
Het ministerie van Cultuur ontkent het bestaan van FGM zelfs. Dit terwijl het een 
directe rol vervult bij het instandhouden van FGM door het verstrekken van 
43
licenties aan Zoe’s. Behalve op politiek niveau is er ook maatschappelijk gezien 
nog geen brede basis voor het tegengaan van FGM. Veel mensen zien het als een 
aantasting van de traditionele cultuur van Sande genootschappen of durven er niet 
over te spreken uit angst voor represailles.
Toch is er de laatste jaren een kleine verandering zichtbaar: vooral in de stad 
wordt er makkelijker over het onderwerp gesproken en durven vrouwen die FGM 
hebben ondergaan dit openlijk te bediscussiëren. Ook zijn er kleinschalige 
initiatieven van ministeries en ngo’s op het gebied van FGM of gender based 
violence (waarvan FGM een vorm is). Zo zijn de ministeries van Gender en 
Gezondheidszorg partner in het UN-Government Joint Programme Gender Based 
Violence. Ook een aantal internationale ngo’s, waaronder het International Rescue 
Committee en de Norwegian Refugee Council, heeft projecten op het gebied van 
gender based violence. In dit kader is een aantal safe houses opgericht, waar 
slachtoffers van gender based violence tijdelijk kunnen worden opgevangen. FGM 
als vorm van gender based violence speelt in deze projecten geen rol van 
betekenis. Een aantal gesprekspartners gaf echter aan dat ze wel eens een meisje, 
dat geen FGM wilde ondergaan, tijdelijk hebben ondergebracht in een safe house.
Het is niet bekend hoe en waar deze meisjes uiteindelijk zijn terechtgekomen.
De National Association on Traditional Practices Affecting the Health of women 
and children (NATPAH) is al sinds 1985 actief in het tegengaan van FGM en 
kreeg tot een aantal jaar geleden geregeld te maken met bedreigingen. Nu is dat 
41
Final draft Children’s Bill 2009.
42
MOFA Press, Friday declares international day of zero tolerance to Female Genital 
Mutilation, 5 februari 2009.
43
The News, Liberia: Campaign intensifies against female genital mutilation, 29 mei 2008.
17

Thematisch ambtsbericht Liberia - FGM / mei 2009
Veel gesprekspartners gaven aan dat het eigenlijk alleen mogelijk is effectief en 
met gezag op het onderwerp FGM te werken als je zelf bent besneden en dus 
behoort tot een geheim genootschap. Vrouwen die niet zijn besneden worden in 
gemeenschappen meestal niet serieus genomen. Bovendien mogen zij eigenlijk 
niet eens over het onderwerp spreken met besneden vrouwen. Daarom werken 
organisaties vooral met vrouwen uit de gemeenschappen zelf, die FGM hebben 
ondergaan, maar zich nu willen inzetten voor het beëindigen van de gewoonte.
4.2 Beschermingsmogelijkheden
Hoewel er dus een aantal kleinschalige initiatieven is op het gebied van FGM, is er 
op overheidsniveau geen structureel mechanisme voor bescherming van meisjes 
tegen FGM. Het is voor zover bekend nooit voorgekomen dat meisjes of vrouwen 
hebben aangeklopt bij de overheid voor bescherming of bij de politie aangifte 
hebben gedaan van FGM als vorm van gender based violence. Het is eerder 
andersom: het is voorgekomen dat het ministerie van Binnenlandse Zaken een 
boete oplegde aan een meisje dat zich verzette tegen het Sande genootschap en 
alsnog besneden moest worden. Ook lokale of internationale ngo’s zijn niet in 
staat effectieve en structurele bescherming te bieden tegen FGM. In het kader van 
de projecten op het terrein van gender based violence worden (vrouwelijke) 
politieagenten getraind. Theoretisch gezien kunnen meisjes of vrouwen bij de 
politie aangifte doen van FGM, maar dit is voor zover bekend nog nooit 
voorgekomen.
5 Terugkeer
Zoals uit dit ambtsbericht blijkt loopt elk onbesneden meisje of vrouw dat/die 
terugkeert naar Liberia en zich vestigt in een rurale gemeenschap waar FGM 
wordt toegepast, het risico om alsnog te worden besneden.
Rurale gemeenschappen zijn in het algemeen gesloten en moeilijk toegankelijk 
voor buitenstaanders. Voor meisjes en vrouwen die niet over een sociaal netwerk 
beschikken is het dan ook niet makkelijk zich te vestigen in een voor hen vreemde 
plattelandsgemeenschap waar FGM niet wordt toegepast.
Zoals aangegeven in paragraaf 3.4, bestaat er voor onbesneden meisjes en 
vrouwen ook in urbane gebieden een risico op FGM. Bovendien is het voor 
alleenstaande meisjes en vrouwen zonder sociaal netwerk niet makkelijk zich in 
een voor hen vreemde stad te vestigen (zie ook 3.4).
19

Thematisch ambtsbericht Liberia - FGM / mei 2009
United Nations Mission In Liberia (UNMIL), Mensenrechtenrapportage 2007 –
2008.
UNHRC, Fact Sheet No. 23, Harmful Traditional Practices affecting the health of 
women and children.
UNICEF, Changer une convention sociale nefaste: la pratique de 
l’excision/mutilation genitale feminine, 2007.
US Department of State, 2008 Human Rights Report: Liberia, 25 februari 2009.
US Department of State, Liberia: report on Female Genital Mutilation (FGM) of 
Female Genital Cutting (FGC), 1 juni 2001.
Williams, Ellen B.G., Report on the progress made towards the elimination of 
female genital mutilation in Liberia, 1997 – 2008, 11 juli 2008.
World Health Organisation (WHO), Eliminating Female Genital Mutilation, an 
interagency statement, november 2008.
21

Thematisch ambtsbericht Liberia - FGM / mei 2009
10. Krahn Grand Gedeh 
11. Kru Centraal-Liberia 
12. Loma Noordwest-Liberia  
13. Mandingo (Mandinka) Noord-Liberia
14. Mano Nimba
15. Mende Noordwest-Liberia
16. Vai West-Liberia 
23

