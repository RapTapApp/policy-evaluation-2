Algemeen Ambtsbericht Guinee
oktober 2003
Directie Personenverkeer, migratie en Vreemdelingenzaken
Afdeling Asiel- en Migratiezaken
Den Haag
+31 70 348 56 12
 2 oktober 2003

4.4.3 Duitsland 65
4.4.4 Verenigd Koninkrijk 65
4.4.5 Zwitserland 66
5 Samenvatting 67
I Literatuurlijst 69
II Overzicht politieke partijen 72
III Beschrijving van de opvangcentra 74
IV Kaart van Guinee 76

Algemeen ambtsbericht Guinee / oktober 2003
2 Landeninformatie
2.1 Basisgegevens
2.1.1 Land en volk
Land
Guinee is gelegen in West-Afrika en beslaat een gebied ter grootte van zo'n
2
245.000 km . Het land grenst in het noorden aan Guinee-Bissau, Senegal en Mali,
in het oosten aan Ivoorkust, in het zuiden aan Liberia en Sierra Leone, en in het
westen aan de Atlantische Oceaan. Het noordoosten van het land - het binnenland
- bestaat grotendeels uit beboste plateaus en savannes. Het kustgedeelte is vlak en
vochtig.
Het land is verdeeld in vier natuurlijke regio’s: Basse Guinée is een gebied dat
deels bestaat uit moerassige vlakten. De regio beslaat bijna 20% van het totale
landoppervlak van Guinee. Moyenne Guinée beslaat ongeveer 33% van het totale
landoppervlak en bestaat voornamelijk uit plateaus - tot meer dan zevenhonderd
meter boven de zeespiegel - en bossen. In deze regio wordt veel landbouw
bedreven. Haute Guinée is een groot savannegebied - op gemiddeld zo’n
driehonderd meter hoogte - en beschikt nauwelijks over vruchtbare grond. Guinée
Forestière ten slotte is dichtbegroeid met regenwouden en heeft een subtropisch
2
klimaat. Naast deze vier regio’s is er nog de speciale zone Conakry . Binnen de
3
vier regio’s zijn de volgende acht administratieve regio’s te onderscheiden : in
Basse Guinée: Conakry Gouvernorat spécial, Gouvernorat de Kindia en
Gouvernorat de Boke; in Moyenne Guinée: Gouvernorat de Labé en Gouvernorat
de Mamou; in Haute Guinée: Gouvernorat de Kankan en Gouvernorat de
Faranah; en in Guinée Forestière: Gouvernorat de N’Zérékoré.
De belangrijkste steden zijn de hoofdstad Conakry en de vier regionale
hoofdsteden Kankan (Haute Guinée), Kindia (Basse Guinée), Labé (Moyenne
Guinée) en N’Zérékoré (Guinée Forestière).
Bevolking
De bevolking telt tussen de zeven- en zeveneneenhalf miljoen mensen, waarvan
naar schatting 80% moslim is. Naar schatting 15% van de bevolking is christen
4
terwijl de resterende 5% inheemse godsdiensten aanhangt.
2
 Zie bijlage II voor een kaart van Guinee.
3
 Zie ook 3.4.1.
4
 Zie ook subparagraaf 3.3.3.
5

Algemeen ambtsbericht Guinee / oktober 2003
mengvorm van Peuls en Malinkés) komen voornamelijk voor in Mandiana. De
Kourankos zijn geconcentreerd in Kouroussa en Faranah. De Koniankés bewonen
de préfecture Kérouané. Een overgangsgebied tussen Malinkés en Peuls ligt in het
westen van Haute Guinée.
De gemeenschappelijke taal in het gebied is Maninka. Deze taal wordt gebruikt als
handelstaal en om onderling te kunnen communiceren. Ook in gemengde
huwelijken in Haute Guinée is Maninka de gangbare taal.
Guinée Forestière
Guinée Forestière wordt gekarakteriseerd door een veelheid aan etnische groepen.
De Kissis in Gueckédou en deels in Kissidougou, de Tomas en de Toma-Manian
in de prefectuur Macenta, de Guerzés met name in N’Zérékoré, de Koniankés in
Beyla, de Konons in le Konolé (zone Lola-Nzoo), de Manons in le Manalé (in het
aan de grens met Liberia gelegen gebied van Yomou en Lola), de Lélés als enclave
in het hart van Kissi, en tenslotte de Peuls Ouassoulounkés in de onderprefectuur
Sinko in Beyla.
De grote steden
De grote steden Conakry, Mamou, Fria, Kissidougou, Gueckédou en Kamsar zijn
cosmopolitisch van karakter.
Talen
De officiële voertaal in Guinee is het Frans. Daarnaast heeft in principe iedere
etnische groep zijn eigen taal. Enige voorbeelden zijn Kissiè bij de Kissis,
Lomaghoï bij de Tomas, Kpèlè bij de Guerzés en Baga bij de Bagas. In Basse
Guinée wordt Soussou als gemeenschappelijke taal gebruikt; in Moyenne Guinée
‘Pular’ (de taal van de Peuls); in Haute Guinée en Guinée Forestière wordt
Maninka gebruikt als ‘lingua franca’ om onderling te kunnen communiceren. De
talen Lomaghoï en Kpèlè hebben nog een schrift dat dateert uit de prekoloniale
periode.
Talen in het onderwijs
Het basisonderwijs (zes jaar) op de openbare scholen en op de meeste privé
scholen wordt gegeven in het Frans. Op frans-arabische scholen wordt onderwezen
in zowel het Frans als het Arabisch. Hetzelfde geldt voor de middelbare school
(college en lyceum). In het beroeps- en technisch onderwijs is de officiële voertaal
het Frans, terwijl colleges op de universiteit worden gegeven in het Engels en
Frans.
Taalbeheersing
De gemiddelde inwoner van Guinee spreekt over het algemeen tenminste twee
talen vloeiend: zijn/haar moedertaal (van de etnische groep) en de voertaal van de
7

Algemeen ambtsbericht Guinee / oktober 2003
aangegaan in de Mano River Union. In 1980 besloot Guinee tot samenwerking met
Senegal en Gambia in de Gambia River Development Union.
De Tweede Republiek, 1984-1991
Na de onverwachte dood van Touré in 1984, werd de leider van het Comité
Militaire de Redressement National (CMRN), Lansana Conté, via een staatsgreep,
president van de Tweede Republiek. President Conté behoort tot de etnische groep
Soussou. De naam van het land werd veranderd in Republiek Guinee. Met de
komst van de Tweede Republiek veranderde het politieke leven van Guinee
volledig. De uitvoerende en wetgevende macht kwam in handen van de president,
die tevens voorzitter was van de CMRN. Eén van de opvallendste kenmerken van
deze periode was de afwezigheid van een parlement, politieke partijen en een
6
grondwet.
In februari 1990 kregen alle nog resterende politieke gevangenen en verbannen
dissidenten amnestie.
De Derde Republiek, 1991-heden
In 1991 werd de Derde Republiek uitgeroepen, nadat per referendum op 23
december 1990 de nieuwe grondwet met 98,7% van de uitgebrachte stemmen
7
werd aangenomen , en werd het 36-leden tellende Comité Transitoire de
Redressement National (CTRN) geïnstalleerd onder voorzitterschap van president
Conté. De CTRN was een overgangspartij die leiding diende te geven aan een
proces waarbij via een vijfjarige overgangsperiode een tweepartijensysteem onder
een gekozen president en wetgevende macht tot stand zou komen. De president
verzekerde zich van de blijvende loyaliteit van het leger door officieren te
benoemen op sleutelposities in de nieuwe regering.
De in 1990 aangenomen grondwet van de Derde Republiek, waarbij het idee van
een tweepartijensysteem alweer werd verlaten, werd op 23 december 1991
afgekondigd en in januari 1992 gaf president Conté, conform afspraak, het
8
presidentschap over aan het CTRN, dat nog uit slechts 15 leden bestond .
Vervolgens verliet een groot aantal ministers en militairen de regering om een
nieuwe pro-Conté partij op te richten: de Parti de l’Unité et du Progrès (PUP). De
PUP werd een landelijk vertegenwoordigde partij waarin de etnische groep van de
Soussou overheerst.
Op 3 april 1992 werd een meerpartijenstelsel ingevoerd, waardoor een
ongelimiteerd aantal politieke partijen zich kon laten registreren. Voor het einde
van het jaar zouden parlementsverkiezingen plaatsvinden.
6
 UN: HRI/CORE/1/Add.80/Rev.1, 17 December 1998.
7
 Africa South of the Sahara, Guinea, 2002
8
 Africa South of the Sahara, Guinea, 2002.
9

Algemeen ambtsbericht Guinee / oktober 2003
december 1984 afgeschaft), en wel de econoom Sidya Touré. De regering Touré
werd positief ontvangen, hoewel het premierschap nogal controversieel was omdat
er formeel geen grondwettelijke basis voor bestond.
Politieke spanningen ontstonden in maart 1998 bij de verhuizing van een aantal
ministeries vanuit het centrum van Conakry naar de buitenwijken. Toen illegaal
9
geplaatste woningen in de wijk Kaporo Rails werden opgeruimd om plaats te
maken voor de ministeries ontstond een oproer. Bij de uiteindelijke ontruiming
10
vielen tussen de acht en dertien doden en vele gewonden. De sloop van de wijk
maakte 100.000 burgers – voornamelijk Peuls – dakloos.
De presidentsverkiezingen van 1998
Op 14 december 1998 werd president Conté binnen de kaders van de grondwet
van 1990, herkozen als president voor een tweede termijn van vijf jaar. Volgens de
officiële uitslag die werd bekrachtigd door het Hooggerechtshof was president
Conté winnaar met 56,1% van de stemmen. Bah (UNR) werd tweede met 24,6%
van de stemmen, terwijl 16,6% van de stemmen op Condé (RPG) was
11
uitgebracht.
De oppositie, verenigd in CODEM, was in haar functioneren belemmerd door de
kieswet die onder meer bepaalde dat presidentskandidaten de Guinese nationaliteit
moesten bezitten. Daar alle kopstukken van de oppositie vanwege hun verblijf in
het buitenland tijdens de regering van Sekou Touré een andere nationaliteit hadden
verworven, waren zij van kandidatuur uitgesloten.
Na de verkiezingen betichtte de oppositie, verenigd in CODEM, de regering van
stembusfraude en verliet zij in groten getale de Hoge Raad voor de Verkiezingen
(Haut Conseil aux Affaires Electorales). De PUP werd  met name verweten dat er
op een aantal stembureaus te weinig stembiljetten waren voor oppositiekandidaten,
dat bussen met uitgebrachte stemmen zouden zijn verdwenen en dat het de
oppositie onmogelijk zou zijn gemaakt toezicht uit te oefenen op een deugdelijk
verloop van de verkiezingen. Zo werden, aldus de UPR, in Centraal-Guinee circa
vijftig oppositieleden gearresteerd die de verkiezingen wilden waarnemen.
Na de presidentsverkiezingen van december 1998 werd op 12 maart 1999 een
nieuwe regering gevormd onder leiding van premier Lamine Sidime, voormalig
voorzitter van het Hooggerechtshof. Eind april 1999 werd het parlement
bijeengeroepen. Deze bijeenkomst werd door CODEM geboycot in verband met
9
 Ook wel Kaporo Rail genoemd.
10
 Het cijfer van 13 doden is gebaseerd op een lijst van de Organisation Guinéenne de Défense
des Droit de l’Homme et du Citoyen (OGDH). Diverse openbare bronnen spreken
afwisselend van 8 en 9 doden.
11
 Zie voor een overzicht van de belangrijkste politieke partijen en hun etnische achtergrond
bijlage II.
11

Algemeen ambtsbericht Guinee / oktober 2003
15 16
een referendum te houden met als inzet de grondwet als volgt te amenderen : de
ambtstermijn voor de president  wordt verlengd van vijf naar zeven jaar (artikel
24), de president mag zich onbeperkt herkiesbaar stellen voor volgende termijnen,
17
en de huidige leeftijdsgrens van 65 jaar voor het presidentschap wordt
opgeheven (artikel 26 - Conté zou naar eigen zeggen in 2002 68 jaar oud zijn).
Alle veranderingen zouden met terugwerkende kracht gelden om de zittende
18
president de gelegenheid te geven hiervan gebruik te maken.
De oppositie en de mensenrechtenorganisatie Organisation Guinéenne des Droits
de l’Homme (OGDH) verzetten zich sterk tegen het referendum. De oppositie
richtte in juli 2001 de Mouvement contre le référendum et pour l’alternance
démocratique (MORAD) op. Terwijl de regering en de PUP sinds de zomer
campagne voerden voor de amenderingen, had de oppositie geen toegang tot radio
en televisie, de enige media die het hele land beslaan, om hun standpunt uit te
dragen.
In de aanloop naar het referendum waren er sporadische uitbarstingen van geweld.
Op 30 oktober 2001 kwam het tot een eerste confrontatie tussen leden van de
oppositie en het leger, toen de oppositie – ondanks het al sinds 1993 bestaande
verbod – een bijeenkomst wilde houden in Kankan. De bijeenkomst werd
verhinderd door het leger ten koste van tientallen arrestanten en zeker tien
19
gewonden. Op 3 november 2001 gebruikten leden van de veiligheidsdiensten
wapenstok en traangas om een vreedzame demonstratie van burgers in Conakry te
20
verhinderen. Op 8 november 2001 werden de hoofdkwartieren van de RPG en de
UPR in Conakry overvallen door gendarmes en leden van de veiligheidsdiensten.
21
Tussen de drie en vijf partijleden werden hierbij voor korte tijd gearresteerd.
Op 11 november 2001, de dag van het referendum, waren er geen
noemenswaardige incidenten en het referendum verliep vreedzaam. Volgens
15
 Volgens het bepaalde in artikel 45 van de grondwet mag de president, na overleg met de
voorzitter van het parlement, elk wetsvoorstel onderwerpen aan een referendum. Herziening
van de grondwet wordt geregeld in artikel 91 van de grondwet.
16
 Zie ook paragraaf 2.1.3
17
 In sommige bronnen is sprake van 70 jaar.
18
 Andere voorstellen tot amendering van de grondwet waren: codificeren van een nieuw
nationaal wapenschild (artikel 1). Versterken van de rechten van vrouwen. Benoeming in
plaats van verkiezing van het bestuur van de territioriale districten (artikel 89). Enkele
controversiële wijzigingsvoorstellen (o.a. benoemning van de voorzitter van het
Hooggerechtshof door de president, impeachment bepaling, en verlaging van de
minimumleeftijd van de president) zijn ingetrokken. (EIU Country report Guinea December
2001)
19
 IRIN, 31 oktober 2001.
20
 Amnesty International AFR/29/005/2001.
21
 Reuters, 12 november 2001.
13

Algemeen ambtsbericht Guinee / oktober 2003
30
eerlijk zouden zijn.  Hoewel de internationale gemeenschap de oprichting van de
 31
Nationale Verkiezingsraad (Conseil National Electoral) op 19 april 2002 als een
stap in de goede richting zag, vreesde de EU namelijk dat de Nationale
Verkiezingsraad geen substantiële bijdrage zou kunnen leveren aan de
transparantie van de verkiezingen, gezien de korte tijd tot 30 juni 2002. De VN
hebben via UNDP wel financiële ondersteuning geboden.
32
Volgens de officiële uitslag was de opkomst 72,5% . De regeringspartij PUP van
president Conté won in alle 38 kiesdistricten en behaalde met 61,5% van de
stemmen 47 van de 76 resterende zetels via het systeem van proportionele
33
representatie. In totaal behaalde de PUP dus 85 van de 114 zetels in het
parlement, en verzekerde zich zo van een ruime tweederde meerderheid in het
parlement, zodat zij vanaf dat moment wetten kon aannemen en de grondwet kon
34
wijzigen zonder dat medewerking van de oppositie vereist was.
Van de twaalf partijen die deelnamen aan deze verkiezingen waren de
belangrijkste naast de PUP de oppositionele UPR, UPG en PDG-AST (Parti
35
Démocratique de Guinée – Ahmed Sékou Touré) . De RPG en UFR boycotten de
36
verkiezingen. Van de oppositiepartijen behaalde de UPR van Siradiou Diallo
26,6% van de stemmen en 20 zetels in het parlement. De UPR werd daarmee de
tweede partij. De resterende 9 zetels werden verdeeld over de UPG (3), PDG-RDA
(3), ANP (Alliance Nationale pour le Progrès) (2) en de PUD (Le Parti pour
37
l’Union et le Développement) (1) .
38
De verkiezingsdag verliep rustig. Er waren geen meldingen van incidenten.
Door de afwezigheid van internationale waarnemers is het moeilijk een oordeel te
geven over het verloop van de verkiezingen. Alle oppositiepartijen spraken van
grootschalige fraude, intimidatie en openlijke steun van overheidsfunctionarissen
voor de regeringspartij. Er waren meldingen dat mensen valse enveloppen in de
stembussen hebben gestopt. Ook zouden vertegenwoordigers van de oppositie niet
zijn toegelaten tot stembureaus en zouden alleen aan PUP-gezinden
30
 Reuters, May 27, 2002.
31
 De Nationale Verkiezingsraad werd direct na het bekend worden van de definitieve uitslag
van de verkiezingen ontbonden.
32
 Verschillende andere bronnen spreken echter van een lagere opkomst (Reuters, June 30,
2002; Financial Times, July 1 2002; BBC, July 1, 2002; Africa News Service, July 1, 2002;
AllAfrica.com, July 1, 2002).
33
 Zie ook paragraaf 2.1.3.
34
 Reuters, July 9, 2002.
35
 Zie voor een beschrijving van de belangrijkste partijen Bijlage II.
36
 www.cnn.com, Guinea, 30 June 2002
37
 Zie ook bijlage II.
38
 Financial Times, July 1, 2002; AllAfrica.com, July 1, 2002.
15

Algemeen ambtsbericht Guinee / oktober 2003
en president Taylor van Liberia. De relatie tussen de landen heeft in de afgelopen
jaren met name onder druk gestaan doordat het ene land steun verleende aan een
rebellenbeweging die de regering van het andere land bestreed. Binnenlandse
conflicten kregen zo een grensoverschrijdend karakter.
Er zijn aanwijzingen dat Guinee sinds het begin van de jaren negentig actief  de
Liberiaanse United Liberation Movement of Liberia for Democracy (ULIMO-)
rebellen steunde tegen president Taylor. Ook heeft Guinee naar alle
42
waarschijnlijkheid tot op heden en in elk geval sinds september 2000 steun
gegeven aan de Liberians United for Reconciliation and Democracy (LURD) en
hun (inmiddels bereikte) doelstelling het aftreden van president Taylor te
bewerkstelligen.
Relatie Guinee – Sierra Leone
Met betrekking tot Sierra Leone lijkt het optreden van Guinee in het afgelopen
decennium vooral gericht te zijn geweest op het herstel van rust en vrede in dat
land, de bescherming van het eigen grondgebied tegen infiltratie door het RUF, en
op het tegengaan van de invloed van president Taylor van Liberia in Sierra Leone.
Guinee heeft deelgenomen aan verschillende vredesmachten in Sierra Leone. Zo
werd in april 1991 een contingent Guineeërs, toen nog zonder formeel mandaat, in
ECOMOG-verband ingezet in Sierra Leone om dat land te assisteren bij het
terugdringen van gebiedsschendingen door het Liberiaanse National Patriotic
Liberation Front (NPLF) van president Taylor, en te steunen in de strijd tegen het
(door president Taylor van Liberia gesteunde) RUF.
Na de coup in Sierra Leone van Johnny Paul Koroma in 1997 stuurde Guinee nog
eens 1.500 troepen ter versterking van de ECOMOG-macht in Sierra Leone, die
inmiddels een formeel mandaat had gekregen van ECOWAS. ECOMOG kreeg de
taak controle uit te oefenen over de door de Verenigde Naties afgekondigde
sancties tegen de junta van Koroma.
In juni 1999 begon het Guinese leger een offensief in het grensgebied met Sierra
Leone om de activiteiten van Sierra Leoonse guerillagroepen op Guinees
grondgebied tegen te gaan.
Tussen september 2000 en zomer 2001 raakten naar alle waarschijnlijkheid Sierra
Leoonse rebellen (zowel rebellen van de RUF als van de Civil Defence Forces
(CDF)) betrokken bij gevechten in het grensgebied tussen Guinee, Liberia en
Oost-Sierra Leone. In reactie daarop vernietigden Guinese militairen in de eerste
helft van 2001 tot in Sierra Leone verdachte bases van Guinese rebellen en hun
bondgenoten met mortieren en raketten. Tientallen burgers en honderden RUF
strijders werden in het grensgebied gedood. Na deze zware tegenaanvallen van het
42
 ICG, 30 April 2003.
17

Algemeen ambtsbericht Guinee / oktober 2003
Liberia bekend dat het zijn grens met Sierra Leone, die het in maart had gesloten,
zou heropenen, hetgeen in oktober 2001 gebeurde.
Ook vond een ontmoeting van de drie presidenten plaats, op 27 februari 2002 in de
Marokkaanse hoofdstad Rabat. In een verklaring veroordeelden de drie leiders de
activiteiten van ‘gewapende personen die niet tot een overheid behoren’ in een
duidelijke verwijzing naar de LURD. Zij verklaarden te streven naar volledige
veiligheid langs hun grenzen, de terugkeer van vluchtelingen en reactivering van
de MRU.
Vervolgens werd op 7 maart 2002 een MRU Gemeenschappelijk
Veiligheidscomité (Joint Security Committee) opgericht door ministers uit de drie
landen. Het comité maakte bekend dat de landen een gemeenschappelijke
45
grensbewakingsmacht zouden oprichten . Dit weerhield president Taylor van
Liberia er overigens niet van Guinee wederom te beschuldigen van het steunen
46
van rebellenbewegingen. De gemeenschappelijke grensbewakingsmacht is tot op
heden niet van de grond gekomen.
Ook de VN onderschreef het belang van een regionale benadering van de
problemen in West-Afrika, in nauwe samenwerking met ECOWAS en de MRU, in
een open debat van de Veiligheidsraad op 18 december 2001. Het besluit van de
VN een regionaal kantoor te openen in Dakar werd internationaal, ook in de regio,
verwelkomd.
Veiligheidssituatie in relatie met de in Guinee verblijvende vluchtelingen
De aanwezigheid van vele Liberiaanse en Sierra Leoonse vluchtelingen in Guinee
en hun (vermeende) banden met rebellengroepen uit hun land van herkomst,
droegen in september 2000 bij aan de plotselinge verslechtering van de
veiligheidssituatie in het grensgebied van Guinee, Liberia en Oost-Sierra Leone.
Guinee heeft vluchtelingen op zijn grondgebied opgenomen sinds het begin van de
burgeroorlog in Liberia in december 1989. De Liberiaanse vluchtelingen werden
opgevangen in de prefecturen aan de grens met Liberia in Guinée Forestière. Met
het begin van de burgeroorlog in Sierra Leone in 1991 werden Sierra Leoonse
vluchtelingen opgevangen in kampen in de in het grensgebied gelegen prefecturen
Gueckédou en Kissidougou in Guinée Forestière, Forécariah en Kindia in Basse
Guinée, en Faranah in Haute Guinée. Deze speciaal voor dat doel ingerichte
kampen bevonden zich nabij Guinese dorpen en steden. Daarnaast vonden veel
vluchtelingen onderdak bij Guinese gezinnen van dezelfde etnische groep.
De vluchtelingen en de Guinese bevolking hebben tot september 2000 altijd in
harmonie samengeleefd en Guinee heeft tot september 2000  een zeer positieve rol
45
 Reuters, 7 maart 2002.
46
 EIU Country report Guinea, June 2002.
19

Algemeen ambtsbericht Guinee / oktober 2003
plaats. De president is hoofd van de regering en benoemt in die hoedanigheid
ministers.
De wetgevende macht is de Nationale Vergadering  (Assemblée Nationale) die
bestaat uit 114 leden. Verkiezingen voor dit parlement vinden eens per vijf jaar
plaats. Het Guinese kiesstelsel combineert evenredige vertegenwoordiging met
kiesdistricten: tweederde  (76) van de zetels in het parlement wordt gekozen door
middel van proportionele representatie, de overige zetels worden toebedeeld aan
een afgevaardigde van elk van de 38 kiesdistricten. Het huidige parlement is
49
gekozen op 30 juni 2002.
In totaal zijn in november 2001 zeven artikelen van de grondwet gewijzigd. Naast
de bovengenoemde drie zijn dat onder meer de bepalingen betreffende: het
versterken van de rechten van de vrouw, en de territoriale organisatie en het
beheer (benoeming in plaats van verkiezing van het bestuur van regio’s,
50
prefecturen, onderprefecturen, wijken en districten – artikel 89).
Het resultaat van het referendum is op 21 november 2001 door het
Hooggerechtshof bekrachtigd. Tegen dit besluit staat geen hoger beroep open.
Hiermee is de gewijzigde grondwet - hoewel bestreden door de oppositie - van
kracht geworden.
2.2 Politieke ontwikkelingen
In deze paragraaf zullen de politieke ontwikkelingen worden beschreven die
plaatsvonden in de verslagperiode (oktober 2002 tot medio oktober 2003). Deze
ontwikkelingen hebben vooral betrekking op de komende presidentsverkiezingen,
voorzien voor december 2003, en de regionale gebeurtenissen.
Na de parlementsverkiezingen van 30 juni 2002
De eerste zitting van het op 30 juni 2002 gekozen parlement eind september 2002,
was gewijd aan de verkiezing voor enkele belangrijke parlementaire functies.
Aboubacar Sompaoré, secretaris-generaal van de PUP, werd met 87 stemmen voor
51
en 19 onthoudingen gekozen tot nieuwe voorzitter van het parlement . Zijn
voorganger, El-Hadj Boubacar Biro Diallo, was eerder uit de PUP verbannen en
had zich aangesloten bij het Front Républicain pour l’Alternance Démocratique
52
(FRAD) (zie hieronder). Van de overige te verkiezen functies kwamen de
belangrijkste terecht bij PUP-leden. Als kleine overwinning van de oppositie kan
49
 Zie verder par. 2.2.
50
 EIU: Country Report Guinea, December 2001.
51
 EIU Country Report Guinea, December 2002.
52
 EIU Country Report Guinea, September 2002.
21

Algemeen ambtsbericht Guinee / oktober 2003
Positie oppositie
Het FRAD werd eind mei 2002 opgericht met als doel de parlementaire
59
verkiezingen van 30 juni 2002 te boycotten. Bij het FRAD zijn de belangrijkste
oppositiepartijen aangesloten, waaronder de RPG van Alpha Condé, de UFR van
Sidya Touré, de UPG van Jean-Marie Doré, de Partie Démocratique Africaine
(PDA) van de voormalige voorzitter van het parlement Boubacar Biro Diallo en de
60
Union des Forces Démocratiques de Guinée (UFDG) van Mamadou Bah . Deze
61
laatste is woordvoerder van het FRAD. De meeste van deze oppositiegroepen
62
waren voorheen lid van MORAD.
Tot op heden is het FRAD er niet in geslaagd om een voor alle aangesloten
partijen acceptabele gemeenschappelijke presidentskandidaat te vinden. Dit heeft
met name te maken met het feit dat de partijen zijn georganiseerd rond
63
persoonlijkheden en etniciteit en niet op ideologische gronden.
In oktober 2002 heeft Mamadou Bah, erevoorzitter en presidentskandidaat van de
UPR, zijn banden met de UPR verbroken na ruzie met Siradiou Diallo over de
parlementsverkiezingen. Diallo zou met de regering hebben ‘onderhandeld’ zonder
64
advies in te winnen van het bestuur van de UPR. Mamadou Bah werd vervolgens
65
voorzitter van de kleine partij UFDG.
Op 25 juli 2003 wezen de zes oppositiepartijen verenigd in FRAD een voorstel
van de regering van de hand om met de regering in dialoog te treden voorafgaand
aan de presidentsverkiezingen van december 2003. FRAD eiste eerst de oprichting
van  een onafhankelijke kiescommissie en toegang in het hele land voor
66
particuliere radio en televisie.
Op 26 september 2003 verwierpen de belangrijkste oppositiepartijen een
mondelinge toezegging van de regering Conté dat over activiteiten van de
oppositie voortaan zou worden bericht op de staatsradio en –televisie. Alleen een
door de autoriteiten ondertekende  toezegging zou voor de oppositiepartijen
67
acceptabel zijn.
Op 30 september 2003 gaven de oppositiepartijen, met uitzondering van de UPG,
aan de dialoog met de regering, die zij op 25 juli 2003 van de hand wezen, te
zullen hervatten. De regering Conté toonde zich namelijk opnieuw bereid de
59
 EIU Country Report Guinea, September 2002.
60
 EIU Country Report Guinea, September 2003.
61
 EIU Country Report Guinea, December 2002.
62
 EIU Country Report Guinea, September 2002.
63
 EIU Country Report Guinea, June 2003.
64
 EIU Country Report Guinea, September 2002.
65
 EIU Country Report Guinea, December 2002.
66
 IRIN: ‘Opposition rejects government offer of dialogue’, 25 July 2003; EIU Country Report
Guinea, September 2003.
67
 IRIN: ‘Opposition rejects offer of access to state media’, 26 September 2003.
23

Algemeen ambtsbericht Guinee / oktober 2003
oplaaien in Liberia van de strijd tussen het regeringsleger en rebellen van de
LURD en Movement for Democracy in Liberia (MODEL) in februari 2003. De
relatie tussen de twee landen bevindt zich door deze beschuldiging op een
74
dieptepunt.
Hoewel de Guinese regering nog altijd ontkent betrokken te zijn bij de LURD, zijn
er steeds meer aanwijzingen dat de LURD op allerlei manieren door Guinee wordt
gesteund. Macenta, in Guinee, vlakbij de grens met Liberia, zou het politieke
hoofdkwartier zijn van de LURD, en niet Voinjama in Liberia. Guinee zou de
LURD van wapens hebben voorzien. Daarnaast zouden de Guinese autoriteiten de
LURD faciliteren bij de gedwongen rekrutering op Guinees grondgebied van
 75
Liberiaanse vluchtelingen. Bovendien heeft de leider van de LURD, Sekou
76
Conneh, tot 23 september 2003 in ballingschap in Conakry gewoond, en is diens
77
vrouw geestelijk adviseur van president Conté van Guinee.
De steun van Guinee aan de LURD zou dateren van september 2000 en een reactie
zijn op aanvallen op Guinees grondgebied door Guinese, door Liberia gesteunde,
dissidenten en door RUF strijders. Steun aan de LURD zou bijdragen aan de
78
veiligheid langs de grens.
Op 4 juni 2003 heeft het Speciale Hof voor Sierra Leone, dat de
verantwoordelijken voor de mensenrechtenschendingen begaan tijdens de tien jaar
durende burgeroorlog in Sierra Leone berecht, een aanklacht uitgevaardigd tegen
79
president Taylor. De Guinese regering heeft verklaard de aanklacht van het
80
Speciale Hof voor Sierra Leone tegen president Taylor te steunen.
Ivoorkust
Er zijn geen aanwijzingen dat Guinee betrokken zou zijn bij het conflict in
Ivoorkust.
2.3 Veiligheidssituatie
In de verslagperiode (oktober 2002 tot medio oktober 2003) werden de veiligheid
en stabiliteit in Guinee grotendeels bepaald door de ontwikkelingen in de West-
Afrikaanse sub-regio gevormd door Guinee, Liberia, Sierra Leone en Ivoorkust.
74
 OCHA Guinea Humanitarian Situation Report No. 2, March-April 2003.
75
 ICG, 30 April 2003.
76
 IRIN: ‘LURD leader Sekou Conneh returns from Guinea’, 23 September 2003.
77
 EIU Country Report Guinea, September 2003.
78
 ICG, 30 April 2003.
79
 IRIN, 4 June 2003; OCHA: CAP for Guinea 2003: Mid-Year Review, May 2003.
80
 IRIN, 6 June 2003.
25

Algemeen ambtsbericht Guinee / oktober 2003
De naar schatting 7.000 jonge Guinese vrijwilligers die in 2000 door Guinee
werden bewapend en als milities (zie hieronder) ingezet in de strijd tegen de
Guinese, door Liberia gesteunde, rebellen staan nu onder directe controle van het
Guinese leger. Een klein aantal van deze jongeren is reeds of zal binnenkort
worden geïntegreerd in het reguliere leger. UNICEF heeft onlangs een project
gestart waarbij circa 350 gewapende jongeren zullen worden gedemobiliseerd,
88
ontwapend en gereïntegreerd in de Guinese samenleving .
De situatie in het grensgebied met Sierra Leone, met uitzondering van het Parrot’s
Beak gebied, is thans veilig en stabiel.. Door de verslechterde situatie in het
noorden van Liberia is de situatie in het Parrot’s Beak gebied onstabiel.
Als gevolg van de intensivering van de gevechten in Liberia tussen de
regeringstroepen, de LURD en de sinds april 2003 actieve nieuwe
rebellenbeweging Movement for Democracy in Liberia (MODEL), ondergaat
Guinee een nieuwe instroom van Liberiaanse vluchtelingen.
Hoewel hun aanwezigheid in de grensgebieden potentieel een destabiliserend en
negatief effect heeft op de veiligheidssituatie, is het aantal gewapende incidenten
waar vluchtelingen en ontheemden het slachtoffer van werden in de verslagperiode
op een betrekkelijk laag niveau stabiel gebleven.
Onder de Liberiaanse vluchtelingen bevinden zich leden van de LURD. Deze
rebellen ronselen Liberiaanse vluchtelingen in het kamp Kouankan. De
aanwezigheid van deze gewapende mannen onder de Liberiaanse vluchtelingen
89
brengt een veiligheidsrisico met zich mee voor de Guinese autoriteiten .
Ook het conflict in Ivoorkust, dat begon op 19 september 2002, leidde tot een
nieuwe instroom van vluchtelingen in Guinee. Deze instroom vormde vooral een
90
zware belasting voor Guinée Forestière . Er zijn geen berichten dat deze instroom
91
tot incidenten heeft geleid.
Leger, politie en milities
Het Guinese leger, de politie en de veiligheidsdiensten zijn goed georganiseerd. In
alle prefecturen is een goed werkende gezagsstructuur aanwezig. Het leger, de
politie en de veiligheidsdiensten zijn in het algemeen zeer effectief in het
onderdrukken van kleine opstandjes.
88
 UNICEF in Guinea 2002-2006,  p.17.
89
 Human Rights Watch, Vol.14, No. 8(A), November 2002.
90
 EIU Country Report Guinea, September 2003, p. 14.
91
 Zie verder paragraaf 4.1.
27

Algemeen ambtsbericht Guinee / oktober 2003
2.4 Sociaal-economische situatie
In het algemeen leeft de bevolking in armoedige sociaal-economische
omstandigheden. Volgens de internationaal aanvaarde norm voor sociaal-
economische ontwikkeling, de Human Development Index, staat Guinee op plaats
93
159 (van de 173 landen) . Slechts de helft van de bevolking - nog geen kwart van
de vrouwen - is alfabeet, en de indicatoren voor de gezondheidstoestand behoren
tot de laagste voor Afrika. Dit weerspiegelt het feit dat slechts 45 % van de
94
bevolking toegang heeft tot gezondheidszorg (buiten Conakry slechts 31 %).
De hoofdstad Conakry is in de afgelopen decennia snel gegroeid als gevolg van
een massale migratie van het platteland naar de stad. Deze groei heeft geleid tot
het ontstaan van arme wijken rond de stad. Gekoppeld aan de gevolgen van het
gevoerde economische beleid - afslanking van de overheid, bezuiniging op sociale
95
diensten, prijsliberalisatie -  heeft die snelle groei talrijke negatieve sociaal-
economische gevolgen met zich meegebracht, zoals een geleidelijke verpaupering
van de bevolking, een tekortschieten van de sociale infrastructuur, werkloosheid,
een crisis in het onderwijs, een toename van het aantal echtscheidingen, van
delinquentie, van het aantal straatkinderen en andere misdeelde kinderen. Het
aantal straatkinderen in Conakry wordt geschat op drie- à vijfduizend.
Straatkinderen werken veelal als sjouwers, schoenpoetsers, of voor grote
handelaren als straatverkopers. De afgelopen tien jaar is het gebruik van drugs
(cannabis, alcohol, lijm, etcetera; ook heroïne en cocaïne zijn gesignaleerd) een
ernstig probleem geworden onder de jongeren in Conakry, met name in de
leeftijdsgroep van tien - achttien jaar, met als gevolg een toename van de
criminaliteit.
In de grensgebieden dichtbij Sierra Leone en Liberia is de sociaal-economische
situatie de laatste jaren verder onder druk komen te staan door de grote aantallen
vluchtelingen uit de beide buurlanden en door aanvallen door rebellengroepen van
beide zijden van de grens, al dan niet ondersteund door de nationale legers van de
drie landen.
93
 UNICEF in Guinea 2002-2006.
94
 EIU Country Profile Guinea 2001.
95
 UN CRC/C/3/Add. 48 - State Party Report 1999 - Guinea.
29

Algemeen ambtsbericht Guinee / oktober 2003
De grondwet is gebaseerd op de algemene principes van de rechtsstaat, en bevat
waarborgen tegen schending van de burgerlijke en politieke rechten. In de
grondwet is scheiding van de wetgevende, uitvoerende en rechterlijke macht
voorzien.
3.2 Toezicht
Overheidstoezicht
Binnen het Ministerie van Defensie is een mensenrechtenbureau sinds 1994 belast
met de organisatie van seminars op het gebied van mensenrechten om militair
personeel bekend te maken met de mensenrechten erkend in internationale en
regionale overeenkomsten en verdragen. Inmiddels hebben meer dan 100 seminars
99
plaatsgevonden.
Niet-gouvernementele organisaties (NGO’s)
De vier belangrijkste niet-overheidsorganisaties op het gebied van de
mensenrechten in Guinee zijn: l’Organisation Guinéenne de Défense des Droits de
l’Homme et du Citoyen (OGDH), l’Association de Défense des Droits des Femmes
(ADDEF), Femmes Aide et Justice (FAJ) en Association des Femmes Juristes de
100
Guinée (AFJG).
Ook worden nog genoemd als lokale NGO’s op het gebied van de mensenrechten:
The Diallo Telli Foundation, Les Enfants des Victimes du Camp Boiro, S.O.S.
Burial Grounds, The Association of Victims of Repression, Humanitarian
Assistance for Prisons, Defense of Prisoner’s Rights, The Committee for the
Defense of Civil Rights, en The Coordinating Committee on Traditional Practices
Affecting Women’s and Children’s Health. Door de regering en haar ambtenaren
worden deze organisaties over het algemeen welwillend tegemoet getreden.
Sommige organisaties beschuldigen de overheid echter van pogingen tot
101
intimidatie en van tegenwerking bij onderzoeken .
Internationaal toezicht
De Europese Unie, de Verenigde Staten en de Verenigde Naties houden een zeker
toezicht op de mensenrechtensituatie in Guinee.
Verder rapporteren internationale NGO’s als Amnesty International en Human
Rights Watch regelmatig over de mensenrechtensituatie in Guinee.
99
 U.S. Department of State: Human Rights Reports for 2001: Guinea, March 31, 2003.
100
 OCHA Guinea.
101
 U.S. Department of State: Human Rights Reports for 2002: Guinea, March 31, 2003, p. 10.
31

Algemeen ambtsbericht Guinee / oktober 2003
vluchtelingen uit Liberia en Sierra Leone nog steeds bloot aan pesterijen door de
106
Guinese politie en het Guinese leger . Aan de Liberiaanse kant van de grens
worden de ‘able men and boys’ van de nieuwe stroom Liberiaanse vluchtelingen
veelal met geweld door de LURD beweging ingelijfd voor de strijd tegen de
Liberiaanse regeringstroepen. Rekruteringsactiviteiten door de LURD op Guinees
grondgebied, met name bij de grensovergangen en in het vluchtelingenkamp
Kouankan, komen ook voor. UNHCR heeft hiertegen geprotesteerd bij de Guinese
regering. Uit veiligheidsoverwegingen worden vluchtelingen uit het kamp
Kouankan overgeplaatst naar het kamp in Boreah in Kissidougou in de Albaderia
107
regio (zie verder paragraaf 4.1).
In enkele gevallen zijn Liberiaanse vluchtelingen na ondervraging door het
108
Guinese leger voor korte tijd gedetineerd geweest .
Er zijn enkele meldingen dat de lokale bevolking zich keerde tegen Liberiaanse
vluchtelingen.
In de vluchtelingenkampen komt seksueel misbruik voor van vrouwen en
kinderen. Onderzoek van het Office of Internal Oversight Services on the
Investigation into sexual exploitation of refugees by aid workers in West Africa
van de Verenigde Naties heeft dit bevestigd. Bij dit seksueel misbruik bleken geen
109
VN medewerkers betrokken.
3.3.1 Vrijheid van meningsuiting
De grondwet voorziet in vrijheid van meningsuiting. De regering onderwerpt deze
vrijheid wel aan beperkingen. Openbare kritiek op de president wordt niet
getolereerd. De regering houdt de pers sterk in de gaten. Journalisten worden
geregeld lastig gevallen en soms voor korte tijd vastgehouden. Een andere sanctie
110
is de intrekking van de perskaart.
De regering publiceert het enige nationale dagblad, Horoya. Er zijn ook diverse
onafhankelijke particuliere nieuwsbladen: Le Lynx, La Lance, L’Oeil, Le
Democrat, L’Indépendant, La Nouvelle Tribune en L’Observateur. Deze kranten
verschijnen in principe wekelijks in Conakry; in de praktijk zorgen technische en
financiële beperkingen voor minder regelmatige publicatie. Een tiental andere
publicaties verschijnt op onregelmatige basis. Het nieuwsblad  L’Espoir is
aangesloten bij de regeringspartij. Aangezien slechts 35% van de bevolking kan
106
 U.S. Committee for Refugees, 26 July, 2002; U.S. Committee for Refugees, World Refugee
Survey 2003, Guinea.
107
 IRIN: ‘Situation in Forest region remains complex, says ACT’, 2 July, 2003.
108
 U.S. Committee for Refugees, World Refugee Survey 2003, Guinea.
109
 United Nations General Assembly: A/57/465 d.d. 11 October 2002.
110
 U.S. Department of State: Human Rights Reports for 2002: Guinea, March 31, 2003, p. 6-7.
33

Algemeen ambtsbericht Guinee / oktober 2003
3.3.2 Vrijheid van vereniging en vergadering
De wet beperkt de vrijheid van vergadering en de regering maakt hier gebruik van
om ongewenste politieke activiteiten aan banden te leggen. Zo ondervinden leden
van de oppositionele groepen grote problemen bij het organiseren van
bijeenkomsten. Sinds september 1993 is er een verbod op het houden van
(oppositionele) politieke manifestaties. Volgens het strafrecht is elke bijeenkomst
met een etnisch of raciaal karakter verboden evenals bijeenkomsten waarvan de
aard de nationale eenheid zou kunnen bedreigen. Elke bijeenkomst dient 72 uur
van te voren te worden aangekondigd, anders is de bijeenkomst illegaal. De
regering verbiedt alle straatmarsen behalve begrafenissen. Lokale autoriteiten
kunnen demonstraties of bijeenkomsten verbieden als zij vrezen dat deze een
bedreiging vormen voor de openbare orde. Organisatoren kunnen verantwoordelijk
worden gesteld in geval van geweld of vernietiging van eigendom. In december
2000 heeft de gouverneur van Conakry aangekondigd dat schriftelijke
toestemming van zijn kantoor is vereist voor alle openbare bijeenkomsten van alle
118
verenigingen, NGO’s, groepen, coöperaties en politieke partijen.
Op 8 juni 2003 heeft de Guinese regering op het vliegveld van Conakry aan vijf
buitenlandse politici de toegang tot Guinee ontzegd. Deze politici waren op
uitnodiging van oppositieleider Alpha Condé, leider van de RPG, naar Guinee
gekomen om deel te nemen aan een door de RPG georganiseerde conferentie over
democratie. Leden van de RPG raakten slaags met de politie. Hierbij werden
enkele mensen gearresteerd en raakten 58 RPG leden gewond. De Guinese
autoriteiten hebben de conferentie verboden, omdat de autoriteiten niet voldoende
op de hoogte gebracht zouden zijn van de conferentie en met name van de
119
uitnodigingen aan buitenlandse politici.
De vrijheid van vereniging is wettelijk gewaarborgd. Verenigingen moeten wel
120
zware procedures doorlopen alvorens officiële erkenning te krijgen.
Van de 46 in Guinee geregistreerde politieke partijen zijn er acht
vertegenwoordigd in het parlement.  De belangrijkste partijen zijn de heersende
Parti de l’Unité et du Progrès (PUP), en de oppositiepartijen Rassemblement du
Peuple de Guinée  (RPG), Union pour le Progrès et le Renouveau (UPR) en Union
121
Nationale pour le Progrès en Guinée (UNPG) (zie bijlage II). In de praktijk
wordt het functioneren van politieke oppositiepartijen aan banden gelegd (zie par.
3.3.6).
118
 U.S. Department of State: Human Rights Reports for 2002: Guinea, March 31, 2003, p. 7-8.
119
 IRIN: ‘Government bans opposition conference, denies entry to foreign participants’, 9 June
2003.
120
 U.S. Department of State: Human Rights Reports for 2002: Guinea, March 31, 2003, p.8.
121
 EIU: Country Report Guinea, June 2003.
35

Algemeen ambtsbericht Guinee / oktober 2003
3.3.4 Bewegingsvrijheid
De grondwet voorziet in vrijheid van beweging voor alle burgers, zowel binnen
Guinee als naar en van het buitenland.
Binnen Guinee bestaan echter wel beperkingen. Iedereen vanaf achttien jaar dient
een identiteitskaart bij zich te dragen die bij controlepunten moet worden getoond.
Met name laat in de avond lopen reizigers het risico te worden lastig gevallen door
politie en militairen bij wegblokkades, ook in Conakry. Vaak worden reizigers
kleine bedragen afhandig gemaakt. Alhoewel de regering volhoudt dat corruptie
bij controleposten slechts een zaak is van een klein aantal soldaten, is corruptie bij
officiële controleposten systematisch.
Reizen van en naar het buitenland is vrij toegestaan. De regering behoudt zich wel
127
het recht voor deze vrijheid in te perken om politieke redenen. Guineeërs van
wie bekend is dat zij actief oppositie voerden, kunnen bij terugkeer uit het
buitenland hinder ondervinden, bestaande uit langdurige verhoren en
(kortdurende) gevangenneming. In 2002 waren de grenzen met Liberia en Sierra
Leone officieel gesloten. Plaatselijk handelsverkeer en persoonlijke reizen naar
128
Sierra Leone waren toegestaan. Sinds oktober 2002 was ook de grens met
129
Ivoorkust gesloten, behalve voor het verlenen van humanitaire hulp . In
september 2003 waren de grenzen met de drie landen nog steeds officieel gesloten.
Uit humanitaire overwegingen wordt een zeker grensverkeer echter wel
toegestaan.
Aanvraagprocedure nationale identiteitskaart (Carte Nationale d’Identité)
Het bezit van een nationale identiteitskaart is wettelijk verplicht vanaf het
130
achttiende levensjaar. Bij de aanvraag dienen te worden overgelegd: een bij het
bevolkingsregister te verkrijgen uittreksel uit het geboorteregister (Extrait de
Naissance). Indien een geboorte - zoals veelvuldig het geval is - niet officieel werd
geregistreerd volstaat een Jugement Supplétif. Dit is een verklaring door de rechter
op basis van een getuigeverklaring dat de betrokken persoon op een bepaalde
datum is geboren. Voorts zijn benodigd een woonplaatsverklaring (Certificat de
Résidence, afgegeven door het wijkhoofd (Chef de Quartier)), een bewijs van
stemrecht (Carte d’Electeur, afgegeven door het wijkhoofd, het nummer van het
bewijs van stemrecht wordt eveneens vermeld op de identiteitskaart) en vier
pasfoto's. Aan leges dient te worden betaald 5.000 fCFA (plusminus € 7,50).
127
 U.S. Department of State: Human Rights Reports for 2002: Guinea, March 31, 2003, p.8.
128
 U.S. Department of State: Human Rights Reports for 2002: Guinea, March 31, 2003, p.8.
129
 OCHA: Humanitarian Briefing Pack Guinea, March 2003.
130
 Zie voor identietsdocumenten voor personen jonger dan 18 jaar paragraaf 4.2.1, pagina 56
van dit ambtsbericht.
37

Algemeen ambtsbericht Guinee / oktober 2003
Problemen in de praktijk bij het aanvragen van bovengenoemde documenten
Ongeletterden en armen ondervinden veel problemen bij het verkrijgen van
bovengenoemde documenten. Vooral met betrekking tot de eerste groep zijn de
gegevens in het bevolkingsregister veelal uiterst incompleet. Armen beschikken
niet over de noodzakelijke financiële middelen. Tenslotte doen zich problemen
voor bij het verkrijgen van identiteits- en/of reisdocumenten in politiek turbulente
gebieden zoals het grensgebied met Liberia en Sierra Leone. Het is daar als gevolg
van de plaatselijke situatie niet altijd mogelijk het gewenste document te
verkrijgen.
Luchtvaart
De internationale luchthaven van Guinee is gelegen nabij de hoofdstad Conakry.
De luchthaven wordt aangedaan door de volgende luchtvaartmaatschappijen:
- Air Guinee (nationale maatschappij - binnenlandse en regionale vluchten);
- Air Ghana (regionale en internationale vluchten);
- Air Ivoire (regionale vluchten);
- Air Senegal (regionale en internationale vluchten);
- Air France (internationale vluchten);
- GTC-Russia (internationale vluchten);
- Royal Air Morocco (internationale vluchten);
- SN Brussels Airlines (sinds 26 april 2002 – internationale vluchten);
- West Coast Airlines (regionale vluchten);
- Paramount Airlines (binnenlandse en regionale vluchten).
De reizigerscontrole op de luchthaven is recentelijk verbeterd. Documenten van
reizigers van Air France en Royal Air Morocco worden voor de incheck-procedure
gecontroleerd door de beveiligingsfirma SICAS die daarvoor door genoemde twee
luchtvaartmaatschappijen is ingehuurd. Van Royal Air Morocco is bekend dat zij
133
'adviezen' van SICAS niet altijd opvolgt.
Scheepvaart
De haven van Conakry wordt aangedaan door een aantal (internationale)
scheepvaartmaatschappijen:
- Maersk Sealand (Deense multinational), agent in Conakry: Maersk Guinée
(deze maatschappij vaart op het Schengengebied);
- Safmarine (Zuid-Afrika, deze maatschappij vaart op het Schengengebied);
- Delmas (Frankrijk), P&O Nedlloyd (Nederland/Verenigd Koninkrijk), agent
in Conakry: SDV/Saga/Socopao Guinée (deze maatschappijen varen op het
Schengengebied);
133
 Houders van Guinese reisdocumenten zijn overigens niet visumplichtig voor Marokko.
39

Algemeen ambtsbericht Guinee / oktober 2003
vooronderzoek duurde meer dan een jaar, gedurende welke tijd de voornaamste
verdachten onder slechte omstandigheden in hechtenis werden gehouden.
3.3.6 Arrestaties en detenties
Regelmatig worden mensen – veelal opposanten van de regering – opgepakt
zonder aanklacht en vastgehouden onder slechte condities. Zowel de politie, de
gendarmerie als het leger (vooral bij ‘roadblocks’) kunnen mensen aanhouden en
arresteren. Ook de presidentiële garde (Rode Baretten) houdt mensen aan. Volgens
de wet moet er een arrestatiebevel zijn en moet de arrestant binnen 72 uur worden
voorgeleid. In de praktijk is vaak aanzienlijk meer tijd nodig. Ook wordt vaak de
hand gelicht met het recht op bezoek van een advocaat. Het wetboek van strafrecht
verbiedt dat burgers worden gedetineerd in militaire kampen. Ook dit wordt niet
139
zo nauw genomen. Volgens het Internationale Comité van het Rode Kruis
(ICRC), dat de situatie nauwlettend volgt, is het aantal arrestaties het laatste jaar
aanzienlijk afgenomen.
Advocaten, de onafhankelijke pers en bronnen binnen de regering maken melding
van een parallel ‘rechtssysteem’ waarbij niet-geïdentificeerd geüniformeerd
personeel nachtelijke arrestaties uitvoert, verdachten opsluit en martelt in geheime
gevangenissen. Personen die bedreigend zijn voor de staat, met name politieke
opposanten en vertegenwoordigers van de pers, worden volgens bronnen
opgesloten in een oud koloniaal gebouw gelegen op het eiland Kassa voor de kust
bij Conakry. De regering ontkent het bestaan van dit detentiecentrum. Gedurende
het proces tegen Alpha Condé in 2000 meldden veel van de beschuldigden dat zij
naar Kassa waren gebracht en daar waren gemarteld. In 2002 waren geen berichten
140
over incidenten waarbij sprake was van een parallel ‘rechtssysteem’.
Op 30 januari 2002 werd een redacteur van het weekblad Aurore, Alcoumba
Diallo, gearresteerd. Na twee dagen werd hij vrijgelaten zonder aanklacht of enige
141
vorm van proces.
Volgens de OGDH werd op 30 juni 2002, de dag van de parlementsverkiezingen,
in Dabala een onbekend aantal leden van de oppositie gearresteerd. Zij werden
142
vrijgelaten na betaling van $50 boete.
139
 U.S. Department of State: Human Rights Reports for 2002: Guinea, March 31, 2003, p. 4-5.
140
 U.S. Department of State: Human Rights Reports for 2002: Guinea, March 31, 2003, p. 4-5.
141
 Amnesty International, Annual Report 2002 Guinea.
142
 U.S. Department of State: Human Rights Reports for 2002: Guinea, March 31, 2003, p. 4-5.
41

Algemeen ambtsbericht Guinee / oktober 2003
151
detentiecentra . In de maanden januari en februari 2003 werden in vier
152
gevangenissen bezoeken gebracht aan meer dan 1.200 gedetineerden .
3.3.7 Mishandeling en foltering
Het strafrecht en de grondwet verbieden foltering en wrede, onmenselijke
153
behandeling. In de praktijk nemen zowel milities , die onder toezicht staan van
de veiligheidsdiensten, als militaire (veiligheids)troepen hun toevlucht tot
mishandeling en in mindere mate tot marteling om bekentenissen af te
154
dwingen. In 2003 zijn geen specifieke voorvallen bekend geworden.
3.3.8 Verdwijningen
In 2002 waren er geen meldingen van politiek geïnspireerde onvrijwillige
155
(tijdelijke) verdwijningen. In 2003 zijn geen specifieke voorvallen bekend
geworden.
3.3.9 Buitengerechtelijke executies en moorden
Op 11 juni 2003 werden tijdens een volksopstand in Coyah District (ongeveer 50
kilometer van Conakry) in verband met de slecht functionerende water- en
electriciteitsvoorziening twee personen door geüniformeerde agenten
156
doodgeschoten . Overige voorvallen zijn in de verslagperiode niet bekend
geworden.
3.3.10 Doodstraf
Guinee houdt vast aan de doodstraf (ook voor commune delicten). Wel werd in
1984 de uitvoering van de doodstraf opgeschort door de militaire machthebbers
die na de dood van president Sekou Touré de macht hadden gegrepen. Officieel
werd de doodstraf evenwel niet uit het wetboek gehaald. In het jaar 2001 begon de
discussie over de feitelijke uitvoering van de doodstraf opnieuw. Op 5 februari
151
 ICRC Annual Report 2002 Guinea.
152
 CIRC, Bulletin d’information, Guinee, Janvier-Mars 2003.
153
 Zie par. 2.3.
154
 U.S. Department of State: Human Rights Reports for 2002: Guinea, March 31, 2003, p. 3-4.
155
 U.S. Department of State: Human Rights Reports for 2002: Guinea, March 31, 2003, p. 2.
156
 IRIN, 11 June 2003.
43

Algemeen ambtsbericht Guinee / oktober 2003
Participatie van vrouwen in politieke activiteiten
De mate waarin vrouwen participeren in politieke activiteiten is eveneens
betrekkelijk laag. In het 114 leden tellende parlement hebben 21 vrouwen zitting;
18 van hen zijn afkomstig van de PUP, 3 zijn lid van de oppositiepartij UPR.
Slechts één van de 46 geregistreerde politieke partijen wordt geleid door een
vrouw.
Arbeidsparticipatie van meisjes en vrouwen in de Guinese maatschappij
Bijna de helft van de werkzame bevolking in Guinee bestaat uit vrouwen en
meisjes. Daarvan is 87% werkzaam in de primaire sector (landbouw, veeteelt en
visserij), 2% in de secundaire sector (industrie en ambachten) en 11% in de
tertiaire sector (handel, dienstverlening - hotels en restaurants -, overheid en
privaatdiensten in de informele sector).
Het opleidingsniveau van de vrouwen en meisjes is laag. De meerderheid (94%) is
niet of nauwelijks geschoold en de rest heeft slechts enige vorm van
(vak)onderwijs genoten.
Gedrags- en kledingcodes voor vrouwen
Vrouwen in Guinee, waar 85% van de bevolking moslim is, worden geacht zich
fatsoenlijk en niet-provocerend te kleden. Westerse kleding is wel toegestaan,
maar als vrouwen te korte of strakke kleding dragen lopen zij het risico te worden
uitgejouwd, afkeurende blikken op straat te krijgen of als prostituee te worden
behandeld. Aangezien steeds meer mannen enige tijd verblijven in niet-tolerante
moslimstaten, ziet men vaker vrouwen van top tot teen gekleed in het zwart. De
meerderheid van de bevolking keurt deze kledingcode echter af.
De gedragscode vereist dat vrouwen beleefd, vriendelijk en niet brutaal zijn, niet
roken of alcohol drinken, zich niet vertonen in besloten gelegenheden of kroegen
bezoeken, en geen te zware beroepen of beroepen die gevaar voor hun gezondheid
meebrengen uitoefenen.
Identiteits- en reisdocumenten
Zowel volgens de wet als in de dagelijkse praktijk wordt bij het verkrijgen van
paspoorten geen onderscheid gemaakt tussen mannen en vrouwen. Vrouwen
kunnen zonder toestemming vooraf van en zonder begeleiding door een familielid
een paspoort aanvragen.
Discriminatie en geweld tegen vrouwen in de maatschappij
De Guinese regering veroordeelt sinds jaar en dag discriminatie van en geweld
tegen vrouwen. Het slaan van vrouwen is een misdrijf en is grond voor
echtscheiding onder het burgerlijk recht.
In de praktijk was de strijd tegen geweld tegen en discriminatie van vrouwen meer
effectief gedurende de periode van de eenpartijstaat (1958-1984) dan sindsdien het
geval is. Vrouwen hadden gedurende die periode meer kans door rechtbanken in
45

Algemeen ambtsbericht Guinee / oktober 2003
162
vrouwen van 15 - 24 jaar. De ‘Cellule pour la lutte contre les Pratiques
Traditionnelles Affectant la santé des Femmes et des Enfants’ (CPTAFE), een
lokale NGO, meent dat de uitvoering van vrouwenbesnijdenis sinds kort
terugloopt, met name in de steden. Schattingen stellen dat thans 65 - 90 % van alle
163
vrouwen besneden is.
De praktijk kent vier typen besnijdenis: infibulatie of totale verwijdering van de
clitoris en de kleine schaamlippen; totale verwijdering van alleen de clitoris;
gedeeltelijke verwijdering van de clitoris; ‘pincering’ en verwonding om
werkelijke besnijdenis te simuleren.
De praktijk kent een traditionele en een moderne uitvoering van het ritueel.
Traditioneel wordt bij animisten het ritueel uitgevoerd in gewijde wouden. Bij
moslims vindt besnijdenis plaats tijdens - veelal jaarlijks terugkerende - feestelijke
bijeenkomsten in een bosschage aan de rand van het dorp. De meest ernstige vorm
van besnijdenis - totale verwijdering van clitoris en grote en kleine schaamlippen –
vindt plaats in Guinée Forestière, het gebied van de regenwouden. De minder
zware vorm - waarbij alleen de clitoris deels wordt verwijderd - treffen we
hoofdzakelijk aan in Haute Guinée.
In vooral stedelijke milieu’s is het meer en meer gebruikelijk geworden de ingreep
chirurgisch door verpleegkundigen in een ziekenhuis of bij het meisje thuis te
laten uitvoeren.
In Guinee wordt de praktijk van besnijdenis bestreden door de CPTAFE. Deze
lokale NGO zet zich in voor de bestrijding van genitale verminking en alle vormen
van besnijdenis bij vrouwen, taboes op het gebied van voeding, huwelijken die op
jonge leeftijd worden gesloten, het tatoeëren van vrouwen, polygamie en
verstoting van vrouwen.
Er zijn wel successen geboekt met het houden van ceremoniële bijeenkomsten
waarbij vrouwen die de praktijk van besnijdenis uitvoerden hun messen op basis
van vrijwilligheid en op waardige wijze inleverden.
Verder organiseert CPTAFE met steun van UNICEF bijeenkomsten die worden
bijgewoond door journalisten, sociologen, vroedvrouwen, artsen,
verpleegkundigen en religieuze leiders. Op deze bijeenkomsten komen alle
schadelijke traditionele praktijken aan de orde, en ook de samenhang ervan met
164
AIDS. De organisatie heeft goede contacten met de Guinese overheid.
In tegenstelling tot de traditionele dorpsgemeenschappen op het platteland bestaat
in de grote steden - zoals in principe in de gehele West-Afrikaanse regio - de
mogelijkheid zich aan de praktijk van besnijdenis te onttrekken vanwege de daar
minder aanwezige of zelfs geheel ontbrekende sociale controle.
162
 Enquête Démographique et de Santé, 1992.
163
 U.S. Department of State: Human Rights Reports for 2002: Guinea, March 31, 2003, p. 11.
164
 U.S. Department of State: Human Rights Reports for 2002: Guinea, March 31, 2003, p. 11.
47

Algemeen ambtsbericht Guinee / oktober 2003
mentaliteit die zorgdraagt voor verval van oude zeden en gewoonten en de
scheidslijnen tussen etnische groepen doet vervagen.
Kinderen uit gemengde huwelijken
De sociale positie van kinderen uit gemengde huwelijken hangt af van het type
huwelijk. Kinderen uit interetnische huwelijken zijn over het algemeen goed
geïntegreerd in de Guinese samenleving, daar gebruiken en gewoonten van de
diverse etnische groepen niet veel uiteenlopen. Bij verschillende religies wordt
vaak het geloof van de vader aangenomen, hetgeen volgt uit het patriarchale
stelsel. De kinderen beheersen over het algemeen zowel de talen van vaders- als
van moeders kant.
Kinderen uit een interraciaal huwelijk (meestal een Guinese man met een blanke
vrouw) hebben meer problemen bij de sociale integratie, met name vanwege grote
cultuurverschillen.
Verdeling van etnische groepen in de publieke sector
Er zijn nauwelijks betrouwbare cijfers over de verdeling van etnische groepen
binnen het leger, politie, politiek en de publieke sector. Met het oog op het
bewaken van de nationale eenheid wordt een diverse etnische representatie in de
publieke sector officieel aangemoedigd. Het kabinet en de legerleiding omvatten
vertegenwoordigers van alle grote etnische groepen. Een onevenredig groot aantal
hoge officieren in het leger behoort evenwel tot de Soussous, de etnische groep
168
van president Conté. Datzelfde geldt voor de machthebbers in Guinee.
3.4.3 Homoseksuelen
Volgens de wet is homoseksualiteit in Guinee niet strafbaar. Homoseksualiteit
komt als zodanig niet voor in het Wetboek van Strafrecht. Wel stelt het Wetboek
169
van Strafrecht het uitoefenen van ‘onzedelijke handelingen of handelingen tegen
de natuur met personen van zijn geslacht’ strafbaar. Hierop staat een
gevangenisstraf van zes maanden tot drie jaar en een boete van 100.000 tot één
miljoen Guinese Francs. Er zijn geen gevallen bekend van bestraffing van
bedoelde handelingen.
Homoseksualiteit wordt maatschappelijk niet geaccepteerd: homoseksuelen en
lesbiennes zijn doelwit van spot, walging en sociale uitsluiting van familie en
samenleving. Homoseksuelen komen dan ook niet voor hun geaardheid uit.
168
 U.S. Department of State: Human Rights Reports for 2002: Guinea, March 31, 2003, p. 12.
169
 Artikel 325 van het Wetboek van Strafrecht
49

Algemeen ambtsbericht Guinee / oktober 2003
4 Migratie
4.1 Migratiestromen
Guinee werkt volledig mee met UNHCR, het Wereldvoedselprogramma en andere
organisaties om vluchtelingen te ondersteunen. De regering verleent asiel conform
de conventies van de Verenigde Naties en de Organisatie van Afrikaanse
172
Eenheid.
Als gevolg van de toenemende instabiliteit in de grensgebieden met Liberia en
Sierra Leone nam de traditionele gastvrijheid jegens vluchtelingen in de laatste
maanden van 2000 snel af. In september 2000 werden duizenden vluchtelingen
opgepakt door militairen, politie en milities. Velen van hen werden mishandeld of
verkracht. Ongeveer 3.000 vluchtelingen werden enige tijd vastgehouden. De
173
meesten werden echter nog voor het eind van 2000 weer vrijgelaten. Sinds de
grensincidenten in 2000 en 2001 staan de grensgebieden onder controle van het
Guinese leger. Schendingen van de mensenrechten van vluchtelingen op Guinees
grondgebied komt nauwelijks meer voor. In de eerste helft van 2002 waren er
enkele meldingen dat door de massale toestroom van nieuwe Liberiaanse
174
vluchtelingen de lokale bevolking zich tegen deze vluchtelingen keerde . Ook
staan vluchtelingen uit beide landen nog steeds bloot aan allerlei pesterijen door de
Guinese politie en het Guinese leger. In de vluchtelingenkampen komt seksueel
175
misbruik voor van vrouwen en kinderen .
De Guinese regering heeft aangekondigd haar vluchtelingen- en asielbeleid te
zullen wijzigen. Vluchtelingen zullen in de toekomst worden ondergebracht in
vluchtelingenkampen in twee regio’s, namelijk de regio’s Lainé en Albaderia in
Guinée Forestière. Kampen elders in het land zullen worden gesloten.
Overplaatsing gebeurt op vrijwillige basis. De opvangcapaciteit van het Lainé
176
kamp zal worden uitgebreid van 6.000 tot 15-16.000 personen. Besloten werd
177
tevens het kamp Sembakounya eind juli 2003 te sluiten. Op 5 juli 2003 verliet
het laatste konvooi met Sierra Leoonse vluchtelingen Sembakounya. Een groep
van circa 114 vluchtelingen weigert het kamp te verlaten. UNHCR geeft nog
slechts assistentie aan diegenen van deze groep die zich recentelijk nog voor
178
repatriëring hebben geregistreerd.
172
 U.S. Department of State: Human Rights Reports for 2002: Guinea, March 31, 2003, p. 9.
173
 U.S. Department of State: Human Rights Reports for 2001: Guinea, March 4, 2002.
174
 OCHA Guinea, Humanitarian Situation Report No.6, June-July 2002.
175
 United Nations General Assembly: A/57/465 d.d. 11 October 2002.
176
 OCHA Guinea, Humanitarian Situation Report No. 2, March-April 2003.
177
 IRIN: Government, ‘UNHCR agree to close Sembakounya camp’, 29 May 2003.
178
 UNHCR Délégation pour la Guinée, Update, 30 June – 07 July 2003.
51

Algemeen ambtsbericht Guinee / oktober 2003
188
bevonden zich in de acht kampen in Guinee nog circa 18.000 vluchtelingen uit
189
Sierra Leone . De verwachting is dat dit aantal eind juli 2003 zal zijn
teruggebracht tot circa 10.000. UNHCR verwacht de repatriëring eind 2003 te
hebben voltooid.
Liberiaanse vluchtelingen
Terwijl de situatie in Sierra Leone verbeterde, verslechterde in de verslagperiode
de situatie in Liberia. Als gevolg van de intensivering van de gevechten in Liberia
tussen de regeringstroepen en de rebellen van de LURD en MODEL ondergaat
Guinee een nieuwe instroom van Liberiaanse vluchtelingen. De grens tussen
Guinee en Liberia was gedurende 2002 officieel gesloten, maar Guinee
190
accepteerde wel nieuwe vluchtelingen . Eind juni 2003 bevonden zich in de acht
191
kampen in Guinee nog circa 68.500 Liberiaanse vluchtelingen .
In het kamp Lainé, dat is ingericht voor de opvang van 6.000 vluchtelingen,
192
verbleven medio juli 2003 circa 20.600, met name Liberiaanse, vluchtelingen.
193
Vluchtelingen van het kamp in Kouankan worden sinds 9 mei 2003 om
veiligheidsredenen overgeplaatst naar het kamp in Boreah in Kissidougou in de
Albaderia regio, omdat LURD-rebellen het Kouankan kamp binnenkomen om
194
jongeren te ronselen voor de strijd in Liberia . De Guinese autoriteiten deden
195
geen poging de LURD rebellen de toegang tot het kamp te ontzeggen . UNHCR
verwerpt deze ronselpraktijken en heeft gedreigd haar activiteiten te staken indien
de Guinese regering niet een meer actieve bescherming tegen deze praktijken
biedt. Overigens zouden Guinese militairen bij enkele controleposten aan de grens
hebben samengewerkt met de LURD bij het selecteren van vluchtelingen voor
196
gedwongen recrutering door de LURD . Ook zouden Guinese militairen soms
Liberiaanse vluchtelingen bij de grens hebben bevolen terug te keren naar
197
Liberia.
Ivoriaanse vluchtelingen
Sinds het begin van de crisis in Ivoorkust op 19 september 2002 zijn geen grote
aantallen Ivoriaanse vluchtelingen Guinee binnengekomen. Begin juli 2003
188
 De acht kampen zijn de kampen Boreah, Kountaya en Telikoro bij Kissdougou; het kamp
Sembakounya bij Dabola – dit kamp wordt eind juli 2003 gesloten; en de kampen Kouankan,
Kola, Nonah en Lainé bij N’Zerekore.
189
 Statistique de la Population Refugiée dans les camps, UNHCR Conakry, 23/06/03.
190
 U.S. Department of State: Human Rights Reports for 2002: Guinea, 31 March, 2003, p.8.
191
 Statistique de la Population Refugiée dans les camps, UNHCR Conakry, 23/06/03.
192
 UNHCR Délégation pour la Guinée, Update, 30 June – 07 July 2003.
193
 UNHCR Délégation pour la Guinée, Update, 30 June – 07 July 2003.
194
 IRIN: ‘Situation in Forest region remains complex, says ACT’, 2 July, 2003.
195
 U.S. Department of State: Human Rights Reports for 2002: Guinea, 31 March, 2003, p.8.
196
 U.S. Department of State: Human Rights Reports for 2002: Guinea, 31 March, 2003, p.8.
197
 IRIN: ‘Human Rights Watch urges monitoring of compliance with snactions’, 26 November
2002.
53

Algemeen ambtsbericht Guinee / oktober 2003
201
2. het recht op een gezonde ontwikkeling.
202
3. het recht op een naam en nationaliteit.
203
4. het recht op gezond en voldoende voedsel.
204
5. het recht op (medische) zorg.
205
6. het recht op liefde.
206
7. het recht op scholing en vrije tijd.
207
8. het recht op hulp.
208
9. het recht op bescherming tegen uitbuiting.
Meerderjarigheid
Volgens de Guinese wetgeving (Burgerlijk Wetboek) is men meerderjarig indien
men de leeftijd van 21 jaar heeft bereikt. Op die leeftijd is men volledig
209
handelingsbekwaam voor alle handelingen van het leven als burger.
In het kiesrecht wordt echter de leeftijd van achttien jaar aangehouden als leeftijd
waarop men kiesrecht verwerft. Men is gerechtigd zijn of haar stem uit te brengen
indien men achttien jaar is op de dag waarop de betrokken verkiezingen worden
gehouden, mits men in het volledige bezit is van zijn of haar burger- en politieke
210
rechten.
Vóór de wettelijke meerderjarigheid van 21 jaar is bereikt, kan een jonge man of
211
jonge vrouw onder voorwaarden een meerderjarigheidsverklaring verkrijgen.
Met deze meerderjarigheidsverklaring wordt men gedeeltelijk
handelingsbekwaam. Beperkingen in de handelingsbekwaamheid betreffen
handelingen die ernstige gevolgen zouden hebben voor het vermogen van
betrokkene  (bijvoorbeeld aan- of verkoop van onroerend goed, het aangaan van
leningen).
De meerderjarigheidsverklaring kan op drie wijzen worden verkregen:
- het aangaan van een huwelijk: de minderjarige die in het huwelijk treedt,
wordt van rechtswege meerderjarig verklaard;
201
 Artikelen 289 en 333 van het Wetboek van Strafrecht alsmede artikelen 5, 148 en 149 Code
du Travail (arbeidswetgeving) alsmede artikelen 33, 102, 107, 118 en 119 van de Grondwet.
202
 Artikel 170 van het Burgerlijk Wetboek respectievelijk artikelen 20 en 109 van het Burgerlijk
Wetboek.
203
 Artikelen 333 en 339 van het Burgerlijk Wetboek.
204
 Artikel 15 van de Grondwet.
205
 Artikel 311 van het Wetboek van Strafrecht alsmede artikel 373 van het Burgerlijk Wetboek.
206
 Artikelen 2, 16 en 21 van de Grondwet.
207
 Artikel 11 van de Grondwet.
208
 Artikelen 6, 17 en 33 van de Grondwet.
209
 Artikel 443 van het Burgerlijk Wetboek.
210
 Organieke wet 91 / 012 / CTRN en 93 / 038 / CTRN.
211
 Artikelen 433 - 442 van het Burgerlijk Wetboek.
55

Algemeen ambtsbericht Guinee / oktober 2003
Dienstplicht
Guinee kent geen dienstplicht, en daarmee ook geen leeftijd waarop men in dienst
220
moet.
Identiteits- en reisdocumenten
De Guinese wet staat de uitgifte van een nationale identiteitskaart aan een persoon
onder de achttien jaar niet toe. Voor het verkrijgen van een identiteitskaart is het
nodig een uittreksel uit het geboorteregister, een woonplaatsverklaring en een
bewijs van stemrecht (carte d’électeur) te tonen. Stemgerechtigd zijn Guineeërs
van achttien jaar en ouder.
Voor schoolgaande kinderen en jongeren, en voor studenten, dient de leerling- of
studentenkaart als identiteitsbewijs. Ongeletterde jongeren of jongeren die niet
(langer) naar school gaan hebben een probleem om aan een identiteitsbewijs te
komen. In die gevallen kunnen, in afwijking van de regels, jongeren van zestien,
zeventien en soms vijftien jaar van de autoriteiten een identiteitskaart of paspoort
verkrijgen. Ook het rijbewijs wordt beschouwd als identiteitsbewijs. Jongere
kinderen kunnen worden bijgeschreven in het paspoort van hun ouders.
Meer in het algemeen hebben ongeletterde en/of armoedige bewoners de meeste
problemen om aan reis- of identiteitsdocumenten te komen, daar men met name op
het platteland veelal de noodzaak niet inziet geboorten, huwelijken en
overlijdensgevallen te registreren.
Op grond van het Burgerlijk Wetboek kan een paspoort pas aan personen van 21
jaar en ouder (meerderjarigheid) worden verstrekt. In de praktijk wordt de leeftijd
aangehouden waarop mannen en vrouwen kunnen trouwen, dat wil zeggen dat
221
vrouwen met 17 jaar en mannen met 18 jaar een paspoort kunnen krijgen. Om
een paspoort te verkrijgen, is een identiteitskaart benodigd.
In uitzonderingsgevallen kan echter aan een niet gehuwde minderjarige een
reisdocument voor bepaalde tijd worden verstrekt, bijvoorbeeld voor studie of
(medische) zorg in het buitenland. De geldigheid van het document is dan
gekoppeld aan de duur van het verblijf in het buitenland. De verkrijging van het
reisdocument dient in een dergelijk geval te worden geregeld door een persoon die
de minderjarige vertegenwoordigt.
Strafrecht
In strafzaken kunnen het Tribunal pour Enfants en het Cour d’Assises des mineurs
besluiten dat er geen aanleiding is ten aanzien van een jongere boven de zestien
jaar zijn/haar minderjarige leeftijd te laten gelden als verzachtende omstandigheid.
222
Er dient wel een gemotiveerde beschikking aan ten grondslag te liggen.
220
 Zie ook paragraaf 3.4.4.
221
 Artikel 284 van het Burgerlijk Wetboek.
222
 Wetboek van Strafrecht, Artikel 700.
57

Algemeen ambtsbericht Guinee / oktober 2003
van de ouders, materieel en financieel te redden. Men wordt geacht in staat te zijn
een zelfstandig leven te leiden na het aangaan van een huwelijk of na het vinden
van werk om in het eigen levensonderhoud te voorzien.
Zo worden minderjarigen van zestien jaar en ouder de facto als zelfstandig
beschouwd indien zij in een stad werkzaam zijn en voldoende geld verdienen om
zichzelf in leven te houden. Gezien de uittocht uit het platteland verkeren vele
zestien- en zeventienjarigen in deze omstandigheden.
Het aantal straatkinderen in Conakry wordt geschat op drie- à vijfduizend.
Straatkinderen werken veelal als sjouwers, schoenpoetsers, of als straatverkopers
voor grote handelaren, en ook als prostituees.
Het al dan niet worden beschouwd als zelfstandig is mede afhankelijk van de
sociaal-economische klasse waartoe betrokkenen behoren, of zij afkomstig zijn
van stad of platteland, en de etnische groep. Kinderen van boeren, die al vroeg
meewerken en kinderen die in de stad werken worden aanzienlijker sneller als
zelfstandig beschouwd dan kinderen van werknemers in loondienst, kinderen van
relatief goed betaalde werknemers en kinderen van welgestelden. Kinderen uit de
regio Fouta Djallon (Moyenne Guinée) worden vroegtijdig beschouwd als
zelfstandig omdat de geringe patriarchale gezinsstructuur bij de Peuls garant staat
voor meer individuele vrijheid dan bij andere etnische groepen.
Arbeid
Het ministerie van Planning schatte in 1997 dat op het platteland 66 % van de
kinderen tussen de zeven en veertien jaar werkten, en 91 % van de leeftijdsgroep
vijftien - negentien jaar. In de stedelijke gebieden werden de vergelijkbare cijfers
geschat op 19 % (zeven - veertien jaar) en 50 % (vijftien - negentien jaar). Hierbij
dient te worden aangetekend dat uit deze cijfers niet is af te leiden welke
percentages minderjarigen door hun werk in hun levensonderhoud kunnen
voorzien.
Vanuit sociaal-cultureel oogpunt is het volstrekt acceptabel dat minderjarigen van
zestien en zeventien jaar deelnemen aan het arbeidsproces. Veel kinderen
beginnen vroeg - soms zelfs al vanaf zes jaar - met werken, met name op het
platteland. Deelname aan het arbeidsproces is niet alleen acceptabel, maar wordt
gestimuleerd als belangrijk instrument om het gezinsinkomen te vergroten.
Welk werk door minderjarigen wordt verricht is afhankelijk van de omgeving
waar men leeft. Op het platteland werken minderjarigen voornamelijk in de
primaire sector: landbouw, veeteelt, visserij, bosbouw en jacht. Meer in het
bijzonder zijn zij betrokken bij de bewerking van grond: ontbossen, ploegen,
zaaien, oogsten, en transporteren van producten. Ook worden zij ingeschakeld bij
huishoudelijke taken en leren zij het werk van hun vader en/of moeder.
59

Algemeen ambtsbericht Guinee / oktober 2003
- een minderjarige jongen trouwt met een zwanger meisje. Een dergelijk
huwelijk wordt gesloten ter bescherming van de toekomstige moeder en haar
kind alsmede om te garanderen dat de jongen en zijn ouders hun
verantwoordelijkheid nemen;.
- een huwelijk tussen twee minderjarigen kan een definitieve band tussen twee
bevriende families markeren;
- een huwelijk tussen twee minderjarigen die elkaar hartstochtelijk liefhebben,
kan op aandringen van de ouders worden gesloten om een buitenechtelijke
geboorte, een factor voor sociaal diskrediet, te voorkomen;
- een meester op een koranschool kan zijn dochter uithuwelijken aan een
minderjarige leerling.
4.2.3 Opvang van alleenstaande minderjarigen in Guinee
Structuur en rol van de familie
Men onderscheidt het kerngezin, bestaande uit vader, moeder en kinderen; de
(groot-)familie, omvattende familieleden van vaders- en moederskant; en de
familie van vaderskant, verbonden met de afstammingslijn of clan.
Het kerngezin heeft de taak de kinderen te voorzien van voedsel, kleding,
onderdak, traditionele dan wel moderne medische zorg, en opleiding en onderwijs.
De (groot-)familie zorgt voor de sociale opvoeding, de organisatie van ceremoniën
als doop en besnijdenis, stapsgewijze scholing in de Koran, het huwelijk en de
initiatieriten.
In geval van overlijden van een of beide ouders
Indien de vader overlijdt is het bij het overgrote deel van de Guinese
bevolkingsgroepen de praktijk dat de weduwe een zwagerhuwelijk aangaat. De
vrouw trouwt dan met een jongere broer van haar overleden echtgenoot zoals ook
in het kader van het erfrecht gebruikelijk is. Indien er geen jongere broer
voorhanden is, is het mogelijk dat de weduwe trouwt met iemand die geen familie
van haar overleden man is. Dit brengt complicaties met zich mee voor het toezicht
op de kinderen. Als de overledene een rijk man was, zal de familie van de man de
zorg voor de kinderen willen behouden (om het beheer van de goederen van de
overledene te rechtvaardigen). In het veel vaker voorkomende tegengestelde geval,
als de man arm was en niemand staat te springen om voor de kinderen te zorgen,
blijft de zorg voor de kinderen alleen rusten op de vrouw en haar familie. Met
name in het stedelijk milieu en indien zij veel kinderen heeft, zal de vrouw
ernstige problemen ondervinden bij het vinden van een nieuwe echtgenoot. Als zij
niet onbemiddeld is (bijvoorbeeld als zakenvrouw) heeft zij wel grote kans te
hertrouwen. Als zij knap en van onbesproken gedrag is, met één of twee kinderen,
kan zij ook een nieuwe echtgenoot vinden, en de kinderen uit haar eerste huwelijk
blijven dan onder de hoede van haarzelf of leden van haar familie.
61

Algemeen ambtsbericht Guinee / oktober 2003
bewoners van Conakry zijn dan ook - met uitzondering van omwonenden en
buurtgenoten - zelden op de hoogte van het bestaan van de opvangcentra.
De betreffende Guinese overheidsdienst, de Direction Nationale de l’Enfance,
heeft dertien opvangcentra voor minderjarigen geregistreerd, waarvan er zeven
actief zijn en de andere (nog) slechts op papier bestaan. Daarnaast kennen de
steden Labé en Nzérékoré elk een (particulier) straatkinderenproject. Deze twee
projecten richten zich vooral op bewustmaking van bevolking en autoriteiten.
De zeven opvangcentra liggen verspreid over de vijf communes van Conakry:
Commune Dixinn: Pupilles de Guinée en Sabou Guinée.
Commune Kaloum: Missionaires de la Charité en Dimakanè.
Commune Matam: Hadja Mariama Bah.
Commune Matoto: SOS Guinée village d’enfants.
Commune Ratoma: SOS mineurs espoir sans frontières.
In bijlage III wordt een korte beschrijving gegeven van deze zeven opvangcentra.
Naar de mening van de twee geraadpleegde Guinese deskundigen zijn in de
beschreven opvanginstellingen de levensomstandigheden van het kind, op het
gebied van huisvesting, voeding, onderwijs en medische zorg, slechter dan de
algemene levensstandaard in Guinee, met uitzondering van SOS Guinée village
d’enfants.
Hulporganisaties en Guinese overheidsdiensten die de centra ondersteunen zijn:
UNICEF, UNHCR, de ambassade van Saudi-Arabië, Lions Club, SOS Kinderdorf
International, religieuze organisaties en de reeds genoemde Direction Nationale
de l’Enfance.
4.3 Activiteiten van internationale organisaties
ICRC
Het Internationale Rode Kruis heeft zich in de verslagperiode geconcentreerd op
228
de volgende activiteiten :
- het bieden van bijstand aan IDPs;
- het voorzien in de eerste levensbehoeften van de vluchtelingen in de
verschillende kampen;
- bezoek van en hulp aan gedetineerden in de gevangenis; in 2002 bezocht de
ICRC gevangenen in 63 detentiecentra. In de maanden januari en februari
228
 ICRC Annual Report 2002 Guinea; CIRC, Bulletin d’information, Guinee, Janvier-Mars
2003.
63

Algemeen ambtsbericht Guinee / oktober 2003
4.4 Beleid van andere Europese landen
De belangrijkste bestemmingslanden voor asielzoekers uit Guinee waren in het
eerste kwartaal van 2003 België (46), Duitsland (104), Frankrijk (168), het
232
Verenigd Koninkrijk (32) en Zwitserland (133) . Denemarken ontving in de
verslagperiode slechts een klein aantal asielaanvragen van asielzoekers uit Guinee.
4.4.1 België
De Belgische autoriteiten beoordelen asielverzoeken uit Guinee op individuele
wijze. De Belgische asielprocedure kent geen subsidiaire status. Terugkeer naar
Guinee wordt mogelijk geacht, al wordt dit belemmerd door de moeizame
verkrijging van laissez-passers.
4.4.2 Denemarken
De Deense autoriteiten achten uitzetting naar Guinee mogelijk. In de
verslagperiode zijn geen afgewezen Guinese asielzoekers verwijderd naar Guinee.
4.4.3 Duitsland
De Duitse autoriteiten beoordelen elk asielverzoek op de eigen merites. Slechts
een klein percentage van de Guinese asielaanvragen wordt gehonoreerd.
Asielzoekers die in het openbaar in de oppositie in Guinee en in het buitenland
actief zijn geweest komen in aanmerking voor asiel. Een dreigende doodstraf,
dreigende uitvoering van een lange gevangenisstraf of een dreigende genitale
verminking kunnen aanleiding zijn voor het vaststellen van
uitzettingsbelemmeringen (een vorm van subsidiaire bescherming). Gedwongen
verwijdering naar Guinee vindt plaats. Uitzettingsbelemmeringen komen niet vaak
voor.
4.4.4 Verenigd Koninkrijk
De Britse autoriteiten maken geen onderscheid tussen verschillende categorieën
asielzoekers uit Guinee. Ieder asielverzoek wordt op individuele merites
beoordeeld. Op dit moment worden geen groepen onderscheiden die een grotere
232
 INDIAC, Asylum Trends, Monthly report on asylum applications in The Netherlands and
Europe, June 2003.
65

Algemeen ambtsbericht Guinee / oktober 2003
5 Samenvatting
De politieke situatie in Guinee is niet geheel stabiel. Voor december 2003 zijn
presidentsverkiezingen voorzien. President Conté heeft zich kandidaat gesteld
voor een derde termijn. De gezondheidstoestand van de president is echter
zorgelijk. Hij heeft nog geen opvolger aangewezen.
In de verslagperiode was over het algemeen sprake van een verbetering van de
veiligheidssituatie in Guinee, met uitzondering van het grensgebied met Liberia,
Guinée Forestière, waar sprake is van een verslechtering. Dit gebied is door de
strijd in Liberia tussen de Liberiaanse regering en de LURD instabiel. De rest van
Guinee, inclusief het grensgebied met Sierra Leone maar met uitzondering van het
‘Parrot’s Beak’ gebied, is thans relatief veilig en stabiel. Er hebben geen
significante aanvallen plaatsgevonden op Guinees grondgebied.
De sociaal-economische situatie van Guinee blijft zorgelijk. De bevolking van
Guinee leeft in het algemeen in armoedige sociaal-economische omstandigheden.
Volgens de internationaal aanvaarde norm voor sociaal-economische
ontwikkeling, de Human Development Index, staat Guinee op plaats 159 (van de
172 landen). De massale trek van het platteland naar de steden gekoppeld aan de
gevolgen van het gevoerde economische beleid heeft talrijke negatieve sociaal-
economische gevolgen met zich meegebracht.
In de grensgebieden dichtbij Sierra Leone en Liberia is de sociaal-economische
situatie tijdens de verslagperiode verder onder druk komen te staan door grote
aantallen vluchtelingen uit Liberia.
In Guinee is geen sprake van schendingen van de mensenrechten op grote schaal.
Tegenstanders van de regering (zowel leden van de oppositie als burgers) die
politieke activiteiten ontplooien, kunnen in het hele land te maken krijgen met
oppressie in de vorm van het verbieden van bijeenkomsten en vergaderingen, of
marteling tijdens (kortdurende) detentie. Tegenwerking van de oppositie vindt
plaats in het hele land, ook in Conakry.
Het aantal schendingen van de mensenrechten van vluchtelingen op Guinees
grondgebied is sinds zomer 2001 drastisch afgenomen en is in de verslagperiode
constant gebleven, al staan vluchtelingen uit Liberia en Sierra Leone nog steeds
bloot aan pesterijen door de Guinese politie en het Guinese leger. Er was sprake
van rekruteringsactiviteiten van de LURD op Guinees grondgebied, en met name
in het vluchtelingenkamp in Kouankan.
In vluchtelingenkampen komt seksueel misbruik voor van vrouwen en kinderen.
67

Algemeen ambtsbericht Guinee / oktober 2003
I Literatuurlijst
Gouvernement de Guinée: Enquête Démographique et de Santé, 1992.
Loi Fondamentale (votée en Décembre 1990).
Ministère de l’Administration du Territoire et de la Décentralisation (Commission
Réglementation et Formation): Recueil de Textes Législatifs et Réglementaires
relatifs aux Elections en Guinée (Conakry, Juin 2000).
Ministère de la Justice (Service de la législation): Code Pénal de la République de
Guinée (Conakry, CASTEL Editions, 1999).
Ministère de la Justice (Service de la législation): Code de Procédure Pénale de la
République de Guinée (Conakry, CASTEL Editions, 1999).
Ministère de la Justice (Service de la législation): Code Civil (mis à jour le 1er
Janvier 1996), Société d’Imprimerie Patrice Lumumba.
PNUD 1995: Pauvreté en Guinée, Analyse microéconomique.
Amnesty International: Annual Report 2002 Guinea.
CIRC: Bulletin d’information, Guinee, Janvier-Mars 2003.
Economist Intelligence Unit: Country Report Guinea, September 2002.
Economist Intelligence Unit: Country Report Guinea, December 2002.
Economist Intelligence Unit: Country Report Guinea, March 2003.
Economist Intelligence Unit: Country Report Guinea, June 2003.
Economist Intelligence Unit: Country Report Guinea, September 2003.
Europa Publications Ltd: Africa South of the Sahara 2002 – Guinea.
Human Rights Watch: Liberian Refugees in Guinea: Refoulement, Militarization
of Camps, and Other Protection Concerns, Vol. 14, No. 8(A), November 2002.
ICRC: Annual Report 2002 Guinea.
69

Algemeen ambtsbericht Guinee / oktober 2003
WFP: Emergency Report No. 29, 18 July 2003.
Persberichten:
IRIN
Websites:
www.wfp.org
71

Algemeen ambtsbericht Guinee / oktober 2003
Parti de Peuple de Guinée (PPG)
De machtsbasis van de PPG bevindt zich bij een aantal etnische groeperingen in
het zuidoosten van Guinee (la forêt). Charles Pascal Tolno, wetenschapper, oud-
minister en parlementslid was de presidentskandidaat van deze partij.
Rassemblement du Peuple Guinéen (RPG)
De oppositionele RPG steunt vrijwel exclusief op de etnische groep der Malinke,
dominant in het midden-noorden van Guinee. Leider is Alpha Condé, oud-
vakbondsleider, nationalist, hoogleraar rechtswetenschappen, expert op het terrein
van de mensenrechten en destijds vurig bestrijder van Sekou Touré. Condé was
zowel in 1993 als in 1998 presidentskandidaat. Vanwege zijn ‘strafblad’ kon
Condé zich bij de parlementsverkiezingen van 30 juni 2002 niet kandidaat stellen.
De partij heeft de verkiezingen dan ook geboycot.
Union des Forces Républicaines (UFR)
De UFR is in 2000 opgericht door Sidya Touré. De econoom Touré werd in 1996
benoemd tot premier onder president Conté en bekleedde die functie tot 1998. De
partij is niet gelieerd aan een specifieke etnische groep, maar heeft aanhang in alle
delen van het land. De partij, die zich ‘centriste’ noemt, heeft de verkiezingen van
30 juni 2002 geboycot.
Union des Forces Démocratiques de Guinée (UFPG)
In oktober 2002 heeft Mamadou Bah, erevoorzitter en presidentskandidaat van de
UPR, zijn banden met de UPR verbroken na ruzie met Siradiou Diallo over de
parlementsverkiezingen. Diallo zou met de regering hebben ‘onderhandeld’ zonder
234
advies in te winnen van het bestuur van de UPR. Mamadou Bah werd
235
vervolgens voorzitter van de kleine partij UFDG.
Partie Démocratique Africaine (PDA)
De leider van de PDA is de voormalige voorzitter van het parlement, Boubacar
Biro Diallo.
234
 EIU Country Report Guinea, September 2002.
235
 EIU Country Report Guinea, December 2002.
73

Algemeen ambtsbericht Guinee / oktober 2003
vrijwilligers. Gebrek aan fondsen belemmert uitbreiding van de activiteiten.
UNICEF heeft het centrum materiaal en training geleverd.
Centre d’accueil SOS Guinée village d’enfants
Het Centre d’accueil SOS Guinée village d’enfants telt thans 109 kinderen,
verdeeld over de leeftijden van nul tot achttien jaar, zowel jongens als meisjes. In
de laatste twee jaar zijn 25 kinderen toegelaten. Sinds de oprichting in 1990
hebben dertig kinderen het opvangcentrum verlaten daar zij de leeftijd van achttien
jaar hadden bereikt. Activiteiten omvatten huisvesting, voeding,
(beroeps)onderwijs, sport en spel. Het (beroeps)onderwijs staat ook open voor
jeugd uit de wijk. Het opvangcentrum wordt geheel gefinancierd door SOS
Kinderdorf International.
Centre d’accueil Dimakanè
Het Centre d’accueil Dimakanè vangt verlaten pasgeborenen op. Het huisvest
achttien kinderen, waarvan dertien meisjes, in de leeftijd van nul tot negen jaar.
Het opvangcentrum wordt beheerd door een groep vrouwen, vrijwilligers uit de
wijk. Het verzorgt met name onderdak en voeding, met behulp van bijdragen van
de overheid en diverse (wijk)organisaties.
75

