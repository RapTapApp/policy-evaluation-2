Bijlage 1: Wijziging ambtseed rijksambtenaren  
 
 
 
Tekst huidige ambtseed rijksambtenaren: 
Ik zweer/beloof dat ik trouw zal zijn aan de Koning en dat ik de Grondwet en alle 
overige wetten van ons land zal eerbiedigen; 
Ik zweer/verklaar dat ik noch direct, noch indirect in welke vorm dan ook valse 
informatie heb verstrekt in verband met het verkrijgen van mijn aanstelling; 
Ik zweer/verklaar dat ik tot het verkrijgen van mijn aanstelling aan niemand iets 
heb geschonken of beloofd en dat ik dit ook niet zal gaan doen; 
Ik zweer/verklaar dat ik tot het verkrijgen van mijn aanstelling van niemand giften 
heb aanvaard en aan niemand beloften heb gedaan en dat ik dit ook niet zal gaan 
doen; 
Ik zweer/beloof dat ik plichtsgetrouw en nauwgezet de mij opgedragen taken zal 
vervullen en zaken die mij uit hoofde van mijn functie vertrouwelijk ter kennis 
komen of waarvan ik het vertrouwelijke karakter moet inzien, geheim zal houden 
voor anderen dan die personen aan wie ik ambtshalve tot mededeling verplicht 
ben; 
Ik zweer/beloof dat ik mij zal gedragen zoals een goed ambtenaar betaamt, dat ik 
zorgvuldig, onkreukbaar en betrouwbaar zal zijn en dat ik niets zal doen dat het 
aanzien van het ambt zal schaden. 
 
 
Tekst nieuwe ambtseed rijksambtenaren: 
 
Ik zweer/verklaar dat ik dit ambt op een eerlijke manier heb gekregen. Dat 
betekent: 
 
- Ik heb voor dit ambt gekozen. Ik ben niet omgekocht en heb ook niemand 
omgekocht. Niet met giften en niet met beloftes. 
- Ik heb eerlijke informatie gegeven en heb niets verzwegen wat voor dit ambt 
van belang kan zijn.  
 
Ik zweer/beloof de Koning en de Grondwet trouw te zijn en Nederland als goed 
ambtenaar te dienen. Dat betekent: 
 
- Ik werk in het algemeen belang voor onze samenleving en zet mij daar 
volledig voor in. 
- Ik werk integer en behandel iedereen rechtvaardig, gelijkwaardig en met 
respect. 
- Ik ga zorgvuldig om met informatie. Ik draag bij aan een open overheid en 
weet ook dat ik vertrouwelijke informatie geheim moet houden.  
- Ik gedraag mij volgens onze wetten, het recht en de gedragsregels die verder 
voor mij gelden. 
 
 
 
Toelichting op nieuwe tekst 
 
Algemeen 
De ambtseed (hiermee wordt zowel de eed als belofte bedoeld) is een plechtige verklaring die 
traditioneel bestaat uit twee delen, ook wel de “zuiveringseed” en “de eed van trouw” genoemd. De 
zuiveringseed blikt terug op hoe de nieuwe ambtenaar aan zijn functie is gekomen en of dit op een 
1 
 

maar staat er niet aan in de weg dat het werk van Rijksambtenaren betrekking kan hebben op alle 
vier de landen.  
Door hier te spreken van ‘Nederland’ en niet ‘de Staat der Nederlanden’, ‘de regering’ of ‘de 
Rijksoverheid’ wordt uitdrukking gegeven aan de verantwoordelijkheid die rijksambtenaren hebben 
jegens het land in brede zin, niet enkel jegens de overheid. De overheid én haar ambtenaren staan 
ten dienste van het land. 
 
De Koning vormt samen met de ministers de regering en tekent ook in de uitoefening van zijn 
regeringsfunctie alle wetten en besluiten. Om die reden is “trouw aan de Koning” traditioneel 
onderdeel van de ambtseed voor rijksambtenaren. Het gaat hier niet om de persoon van de Koning 
maar om de grondwettelijk verankerde functie, het instituut als vertegenwoordiger van het gezag. 
Daarom is de trouw aan de Koning in de nieuwe tekst gekoppeld aan trouw aan de Grondwet. De 
Grondwet is de hoogste nationale wet van Nederland. De Grondwet waarborgt de grondrechten en 
de democratische rechtsstaat. Met ingang van 30 augustus 2022 is dit als algemene bepaling aan de 
Grondwet toegevoegd. Trouw zijn aan de Koning en de Grondwet hebben dus beide te maken met 
het dienen van Nederland als democratische rechtsstaat. Het democratisch en rechtsstatelijk besef is 
een kernonderdeel van ons ambtelijk vakmanschap.   
 
De tekst gaat ook in op wat het betekent om een goed ambtenaar te zijn. Dit is iets anders dan goed 
of slecht functioneren. Een goed ambtenaar zijn of goed ambtenaarschap gaat over goed ambtelijk 
handelen volgens geldende waarden, normen en regels. De Gids Ambtelijk Vakmanschap en de 
Gedragscode Integriteit Rijk geven hier nadere invulling aan voor rijksambtenaren. Belangrijke 
ambtelijke waarden worden hierin benoemd en uitgelegd. Deze waarden kunnen overigens 
evolueren: sommige waarden kunnen in belang toe- of afnemen en er kunnen nieuwe waarden 
benoemd worden. Er kan spanning bestaan tussen de verschillende waarden. In de ambtseed klinkt 
een aantal van deze waarden expliciet of impliciet door. Dit neemt niet weg dat ook andere 
ambtelijke waarden van belang zijn voor het werk.  
 
De ambtenaar werkt in het algemeen belang en zet zich naar eer en geweten in voor onze 
samenleving als geheel. (“ik werk in het algemeen belang voor onze samenleving en zet mij daar 
volledig voor in”). De ambtenaar dient primair het algemeen belang. Er is gekozen voor het begrip 
algemeen belang omdat dit toegankelijker is dan de (nog abstractere) begrippen publiek belang, 
publieke zaak of publieke taak, waarvan de precieze betekenis niet altijd helder is. Ook het begrip 
algemeen belang vergt nadere uitleg. Als ambtenaar kijk je neutraal naar het overkoepelende belang 
en de effecten voor de samenleving op langere termijn. Dit kunnen zowel effecten nationaal als 
internationaal zijn. De ambtenaar maakt onafhankelijk en onpartijdig een zorgvuldige afweging 
tussen deelbelangen. De ambtenaar laat zich niet leiden door persoonlijke voorkeuren of eigen 
belang, het belang van familie of vrienden of het belang van andere personen waar die een niet 
werkgerelateerde (afhankelijkheids)relatie mee heeft. In de Ambtenarenwet 2017 zijn concrete 
normen vastgelegd om belangenverstrengeling tegen te gaan. Dit is nader uitgewerkt in de 
Gedragscode Integriteit Rijk.  
 
De ambtenaar werkt binnen dit algemeen belang voor, ofwel ten dienste van de samenleving. Het 
begrip samenleving is flexibel en moet hier ruim worden opgevat. Het omvat Nederlanders en niet-
Nederlanders. Denk hierbij aan de inwoners van onze overzeese gebieden, Nederlanders die in het 
buitenland werken, wonen of verblijven, en niet-Nederlanders die in Nederland werken, wonen of 
verblijven. Daarom is in de aanhef ook voor Nederland gekozen en bijvoorbeeld niet voor de 
toevoeging Nederlanders, inwoners of burgers. Ook gaat het hier om publieke waarden, zoals een 
responsieve overheid en het leveren van maatschappelijke meerwaarde. De motivatie van de 
ambtenaar om het algemeen belang en daarbinnen de samenleving te dienen, wordt extra 
benadrukt door de ambtenaar te laten beloven dat die zich daar volledig voor inzet. 
 
3 
 

juiste wijze hanteren van de algemene beginselen van behoorlijk bestuur. Het omvat het 
toepasselijke nationale en internationale recht. Met de geldende gedragsregels wordt verwezen 
naar de nadere interne uitwerkingen van goed ambtenaarschap in gedragscodes, handreikingen, 
voorschriften en dergelijke. Van de ambtenaar wordt verwacht hiervan kennis te nemen en zich in te 
zetten om deze na te leven.  
 
Tot slot 
De ambtseed is meer dan een ceremoniële plichtpleging. Op de ambtenaar rust de plicht en 
verantwoordelijkheid zich naar de ambtseed te gedragen. Op de werkgever rust de plicht en 
verantwoordelijkheid de ambtenaar hiertoe in staat te stellen. Het is van belang om bij het afnemen 
van de eed of belofte in gesprek te gaan over wat dit in de praktijk betekent. Het liefst aan de hand 
van voorbeelden uit het eigen werkveld. Ook is het van belang om de nieuwe ambtenaar bij de 
aanvang van het werk goed te informeren over de meest relevante regelingen.  
 
5 
 

