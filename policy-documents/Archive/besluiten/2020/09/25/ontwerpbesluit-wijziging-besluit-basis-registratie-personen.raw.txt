Versie voorhang 
Besluit van [datum] tot wijziging van het Besluit basisregistratie personen in verband 
met het aanwijzen van de werkzaamheden van een werkgever zijnde een 
privaatrechtelijke rechtspersoon van buitengewoon opsporingsambtenaren en van de 
werkzaamheden van de gezaghebber van een openbaar lichaam als door derden 
verrichte werkzaamheden met een gewichtig maatschappelijk belang 
 
Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. 
enz. enz. 
 
Op de voordracht van de Staatssecretaris van Binnenlandse Zaken en Koninkrijksrelaties van 
[datum], nr. …; 
 
Gelet op artikel 3.3, eerste lid, van de Wet basisregistratie personen; 
 
De Afdeling advisering van de Raad van State gehoord (advies van [datum], nr. …); 
 
Gezien het nader rapport van de Staatssecretaris van Binnenlandse Zaken en Koninkrijksrelaties 
van [datum], nr. …; 
 
Hebben goedgevonden en verstaan: 
 
ARTIKEL I 
 
    Aan Bijlage 4 van het Besluit basisregistratie personen worden twee rijen toegevoegd, luidende: 
 
Het ondersteunen van de Een werkgever       Nee 
werkzaamheden van zijnde een  
buitengewoon    rechtspersoon  
opsporingsambtenaren  als bedoeld in 
die gericht zijn op de   artikel 3 van Boek 2  
opsporing van strafbare  van het Burgerlijk  
feiten als bedoeld in   Wetboek, 
artikel 142, eerste lid,   van personen die als  
van het Wetboek van   buitengewoon 
Strafvordering   opsporingsambtenaren 
    zijn belast met de 
    opsporing van strafbare feiten 
    als bedoeld in artikel 142, 
    eerste lid, van het Wetboek  
    van Strafvordering. 
 
Het aanvragen, verstrekken De bevoegde autoriteiten,     Nee 
en uitreiken van een  genoemd in 
Nederlandse identiteitskaart artikel 26, eerste lid,  
als bedoeld in artikel  onderdeel c, van de 
16a van de Paspoortwet Paspoortwet. 
 
 
ARTIKEL II 
 
    Dit besluit treedt in werking met ingang van de dag na de datum van uitgifte van het Staatsblad 
waarin het wordt geplaatst. 
 
 
Lasten en bevelen dat dit besluit met de daarbij behorende nota van toelichting in het Staatsblad 
zal worden geplaatst. 
 
Gegeven 
1 
 

Versie voorhang 
NOTA VAN TOELICHTING 
 
Algemeen deel 
 
1. Inleiding 
 
    Dit besluit strekt tot wijziging van het Besluit basisregistratie personen (Besluit BRP). De 
wijziging dient ten eerste voor het aanwijzen van de werkzaamheden van privaatrechtelijke 
werkgevers van buitengewoon opsporingsambtenaren (boa’s) als werkzaamheden van gewichtig 
maatschappelijk belang voor zover deze noodzakelijk zijn voor de opsporingstaken van hun boa’s. 
Deze aanwijzing betreft het systematisch kunnen verstrekken van gegevens uit de basisregistratie 
personen (BRP) op grond van artikel 3.3 van de Wet BRP. 
 
    Daarnaast worden de werkzaamheden van de gezaghebbers op de openbare lichamen Bonaire, 
Sint Eustatius en Saba voor de aanvraag van een Nederlandse identiteitskaart met publiek 
identificatiemiddel aangewezen als werkzaamheden van gewichtig maatschappelijk belang. Dit 
betreft eveneens het systematisch kunnen verstrekken van gegevens uit de BRP op grond van 
artikel 3.3 van de Wet BRP. Wat deze laatste aanwijzing betreft gaat het om een tijdelijke 
1
maatregel, gezien het voornemen om hiervoor een aparte grondslag in de Wet BRP op te nemen. 
 
2. Het aanwijzen van werkzaamheden van werkgevers zijnde privaatrechtelijke 
rechtspersonen van buitengewoon opsporingsambtenaren als werkzaamheden met een 
gewichtig maatschappelijk belang 
 
2.1 Aanleiding 
 
    Aanleiding voor dit besluit vormt het verzoek om aan boa’s in dienst van een privaatrechtelijke 
rechtspersoon in met name het domein milieu, welzijn en infrastructuur gegevens uit de BRP te 
2
verstrekken. Omdat de gegevens in de BRP van belang zijn voor het werk dat boa’s verrichten – 
het betreft dan met name het verifiëren van de persoonsgegevens, waaronder de huidige 
adresgegevens, bij het staande houden en het opmaken van een proces-verbaal –, is onderzocht 
op welke wijze de noodzakelijke informatie die in de BRP voorhanden is, aan boa’s in particuliere 
dienst kan worden verstrekt. Op grond van artikel 3.3, eerste lid, van de Wet BRP kunnen bij 
algemene maatregel van bestuur door derden verrichte werkzaamheden met een gewichtig 
maatschappelijk belang worden aangewezen (bijlage 4 bij het Besluit BRP). De wet geeft aan 
wanneer hiervan sprake is. In dat kader is ervoor gekozen om de werkzaamheden van de 
particuliere werkgever van boa’s aan te wijzen, voor zover deze bestaan uit het raadplegen van de 
basisregistratie door de werkgever met het oog op het verstrekken van de geraadpleegde 
gegevens aan de boa’s die bij hem in dienst zijn. 
 
2.2 De werkzaamheden van particuliere werkgevers van buitengewoon opsporingsambtenaren 
 
    Zoals hiervoor is aangegeven, kan op grond van artikel 3.3, eerste lid, van de Wet BRP bij 
algemene maatregel van bestuur aanwijzing plaatsvinden van werkzaamheden met een gewichtig 
maatschappelijk belang, waarvoor op systematische wijze gegevens uit de basisregistratie 
personen mogen worden verstrekt aan derden die deze werkzaamheden verrichten. In artikel 3.3, 
tweede lid, van de Wet BRP is vastgelegd dat slechts werkzaamheden kunnen worden aangewezen 
die samenhangen met een overheidstaak, strekken tot het in stand houden van een voorziening 
voor burgers die onderwerp is van overheidszorg, of waarbij anderszins gelet op de 
overheidsbemoeienis met die werkzaamheden, ondersteuning daarvan door gegevensverstrekking 
                                                           
1
 Het voorstel van wet tot wijziging van de Wet basisregistratie personen in verband met het bevorderen van de 
goede uitvoering van die wet op enkele onderdelen en het herstellen van enige omissies, alsmede van de Wet 
basisadministratie persoonsgegevens BES in verband met het opnemen van gegevens over kinderen die op het 
moment van geboorte niet meer in leven zijn of omtrent wie een akte in een openbaar lichaam is opgemaakt 
die vermeldt dat het kind op het ogenblik van de aangifte niet in leven is, dan wel die zijn overleden zonder zelf 
ingeschrevene te zijn, voorziet in die grondslag (artikel 3.12 van de Wet BRP). De beoogde datum van 
inwerkingtreding van dit wetsvoorstel is 1 juli 2021. 
2
 Elke boa is ingedeeld in een van de zes domeinen; zie paragraaf 5.1. 
3 
 

Versie voorhang 
stellen. Indien het noodzakelijk is dat elektronische identificatie op het hoogste niveau van 
betrouwbaarheid dient plaats te vinden, kunnen zij een e-NIK aanvragen. 
 
    De aanvraag voor een e-NIK kan in Caribisch Nederland worden gedaan bij de gezaghebber van 
een openbaar lichaam. Op het moment van de aanvraag dient te worden vastgesteld of betrokkene 
als ingezetene of als niet-ingezetene in de BRP is ingeschreven. Daarvoor is raadpleging van de 
BRP nodig. In tegenstelling tot de Paspoortwet, waarvan de werking zich ook uitstrekt tot de 
openbare lichamen, geldt de Wet BRP uitsluitend in het Europese deel van Nederland. Dit betekent 
dat de autoriteiten in de openbare lichamen als derde in de zin van de Wet BRP moeten worden 
aangemerkt om gegevensverstrekking uit de BRP aan hen mogelijk te maken. 
 
    Deze autoriteiten kunnen in principe uitsluitend gegevens uit de BRP verkrijgen voor zover 
daartoe een specifieke grondslag in de Wet BRP is opgenomen. Van die mogelijkheid is tot nog toe 
slechts gebruikgemaakt in artikel 3.12 van de Wet BRP voor de verstrekking van gegevens uit de 
BRP aan de verantwoordelijke voor de bijhouding van gegevens in de basisadministratie 
persoonsgegevens van de openbare lichamen en de Caribische landen. Hiermee is beoogd om 
dubbele inschrijving van een persoon in de BRP en de onderscheiden basisadministraties 
persoonsgegevens van het Koninkrijk te voorkomen. Het raadplegen van de BRP door de 
gezaghebber in het kader van een aanvraag voor een e-NIK valt niet onder de reikwijdte van deze 
3
regeling. Het voornemen bestaat om artikel 3.12 van de Wet BRP uit te breiden, waardoor er ook 
grondslagen in de wet worden opgenomen voor raadplegingen van de BRP met het oog op andere 
doeleinden, zoals de uitgifte van de e-NIK door de gezaghebbers van de openbare lichamen. 
 
3.2 De werkzaamheden van de gezaghebbers van de openbare lichamen 
 
    Zoals hiervoor aangegeven, bestaat het voornemen om in artikel 3.12 van de Wet BRP een 
specifieke grondslag te creëren voor het raadplegen van de BRP met het oog op – voor zover hier 
van belang – de uitgifte van de e-NIK door de gezaghebbers van de openbare lichamen. Aangezien 
de wetswijziging waarin de bedoelde uitbreiding van artikel 3.12 van de Wet BRP is opgenomen 
naar verwachting op een later tijdstip in werking zal treden dan de invoering van de e-NIK, wordt 
als tijdelijke maatregel via dit besluit raadpleging van de BRP in het kader van de uitgifte van de e-
NIK door de gezaghebbers in de openbare lichamen mogelijk gemaakt op grond van artikel 3.3 van 
de Wet BRP, en wel door middel van het opnemen van de betreffende werkzaamheden van de 
gezaghebbers in bijlage 4 bij het Besluit BRP. Het betreft dan de aanwijzing van de 
werkzaamheden die door de gezaghebbers van de openbare lichamen worden verricht in verband 
met de aanvraag, verstrekking en uitreiking van de e-NIK als bedoeld in artikel 16a van de 
Paspoortwet als werkzaamheden met een gewichtig maatschappelijk belang als bedoeld in artikel 
3.3, eerste lid, van de Wet BRP. Wanneer de aparte grondslag in artikel 3.12 van de Wet BRP 
eenmaal is gecreëerd, zal op basis van die grondslag een nieuwe bijlage (bijlage 7) aan het Besluit 
BRP worden toegevoegd met specifieke waarborgen ten aanzien van gegevensverstrekking aan 
autoriteiten in de openbare lichamen. De aanwijzing van de betreffende werkzaamheden van de 
gezaghebbers in de algemene bijlage 4 bij het Besluit BRP zal dan komen te vervallen. 
 
3.3 Het recht van de burger om verstrekking aan derden te beperken 
 
    In paragraaf 2.3 zijn de gronden vermeld omtrent het recht van de burger om verstrekking van 
gegevens aan derden te beperken. Aangezien het raadplegen van de BRP noodzakelijk is voor de 
aanvraag van een e-NIK en het hier een overheidstaak betreft, is de mogelijkheid voor 
ingeschrevenen om de verstrekking van hen betreffende gegevens uit de BRP aan deze 
aangewezen derden te beperken, buiten toepassing gelaten. 
 
                                                           
3
 Het voorstel van wet tot wijziging van de Wet basisregistratie personen in verband met het bevorderen van de 
goede uitvoering van die wet op enkele onderdelen en het herstellen van enige omissies, alsmede van de Wet 
basisadministratie persoonsgegevens BES in verband met het opnemen van gegevens over kinderen die op het 
moment van geboorte niet meer in leven zijn of omtrent wie een akte in een openbaar lichaam is opgemaakt 
die vermeldt dat het kind op het ogenblik van de aangifte niet in leven is, dan wel die zijn overleden zonder zelf 
ingeschrevene te zijn, wijzigt in die zin artikel 3.12 van de Wet BRP. De beoogde datum van inwerkingtreding 
van dit wetsvoorstel is 1 juli 2021. 
5 
 

Versie voorhang 
7
    Elke boa is ingedeeld in een van de volgende zes domeinen: I. Openbare ruimte; II. Milieu, 
welzijn en infrastructuur; III. Onderwijs; IV. Openbaar vervoer; V. Werk, inkomen en zorg; VI. 
Generieke opsporing. Deze wijziging is in principe van toepassing op boa’s in particuliere dienst 
ongeacht het domein waartoe een boa behoort. In het plan van aanpak voor versterking van 
8
toezicht en handhaving in het buitengebied is als een van de maatregelen genoemd het toegang 
kunnen krijgen tot gegevens uit de BRP door de particuliere groene boa’s. Het betreft dan vooral 
boa’s in domein II: Milieu, welzijn en infrastructuur. Op grond hiervan is te verwachten dat met 
name voor boa’s in dit domein deze behoefte bestaat. Hetzelfde plan van aanpak geeft cijfers uit 
2018 over totaalaantal private groene werkgevers (114) en totaalaantal geregistreerde boa-akten 
(naar schatting meer dan 400. Het aantal boa’s in dienst van een private werkgever verschilt sterk 
per werkgever. Het kan om enkele gaan of om tientallen. Voor deze werkgevers worden de 
regeldrukeffecten hier in kaart gebracht. De omvang hiervan zal naar verwachting vergelijkbaar 
zijn voor private werkgevers met boa’s in andere domeinen. De berekening is indicatief. 
 
    Aan gegevensverstrekking uit de BRP aan een derde, zoals een private werkgever met boa’s, 
zijn kosten verbonden. Hiervoor geldt een abonnementsstructuur die de minister van BZK jaarlijks 
vaststelt. De abonnementsstructuur bestaat uit verschillende abonnementsklassen met daarbij 
behorende bandbreedten van aantallen berichten (gegevensverstrekkingen) en het daarbij 
behorende tarief in euro’s. Per werkgever zal het aantal gegevensverstrekkingen naar verwachting 
proportioneel zijn aan het aantal boa’s. De abonnementsklasse voor de private groene werkgever 
zal veelal de laagste klasse zijn, klasse A. Voor 2020 gaat het dan om € 1.215 voor 0-10.000 
9
berichten. Voor de autorisatie moet de werkgever een aanvraag doorlopen. Afhankelijk van de 
complexiteit kost dit de werkgever gemiddeld 20 uur. Bij een gemiddeld uurtarief van € 50,- voor 
het personeel van de werkgever dat bij de aanvraag betrokken is, bedragen de kosten hiervan ca. 
€ 1.000. Daarnaast maakt de werkgever kosten voor de technische voorziening voor de autorisatie 
voor de BRP. Om de BRP-gegevens te kunnen ontvangen, kan de werkgever zelf een technische 
voorziening bouwen of hiervoor een leverancier inhuren. De kosten hiervan kunnen sterk variëren, 
maar zullen naar verwachting enkele duizenden euro’s zijn. Het gaat bij de autorisatieaanvraag en 
de technische voorziening in principe om eenmalige kosten. 
 
    Hier staat een regeldrukreductie voor de boa en daarmee de werkgever tegenover. Er wordt 
uitgegaan van gemiddeld 25 bevragingen van de BRP per boa per jaar en een gemiddeld bruto 
uurtarief van een boa van ca. € 30-. Per bevraging varieert de tijdswinst door het rechtstreeks 
kunnen raadplegen van de BRP van tenminste vijf minuten tot mogelijk een half uur. In de huidige 
praktijk proberen de boa’s die geen directe toegang hebben tot de BRP, de persoonsgegevens van 
een verdachte te verifiëren door contact op te nemen met de meldkamer van de politie of contact 
te leggen via de portofoon. Dit vergt tenminste vijf en mogelijk 30 minuten. Gemiddeld per boa 
betekent de rechtstreekse gegevensverstrekking uit de BRP een regeldrukreductie van € 62,50 - 
€ 375. Voor een werkgever met twee boa’s in dienst resulteert dit in een regeldrukreductie van 
€ 125 - € 750 en voor een werkgever met 80 boa’s in een reductie van € 5.000 - € 30.000. 
 
    Gesaldeerd betekent dit voor werkgevers met een beperkt aantal boa’s in dienst een verhoging 
van de regeldruklasten, voor een werkgever met twee boa’s bedragen deze lasten ca. € 1.135 - 
€ 1.152,50 op jaarbasis. Voor werkgevers met tientallen boa’s in dienst kan het daarentegen tot 
een (forse) regeldrukreductie leiden, voor een werkgever met 80 boa’s bedragen de baten ca. 
€ 3.785 - € 28.785 op jaarbasis. Hierin zijn de genoemde eenmalige regeldruklasten niet 
meegenomen en is gerekend met het abonnementstarief voor 2020. 
 
    De regeldruk lasten voor de betrokken burger nemen af, omdat het minder tijd vraagt van 
betrokkene. Bij bijvoorbeeld het staande houden en het opstellen van een proces-verbaal door de 
boa scheelt dit ook voor de betrokken burger tenminste vijf minuten tot mogelijk een half uur. 
 
                                                           
7
 Regeling domeinlijsten buitengewoon opsporingsambtenaar. 
8
 Bijlage bij Kamerstukken II 2018/19, 33576, 28684, nr. 138. 
9
 www.rvig.nl/actueel/nieuws/2020/01/14/abonnementenstructuur-berichtenverkeer-basisregistratie-personen-
2020. 
7 
 

Versie voorhang 
    Over het ontwerpbesluit is advies gevraagd aan de Autoriteit Persoonsgegevens (AP). De AP 
heeft daarop aangegeven geen opmerkingen te hebben. 
 
    Over het ontwerpbesluit is tevens advies gevraagd aan het Adviescollege Toetsing Regeldruk 
(ATR). Het ATR heeft te kennen gegeven dit besluit niet te hebben geselecteerd voor een formeel 
advies maar het ambtelijk te hebben afgedaan, omdat het besluit naar verwachting geen 
(omvangrijke) regeldrukeffecten tot gevolg zal hebben. 
 
7. Voorhang 
 
    Op grond van artikel 3.3, vierde lid, van de Wet BRP is het ontwerp van deze algemene 
maatregel van bestuur voor een termijn van vier weken overgelegd aan beide Kamers der Staten-
Generaal. Dit bood de Kamers de mogelijkheid om zich uit te spreken over het ontwerpbesluit voor 
de voordracht en vaststelling van het besluit. 
 
8. Inwerkingtreding 
 
    Voor wat de inwerkingtreding van dit besluit aangaat, is afgeweken van het stelsel van vaste 
verandermomenten en minimuminvoeringstermijnen. Het aanwijzen van de werkzaamheden van 
werkgevers zijnde een privaatrechtelijke rechtspersoon van buitengewoon opsporingsambtenaren 
en van de werkzaamheden van de gezaghebber van een openbaar lichaam als door derden 
verrichte werkzaamheden met een gewichtig maatschappelijk belang, dient zo spoedig mogelijk te 
geschieden, omdat dit aanmerkelijke ongewenste private of publieke voor- of nadelen voorkomt. 
Het kunnen raadplegen van de BRP door de particuliere werkgever met het oog op het verstrekken 
van de geraadpleegde gegevens aan de boa’s die bij hem in dienst zijn zodat deze hun taken 
effectief en efficiënt kunnen uitvoeren, is immers van groot belang en dient daarom zo spoedig 
mogelijk te worden gerealiseerd, evenals het bieden van de mogelijkheid aan Nederlanders in 
Caribisch Nederland om een Nederlandse identiteitskaart met publiek identificatiemiddel aan te 
vragen ten behoeve van elektronische identificatie op het hoogste niveau van betrouwbaarheid bij 
digitale communicatie met de Nederlandse overheid. 
 
 
De staatssecretaris van Binnenlandse Zaken en Koninkrijksrelaties, 
9 
 

