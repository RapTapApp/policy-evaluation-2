 
 
Besluit van  
 
houdende  tijdelijke regels voor experimenten met nieuwe stembiljetten (Tijdelijk 
experimentenbesluit nieuwe stembiljetten) 
Op de voordracht van Onze Minister van Binnenlandse Zaken en 
Koninkrijksrelaties van [datum], nr. [kenmerk]; 
 
Gelet op artikel 3, tweede lid, artikel 4, derde lid, en artikel 16 van de Tijdelijke 
experimentenwet nieuwe stembiljetten; 
 
De Afdeling advisering van de Raad van State gehoord (advies van [datum], 
nr. [kenmerk]); 
 
Gezien het nader rapport van Onze Minister van Binnenlandse Zaken en 
Koninkrijksrelaties van [datum], nr. [kenmerk]; 
 
Hebben goedgevonden en verstaan: 
 
Hoofdstuk 1. Algemene bepalingen 
 
Artikel 1. Definities 
In dit besluit wordt verstaan onder: 
Experimentenwet: Tijdelijke experimentenwet nieuwe stembiljetten; 
 
Artikel 2. Toepassingsbereik 
Dit besluit is van toepassing op een experiment met een nieuw stembiljet als bedoeld 
in artikel 2, eerste lid, van de Experimentenwet. 
 
Hoofdstuk 2. Het stembiljet 
 
Artikel 3. Het model stembiljet bij het experiment 
1. Bij een experiment wordt een model stembiljet gebruikt, op basis waarvan een 
kiezer stemt door op het stembiljet eerst de lijst te kiezen waartoe de kandidaat van zijn 
 

 
3. Een stem is op een kandidaat uitgebracht indien dat op ondubbelzinnige wijze is 
kenbaar gemaakt door het geheel of gedeeltelijk rood maken van zowel het witte stipje, 
geplaatst vóór een lijst, als het witte stipje, geplaatst vóór het nummer van een 
kandidaat op die lijst. 
4. Onverminderd het derde lid geldt een stem als uitgebracht op de eerste kandidaat 
van een lijst indien: 
a. de kiezer wél het witte stipje, geplaatst vóór een lijst, geheel of gedeeltelijk rood 
heeft gemaakt, maar geen wit stipje, geplaatst vóór een kandidaatsnummer, geheel of 
gedeeltelijk rood heeft gemaakt; en 
b. ondubbelzinnig blijkt dat de kiezer niet op een andere kandidaat heeft willen 
stemmen. 
 
Artikel 10. Opmaken proces-verbaal 
1. Het stembureau maakt in het proces-verbaal aantekening van de reden of redenen 
van ongeldigheid van uitgebrachte stemmen. 
2. Bij ministeriële regeling wordt voor het proces-verbaal een model vastgesteld dat 
afwijkt van het krachtens artikel N 10, derde lid, van de Kieswet vastgestelde model. 
 
Artikel 11. Controle processen-verbaal door gemeentelijk stembureau 
1. In afwijking van artikel Na 13 van de Kieswet vindt de nieuwe stemopneming plaats 
met inachtneming van hetgeen bij of krachtens de Kieswet is bepaald ten aanzien van de 
stemopneming door een stembureau voor zover daarvan niet bij dit besluit wordt 
afgeweken. 
2. In aanvulling op artikel Na 14, eerste lid, van de Kieswet is artikel 10, eerste lid, van 
overeenkomstige toepassing. 
3. Bij ministeriële regeling wordt voor het corrigendum een model vastgesteld dat 
afwijkt van het krachtens artikel Na 14, vijfde lid, van de Kieswet vastgestelde model. 
 
Artikel 12. Centrale stemopneming 
1. In afwijking van artikel Na 19, eerste lid, laatste volzin, beslissen de leden van het 
gemeentelijk stembureau over de geldigheid van de stem met inachtneming van artikel 
N 7, eerste lid, van de Kieswet en artikel 9. 
2. Artikel 10, eerste lid, is van overeenkomstige toepassing. 
 
Artikel 13. Proces-verbaal gemeentelijk stembureau 
Bij ministeriële regeling kan voor het proces-verbaal van het gemeentelijk stembureau 
een model vastgesteld worden dat afwijkt van het krachtens artikel Na 31, derde lid, van 
de Kieswet vastgestelde model. 
 
Artikel 14. Een nieuwe opneming van stembiljetten 
Indien op grond van de artikelen P 1e, eerste lid, P 21, eerste lid, of V 4a, eerste lid, 
van de Kieswet wordt overgegaan tot een nieuwe opneming van de stembiljetten als 
bedoeld in artikel 3, vindt de beoordeling van de stembiljetten plaats met toepassing van 
artikel 9. 
 
Artikel 15. Het experiment bij de verkiezing van de leden van de Eerste Kamer 
der Staten Generaal 
 
3 

 
d. de waardering van de kiezer voor het gebruik van het overzicht van de 
kandidatenlijsten; 
e. of en in welke mate het tellen van de stembiljetten is versneld; 
f. of en in welke mate de stembureauleden het tellen van de nieuwe stembiljetten 
eenvoudiger vonden dan het tellen van de huidige stembiljetten; 
g. de tijd die de kiezer nodig heeft om in het stemhokje zijn keuze te bepalen; 
h. hoe vaak de kiezer zich vergist en om een nieuw stembiljet verzoekt; 
i. de waardering van de kiezer voor de uitleg, de oefenvoorziening en het 
oefenmateriaal; en 
j. de waardering van de stembureauleden voor het instructiemateriaal. 
3. Bij de evaluatie worden tevens de volgende aspecten in beeld gebracht: 
a. de omstandigheden waaronder het experiment heeft plaatsgevonden; 
b. de kosten van het experiment en de organisatorische consequenties voor het 
verkiezingsproces van het gebruik van het nieuwe stembiljet. 
4. De evaluatie bevat conclusies omtrent de voortzetting van het experiment. 
 
Artikel 19. Inwerkingtreding en verval 
1. Dit besluit treedt in werking op een bij koninklijk besluit te bepalen tijdstip.  
2. Dit besluit vervalt met ingang van de dag dat de Experimentenwet vervalt. 
 
Artikel 20. Citeertitel 
Dit besluit wordt aangehaald als: Tijdelijk experimentenbesluit nieuwe stembiljetten. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
 
 
De minister van Binnenlandse Zaken en Koninkrijksrelaties 
 
 
 
 
 
 
H.G.J. Bruins Slot 
 
5 

 
6
er in november 2023 een herindelingsverkiezing zou worden gehouden. De eerste 
experimenten zullen plaatsvinden in gemeenten van een omvang van circa 25.000 
inwoners. De minister van BZK onderzoekt daarnaast, op verzoek van leden Baay-
Timmerman (50PLUS) en Van Hattem (PVV) van de Eerste Kamer, of bij de eerste 
verkiezingen waar wordt geëxperimenteerd ook een experiment in een middelgrote 
7
gemeente kan plaatsvinden. Na elk experiment evalueert de regering het experiment en 
beziet zij of opschaling naar een groter aantal experimenteergemeenten tot de 
mogelijkheden behoort. Het is wenselijk dat gemeenten die eenmaal gaan 
experimenteren ook bij de daarop volgende verkiezingen, voor de begrijpelijkheid en 
consistentie voor de kiezer, meedoen aan het experiment. Vanwege het bijzondere 
karakter van het verkiezingsproces is het wenselijk om een vernieuwing als een heel 
nieuw stembiljet tijdens experimenten stap voor stap door te voeren, zodat duidelijkheid 
wordt verkregen over de werking in de praktijk en inzicht in de wijze waarop kiezers het 
beste kunnen worden voorgelicht over het nieuwe stembiljet. Door op relatief kleine 
schaal in enkele gemeenten te starten met het experiment wordt voorkomen dat de 
benodigde voorzieningen en de voorlichting over het nieuwe stembiljet op grote schaal 
dan wel landelijk worden ingevoerd en mogelijk niet voldoen. Dat zou niet doelmatig 
en/of doeltreffend zijn. De minister zal de gemeenten aanschrijven die in aanmerking 
komen. Deelname aan het experiment vereist instemming van de betrokken 
gemeenteraad. Gemeenten die het nieuwe stembiljet hebben gebruikt en het gebruik 
daarvan bij volgende verkiezingen willen continueren, zullen daartoe in de gelegenheid 
8
worden gesteld. Zij hoeven niet terug te gaan naar het huidige stembiljet. Uit de wet 
9
volgt dat de aanwijzing van een gemeente als experimenteergebied geldt voor een 
gemeente als geheel. Dit houdt in dat het niet mogelijk is om bij één verkiezing in 
dezelfde gemeente te experimenteren met een nieuw model stembiljet in combinatie 
met stemmen met het huidige stembiljet. Wel is het mogelijk dat bij gecombineerde 
stemmingen bij de stemming voor één verkiezing een krachtens dit experimentenbesluit 
vastgesteld stembiljet wordt gebruikt, terwijl bij de andere stemmingen het reguliere 
stembiljet wordt ingezet. Het heeft voor de begrijpelijkheid van de kiezer echter niet de 
voorkeur om dat te doen. 
 
In de memorie van toelichting bij de Tijdelijke experimentenwet nieuwe stembiljetten 
10
worden twee modellen beschreven voor nieuwe stembiljetten. De regering heeft in de 
nota naar aanleiding van het verslag kenbaar gemaakt dat bij de eerste experimenten 
11
wordt geëxperimenteerd met model 2. Voorliggend besluit ziet daarom op het gebruik 
van dat model van het nieuwe stembiljet. Hieronder is een omschrijving opgenomen van 
het nieuwe stembiljet en wordt beschreven hoe de kiezer daarmee zijn stem uitbrengt, 
inclusief het uitbrengen van een blanco stem. Ook is een schets afgebeeld van het model 
voor een nieuw stembiljet. Tot slot wordt in dit onderdeel ingegaan op het kleinere 
 
6
 Kamerstukken II 2022/23, 35165, nr. 50. 
7
 Handelingen Eerste Kamer 2021/22, 29-10, p. 8-9. 
8
 Per verkiezing worden de gemeenten die deelnemen aan het experiment aangewezen. Dit houdt in 
dat ook een gemeente die al eerder heeft deelgenomen aan het experiment, voor elke verkiezing 
waarbij die gemeente opnieuw wenst deel te nemen, bij besluit van de minister als 
experimenteergemeente dient te worden aangewezen. 
9
 Art. 2, tweede lid, van de Experimentenwet. Zie ook de artikelsgewijze toelichting bij dat artikel. 
10
 Kamerstukken II, 2019/20, 35455, nr. 3.  
11
 Kamerstukken II, 2020/21, 35455, nr. 6, p. 6.  
 
7 

 
 
       
 
  Schets van stembiljet met partijen (bovenste helft) en kandidaatsnummers (onderste helft) 
 
Ook zal dit stembiljet een korte uitleg bevatten voor de kiezer over de wijze waarop hij 
zijn stemkeuze kan aangeven. Op het stembiljet wordt verder bij elke partij vermeld 
12
hoeveel kandidaten op de lijst staan. Dit is bedoeld om te voorkomen dat een kiezer 
per ongeluk een stemvakje voor een ongeldig kandidaatsnummer inkleurt. Hieronder is 
een voorbeeld in detail van deze vermelding afgebeeld. Indien achter de aanduiding 
(naam) van een partij de vermelding in dit voorbeeld zou staan, heeft die partij 26 
kandidaten op de lijst staan. 
 
 
12
 Zie de afbeelding hier direct boven. 
 
9 

 
 
De namen en de nummers van de kandidaten kan de kiezer terugvinden in het Overzicht 
van kandidaten dat de kiezer voor de verkiezingsdag thuis krijgt, en dat tevens voor de 
kiezer in het stemhokje beschikbaar is. In dat overzicht staan ook de overige gegevens 
van de kandidaten die op het huidige stembiljet staan, te weten voorletter(s), 
(eventuele) roepnaam, gemeente of woonplaats en eventueel geslacht. Verder staat op 
het overzicht, evenals op het stembiljet, bij elke partij het aantal kandidaten vermeld dat 
15
op de lijst staat. De kiezer raadpleegt het Overzicht van kandidaten om na te gaan 
welk kandidaatsnummer hoort bij de kandidaat op wie hij wil stemmen. Hieronder staan 
twee schetsen afgebeeld van het Overzicht van kandidaten: een schets van de voorzijde 
van het Overzicht van kandidaten en een schets van een willekeurige pagina van een 
partij (hier: pagina 4, partij 4). Bij ministeriële regeling wordt een model voor dit 
overzicht van kandidaten vastgesteld. 
 
      
 
    Schets van voorzijde van het overzicht van kandidaten 
 
 
 
15
 Zie aan het einde van paragraaf 2.2 inclusief de afbeelding daar (‘Voorbeeld van de vermelding 
op het stembiljet van het aantal kandidaten (hier 26) van een partij’). 
 
11 

 
hiermee een afweging gemaakt tussen het voordeel van de afwezigheid van het gordijn 
en het voorkomen van schending van het stemgeheim. In die afweging wordt het belang 
van het stemgeheim zwaarwegender geacht. Het gordijn mag niet geheel tot de grond 
reiken, zodat de leden van het stembureau als voorheen kunnen vaststellen dat er één 
kiezer in het stemhokje staat. 
 
2.4. Vergissen door de kiezer bij stemmen met het nieuwe stembiljet  
Indien een kiezer zich bij het invullen van het nieuwe model stembiljet vergist, krijgt hij, 
17
net als het geval is bij het stemmen met het huidige stembiljet, de kans om het 
opnieuw te doen. Hij geeft daartoe, net als thans het geval is, het stembiljet terug en 
ontvangt van de voorzitter op zijn verzoek een nieuw stembiljet. Omdat de kiezer bij de 
experimenten te maken krijgt met een ander stembiljet dan hij gewoon is (en waarop de 
stem op een andere manier moet worden uitgebracht), is in dit besluit geregeld dat de 
kiezer zich tweemaal mag vergissen. De teruggegeven stembiljetten worden onbruikbaar 
18
gemaakt.  
 
2.5. Uitleg en voorlichting 
Wanneer wordt geëxperimenteerd met een nieuw stembiljet zal uiteraard voorlichting en 
uitleg worden gegeven, zodat de kiezer begrijpt hoe hij met het stembiljet moet 
stemmen. Er is immers sprake van een nieuw model stembiljet waarmee de kiezer op 
een heel andere manier zijn stem uitbrengt dan hij met het huidige stembiljet gewend is.  
Er zal voor de kiezers uitlegmateriaal worden ontwikkeld. In de aanloop naar een 
verkiezing waarbij wordt geëxperimenteerd zal in de gemeenten waar het experiment 
plaatsvindt op verschillende wijzen aandacht worden gegeven aan het nieuwe stembiljet. 
Voor de experimenten zal een digitale oefenvoorziening beschikbaar zijn, vergelijkbaar 
met de digitale oefenvoorziening die eerder is ontwikkeld ten behoeve van de 
Nederlanders die vanuit het buitenland stemmen met een stembiljet dat vergelijkbaar is 
19
met dit model stembiljet. Daarnaast wordt in de experimenteergemeenten een 
papieren oefenmateriaal aangeboden aan kiezers die daar behoefte aan hebben, deze zal 
onder andere in bibliotheken en buurthuizen beschikbaar zijn.  
Ook in het stemlokaal is dit papieren oefenmateriaal beschikbaar. Eén van de minimaal 
vier aanwezige stembureauleden assisteert kiezers op hun verzoek bij het gebruik 
20
daarvan. Ook bevat het nieuwe stembiljet zelf een korte uitleg voor de kiezer over de 
wijze waarop hij zijn stem kan uitbrengen. Voor de stembureauleden wordt 
instructiemateriaal ontwikkeld waarin onder meer aandacht wordt besteed aan het 
beoordelen van de geldigheid van de uitgebrachte stemmen. 
 
2.6. Kleiner formaat 
 
17
 Art. J 27, eerste lid, van de Kieswet. 
18
 Op de wijze van art. J 27, tweede lid, van de Kieswet in combinatie met art. J 7 van het 
Kiesbesluit. 
19
 Op grond van de Tijdelijke experimentenwet stembiljetten en centrale stemopneming stemmen 
Nederlanders die vanuit het buitenland per brief deelnemen aan de Tweede Kamer- en Europees 
Parlementsverkiezingen, sinds mei 2014 bij wijze van experiment met een model stembiljet dat per 
e-mail aan hen kan worden toegezonden. Sinds 1 oktober 2022 is dit in de Kieswet opgenomen. 
(Staatsblad 2022, 254) 
20
 In dit besluit is geregeld dat het gedurende de zitting aanwezige minimumaantal van drie 
stembureauleden, zoals genoemd in art. J 12, eerste lid, van de Kieswet, met een lid wordt 
vermeerderd. 
 
13 

 
(aanvullende) regels opgenomen over dit onderwerp. Hiermee is de procedure dezelfde 
als onder de Kieswet. Op basis daarvan kan een vertegenwoordigend orgaan besluiten 
dat, wanneer het daar aanleiding toe ziet, er een herstemming plaatsvindt. Het stellen 
van aanvullende regels, of het inkaderen van die bevoegdheid daartoe betekent een 
inperking van de autonomie van het (zittende) vertegenwoordigende orgaan. De Grond-, 
Kieswet noch de Tijdelijke experimentenwet nieuwe stembiljetten bieden daartoe een 
25
wettelijke grondslag.  
 
Wel is een aantal punten aan te wijzen die het vertegenwoordigende orgaan bij het 
vormen van het oordeel over een eventuele herstemming kan meewegen.  
Ten eerste kan het orgaan kijken naar de invloed van het aantal ongeldige stemmen op 
het geheel van de uitslag. Het (hogere) aantal ongeldige stemmen moet in dat geval een 
dusdanige impact hebben op de uitslag, dat het nodig wordt geacht om opnieuw te 
stemmen. Om die afwijking te kunnen bepalen dient het vertegenwoordigend orgaan ook 
eerdere aantallen ongeldige stemmen in die specifieke gemeente mee te wegen. Het kan 
immers zo zijn dat in die specifieke gemeente het aantal ongeldige stemmen standaard 
hoger ligt dan het gemiddelde.  
 
Ten tweede moet door het vertegenwoordigend orgaan worden meegenomen, dat er 
wordt gestemd met een nieuw stembiljet, waarop de stemkeuze op een andere wijze 
kenbaar wordt gemaakt. Daardoor kan bij de eerste paar verkiezingen het aantal 
ongeldige stemmen hoger liggen dan gebruikelijk is. Het nieuwe stembiljet breekt voor 
veel kiezers met een lang bestaande gewoonte; een aantal kiezers zal voor deze 
aanpassing tijd nodig hebben.   
 
Ten derde dient het vertegenwoordigende orgaan ook in overweging te nemen of er nog 
bijzondere externe omstandigheden in de desbetreffende gemeente in overweging moet 
worden genomen. Er kunnen andere factoren van invloed zijn geweest op de 
ongeldigheid dan alleen het nieuwe stembiljet. Bijvoorbeeld als er aanwijzingen zouden 
zijn dat er om voor de kiezer moverende redenen doelbewust ongeldige stemmen zijn 
uitgebracht. 
 
Tot slot is het voornemen om in de Kieswet te regelen dat de Kiesraad voor elke 
verkiezing een rapportage van bevindingen uitbrengt aan het vertegenwoordigend 
orgaan, indien de Kiesraad onregelmatigheden heeft vastgesteld. Op die wijze kan de 
Kiesraad het vertegenwoordigend orgaan daar (ongevraagd) over adviseren. Het 
voorstel tot wijziging van de Kieswet waarin dit is geregeld is in december 2022 in 
consultatie gegaan.  
 
Het besluit van het vertegenwoordigend orgaan tot een herstemming staat los van de 
evaluatie van de experimenten met een nieuw stembiljet. In die evaluatie wordt het 
verloop van het experiment over de gehele breedte nagegaan (zie ook paragraaf 3. 
 
25
 Na de Tweede Kamerverkiezing van maart 2021 heeft de OVSE in zijn waarnemingsrapport 
aanbevolen te overwegen beroep bij de rechter mogelijk te maken omtrent de uitslag van een 
verkiezing. In reactie op de OVSE-aanbeveling is aan de Kamers bericht dat het kabinet zich nader 
op deze aanbeveling wil bezinnen en hierover in 2023 een notitie aan het parlement wil sturen. 
Daarbij wordt tevens ingegaan op het spontane advies van de Kiesraad van 27 september 2021 
over de beoordeling van de geldigheid van stemmingen. 
 
15 

 
Door de mogelijkheid van het plaatsen van logo’s van partijen op het stembiljet is de 
verwachting dat met name laaggeletterde kiezers beter met het nieuwe stembiljet uit de 
voeten kunnen. Voor leden van de stembureaus is het gevolg dat zij de stemmen 
eenvoudiger en daardoor sneller kunnen tellen. Dit kan leiden tot een vermindering van 
bestuurlijke lasten van de gemeenten.  
 
Het Adviescollege toetsing regeldruk (ATR) deelt de analyse en conclusie dat het besluit 
naar verwachting geen (omvangrijke) gevolgen heeft voor de regeldruk, en heeft het 
dossier daarom niet geselecteerd voor een formeel advies. 
 
Het voornemen is om bij een drietal achtereenvolgende verkiezingen experimenten 
mogelijk te maken in een beperkt aantal gemeenten (per verkiezing). Na elk experiment 
zal de regering het experiment evalueren en bezien of opschaling naar een groter aantal 
experimenteergemeenten tot de mogelijkheden behoort. De kosten van de eerste 
experimenten, die worden geraamd op circa € 0,7 miljoen per verkiezing (indien een 
viertal kleinere gemeenten meedoet) komen voor rekening van het ministerie van 
Binnenlandse Zaken en Koninkrijksrelaties. Dat wil zeggen dat deze experimenten geen 
financiële gevolgen zullen hebben voor de gemeenten waar het experiment plaatsvindt. 
De kosten van de experimenten die worden voorzien betreffen: de stembiljetten, de 
Overzichten van kandidaten, de voorziening(en) in het stemlokaal die nodig is dan wel 
zijn om te kunnen stemmen met het nieuwe stembiljet, zoals het gordijn in het 
stemhokje, verder voorlichting en uitleg aan kiezers, training van stembureauleden en 
de evaluatie. Waar mogelijk zal gebruik worden gemaakt van wat al eerder is ontwikkeld 
voor de testen die zijn uitgevoerd sinds 2012 en voor de experimenten die hebben 
plaatsgevonden met een nieuw stembiljet voor de kiezers in het buitenland. Het 
voorlichtings-, uitleg en oefenmateriaal zal door het ministerie van Binnenlandse Zaken 
en Koninkrijksrelaties worden ontwikkeld en aan de gemeenten die experimenteren ter 
beschikking worden gesteld.  
 
5. Advies en consultatie 
 
Het ontwerpbesluit is voor advies voorgelegd aan de Kiesraad, de Vereniging van 
Nederlandse Gemeenten (VNG), de Nederlandse Vereniging voor Burgerzaken (NVVB) en 
de openbare lichamen Bonaire, Sint Eustatius en Saba. Daarnaast heeft 
internetconsultatie plaatsgevonden.  
 
Het openbaar lichaam Bonaire herhaalt hetgeen het in reactie op de consultatie van de 
Experimentenwet naar voren heeft gebracht, te weten dat het positief staat tegenover 
het gebruik van partijlogo’s of -kleuren op het stembiljet. Het openbaar lichaam Saba 
sluit zich hierbij aan. 
 
Met betrekking tot de wens om ook te experimenteren in de openbare lichamen wordt 
verwezen naar paragraaf 2.1 van de toelichting bij dit besluit. 
 
Kiesraad 
 
 
17 

 
logo’s van de partijen, is evenwel ook op twee meter afstand te zien welke keuze de 
kiezer maakt op het stembiljet en welke pagina (dus partij) van het Overzicht van 
kandidaten de kiezer raadpleegt. Het waarborgen van het stemgeheim maakt een 
gordijn in het stemhokje bij het nieuwe model stembiljet dan ook noodzakelijk. Naar 
aanleiding van de reactie van de Kiesraad op dit punt, is in paragraaf 2.3 van de 
toelichting aanvullend beargumenteerd dat het waarborgen van het stemgeheim een 
gordijn in het stemhokje noodzakelijk maakt. 
 
In reactie op de opmerkingen van de Kiesraad over de evaluatie, bevestigt het kabinet 
dat onder de waardering van de kiezer van het gemak van het gebruik van het nieuwe 
stembiljet mede wordt verstaan de ervaring met logo’s op het stembiljet. Dit is 
verduidelijkt in de artikelsgewijze toelichting bij artikel 18. Het kabinet bevestigt 
eveneens (zie ook paragraaf 7 van het algemeen deel van de Memorie van toelichting bij 
de Experimentenwet) dat de evaluatie van de experimenten er mede op is gericht te 
achterhalen in hoeverre de (als prototype) ontwikkelde hulpmiddelen, zoals de mal voor 
de stembiljetten, in de praktijk van een echte verkiezing bruikbaar zijn voor de kiezers. 
Indien een kiezer gebruik heeft gemaakt van een mal zal hem, nadat hij zijn stem heeft 
uitgebracht, worden gevraagd naar zijn ervaringen hiermee. De Kiesraad wijst erop dat 
het bijhouden van de tijd die een kiezer nodig heeft om zijn stem uit te brengen enkel 
meerwaarde heeft als ter vergelijking wordt bijgehouden hoeveel tijd een kiezer nodig 
heeft die met het huidige stembiljet zijn stem uitbrengt. In de toelichting bij artikel 18 
wordt hierop ingegaan. Kortheidshalve wordt daarnaar verwezen. De Kiesraad lijkt zich 
er in dit verband zorgen over te maken dat het opnemen van de tijd interfereert met de 
rust die een kiezer moet worden gegeven bij het uitbrengen van zijn stem. Het kabinet 
memoreert in dit verband dat ook bij eerdere verkiezingen tijdmetingen zijn 
28
uitgevoerd. Voor zover de kiezers dit al merkten heeft dit nooit tot enige onrust geleid. 
Tot slot leest de Kiesraad in het besluit terecht dat bij experimenten met een nieuw 
model stembiljet de stembureaus bij de stemopneming in het proces-verbaal niet alleen 
de bij het desbetreffende stembureau (totaal)aantal uitgebrachte ongeldige stemmen 
noteren, maar ook de reden(en) van ongeldigheid. De Kiesraad attendeert erop dat 
indien het eerste experiment zou kunnen plaatsvinden bij de gemeenteraadsverkiezingen 
van maart 2022, de redenen van ongeldigheid dan nog niet zullen kunnen worden 
overgenomen bij het invoeren van de optellingen uit de processen-verbaal in de 
29
programmatuur van de zogenoemde Ondersteunende Software Verkiezingen (OSV ). 
Het kabinet wijst erop dat het vermelden in het proces-verbaal van de reden(en) van 
ongeldigheid gebeurt ten behoeve van de evaluatie van het experiment. De processen-
verbaal zijn openbaar en daarmee zijn de gegevens volledig beschikbaar voor de 
evaluatie. Nu het eerste experiment naar verwachting bij de Europees 
Parlementsverkiezingen van mei 2024 zal plaatsvinden zal ik met de Kiesraad in overleg 
treden hoe de OSV-programmatuur, en het Digitaal Hulpmiddel Verkiezingen als de 
verwachte opvolger daarvan, kan ondersteunen bij het aggregeren van deze reden(en) 
middels het invoeren in de programmatuur.  
 
 
28
 Laatstelijk bij de herindelingsverkiezingen van november 2020 (Kamerstukken II 2020/21, 
28750, nr. 79). 
29
 Zie https://www.kiesraad.nl/verkiezingen/osv-en-eml/ondersteunende-software-verkiezingen-osv 
voor meer informatie over OSV. 
 
19 

 
34 35 36 37 38 39
De organisaties Ieder(in) , Sien , KansPlus , LFB , KBO-PCOB , NOOM , 
40 41
Oogvereniging en Stichting ABC stemmen in een gezamenlijke reactie van harte in 
met het ontwerpbesluit. Zij menen dat het voorliggende voorstel het stembiljet 
vereenvoudigt, in lijn is met voorstellen die eerder vanuit ervaringsdeskundigen zijn 
gedaan en in die zin de toegankelijkheid zal vergroten voor de ruim 2,5 miljoen mensen 
die laaggeletterd, analfabeet of anderstalig zijn of een cognitieve beperking hebben. In 
reactie op de aandachtspunten die zij noemen bevestigt het kabinet dat op alle 
stembiljetten waarmee wordt geëxperimenteerd, naast de naam en het nummer van de 
politieke partij, het logo van de partij zal worden geplaatst, indien de partij een logo 
heeft geregistreerd bij het centraal stembureau. In elk stemlokaal waar zal worden 
geëxperimenteerd zal ten behoeve van slechtziende kiezers het Overzicht van 
kandidaten in extra grote letters beschikbaar zijn. Ook bij een experiment heeft het 
stembureau uiteraard een leesloep beschikbaar voor de kiezer die daarop prijsstelt. De 
Oogvereniging en andere organisaties voor blinden/slechtzienden zijn betrokken bij de 
test met de mal. In aanloop naar een experiment met het nieuwe stembiljet zal in de 
gemeenten waar wordt geëxperimenteerd ruim oefenmateriaal beschikbaar worden 
gesteld dat het voor kiezers mogelijk maakt om thuis of elders, zelfstandig of met hulp 
van een familielid of een (andere) begeleider te oefenen met het nieuwe stembiljet. Ook 
in het stemlokaal waar wordt geëxperimenteerd is oefenmateriaal beschikbaar. In het 
stemlokaal is een stembureaulid aanwezig dat optreedt als gastvrouw of -heer om 
daarbij desgewenst te assisteren en om eventuele vragen van kiezers te beantwoorden. 
In paragraaf 2.4 is toegelicht dat de kiezer die zich bij het invullen van zijn stembiljet 
vergist, een extra mogelijkheid krijgt tot het opnieuw invullen van een stembiljet ten 
opzichte van hoe het bij het huidige stembiljet is geregeld.  
 
De Beweging voor Eerlijke Verkiezingen brengt principiële, deels grondwettelijke, 
bezwaren naar voren ten aanzien van de wijze van stemmen met dit model stembiljet. 
Op deze bezwaren, die deels ook naar voren zijn gebracht in het kader van het 
wetsvoorstel, is ingegaan in de Memorie van toelichting bij de Experimentenwet. Dit 
besluit betreft de uitwerking van hetgeen in de Experimentenwet is geregeld. Indien een 
kiezer enkel het stemvakje voor de partijnaam inkleurt, geeft hij daarmee uitdrukking 
dat hij op de eerste kandidaat van de partij zijn stem wil uitbrengen. De wettelijke 
bepalingen met betrekking tot voorkeurstemmen en restzeteltoewijzing blijven, anders 
dan lijkt te worden verondersteld, ongewijzigd.  
 
Ten aanzien van het gebruik van logo’s zijn (ook) de (overige) reacties veelal positief. De 
twee reacties die ingaan op het gordijn variëren van verrast tot zeer positief. Voor de 
 
34
 De koepelorganisatie van mensen met een lichamelijke handicap, verstandelijke beperking of 
chronische ziekte. 
35
 Belangenvereniging voor mensen met een verstandelijke beperking. 
36
 Belangennetwerk voor mensen met een verstandelijk beperking. 
37
 De Landelijke Federatie Belangenverenigingen Onderling Sterk is de landelijke 
belangenorganisatie door en voor mensen met een verstandelijke beperking. 
38
 Samenwerkingsverband van KBO (Unie van Katholieke Bonden van Ouderen) en PCOB 
(Protestants Christelijke Ouderen Bond) en daarmee de grootste seniorenorganisatie van Nederland. 
39
 Het Netwerk van Organisaties van Oudere Migranten. 
40
 Oogvereniging Nederland (patiënten- en belangenorganisatie voor mensen met een 
oogaandoening). 
41
 Stichting Belangenbehartiging Alfabetisering (van en voor laaggeletterden). 
 
21 

 
Gedurende de stemming dienen steeds ten minste vier stembureauleden aanwezig te 
zijn in het stemlokaal, van wie er één voorzitter is. De vermeerdering van dit aantal ten 
opzichte van het huidige minimumaantal van drie leden, maakt het mogelijk dat één van 
de stembureauleden in het stemlokaal vragen van kiezers beantwoordt en kiezers 
desgewenst assisteert bij het gebruik van het beschikbare oefenmateriaal. 
 
Artikel 5. De stemhokjes 
 
Het eerste lid regelt dat in elk stemhokje een overzicht van de kandidaten voor de 
kiezer beschikbaar is. In dit overzicht staan de lijsten van de aan de verkiezing 
deelnemende partijen zoals deze op grond van artikel I 17, derde lid, dan wel artikel S 
13 van de Kieswet zijn gepubliceerd. Dit overzicht heeft de kiezer nodig om zijn stem te 
kunnen uitbrengen, omdat hij daarop kan terugvinden welk kandidaatsnummer hoort bij 
de kandidaat van zijn keuze. Voorts bevat het eerste lid een grondslag om bij 
ministeriële regeling een model vast te stellen voor de wijze waarop het overzicht van de 
kandidaten wordt vormgegeven. 
 
Het tweede lid regelt dat de stemhokjes worden voorzien van een gordijn. Daarnaast 
bepaalt dit lid dat de kiezer het gordijn sluit wanneer hij in het stemhokje zijn stem 
uitbrengt. Dit is nodig om te voorkomen dat het voor andere in het stemlokaal 
aanwezigen zichtbaar is welke keuze de kiezer maakt op het stembiljet en welke pagina 
in het overzicht van de kandidaten de kiezer bekijkt. Zie voor een nadere toelichting 
paragraaf 2.3 van het algemeen deel van deze toelichting. 
 
Het derde lid bevat een grondslag om een model vast te stellen voor de handleiding 
(de poster) die in het stemhokje hangt. Op grond van artikel J 16, derde lid, van de 
Kieswet bevat de Kiesregeling een model voor deze handleiding, maar dit is niet 
toepasbaar bij een experiment; gelet op de afwijkende bepalingen voor het uitbrengen 
van een stem bij een experiment, is er ook een afwijkende handleiding nodig. Op grond 
van het derde lid wordt daarom een model vastgesteld voor een handleiding die is 
toegesneden op het experiment, en die in gemeenten waar wordt geëxperimenteerd in 
het stemhokje komt te hangen.  
 
Artikel 6. Inrichting van het stemlokaal 
 
Op grond van artikel J 19 van de Kieswet kunnen bij algemene maatregel van bestuur 
nadere regels worden gesteld over de inrichting van het stemlokaal. Van deze 
mogelijkheid heeft de regering gebruikgemaakt. Zie de artikelen J 4 tot en met J 6 van 
het Kiesbesluit. Op grond van artikel 3, tweede lid, van de Tijdelijke experimentenwet 
nieuwe stembiljetten is het mogelijk om, ten behoeve van een experiment, in een 
ministeriële regeling van de in het Kiesbesluit vastgestelde bepalingen af te wijken. Het 
hier opgenomen artikel 6 bevat een grondslag om daarenboven in een ministeriële 
regeling ook aanvullende regels te stellen over de inrichting van het stemlokaal. Daarbij 
wordt in het bijzonder gedacht aan regels over de inrichting van het stemhokje en de 
stemmal.  
 
Artikel 7. Het uitbrengen van de stem 
 
 
23 

 
 
Het derde en vierde lid bepalen wanneer een geldige stem op een kandidaat is 
uitgebracht. Op grond van het derde lid dient daarvoor zowel één wit stipje vóór de lijst 
als één wit stipje vóór het nummer van een kandidaat op die lijst geheel of gedeeltelijk 
met rood te zijn ingekleurd. Met de formulering ‘het nummer van een kandidaat op die 
lijst’ wordt tot uitdrukking gebracht de genummerde plaats waarmee de kandidaat door 
de partij op de desbetreffende kandidatenlijst is geplaatst. Indien bijvoorbeeld op een 
lijst 30 kandidaten staan, leidt het inkleuren van het witte stipje voor deze lijst in 
combinatie met het inkleuren van het witte stipje voor kandidaat 31, tot een ongeldige 
stem. Op grond van het vierde lid geldt dat als alleen één wit stipje voor een lijst geheel 
of gedeeltelijk rood is ingekleurd, en er geen wit stipje voor een kandidaat geheel of 
gedeeltelijk rood is ingekleurd, dat in dat geval een stem is uitgebracht op de eerste 
kandidaat op die lijst. Als echter blijkt dat de kiezer met bijschrijvingen mogelijk op een 
andere kandidaat heeft willen stemmen, dan wordt de stem als ongeldig aangemerkt. Zie 
paragraaf 2.3 voor een nadere toelichting van dit onderdeel. 
 
Artikel 10. Opmaken proces-verbaal 
 
Het eerste lid schrijft voor dat het stembureau niet alleen bijhoudt hoeveel stemmen 
er ongeldig zijn verklaard, maar ook wat de reden of redenen voor ongeldigverklaring 
zijn. Dit is gedaan met het oog op de evaluatie van de experimenten.  
 
Voor het proces-verbaal van een stembureau in een gemeente waar wordt 
geëxperimenteerd, wordt daartoe een apart model vastgesteld. Hierin wordt (ten 
opzichte van het bestaande model) ten behoeve van de evaluatie van het experiment 
een rubriek toegevoegd waarin aantekening wordt gemaakt van de reden(en) van 
ongeldigheid. De grondslag hiervoor is te vinden in het tweede lid. 
 
Artikel 11. Controle processen-verbaal door gemeentelijk stembureau 
 
In gemeenten waar geen centrale stemopneming plaatsvindt, controleert het 
gemeentelijk stembureau de processen-verbaal van de stembureaus (art. Na 11 
Kieswet). In bij de wet beschreven gevallen leidt deze controle tot een nieuwe opneming 
van de stembescheiden, of een deel daarvan (art. Na 12 Kieswet). Bij een experiment 
gelden van de Kieswet afwijkende regels voor de beoordeling van de geldigheid van 
stembiljetten; vgl. artikel 8 van dit Experimentenbesluit. In het eerste lid is geregeld dat 
als het stembureau naar aanleiding van de controle overgaat tot een nieuwe 
stemopneming, het diezelfde regels toepast.  
 
In het tweede lid is geregeld dat als bij een nieuwe stemopneming stemmen worden 
aangetroffen die het stembureau ten onrechte niet ongeldig heeft verklaard, de reden 
dat deze stemmen ongeldig zijn door het gemeentelijk stembureau op het corrigendum 
vermeld wordt. Het gemeentelijk stembureau handelt op dezelfde wijze als het de 
ongeldige stemmen opnieuw opneemt en daarbij een verschil vaststelt ten opzichte van 
het aantal dat eerder door het stembureau is vastgesteld. In het laatste geval wordt van 
alle ongeldige stemmen in het corrigendum aantekening gemaakt van de reden van hun 
ongeldigheid.  
 
 
25 

 
tweede volzin, van de Kieswet), en de beoordeling van de stem (artikel T 8, tweede lid, 
van de Kieswet). 
 
Het centraal stembureau kan bij de verkiezing van de leden van de Eerste Kamer 
besluiten tot een hertelling van de stembiljetten over te gaan. Deze mogelijkheid bestaat 
op grond van artikel U 17 van de Kieswet. Voor de toepassing van het bepaalde in 
artikel 14 op de stemopneming bij de Eerste Kamerverkiezing wordt daarom geregeld 
dat in die bepaling artikel U 17 van de Kieswet wordt gelezen. 
 
Het vierde lid regelt dat de regels van dit besluit ook gelden voor de verkiezing van 
de leden van de Eerste Kamer door de leden van de kiescolleges in Caribisch Nederland. 
Dit houdt in dat zowel de afwijkingen van als de aanvullingen op de Kieswet die in dit 
besluit zijn geregeld, ook van toepassing zijn op de verkiezing van de leden van de 
Eerste Kamer door de leden van de kiescolleges. 
 
Artikel 16. De verkiezing van de leden van het Europees Parlement 
 
In dit artikel is geregeld dat de bepalingen uit dit besluit ook van toepassing zijn op de 
verkiezing van de leden van het Europees Parlement indien bij die verkiezing wordt 
geëxperimenteerd. 
 
Artikel 17. Logo’s 
 
Dit besluit regelt de criteria voor het plaatsen van logo’s van politieke groeperingen 
op het stembiljet en het overzicht van de kandidaten. Voor de vormgeving van dit artikel 
is aansluiting gezocht bij de Kieswet, op grond waarvan het plaatsen van logo’s op de 
stembescheiden voor kiezers buiten Nederland reeds mogelijk is. 
 
Het eerste lid bevat een grondslag voor het vaststellen van een model voor de 
formulieren waarmee politieke groeperingen het verzoek kunnen doen om een logo te 
registreren. 
 
Het tweede lid regelt wanneer het logo van een politieke groepering op het stembiljet 
en het overzicht van de kandidaten wordt geplaatst. Hiervoor gelden twee criteria: 
(i) het logo is geregistreerd bij het centraal stembureau (onderdeel a) en (ii) de 
aanduiding van de betreffende groepering is geplaatst boven een op het stembiljet 
voorkomende lijst (onderdeel b).  
 
Het derde lid bepaalt dat wanneer twee of meer politieke groeperingen gezamenlijk 
aan de verkiezing meedoen door samenvoeging van hun aanduidingen en zij allebei een 
logo hebben geregistreerd, hun beider logo’s gezamenlijk op het stembiljet en het 
overzicht van de kandidaten kunnen worden geplaatst. 
 
Het vierde lid regelt dat geen logo op het stembiljet en het overzicht van de 
kandidaten wordt geplaatst indien van twee of meer gezamenlijk aan de verkiezing 
deelnemende politieke groeperingen niet alle groeperingen een logo hebben 
geregistreerd. Als namelijk maar één of een deel van de logo’s op het stembiljet en het 
overzicht van de kandidaten zou worden geplaatst, kan bij de kiezer verwarring ontstaan 
voor welke politieke groepering(en) de lijst is ingediend. 
 
27 

