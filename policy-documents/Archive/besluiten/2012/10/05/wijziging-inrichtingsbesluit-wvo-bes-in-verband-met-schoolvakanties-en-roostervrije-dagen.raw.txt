 
 
 
 
 
Besluit van 5 oktober 2012 
tot wijziging van het 
Inrichtingsbesluit WVO en het 
Inrichtingsbesluit WVO BES in 
verband met vakanties en andere 
dagen waarop geen onderwijs 
wordt verzorgd  
 
 
 
 
Op de voordracht van Onze Minister van Onderwijs, Cultuur en Wetenschap, van  
20 december 2011, nr. WJZ/355154 (3834), directie Wetgeving en Juridische Zaken,  
gedaan mede namens Onze Minister van Economische zaken, Landbouw en Innovatie; 
 
Gelet op artikel 22, tweede lid, van de Wet op het voortgezet onderwijs en artikel 45, tweede 
lid, van de Wet voortgezet onderwijs BES; 
 
De Afdeling advisering van de Raad van State gehoord (advies van 1 februari 2012, nr. 
W05.11.0538/I); 
 
Gezien het nader rapport van Onze Minister van Onderwijs, Cultuur en Wetenschap, van 2 
oktober 2012, nr. WJZ/440002 (3834), directie Wetgeving en Juridische Zaken, uitgebracht 
mede namens Onze Minister van Economische zaken, Landbouw en Innovatie; 
 
Hebben goedgevonden en verstaan: 
 
ARTIKEL I. WIJZIGING INRICHTINGSBESLUIT WVO  
 
De artikelen 16 en 17 van het Inrichtingsbesluit WVO komen te luiden: 
 
Artikel 16. Vakanties en andere dagen waarop geen onderwijs wordt verzorgd 
1. Het aantal dagen dat per schooljaar ten hoogste voor vakanties op grond van artikel 22, 
tweede lid, tweede volzin, van de wet, mag worden besteed, bedraagt 66 bij een zesdaagse 
schoolweek en 55 bij een vijfdaagse schoolweek. 
2. Onder dagen in het eerste lid wordt verstaan elke dag van de week met uitzondering van 
de zondag bij een zesdaagse schoolweek en met uitzondering van de zaterdag en de zondag 
bij een vijfdaagse schoolweek. Op die zondagen respectievelijk zaterdagen en zondagen 
wordt geen onderwijs verzorgd.  
3. Tenzij vallend binnen een op grond van artikel 22, tweede lid, tweede volzin, van de wet 
vastgestelde vakantie, worden de volgende dagen, waarop eveneens geen onderwijs wordt 
verzorgd, niet meegeteld bij het aantal dagen, bedoeld in het eerste lid: 
 B3834 – K-2 1 
OCW  10933 

dagen als feestdagen worden aangemerkt, kan in plaats van op de dagen, bedoeld in het 
derde lid, onderdeel a, die vallen buiten een op grond van artikel 45, tweede lid, tweede 
volzin, van de wet vastgestelde vakantie, geen onderwijs worden verzorgd op andere dagen. 
Bij toepassing van de eerste volzin worden laatstgenoemde dagen niet meegeteld bij het 
aantal dagen, bedoeld in het eerste lid. De eerste volzin kan per schooljaar worden 
toegepast voor ten hoogste het aantal dagen als bedoeld in het derde lid, onderdeel a, dat 
buiten een op grond van artikel 45, tweede lid, tweede volzin, van de wet vastgestelde 
vakantie valt.  
5. Indien na aftrek van het aantal dagen dat wordt besteed voor vakanties op grond van 
artikel 45, tweede lid, tweede volzin, van de wet, dagen resteren van de in het eerste lid 
bedoelde aantallen, kan het bevoegd gezag voor het betreffende schooljaar een of meer 
vakanties vaststellen waarvoor ten hoogste dat resterend aantal dagen mag worden besteed.  
 
Artikel 15a. Aanwijzing overige dagen waarop geen onderwijs wordt verzorgd 
Buiten de vakanties en de andere dagen waarop geen onderwijs wordt verzorgd ingevolge 
artikel 12a, vierde lid, en artikel 45, tweede lid, tweede volzin, van de wet en artikel 15, 
tweede tot en met vijfde lid, wijst het bevoegd gezag bij een zesdaagse schoolweek vier 
dagen en bij een vijfdaagse schoolweek drie dagen per schooljaar aan waarop geen 
onderwijs wordt verzorgd. 
 
 
ARTIKEL III. Inwerkingtreding 
De artikelen van dit besluit treden in werking op een bij koninklijk besluit te bepalen tijdstip 
dat voor de verschillende artikelen of onderdelen daarvan verschillend kan worden 
vastgesteld. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
w.g. Beatrix 
 
 
 
De Minister van Onderwijs, Cultuur en Wetenschap, 
Marja van Bijsterveldt-Vliegenthart 
 
 
 
 
De Minister van Economische zaken, Landbouw en Innovatie, 
Maxime Verhagen
 B3834 – K-2 3 
OCW  10933 

Als uitwerking van de aanbevelingen van de Commissie Onderwijstijd zal bij ministeriële 
regeling op grond van artikel 22 van de Wet op het voortgezet onderwijs (WVO) de duur van 
de door de overheid vastgestelde zomervakantie in het voortgezet onderwijs worden 
geharmoniseerd met de duur van de zomervakantie in het primair onderwijs: zes (in plaats 
van zeven) aaneengesloten weken. Daarnaast is in de wet (artikel 6g, vierde lid, WVO) het 
aantal werkdagen waarop geen onderwijs behoeft te worden verzorgd, beperkt tot maximaal 
negen.  
 
In samenhang met wat zoals hierboven beschreven in de wet en bij ministeriële regeling 
wordt geregeld, regelt dit besluit het volgende.  
 
3. Inhoud besluit 
Minder vakantiedagen, aanwijzing drie onderwijsvrije dagen 
In verband met het bovengenoemde inkorten van de centraal vastgestelde zomervakantie 
wordt het aantal vakantiedagen teruggebracht tot 55 bij een vijfdaagse schoolweek (nieuw 
 1
artikel 16, eerste lid) . De verdiscontering van twee dagen in het aantal van negen 
onderwijsvrije dagen, bedoeld in artikel 6g, vierde lid, WVO, houdt verband met deze 
inkorting van de zomervakantie. Tevens staat tegenover deze inkorting dat ingevolge 
onderhavig besluit het bevoegd gezag drie dagen per schooljaar dient aan te wijzen waarop 
geen onderwijs wordt verzorgd (het nieuwe artikel 17 Inrichtingsbesluit WVO).  
 
Het aanwijzen van de twaalf onderwijsvrije dagen (de negen die bij wet geregeld zijn en de 
drie waarin dit besluit voorziet) biedt scholen meer ruimte om op schoolniveau keuzes te 
maken voor een jaarindeling die aansluit bij het onderwijsconcept en het gewenste 
werkritme van leerlingen, en om leraren in de gelegenheid te stellen niet-lesgebonden taken 
en daarmee de werkdruk beter over het jaar te spreiden. Het is aan werkgevers en 
werknemers om over de invulling van deze voor leerlingen onderwijsvrije dagen afspraken te 
maken. 
 
Op grond van de wet (artikel 10 van de Wet medezeggenschap op scholen (WMS)) heeft de 
volledige medezeggenschapsraad instemmingsrecht op het plannen van de twaalf hierboven 
genoemde onderwijsvrije dagen. De personeelsgeleding van de medezeggenschapsraad heeft 
daarnaast instemmingsrecht op de invulling van de twaalf onderwijsvrije dagen (artikel 12 
WMS): welke werkzaamheden verrichten leraren op die dagen? Op schoolniveau kan bepaald 
worden dat leraren niet-lesgebonden activiteiten (die nu vaak leiden tot lesuitval of lange 
werkdagen en hoge werkdruk) op de voor leerlingen onderwijsvrije dagen uitvoeren, of dat 
leraren op (een deel van) die dagen vrij zijn.  
 
Er is dus sprake van twee ‘categorieën’ onderwijsvrije dagen: 
- maximaal negen dagen waarop, op grond van artikel 6g, vierde lid, WVO, geen 
onderwijs behoeft te worden verzorgd als leraren op die dagen andere 
werkzaamheden verrichten (het mogen ook minder dan negen dagen zijn); 
                                           
1
 Aangezien in de praktijk vrijwel niet gekozen wordt voor zesdaagse schoolweken, wordt in deze 
toelichting uitgegaan van de systematiek bij vijfdaagse schoolweken. 
 B3834 – K-2 5 
OCW  10933 

systematiek van de Wet medezeggenschap op scholen, en in Caribisch Nederland is – zoals 
dat al het geval was - Koninkrijksdag een onderwijsvrije dag in plaats van Bevrijdingsdag. 
 
5. Draagvlak 
De wet Onderwijstijd VO en deze algemene maatregel van bestuur zijn grotendeels een 
uitwerking van de aanbevelingen van de Commissie Onderwijstijd. De Commissie 
Onderwijstijd heeft de verschillende belangen afgewogen en een pakket van maatregelen 
geadviseerd. Er is grotendeels begrip voor dat de aanbevelingen van de Commissie 
Onderwijstijd als totaalpakket gezien moeten worden, waarin alle partijen iets «krijgen» en 
iets moeten «geven», hetgeen impliceert dat een partij het ene onderdeel van het advies 
positiever waardeert dan het andere onderdeel. Dit is ook gebleken tijdens de diverse 
discussies bij de totstandkoming van de wet Onderwijstijd VO en de (parlementaire) 
bespreking daarvan. Met name de hoogte van de norm en het aantal (rooster)vrije dagen 
hebben geleid tot het nodige debat. 
 
6. Uitvoeringsgevolgen 
Dit besluit heeft geen uitvoeringsconsequenties voor DUO en leidt niet tot bezwaren op 
handhavingsvlak. 
 
7. Administratieve lasten 
Dit besluit brengt geen administratieve lasten met zich mee.  
 
8. Financiële gevolgen 
Dit besluit heeft geen financiële gevolgen voor de Rijksoverheid. 
 
ARTIKELSGEWIJS 
 
Artikel I 
 
Artikel 16 Inrichtingsbesluit WVO 
Het eerste lid van artikel 16 noemt het aantal dagen dat per schooljaar ten hoogste aan 
vakanties mag worden besteed. Het gaat dan om vakanties die bij ministeriële regeling 
worden vastgesteld op grond van artikel 22, tweede lid, tweede volzin, WVO.   
 
Het tweede en derde lid van artikel 16 regelen dat op bepaalde dagen geen onderwijs wordt 
verzorgd. Het betreft de weekeinden en de feestdagen.  
Het aantal zaterdagen, zondagen en feestdagen staat vast: elk jaar is immers bekend welke 
dagen dit zijn. Op die dagen wordt geen onderwijs verzorgd. Dit was al geregeld in het 
voormalige tweede lid van het artikel 16, en wordt nu gehandhaafd in het tweede en derde 
lid van het nieuwe artikel 16.  
Tevens geven beide leden aan of die dagen meetellen als een “vakantiedag”. Het gaat dan 
louter over de vakanties waar het eerste lid het over heeft, namelijk de vakanties die worden 
vastgesteld bij ministeriële regeling op grond van artikel 22, tweede lid, tweede volzin, WVO. 
Als een feestdag in zo’n vakantie valt, dan telt die dag mee als vakantiedag. Er bestaat in 
zo’n geval geen recht op een extra onderwijsvrije dag.  
 B3834 – K-2 7 
OCW  10933 

