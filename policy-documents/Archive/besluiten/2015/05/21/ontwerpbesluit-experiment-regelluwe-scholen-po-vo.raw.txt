 
Besluit van … houdende vaststelling van regels omtrent experimenten met 
regelluwe scholen in het primair- en voortgezet onderwijs (Besluit experiment 
regelluwe scholen PO/VO). 
 
 
 
 
Op de voordracht van de Staatssecretaris van Onderwijs, Cultuur en Wetenschap, van 
xxx, nr. xxx, directie Wetgeving en Juridische Zaken, gedaan mede namens de 
Staatssecretaris van Economische Zaken; 
 
Gelet op artikel 176k van de Wet op het primair onderwijs, artikel 118t van de Wet op 
het voortgezet onderwijs en artikel 11a.1 van de Wet educatie en beroepsonderwijs; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van de Staatssecretaris van Onderwijs, Cultuur en Wetenschap 
van xxx, nr. xxx, directie Wetgeving en Juridische Zaken, uitgebracht mede namens de 
Staatssecretaris van Economische Zaken;  
 
Hebben goedgevonden en verstaan: 
 
Artikel 1. Begripsbepalingen 
In dit besluit wordt verstaan onder: 
a. Onze Minister: Onze Minister van Onderwijs, Cultuur en Wetenschap en, voor zover 
het betreft het voortgezet onderwijs op het gebied van landbouw, natuurlijke omgeving 
en voedsel, Onze Minister van Economische Zaken; 
b. WEB: Wet educatie en beroepsonderwijs; 
c. WPO: Wet op het primair onderwijs; 
d. WVO: Wet op het voortgezet onderwijs; 
e. bevoegd gezag: bevoegd gezag als bedoeld in de WPO of de WVO; 
f. medezeggenschapsraad: medezeggenschapsraad van de school of, in geval van een 
agrarisch opleidingscentrum, de deelnemersraad, de ouderraad en de ondernemingsraad 
van de instelling; 
g. school:  
a. voor wat betreft het basisonderwijs: school of vestiging van een school als bedoeld in 
artikel 1 van de WPO,  
b. voor wat betreft het voortgezet onderwijs: school als bedoeld in artikel 1, 
hoofdvestiging als bedoeld in artikel 65, derde lid, nevenvestiging als bedoeld in artikel 
16, tweede lid, of leerweg als bedoeld in artikel 10, 10b of 10d van de WVO, of agrarisch 
 B10526.K-1 (691800) 1 

 
b. een opgave van de bepaling of bepalingen, bedoeld in artikel 4, eerste lid, waarvoor 
de toestemming tot afwijking wordt aangevraagd, en 
c. een deugdelijke omschrijving van de alternatieve invulling die daaraan zal worden 
gegeven en het doel dat daarmee wordt beoogd. 
3. Onze Minister verleent toestemming tot afwijking indien de gewenste concrete 
afwijking naar zijn oordeel voldoet aan de in artikel 4 gestelde voorwaarden.  
4. Een aanvraag als bedoeld in het eerste lid kan door het bevoegd gezag worden 
ingediend tot uiterlijk acht weken voor de dag van aanvang van het laatste gehele 
schooljaar dat valt binnen de looptijd van dit experiment.  
 
Artikel 6. Mogelijkheid tot afwijken door Onze Minister 
1. Het uitgangspunt is gelijkblijvende bekostiging van de regelluwe school ten opzichte 
van de situatie waarin de school niet zou hebben deelgenomen aan dit experiment. 
2. Onverminderd het eerste lid kan Onze Minister ten behoeve van een concrete 
afwijking als bedoeld in artikel 4 afwijken van de bepalingen omtrent de grondslag en 
wijze van bekostiging, genoemd in hoofdstuk I, titel IV, afdelingen 1, 2, 4 tot en met 7, 
afdeling 8, paragrafen 2, 3, 6 en 7, en afdeling 9, paragrafen 1 en 2, van de WPO, in 
titel III, afdeling II, van de WVO en in hoofdstuk 2, titel 2, van de WEB indien een goede 
uitvoering van de concrete afwijking daartoe naar zijn oordeel aanleiding geeft of indien 
een concrete afwijking ongewenste bekostigingseffecten voor Onze Minister tot gevolg 
zou hebben. 
3. Onze Minister neemt een besluit tot afwijking als bedoeld in het tweede lid niet later 
dan het besluit waarmee toestemming wordt verleend om af te wijken, bedoeld in artikel 
5, derde lid.  
 
Artikel 7. Intrekken aanmerking als regelluwe school 
Onze Minister kan besluiten een school niet langer aan te merken als regelluwe school 
indien: 
a. het bevoegd gezag ten aanzien van de school niet voldoet aan de in artikel 9, eerste 
lid, gestelde voorwaarden; 
b. er op de school sprake is van onvoldoende leerresultaten als bedoeld in artikel 10a, 
tweede lid, van de WPO of in artikel 23a1, tweede lid, van de WVO maar dan gemeten 
over een periode van één schooljaar; of 
c. de concrete afwijking na de op grond van artikel 5 door Onze Minister verleende 
toestemming onvoorzien toch leidt tot strijd met één of meer van de voorwaarden, 
genoemd in artikel 4, derde en vierde lid. 
 
Artikel 8. Looptijd van experiment 
1. Het experiment op grond van dit besluit eindigt zes jaar na de datum van 
inwerkingtreding van dit besluit.  
2. Dit besluit vervalt met ingang van de in het eerste lid bedoelde datum. 
 
Artikel 9. Monitoring en evaluatie 
1. Elke regelluwe school werkt mee aan de monitoring en evaluatie van de experimenten 
door Onze Minister.  
2. Onze Minister zendt drie maanden voor het einde van de werkingsduur van dit besluit, 
aan de Staten-Generaal een verslag over de doeltreffendheid en de effecten van dit 
besluit in de praktijk gericht op de doelstellingen, bedoeld in artikel 2, alsmede een 
standpunt inzake de wenselijkheid tot voortzetting van het bieden van regelluwe ruimte 
dan wel tot voortzetting van binnen dit experiment ontwikkelde initiatieven, anders dan 
als experiment. 
    B10526.K-1  3 

 
Nota van toelichting  
 
 
Algemeen 
 
Deze toelichting wordt mede gegeven namens de Staatssecretaris van Economische 
zaken. 
 
Achtergrond en aanleiding 
In het onderwijs zijn regels nodig om de maatschappelijke doelen van kwalitatief, 
doelmatig en toegankelijk onderwijs te borgen. Het is een grondwettelijke taak van de 
overheid om bij wet deugdelijkheidseisen te stellen. In de Wet op het primair onderwijs 
(hierna: WPO) en de Wet op het voortgezet onderwijs (hierna: WVO) is verankerd aan 
welke eisen scholen in het primair- en voortgezet onderwijs moeten voldoen. Het belang 
van deze regels is onmiskenbaar. Tegelijkertijd kunnen regels ook leiden tot 
onwenselijke regeldruk. Regels die bedoeld zijn om de kwaliteit te borgen kunnen in 
deze situaties belemmerend werken voor scholen die goed presteren. Bij scholen die 
hele goede prestaties leveren, zou verdiend vertrouwen meer het uitgangspunt kunnen 
zijn.   
 
Wat is het probleem? 
Een eerste probleem dat gepaard gaat met regulering in het onderwijs is dat het kan 
leiden tot regeldruk: de tijd en energie die gemoeid gaan met het voldoen aan wettelijke 
verplichtingen, administratieve lasten, etc. Uit het onderwijs komen veel klachten dat 
een hoge regeldruk ten koste gaat van werkplezier en de kwaliteit van het onderwijs. Zo 
komt uit een recent onderzoek van de AOb naar voren dat 77 procent van de 
ondervraagde scholen vindt dat toezicht van de Inspectie van het Onderwijs (hierna: 
1
inspectie) leidt tot administratieve druk. Het gaat daarbij overigens niet alleen om 
regels van de overheid. Uit onderzoek naar regeldruk (Van Kuijk, et al 2008) in alle 
onderwijssectoren blijkt dat regels voor een groot deel afkomstig zijn van het eigen 
2
bestuur, dan wel de schoolleiding. In het Nationaal Onderwijsakkoord wordt 
onderschreven dat scholen en instellingen zoveel mogelijk tijd, geld en energie moeten 
kunnen richten op het geven van goed onderwijs en dat te veel of verkeerde regels het 
3
initiatief weghalen bij de professionals of maatwerk kunnen belemmeren. De betrokken 
partijen hebben daarom afgesproken zich in te zetten voor het tegengaan van regeldruk 
en de vermindering van administratieve lasten. Per sector wordt daartoe een 
regeldrukagenda opgesteld. Geïnventariseerd wordt welke knelpunten zich binnen de 
betrokken sectoren voordoen en hoe die kunnen worden aangepakt.  
 
Een tweede probleem is dat regels soms maatwerk en innovatie in de weg staan. 
Zo hanteren de meeste scholen in Nederland het leerstofjaarklassensysteem, waarbij 
leerlingen van dezelfde leeftijd, in vaste klassen, in eenzelfde tempo, (per vak) dezelfde 
leerstof krijgen aangeboden en op hetzelfde moment dezelfde toetsen moeten maken. 
Deze situatie hangt samen met wettelijke regels rond de verplichte inrichting van het 
onderwijs, de vaste opleidingsduur, vaste onderwijstijden, vaste vakantiespreiding, 
verplichte examenprogramma’s en (centrale) eindtoetsing. Veel scholen geven aan dat 
deze regels verdere differentiatie en personalisering, die volgens hen nodig (of in elk 
                                                
1
 Onderzoek AOb, De staat van het onderwijstoezicht, p3. 
2
 Jos van Kuijk, J. van, Rens, C. van, Elfering, S. & Gennip, H. van. (2008). Beleving van regeldruk 
in het onderwijs. Nijmegen: ITS. 
3
 Nationaal Onderwijsakkoord: De route naar geweldig onderwijs, bijlage bij Kamerstukken II 
2013/14, 33 750 VIII, nr. 8 
 
    B10526.K-1  5 

 
zien. Behoeften kunnen lokaal verschillen en scholen hebben ruimte nodig om innovaties 
te realiseren. Meer ruimte leidt tot meer verscheidenheid. De Raad wijst er op dat die 
verscheidenheid het stelsel als geheel veerkrachtiger maakt. De Raad pleit daarom voor 
(experimenteer) ruimte om deze variëteit te bevorderen. De Raad benadrukt echter dat 
de overheid onderwijsbesturen ook actief moet stimuleren om het onderwijsaanbod te 
blijven vernieuwen. Dit pleidooi wordt ondersteund door Maarten Camps, secretaris-
generaal bij het Ministerie van Economische Zaken. In zijn nieuwjaarsartikel van 2014 
stelt hij dat instituties zoals scholen vaak gericht zijn op de bestaande orde. Vernieuwing 
past niet altijd binnen de bestaande kaders en vereist soms andere vormen van 
8
regulering. 
 
Ook in het parlement zijn voorstellen gedaan om de beschreven problemen op te lossen. 
Tijdens de behandeling van de onderwijsbegroting 2014, deed het lid Rog (CDA) een 
9
voorstel voor een experiment waarin goed presterende scholen meer ruimte krijgen. Dit 
is in lijn met het gedifferentieerd toezicht van de inspectie, waarbij verdiend vertrouwen 
wordt beloond. Zoals aangekondigd in de brief van 28 maart 2014, zullen scholen met 
bovengemiddelde kwaliteit en een goede kwaliteitszorg minder intensief en minder 
frequent door de inspectie worden bezocht (Kamerstukken II 2013/14, 33 905, nr. 1).  
 
Om scholen de ruimte te geven om te innoveren en daarmee nieuwe oplossingen te 
beproeven voor de hierboven beschreven problemen zal daarom een experiment 
regelluwe scholen worden gestart. In de brief van 6 november 2014 (Kamerstukken II 
2014/15, 29 546, nr. 18) is aangekondigd dat scholen met aantoonbaar goede kwaliteit 
uitgenodigd worden om deel te nemen aan dit experiment. 
 
Het idee van regelluwe of regelarme scholen is niet nieuw. Tijdens het debat over de 
onderwijsbegroting 2001 heeft het lid Ross-Van Dorp (CDA) het voorstel gedaan om 
regelvrije scholen te benoemen. De toenmalige Minister van Onderwijs Cultuur en 
10
Wetenschap omarmde dit voorstel. Onder de noemer ‘Initiatiefrijke scholen’ heeft een 
aantal scholen op specifieke onderdelen de ruimte gekregen om te experimenteren. In 
het voortgezet onderwijs zijn hiervoor de afwijkingsmogelijkheden van artikel 25 en 
artikel 29 van de WVO benut. Een aantal experimenten heeft uiteindelijk geleid tot 
definitieve wijzigingen in de regelgeving, waaronder de mogelijkheid een of meerdere 
11
examenvakken in het voorlaatste jaar af te sluiten. 
 
Ook het innovatieplatform, ingesteld in 2003 door het kabinet Balkenende II om 
12
innovatie te bevorderen, heeft al eerder gepleit voor regelvrije scholen. Om 
talentontwikkeling te bevorderen zouden scholen zich voor een aantal jaren moeten 
kunnen kwalificeren als regelvrije school. De regelvrije school zou haar voornemens in 
een plan van activiteiten moeten opnemen. Het verlies aan ‘verticaal toezicht’ zou 
gecompenseerd moeten worden binnen een netwerk van horizontale relaties.  
 
In de zorg is ervaring opgedaan met zogenoemde regelarme instellingen. In de brief van 
27 januari 2011 (Kamerstukken II 2010/11, 32 620, nr. 2) kondigde de toenmalige 
                                                
8
 Maarten Camps, ‘Kiezen voor Kansen’ in: Economisch Statistische Berichten, jaargang 100, 8 
januari 2015 p 6-10. 
9
 Handelingen II 2013/2014, nr. 31-6, p. 40. 
10
 Handelingen II 2000/01, nr. 22 p. 1704-1756 resp. nr. 23 p. 1819-1853. 
11
 Zie voor de initiatiefrijke scholen de brief van minister Hermans en staatssecretaris Adelmund 
van 11 juli 2002 aan de Kamer, http://www.rijksoverheid.nl/documenten-en-
publicaties/kamerstukken/2005/10/14/ontwerpwedstrijd-en-initiatiefrijke-scholen.html. 
12
 Zie het rapport Leren excelleren. Talenten maken het verschil, verzonden als bijlage bij 
Kamerstukken II 2004/05, 27 406, nr. 90. 
 
    B10526.K-1  7 

 
13
en dat de medezeggenschapsraad heeft ingestemd met deelname. Met het oog op de 
hierboven geschetste uitvoerbaarheid en doelmatigheid van het experiment heeft de 
Minister beleidsruimte gekregen om binnen deze criteria het aantal deelnemers verder te 
beperken of regionaal te spreiden. De Minister zal van deze beleidsruimte gebruik maken 
en zich bij het aanwijzen van deelnemers voor dit experiment in eerste instantie 
beperken tot ‘Excellente Scholen’. De ‘Excellente Scholen’ hebben in een uitgebreid 
14
beoordelingsproces aangetoond dat hun onderwijskwaliteit van hoog niveau is. De jury 
hanteerde daarbij de volgende criteria: 
 
 onderwijsresultaten breed opgevat; 
 heldere visie op onderwijs; 
 zelflerend vermogen van de school; 
 de omstandigheden waaronder een school werkt; 
 de manier waarop een school zich onderscheidt, zoals aandacht voor excellentie en 
15
hoogbegaafde leerlingen. 
 
Vanwege hun bijzondere prestaties vormen Excellente Scholen de voorhoede van het 
onderwijs in Nederland. ‘Excellente Scholen’ hebben dit weliswaar weten te bereiken 
binnen de kaders van de huidige wet- en regelgeving, zij hadden geen regelluwe status 
nodig om goed te presteren. Daar staat tegenover dat ‘Excellente Scholen’ een heldere, 
gedragen visie hebben op onderwijskwaliteit. Ze zijn daarmee bij uitstek in staat om op 
een verantwoorde wijze ook buiten de gevestigde kaders te opereren. Het geven van 
ruimte kan deze scholen juist uitdagen om te innoveren en zo de kwaliteit of 
doelmatigheid van het onderwijs verder te verbeteren. Daarnaast heeft een ‘Excellente 
School’ stevig grip op het onderwijsproces en zijn de leeropbrengsten van hoog niveau. 
Er is sprake van een goed ontwikkeld lerend vermogen. Dit geeft het vertrouwen dat 
‘Excellente Scholen’ goed om kunnen gaan met de gegeven ruimte. Het stellen van de 
voorwaarde dat de school excellent is, betreft dus een belangrijke kwaliteitsborging. 
 
In eerste instantie zullen de scholen voor primair- of voortgezet onderwijs die in 2013 en 
2014 excellent zijn bevonden in aanmerking komen voor erkenning als regelluwe school. 
Het gaat om 54 scholen die in aanmerking komen, waarbij verwacht wordt dat 30-40 
van deze scholen daadwerkelijk zullen deelnemen. In welke mate scholen zullen afwijken 
van de regelgeving is op voorhand lastig in te schatten. Op basis van de eerste 
ervaringen met het experiment kan bepaald worden welke initiatieven het meest 
kansrijk zijn. Het behoort tot de mogelijkheden dat deze initiatieven verder opgeschaald 
worden. Er worden dan scholen benaderd die ook met dit specifieke onderwerp willen 
experimenteren. Daarnaast is het mogelijk dat andere dan ‘Excellente Scholen’ 
deelnemen aan het experiment. Omwille van een doelmatige selectie wordt gedacht aan 
scholen die in het kader van het gedifferentieerd toezicht het oordeel goed van de 
inspectie. Deze categorie wordt momenteel in een pilot beproefd en zal de komende 
jaren landelijk worden uitgerold. De ervaringen met de ‘Excellente Scholen’ die zullen 
starten met het experiment, zullen moeten uitwijzen of deze uitbreiding mogelijk en 
wenselijk is, en welke scholen daar eventueel voor in aanmerking kunnen komen. 
Uitgangspunt blijft dat er sprake is van aantoonbaar goede onderwijskwaliteit. Daarbij 
                                                
13
 Waar het gaat om een agrarisch opleidingscentra komt hiervoor in de plaats het advies van de 
medezeggenschapsorganen bedoeld in hoofdstuk 8a van de Wet educatie en beroepsonderwijs 
(hierna: WEB). 
14
 Zie voor deze systematiek de publicatie van de jury Maatgevende scholen III, 
http://www.rijksoverheid.nl/onderwerpen/predicaat-excellente-scholen/documenten-en-
publicaties/rapporten/2015/01/26/maatgevende-scholen-iii.html 
15
 Zie Maatgevende scholen III voor een uitwerking van deze criteria in indicatoren 
    B10526.K-1  9 

 
examinering, is het denkbaar dat scholen op deze punten voorstellen doen die kunnen 
leiden tot verbetering van kwaliteit of doelmatigheid van het onderwijs. Dat er daarbij 
sprake is van een zekere mate van rechtsongelijkheid en onzekerheid is inherent aan het 
uitvoeren van een experiment. Door de afwijkingsruimte maximaal te houden wordt de 
ruimte voor innovatie van de experimenteerbepaling echter optimaal benut. Daarnaast 
17
biedt het mogelijkheden om wetgeving te vernieuwen.  
 
Iedere concrete afwijking wordt, met het oog op toezicht en evaluatie, onder een korte 
motivering door de school bij de Minister gemeld. Ook dient de concrete afwijking 
instemming van de medezeggenschapsraad te hebben en deze dient voorts te voldoen 
aan twee algemene voorwaarden: de afwijking dient tot doel te hebben verbetering van 
de kwaliteit of, bij gelijk blijvende kwaliteit, de doelmatigheid van het onderwijs. De 
Minister heeft de bevoegdheid om scholen die in strijd handelen met de hiervoor 
omschreven voorwaarden niet langer als regelluw aan te merken, waarmee voor deze 
scholen de afwijkingsbevoegdheid vervalt. Deze algemene en procedurele voorwaarden 
waarborgen dat met de geboden ruime afwijkingsbevoegdheid zorgvuldig wordt 
omgegaan en geven invulling aan aanhoudende zorg voor het onderwijs. De ruimte 
wordt immers geboden aan scholen met aantoonbaar goede onderwijskwaliteit, terwijl 
instemming van de medezeggenschapsraad en toestemming van de Minister vereist is. 
Het oogmerk van kwaliteitsverbetering of doelmatigheidsverbetering is steeds 
gerelateerd aan het huidige wettelijk kader, dat daarmee het uitgangspunt vormt voor 
de beoordeling door de Minister of aan dit oogmerk wordt voldaan. Een uitgebreidere 
omschrijving van de procedure voor afwijken is terug te vinden in het artikelsgewijze 
deel van deze toelichting. 
 
In plaats van het vooraf en van bovenaf door de regering concreet en exact invullen van 
de wijze waarop door regelluwe scholen van de voorschriften, bedoeld in artikel 4, eerste 
lid, van het besluit kan worden afgeweken is er dus voor gekozen om de wijze van 
afwijken in te vullen door het stellen van algemene randvoorwaarden, doel- en 
procedurevoorschriften. Deze invulling van de wijze waarop wordt afgeweken van de in 
artikel 4, eerste lid, van het besluit bedoelde bepalingen laat enerzijds ruimte voor 
‘bottom up’ innovatie door scholen en waarborgt anderzijds dat de afwijkingsruimte op 
verantwoorde wijze wordt ingevuld, waarmee wordt voldaan aan de inhoud en strekking 
van de voorwaarde van het eerste lid, onderdeel b, van artikel 176k WPO en artikel 118t 
WVO. Een belangrijk uitgangspunt bij dit experiment is immers om aan scholen ruimte 
te geven waardoor zij zelf kunnen bepalen welke ruimte zij willen benutten en op welke 
wijze zij deze ruimte willen invullen teneinde tot innovatieve maatregelen te komen die 
de kwaliteit of doelmatigheid van het onderwijs bevorderen. Een meer traditionele, 
afgebakende en concrete invulling in het besluit van de wijze waarop regelluwe scholen 
mogen afwijken zou aan deze doelstelling in de weg staan.  
 
De voorgenomen start van het experiment is 1-1-2016. Dit geeft scholen de 
mogelijkheid om de periode tot 1-8-2016 te benutten door een of meerdere aanvragen 
voor toestemming tot afwijking in te dienen die dan in het schooljaar 2016-2017 benut 
kunnen worden. Met het oog op een zinvolle evaluatie kan tot uiterlijk acht weken voor 
de aanvang van het laatste gehele schooljaar dat valt binnen de looptijd van het 
experiment een aanvraag tot een concrete afwijking worden gedaan. 
 
Randvoorwaarden 
                                                
17
 Zie voor een uitgebreide analyse op dit punt S. Ranchordas, ‘De vele gezichten van 
experimentwetgeving’ in: Tijdschrift voor Wetgeving 2013, nr 1, p 2-15. 
 
    B10526.K-1  11 

 
aangesproken. Als uiterste maatregel kan door de Minister besloten worden deelname 
aan het experiment te beëindigen. Deelname aan het experiment kan voorts beëindigd 
worden wanneer sprake is van onvoldoende leerresultaten. De belangen van leerlingen 
worden op die manier extra geborgd.  
 
Bovenstaande kaders laten onverlet dat de taken en bevoegdheden van de inspectie ook 
ten aanzien van de regelluwe scholen van toepassing zijn. De Wet op het 
onderwijstoezicht blijft immers van kracht en daarmee het reguliere toezicht op deze 
scholen. Omdat het gaat om ‘Excellente Scholen’, zijn er naar verwachting weinig 
toezichtacties nodig. Wel zal de inspectie, net als bij andere scholen, alert zijn op 
dalende leerresultaten en andere signalen die wijzen op een verhoogd risico. Ook 
kunnen regelluwe scholen vanwege het bestuursgerichte toezicht nog steeds object van 
onderzoek zijn. Van de inspectie wordt in verband met de deelname van de school aan 
het experiment evenwel geen actieve controle verlangd of een school voldoet aan de 
voorwaarden voor deelname aan het experiment. Om haar toezichthoudende taak ten 
aanzien van de deelnemende scholen passend uit te kunnen voeren, zal de inspectie 
geïnformeerd worden over afwijkingen die per school toegestaan zijn. 
 
Monitor en evaluatie 
Met het oog op de evaluatie zal het experiment gemonitord worden. Centraal staat 
daarbij de vraag in welke mate het geven van ruimte leidt tot innovaties en of dit leidt 
tot initiatieven waarvoor achteraf ruimte kan worden geboden in de WPO of WVO. De 
monitor zal nagaan op welke punten scholen gebruikmaken van de bevoegdheid om af 
te wijken van regelgeving en wat de effecten daarvan zijn. Het is echter ook mogelijk 
dat de regelluwe status scholen aanspoort om de ruimte te benutten die bestaande 
regelgeving al biedt. De voornemens van scholen zullen worden getoetst aan de 
voorwaarden die aan het experiment zijn verbonden. Omwille van de variëteit binnen 
het experiment, wordt niet getoetst of de voorstellen naar verwachting zullen leiden tot 
de gewenste innovatie. Het oogmerk van kwaliteit en doelmatigheid moet er wel zijn, 
maar achteraf zal bepaald worden in welke mate dit is gerealiseerd. Het kan 
bijvoorbeeld gaan om een vermindering van administratieve lasten (doelmatigheid), 
betere leeropbrengsten, bevordering van (internationaal) burgerschap, de ontwikkeling 
van creativiteit en van sociale, culturele en lichamelijke vaardigheden. Maar ook 
uitkomsten als de verhoging van de motivatie van leerlingen en docenten, meer 
maatwerk en ruimte voor talentontwikkeling en een eigentijds en uitdagend 
onderwijsaanbod zijn van belang. Om hardere/bredere conclusies te kunnen trekken, is 
het mogelijk om het experiment op te schalen. De monitor en evaluatie zullen worden 
uitgevoerd door een onafhankelijke onderzoeksinstelling. Daarnaast wordt in beeld 
gebracht van welke verplichtingen vaak, dan wel beperkt, of niet is afgeweken. De 
evaluatie zal drie maanden voor de afloop van het op dit besluit gebaseerde experiment 
worden toegezonden aan de Staten-Generaal. 
 
Toepassing in Caribisch deel van Nederland 
Voorwaarde voor deelname aan het experiment is dat het onderwijs op een school 
aantoonbaar een goede kwaliteit heeft. De scholen voor primair en voortgezet onderwijs 
in Caribisch Nederland werken op dit moment in het kader van de Onderwijsagenda 
Caribisch Nederland aan de verbetering van de basiskwaliteit. Doelstelling is dat deze 
basiskwaliteit in 2016 wordt bereikt. Om deze reden is het op dit moment niet opportuun 
om het experiment ook voor Caribisch Nederland open te stellen. 
 
Gevoerd overleg; draagvlak 
Het experiment is besproken met de sectororganisaties. Zij staan positief tegenover een 
experiment waarin scholen meer ruimte krijgen. Wel hebben zij kritiek op de keuze om 
    B10526.K-1  13 

 
 
De WPO kent, in tegenstelling tot de WVO, geen definitie van hoofdvestiging, alleen van 
nevenvestiging. Het is daarom niet mogelijk in de definitiebepaling van dit besluit te 
verwijzen naar een specifieke definitiebepaling van hoofdvestiging in die wet. Het 
onderscheid in hoofd- en nevenvestiging is op verschillende plaatsen in die wet wel 
uitgangspunt, bijvoorbeeld in de artikelen 91 en 138. Om die reden is het begrip 
hoofdvestiging, naast de begrippen school en nevenvestiging die wel zijn gedefinieerd in 
artikel 1 van de WPO, toch opgenomen in de definitiebepaling van dit besluit. Het is 
immers wenselijk om ook in het basisonderwijs deelname aan dit experiment tot alleen 
een hoofd- of nevenvestiging van een school te kunnen beperken.  
 
De overige begripsbepalingen spreken voor zich en behoeven geen toelichting. 
 
Artikel 2. Doel experiment 
 
Het doel van het experiment is te onderzoeken of het aan scholen bieden van 
afwijkingsmogelijkheden van regelgeving leidt tot initiatieven die de kwaliteit of, bij 
gelijkblijvende kwaliteit, de doelmatigheid van het onderwijs verbeteren. Het is 
uitdrukkelijk de bedoeling ruimte te scheppen voor scholen en te bezien of de geboden 
ruimte leidt tot initiatieven van deelnemende scholen waarvoor in een later stadium, al 
dan niet voor alle scholen, definitief ruimte kan worden geboden in wetgeving.  
 
Artikel 3. Regelluwe school 
 
Op grond van het eerste lid van dit artikel krijgt de Minister de bevoegdheid een 
bevoegd gezag ten aanzien van een school aan te merken als deelnemer aan dit 
experiment. Het initiatief daartoe ligt dus bij de Minister; een aanvraag is niet nodig. 
Uiteraard kan een bevoegd gezag ten aanzien van een school wel zijn interesse voor 
deelname kenbaar maken. En aanwijzing zal niet plaatsvinden zonder voorafgaand 
overleg. Uit het feit dat instemming van de medezeggenschap is vereist voor deelname 
volgt ook reeds dat er op de school een actief voornemen tot deelname moet zijn. Als 
deelnemer aangewezen scholen hebben de bevoegdheid om, met inachtneming van de 
voorwaarden op grond van artikel 4 en 5, af te wijken van een groot aantal wettelijke 
voorschriften. Op het moment van aanwijzing als deelnemer is nog niet relevant welke 
concrete afwijkingen een school voor ogen heeft. 
 
Het tweede lid noemt twee voorwaarden waaraan het bevoegd gezag ten aanzien van de 
school moet voldoen om voor aanwijzing als ‘regelluwe school’ in aanmerking te komen. 
De eerste voorwaarde is dat de school een aantoonbaar goede onderwijskwaliteit heeft. 
Bij het gebruikmaken van de aanwijzingsbevoegdheid zal de Minister zich in eerste 
instantie beperken tot scholen die zowel over 2013 als over 2014 het predicaat 
‘Excellente School’ hebben ontvangen. De kwaliteit van deze scholen is immers uitvoerig 
onderzocht en door een onafhankelijke jury excellent bevonden. De tweede voorwaarde 
is dat de medezeggenschapsraad van de school instemt met deelname aan dit 
experiment.  
 
De bevoegdheid tot aanwijzing betreft uitdrukkelijk een discretionaire bevoegdheid van 
de Minister. Scholen die voldoen aan de in artikel 3 genoemde voorwaarden, hebben dus 
geen récht op deelname. De in artikel 3, tweede lid, genoemde vereisten zijn slechts 
minimumvoorwaarden om voor aanwijzing door de Minister in aanmerking te komen. De 
Minister kan bij het selecteren van deelnemers aan het experiment daarnaast ook 
andere criteria – dan aantoonbaar goede onderwijskwaliteit en instemming van de 
medezeggenschapsraad - een rol laten spelen. Om hierover geen misverstand te laten 
bestaan, is in het derde lid expliciet bepaald dat in verband met een doelmatige 
    B10526.K-1  15 

 
school een aanvraag in bij de Minister voor toestemming tot een concrete afwijking van 
de bepalingen genoemd in artikel 4, eerste lid. 
Bij die aanvraag is het bevoegd gezag verplicht te benoemen van welke wettelijke 
bepaling of bepalingen zal worden afgeweken onder een korte, deugdelijke omschrijving 
van de alternatieve invulling die daaraan wordt gegeven en het doel dat daarmee wordt 
beoogd (tweede lid). Gedurende de looptijd van het experiment kan een bevoegd gezag 
meerdere aanvragen doen. Een aanvraag is noodzakelijk met het oog op voorafgaande 
toetsing van de beoogde afwijking door de Minister aan de in artikel 4 gestelde 
voorwaarden (derde lid). Daarnaast is het ook met het oog op de evaluatie, de 
monitoring, het toezicht door de inspectie en eventueel ingrijpen door de Minister op 
grond van artikel 7 van dit besluit van belang dat de Minister zicht heeft op de 
afwijkingen die plaatsvinden.  
 
De aanvraag gaat op grond van het tweede lid bovendien vergezeld van een schriftelijke 
verklaring van de medezeggenschapsraad waaruit blijkt dat deze raad instemt met de 
concrete afwijking. 
 
Op grond van het derde lid is de Minister gehouden toestemming te verlenen voor de 
concrete afwijking indien door het bevoegd gezag ten aanzien van de regelluwe school is 
voldaan aan de voorwaarden, genoemd in artikel 4. Ten aanzien van het al dan niet 
verlenen van toestemming heeft de Minister dus geen discretionaire bevoegdheid. Ten 
aanzien van de interpretatie van de exacte reikwijdte van de in artikel 4 gestelde 
voorwaarden bestaat voor de Minister echter wel beoordelingsruimte, die eventueel 
nader zal kunnen worden ingevuld met een wetsinterpreterende beleidsregel.  
 
Met het oog op een zinvolle evaluatie is in het vierde lid ten slotte bepaald dat een 
aanvraag tot een concrete afwijking kan worden gedaan tot uiterlijk acht weken voor de 
aanvang van het laatste gehele schooljaar dat valt binnen de looptijd van het 
experiment. Gezien de beslistermijn op grond van artikel 4:13 van de Algemene wet 
bestuursrecht kan de afwijking gedurende ten minste één schooljaar gelden en kunnen 
de effecten daarvan ook gedurende ten minste één schooljaar worden bezien. 
 
Artikel 6. Mogelijkheid tot afwijken door de Minister  
 
Het uitgangspunt is dat afwijking van de regelgeving plaatsvindt onder gelijkblijvende 
bekostiging (eerste lid). Op voorhand is, gezien de zeer ruime afwijkingsbevoegdheid 
voor regelluwe scholen, lastig te overzien of er in specifieke gevallen ongewenste 
bekostigingseffecten zullen ontstaan. Om die reden geeft dit artikel de Minister de 
mogelijkheid om zelf af te wijken van de bekostigingssystematiek (tweede lid). Ook deze 
afwijkingsbevoegdheid vindt, als onderdeel van het experiment, zijn grondslag in artikel 
176k WPO en artikel 118t WVO. Voor het voorbereidend beroepsonderwijs dat wordt 
verzorgd in agrarische opleidingscentra, en dat wordt bekostigd op grond van de WEB, 
vindt deze afwijkingsbevoegdheid zijn grondslag in artikel 11a.1 van de WEB. In de 
praktijk zal dat plaatsvinden in nauw overleg tussen de Minister en de regelluwe school. 
Een besluit hieromtrent wordt niet later genomen dan het besluit waarin aan de school 
toestemming wordt verleend voor een concrete afwijking (derde lid). Voor het bevoegd 
gezag is daarmee tijdig in beeld of er aan de concrete afwijking bekostigingseffecten zijn 
verbonden. 
 
Artikel 7. Intrekken aanmerking als regelluwe school 
 
Hoewel afwijken van regelgeving plaatsvindt in nauw overleg met de Minister en na zijn 
toestemming, kan niet worden uitgesloten dat de kwaliteit van het onderwijs op een 
    B10526.K-1  17 

 
Door zicht te krijgen op deze vragen kan na afloop van het experiment bepaald worden 
of in de wetgeving definitief ruimte kan worden geboden, al dan niet voor alle scholen. 
 
 
 
 
De Staatssecretaris van Onderwijs,  
Cultuur en Wetenschap, 
 
 
 
 
Sander Dekker 
 
 
    B10526.K-1  19 

