 
 
Besluit van 
tot wijziging van het Inrichtingsbesluit WVO en het Inrichtingsbesluit WVO BES 
in verband met vakanties en andere dagen waarop geen onderwijs wordt 
verzorgd 
 
 
 
 
Op de voordracht van de Staatssecretaris van Onderwijs, Cultuur en Wetenschap, van 
10 maart 2015 nr. WJZ/738583 (10504), directie Wetgeving en Juridische Zaken, 
gedaan mede namens de Staatssecretaris van Economische Zaken; 
 
Gelet op artikel 6g1, derde lid, van de Wet op het voortgezet onderwijs en artikel 12b, 
derde lid, van de Wet voortgezet onderwijs BES: 
 
De Afdeling advisering van de Raad van State gehoord (advies van 8 april 2015, nr. 
WO5.15.0071/l); 
 
Gezien het nader rapport van de Staatssecretaris van Onderwijs, Cultuur en Wetenschap 
van 19 mei 2015 nr. 762156(10504), directie Wetgeving en Juridische Zaken, 
uitgebracht mede namens de Staatssecretaris van Economische Zaken;  
 
Hebben goedgevonden en verstaan: 
 
 
Artikel I Wijziging van het Inrichtingsbesluit WVO 
 
Het Inrichtingsbesluit WVO wordt als volgt gewijzigd: 
 
A 
 
Artikel 16 komt te luiden: 
 
Artikel 16. Vakanties en andere dagen waarop geen onderwijs wordt verzorgd 
1. Het aantal dagen dat per schooljaar ten hoogste voor vakanties op grond van artikel 
6g1, derde lid, van de wet, mag worden besteed, bedraagt 66 bij een zesdaagse 
schoolweek en 55 bij een vijfdaagse schoolweek. 
2. Indien na aftrek van het aantal dagen dat wordt besteed voor vakanties die centraal 
worden vastgesteld op grond van artikel 6g1, vierde lid, van de wet, dagen resteren van 
de in het eerste lid bedoelde aantallen, kan het bevoegd gezag voor het betreffende 
 B10504.K-2 1 

 
3. Onder dagen in het eerste lid wordt verstaan elke dag van de week met uitzondering 
van de zondag bij een zesdaagse schoolweek en met uitzondering van de zaterdag en de 
zondag bij een vijfdaagse schoolweek. Op die zondagen respectievelijk zaterdagen en 
zondagen wordt geen onderwijs verzorgd. 
4. Tenzij vallend binnen een op grond van het tweede lid of op grond van artikel 12b, 
vierde lid, van de wet vastgestelde vakantie, worden de volgende dagen, waarop 
eveneens geen onderwijs wordt verzorgd, niet meegeteld bij het aantal dagen, bedoeld 
in het eerste lid: 
a. nieuwjaarsdag, tweede paasdag, Hemelvaartsdag, tweede pinksterdag en de beide 
kerstdagen, alsmede 
b. Koningsdag en Koninkrijksdag. 
5. Indien aan een bijzondere school onderwijs wordt gegeven gebaseerd op een 
levensbeschouwing volgens welke andere dan de in het vierde lid, onderdeel a, 
genoemde dagen als feestdagen worden aangemerkt, kan in plaats van op de dagen, 
bedoeld in het vierde lid, onderdeel a, die vallen buiten een op grond van het tweede lid 
of op grond van artikel 12b, vierde lid, van de wet vastgestelde vakantie, geen onderwijs 
worden verzorgd op andere dagen. Bij toepassing van de eerste volzin worden 
laatstgenoemde dagen niet meegeteld bij het aantal dagen, bedoeld in het eerste lid. De 
eerste volzin kan per schooljaar worden toegepast voor ten hoogste het aantal dagen als 
bedoeld in het vierde lid, onderdeel a, dat buiten een op grond van het tweede lid of op 
grond van artikel 12b, vierde lid, van de wet vastgestelde vakantie valt. 
 
B 
 
Artikel 15a komt te luiden: 
 
Artikel 15a. Aanwijzing overige dagen waarop geen onderwijs wordt verzorgd 
Buiten de vakanties en de andere dagen waarop geen onderwijs wordt verzorgd 
ingevolge artikel 12b, derde of vierde lid, van de wet en artikel 15, tweede tot en met 
vijfde lid, wijst het bevoegd gezag bij een zesdaagse schoolweek ten hoogste dertien 
dagen en bij een vijfdaagse schoolweek ten hoogste twaalf dagen per schooljaar aan 
waarop geen onderwijs wordt verzorgd, waarvan ten hoogste zes dagen onmiddellijk 
aansluitend voor of na de voor de school op grond van artikel 12b, vierde lid, van de wet 
vastgestelde zomervakantie.  
 
Artikel III inwerkingtreding 
Dit besluit treedt in werking op een bij koninklijk besluit te bepalen tijdstip. 
 
 
Lasten en bevelen dat dit besluit met de daarbij behorende nota van toelichting in het  
Staatsblad zal worden geplaatst. 
 
De Staatssecretaris van Onderwijs, Cultuur en Wetenschap, 
 
 
 
 
 
De Staatssecretaris van Economische Zaken, 
    B10504.K-2  3 

 
 
Op grond van het vierde lid van het nieuw ingevoerde artikel 6g1 WVO kan bij 
ministeriële regeling begin en einde van vakanties worden vastgesteld. Er worden in 
totaal negen weken vakantie centraal vastgesteld: zes weken zomervakantie, twee 
weken kerstvakantie en één week meivakantie. Aangezien er op grond van artikel 16, 
eerste lid, in totaal sprake is van 55 vakantiedagen, zijn er nog twee vakantieweken 
over. Op grond van het tweede lid van artikel 16 kunnen deze vakanties op schoolniveau 
worden vastgesteld. Op schoolniveau kan er bijvoorbeeld voor gekozen worden een 
tweede meivakantieweek of een week vakantie met carnaval in te plannen. De 
beschikbare vakantiedagen kunnen in weken, in één of meer losse dagen of als een 
combinatie daarvan worden ingezet.  
 
De medezeggenschapsraad heeft, op grond van het (met de Wet modernisering 
onderwijstijd VO per 1 augustus 2015 technisch aangepaste) artikel 10, onderdeel j, van 
de Wet medezeggenschap op scholen, instemmingsrecht op de planning van de twaalf 
onderwijsvrije dagen op grond van het nieuwe artikel 17 van de Inrichtingsbesluit 
W.V.O., en op grond van artikel 11, onderdeel l, van de Wet Medezeggenschap scholen, 
adviesrecht op de regeling van de vakantie. De school moet ouders, leerlingen en andere 
belanghebbenden aan het begin van het schooljaar informeren over de vakanties en de 
overige dagen waarop geen onderwijs wordt verzorgd. Zo is voor alle betrokkenen 
helder op welke dagen wel en op welke dagen geen onderwijs wordt verzorgd.  
 
4. Caribisch Nederland 
De wijzigingen die artikel I aanbrengt in het Inrichtingsbesluit WVO, worden door artikel 
II op overeenkomstige wijze doorgevoerd in de regelgeving voor Caribisch Nederland. 
 
5. Draagvlak 
Dit besluit behelst het op het niveau van het Inrichtingsbesluit geregelde onderdeel van 
de ‘modernisering van de wettelijke onderwijstijdnormen’. Voor deze modernisering is 
sprake van breed draagvlak in de sector voortgezet onderwijs: bij bestuurders, 
schoolleiders, leraren, ouders en leerlingen. Modernisering van de wettelijke kaders voor 
onderwijstijd was ook expliciet onderdeel van het Nationaal Onderwijsakkoord. 
 
Van 3 december 2014 tot en met 2 januari 2015 was het voor iedereen mogelijk om via 
openbare internetconsultatie te reageren op dit besluit. Dit heeft tot geen enkele reactie 
geleid. De consultatie van de BES-eilanden heeft evenmin geleid tot op- of 
aanmerkingen. 
 
6. Uitvoeringsgevolgen 
Dit besluit heeft geen uitvoeringsconsequenties voor DUO en leidt niet tot bezwaren op 
handhavingsvlak. De door DUO uitgevoerde Uitvoeringstoets heeft geen aanleiding 
gegeven tot aanpassing van het besluit. 
 
7. Administratieve lasten 
Dit besluit brengt geen administratieve lasten met zich mee.  
 
8. Financiële gevolgen 
Dit besluit heeft geen financiële gevolgen voor de Rijksoverheid. 
 
ARTIKELSGEWIJS 
 
Artikel I 
 
    B10504.K-2  5 

