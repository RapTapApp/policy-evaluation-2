 
 
Besluit van …  
tot wijziging van het Inrichtingsbesluit WVO in verband met aanpassing van de 
indicatoren voor de beoordeling van de leerresultaten 
 
 
 
 
Op de voordracht van de Staatssecretaris van Onderwijs, Cultuur en Wetenschap, van 
xxx, nr. xxx, directie Wetgeving en Juridische Zaken, gedaan mede namens de 
Staatssecretaris van Economische Zaken; 
 
Gelet op artikel 23a1, vierde lid, van de Wet op het voortgezet onderwijs; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van de Staatssecretaris van Onderwijs, Cultuur en Wetenschap 
van xxx, nr. xxx, directie Wetgeving en Juridische Zaken, uitgebracht mede namens de 
Staatssecretaris van Economische Zaken;  
 
Hebben goedgevonden en verstaan: 
 
 
Artikel I. WIJZIGING INRICHTINGSBESLUIT WVO 
 
Het Inrichtingsbesluit WVO wordt als volgt gewijzigd: 
 
A 
 
Artikel 37 wordt als volgt gewijzigd: 
 
1. Het eerste lid komt te luiden: 
1. De inspectie hanteert voor zover van toepassing de volgende indicatoren voor de 
beoordeling van de leerresultaten: 
a. het percentage leerlingen met een onvertraagde studievoortgang in de eerste twee 
leerjaren; 
b. het percentage leerlingen met een onvertraagde studievoortgang in de overige 
leerjaren; 
c. het niveau dat de leerling in het derde leerjaar daadwerkelijk heeft bereikt ten 
opzichte van het niveau dat de leerling gelet op het schooladvies, bedoeld in artikel 42, 
tweede lid, van de Wet op het primair onderwijs, naar verwachting in het derde leerjaar 
zou bereiken; en 
d. het gemiddelde cijfer van het centraal examen. 
 B10366.K-1 1 

 
Nota van toelichting  
 
Algemeen 
 
1. Inleiding 
 
Deze toelichting wordt gegeven mede namens de Staatssecretaris van Economische 
Zaken. 
 
De minimale resultaten die scholen in het voortgezet onderwijs moeten realiseren zijn in 
2010 op hoofdlijnen als bekostigingsvoorwaarde vastgelegd in artikel 23a1 van de Wet 
op het voortgezet onderwijs (hierna: WVO). De indicatoren aan de hand waarvan de 
resultaten worden beoordeeld zijn vastgelegd in het Inrichtingsbesluit WVO. Op basis 
van de wensen van het veld, voortschrijdend inzicht en de grotere hoeveelheid 
beschikbare data, is de Inspectie van het Onderwijs (hierna: inspectie) in 2011 
begonnen met de aanpassing van het opbrengstenmodel om het model beter aan te 
laten sluiten bij de beschikbare informatie. In het sectorakkoord met de VO-raad is 
vastgelegd dat de inspectie in overleg met de VO-raad een nieuwe methodiek ontwikkelt 
voor het berekenen van opbrengsten die (meer) recht doet aan de complexe opdracht 
 1
van de school en gebruik maakt van een absolute normering. 
 
De wens te komen tot een cultuur en werkwijze waarin continu reflecteren op en 
verbeteren van de kwaliteit van dat onderwijs centraal staat (Kamerstukken II 
2013/2014, 33 905, nr. 1), vraagt om voldoende sturingsmogelijkheden voor besturen 
en schoolleiders (verder: scholen). Het oordeel van de inspectie wordt gebaseerd op 
absolute normen die voor een periode van drie jaar vastliggen. Scholen kunnen hierdoor 
zelf hun scores berekenen en hoeven niet op de publicatie van de inspectie te wachten. 
Door het gebruik van absolute normen en een meer eenvoudige berekeningswijze is het 
voor scholen simpeler om inzicht te krijgen in de precieze prestaties van de eigen 
school.  
 
In het oude opbrengstenmodel werd de norm achteraf vastgesteld. Hierdoor kwam het 
oordeel van de inspectie relatief laat, waardoor de sturingsmogelijkheden voor scholen 
beperkt waren. Doel van de voorgestelde maatregel is dat scholen beter in staat zijn om 
te werken aan de verbetering van hun leerresultaten. 
 
2. Oude bepaling leerresultaten 
 
De indicatoren aan de hand waarvan voormelde resultaten, bedoeld in het in de inleiding 
genoemde artikel 23a1 van de WVO, worden beoordeeld zijn vastgelegd in het 
Inrichtingsbesluit WVO. De oude indicatoren waren: 
1. onderbouwrendement, de leerlingen behalen in de onderbouw het 
opleidingsniveau dat mag worden verwacht; 
2. bovenbouwrendement, de leerlingen lopen weinig vertraging op in de 
bovenbouw van de opleiding; 
3. gemiddelde cijfer voor het centraal eindexamen (hierna: CE), de leerlingen van 
de opleiding behalen voor het CE de cijfers die mogen worden verwacht; en 
4. gemiddelde verschil tussen het cijfer voor het CE en het cijfer voor het 
schoolexamen (hierna: SE), is niet groter dan 0,5. 
 
Het betrof drie relatieve indicatoren: van elk van deze indicatoren is de laagst scorende 
25 procent onvoldoende. De vierde indicator, ‘Verschil SE-CE’, was absoluut: een 
                                                
1
 Kamerstukken II 2013/2014, 31 289, nr. 187. 
    B10366.K-1  3 

 
 weet elke school voor een vaste periode (van drie jaar) aan welke norm moet 
worden voldaan;  
 is er sprake van een transparanter model dat meer geschikt is als 
sturingsinstrument voor scholen;  
 kan de inspectie gerichter rekening houden met de kenmerken van individuele 
leerlingen;  
 is inzichtelijk of de kwaliteit van de leerresultaten op stelselniveau stijgt of daalt, 
zodat bepaald kan worden of het niveau van het stelsel in absolute zin stijgt of 
daalt. 
 
De wijziging in artikel 37 van het Inrichtingsbesluit WVO behelst met name het splitsen 
van de oude indicator voor het onderbouwrendement.  
 
Daarnaast vervalt de indicator ‘Verschil CE-SE’, omdat deze, zoals hiervoor reeds uiteen 
is gezet, geen toegevoegde waarde meer heeft. Mocht blijken dat het verschil op een 
school ineens weer enorm oploopt, dan zal de inspectie die school daar op aanspreken. 
De inspectie blijft de indicator immers meten, omdat een langdurig groot verschil SE-CE 
van belang is voor de handhaving op het behoud van de examenlicentie (artikel 29 
WVO). De regel dat scholen hun examenlicentie kunnen verliezen bij een langdurig (zes 
jaar) te groot verschil tussen SE en CE blijft dus bestaan.  
 
De Tweede Kamer is 25 juni 2015 geïnformeerd over het vervallen van de indicator 
‘Verschil SE-CE’ en een andere berekening van de indicator ‘Positie in leerjaar 3 ten 
opzichte van het advies van de basisschool’ (Kamerstukken II 2014/15, 31 289, nr. 
246). Met deze wijzigingen (in combinatie met de wijziging van de Regeling) wordt 
tevens voldaan aan een drietal moties:  
 de motie Van Meenen, Rog en Klaver (Kamerstukken II 2014/15, 31 289, 
nr. 230), die verzoekt om een nieuwe beoordeling van de opbrengsten in het 
voortgezet onderwijs;  
 de motie Ypma (Kamerstukken II, 2012/13, 33 157, nr. 37), die verzoekt om 
scholen voor voortgezet onderwijs niet af te rekenen op afstroom;  
 de motie Straus (Kamerstukken II, 2014/15, 31 289, nr. 209), die verzoekt 
mogelijk negatieve effecten van de koppeling tussen het schoolexamen en het 
centraal examen te voorkomen.  
 
De oude indicator voor het onderbouwrendement is gesplitst in een indicator voor 
onvertraagde doorstroom (zonder zittenblijven) en een indicator voor op- en afstroom, 
waarbij opstroom positief wordt beoordeeld. Bovendien zal bij de berekening van de 
indicator op- en afstroom een leerling met een dubbeladvies die het uiteindelijk niet redt 
op de hogere schoolsoort niet meer negatief meetellen. Dit geldt bijvoorbeeld voor een 
leerling met advies havo/vwo die terecht komt op het havo. Hierbij geldt wel dat de 
normering van de indicator uitgaat van een minimaal aantal leerlingen dat in leerjaar 3 
op het vwo terecht komt. Het is dus niet zo dat een school leerlingen met een dubbel 
advies havo/vwo simpelweg op het havo kan plaatsen, zonder dat dit consequenties 
heeft. Een risicomijdende school die leerlingen geen kansen biedt, haalt voor deze 
indicator een onvoldoende. In een kwaliteitsonderzoek kan de inspectie vervolgens 
beoordelen of deze school leerlingen tekort doet.  
 
Door de splitsing van de indicator voor het onderbouwrendement wordt het aandeel van 
de indicatoren in de onderbouw groter. Dit wordt gecompenseerd door aanpassing van 
de beslisregel in de Regeling Leerresultaten VO. De splitsing maakt onderdeel uit van de 
wens te komen tot een stelsel van absolute normen. In plaats van achteraf vastgestelde, 
relatieve normeringen, komen er van te voren vaststaande absolute normeringen die 
worden gehanteerd bij het bepalen van de cesuur tussen scholen die onvoldoende 
presteren en voldoende presteren op het gebied van de leerresultaten. De wijziging, die 
    B10366.K-1  5 

 
school stelt, rekening houdend met de talenten van leerlingen, zichzelf een hoog 
opbrengstendoel en werkt planmatig en doelgericht aan het halen van dat doel. 
 
4. Toepassing besluit in Caribisch deel van Nederland 
 
De bepaling over de onderwijsresultaten, en de daarop gebaseerde bepalingen in het 
Inrichtingsbesluit WVO en de Regeling leerresultaten VO, maken geen onderdeel uit van 
de regelgeving voor Caribisch Nederland. De onderwijskwaliteit wijkt nog te veel af van 
de onderwijskwaliteit in het Europees deel van het koninkrijk. Daarom is er voor 
gekozen artikel 23a1 van de WVO, en de daarop gebaseerde, voornoemde regelgeving, 
niet in de WVO-BES op te nemen. Daarvan kan pas sprake zijn als deze scholen ten 
minste de basiskwaliteit kunnen bieden. In de Onderwijsagenda Caribisch Nederland is 
als doel opgenomen: het onderwijs in Caribisch Nederland voldoet binnen vijf jaar tijd 
(uiterlijk 1 augustus 2016) aan de basiseisen voor kwaliteit. Zolang hiervan nog geen 
sprake is zal niet overwogen worden om artikel 23a1 van de WVO alsnog op te nemen in 
de WVO-BES. De voorgestelde maatregel zal dan ook geen gevolgen hebben voor 
Caribisch Nederland. 
 
5. Gevoerd overleg; draagvlak 
 
Bij het ontwikkelen van het met dit besluit ingevoerde model voor leerresultaten heeft 
de inspectie veelvuldig overleg gevoerd. De inspectie heeft vanaf 2012 drie 
consultatierondes gehouden met bestuurders, schoolleiders en leraren, waarin steeds 
nieuwere versies van het model werden voorgelegd. Ook zijn de zogenaamde ‘Ringen’ 
drie keer geraadpleegd, waarin verschillende landelijke belangenorganisaties (leraren, 
ouders, leerlingen, scholengroepen) zitting hebben. Er zijn drie consultatierondes 
geweest met een panel van wetenschappers, verbonden aan het onderzoeksinstituut 
GION (RuG), het Kohnstamm Instituut (UvA), alsmede een oud-hoogleraar 
onderwijskunde en het Cito. Een vierde raadpleging vond in 2012 plaats bij een groep 
scholen die veel leerlingen hebben met specifieke ondersteuningsbehoeften. Ten slotte is 
de VO-raad een belangrijke gesprekspartner geweest, in bestuurlijk overleg en als 
deelnemer aan bovenstaande consultaties (m.u.v. het wetenschappelijk panel). 
Daarnaast heeft de inspectie samen met de VO-raad in het najaar van 2014 een 
werkgroep gevormd waarin nader is gekeken naar de details van het nieuwe model, die 
zijn uitgewerkt in de Regeling leerresultaten VO. 
 
De inspectie heeft in 2014 en 2015 in een afgeschermde omgeving per school de 
leerresultaten gepubliceerd volgens de geplande nieuwe indicatoren en normen. Hieraan 
heeft de inspectie informatie- en feedbackbijeenkomsten gekoppeld, om zo de reacties 
van besturen en scholen te kunnen verzamelen en te gebruiken voor nader onderzoek 
en uitwerking. 
 
6. Internetconsultatie 
 
Een concept van dit besluit en de nota van toelichting zijn in de periode 2 februari tot 
2 maart 2015 ter openbare consultatie aangeboden via de website 
www.internetconsultatie.nl. In de consultatieperiode zijn drie reacties binnengekomen, 
waarvan twee reacties openbaar zijn. De reacties zijn afkomstig van respectievelijk een 
individuele burger, een onderwijsinstelling en kwaliteitszorgmedewerkers van zeven 
scholen. 
 
De reacties zijn positief. Met name het gebruik van absolute normen in plaats van 
relatieve normen per indicator wordt als een verbetering gezien. Een respondent plaatst 
bij de uitbreiding van het aantal indicatoren voor het beoordelen van de leerresultaten 
wel de kanttekening dat dit er niet toe mag leiden dat een school als zwak wordt 
    B10366.K-1  7 

 
Onderdeel A (artikel 37) 
 
Artikel 37, eerste lid, bevat de nieuwe indicatoren. Te weten: (a) het percentage 
leerlingen met een onvertraagde studievoortgang in de eerste twee leerjaren, (b) het 
percentage leerlingen met een onvertraagde studievoortgang in de overige leerjaren, (c) 
het niveau dat de leerling in het derde leerjaar daadwerkelijk heeft bereikt ten opzichte 
van het niveau dat de leerling, gelet op het schooladvies van de basisschool, naar 
verwachting in het derde leerjaar zou bereiken en (d) het gemiddelde cijfer van het CE. 
 
De oude indicator ‘het rendement van de eerste twee leerjaren’ is daarmee opgesplitst in 
twee afzonderlijke indicatoren, te weten: het percentage leerlingen met een 
onvertraagde studievoortgang in de eerste twee leerjaren én het niveauverschil tussen 
het basisschooladvies en het daadwerkelijk door de leerling behaalde niveau in het derde 
leerjaar. Deze laatste nieuwe indicator betrof eerder de invulling van de indicator 
‘rendement van de eerste twee leerjaren’, (zie het oude artikel 37, derde lid,) maar 
geldt nu dus als een afzonderlijke indicator.  
 
Bij de indicatoren ‘rendement van de eerste twee leerjaren’ en ‘rendement van de 
overige leerjaren’ is de oude term ‘rendement’ vervangen door de term ‘het percentage 
leerlingen met een onvertraagde studievoortgang’. Deze term brengt scherper tot 
uitdrukking wat er met deze indicatoren wordt gemeten, namelijk het percentage 
succesvolle overgangen van leerlingen naar een volgend leerjaar. 
 
Daarnaast vervalt de indicator die ziet op het gemiddelde verschil tussen het cijfer van 
het CE en het cijfer van het SE. Het met deze indicator beoogde effect wordt nu 
gerealiseerd door de aangescherpte slaag/zakregeling, zoals toegelicht in het algemeen 
deel van de nota van toelichting. De inspectie blijft het gemiddelde verschil tussen het 
cijfer van het CE en van het SE wel meten. Een verschil groter dan een 0,50 punt, 
gemeten over een periode van drie jaren, kan voor de Minister immers reden zijn om de 
examenlicentie van de school tijdelijk in te nemen, zie daartoe artikel 29, lid 1a en 1b, 
van de WVO, nadat de school ten minste drie jaar de tijd heeft gehad dit verschil 
ongedaan te maken. 
 
De oude leden drie tot en met zeven zijn vervallen. Hieronder wordt per lid aangegeven 
wat daarvan de achtergrond is: 
 derde lid oud: de inhoud van dit lid is overgeheveld naar het eerste lid, 
onderdeel c, en geldt nu als aparte indicator. 
 vierde lid oud: met de formulering ‘onvertraagde studievoortgang’ in het eerste 
lid, onderdelen a en b, in plaats van de oude formulering ‘rendement’ wordt de 
inhoud van deze indicatoren reeds voldoende tot uitdrukking gebracht waardoor 
dit lid kan vervallen.  
 vijfde lid oud: de inhoud van dit lid valt deels samen met het eerste lid, 
onderdeel d. Daarnaast was de formulering te specifiek en niet geheel in 
overeenstemming met de oude en evenmin met de nieuwe praktijk. Alle 
indicatoren worden namelijk gewogen naar leerlingenaantallen – dat is dus niet 
specifiek voor de indicator ‘gemiddeld cijfer van het CE’. Het cijfer betreft 
bovendien geen gemiddelde van alle vakken, maar alleen van de vakken waarin 
CE is gedaan.  
 zesde lid oud: dit lid betrof een uitwerking van de vervallen indicator ‘Verschil 
CE-SE’ en heeft met het vervallen van die indicator geen functie meer.  
 zevende lid oud: het leerweg ondersteunend onderwijs valt per 1 augustus 2016 
onder het Passend Onderwijs. Vanaf dat moment hebben 
samenwerkingsverbanden de mogelijkheid om eigen criteria te hanteren voor de 
toekenning van gelden voor leerlingen die hiervoor mogelijk in aanmerking 
komen (opting-out). Vanaf 1 augustus 2018 worden de landelijke criteria voor 
    B10366.K-1  9 

