 
  
Besluit van  
tot wijziging van het Inrichtingsbesluit WVO, het Inrichtingsbesluit WVO BES, 
het Eindexamenbesluit VO, het Eindexamenbesluit VO BES, het 
Staatsexamenbesluit VO en het Staatsexamenbesluit VO BES in verband met 
opnemen van het vak Chinese taal en cultuur en vermelding van het judicium 
cum laude op het diploma 
 
 
 
 
Op de voordracht van de Staatssecretaris van Onderwijs, Cultuur en Wetenschap, van 
18  juni 2015 , nr. WJZ/780352 (10484), directie Wetgeving en Juridische Zaken, 
gedaan mede namens de Staatssecretaris van Economische Zaken; 
 
Gelet op de artikelen 11c, tweede lid, 13, zevende lid, onderdeel c, 15, eerste lid, 22, 
eerste lid, 29, vierde lid, en 60, vijfde lid, van de Wet op het voortgezet onderwijs en op 
de artikelen 39, zevende lid, onderdeel c, 41, 45, eerste lid, 72, vierde lid, en 116, vijfde 
lid, van de Wet voortgezet onderwijs BES;  
 
De Afdeling advisering van de Raad van State gehoord (advies van 30 juli 2015, nr. 
W05.15.0193/I); 
 
Gezien het nader rapport van de Staatssecretaris van Onderwijs, Cultuur en Wetenschap 
van 20 augustus 2015, nr. WJZ/799989 (10484), directie Wetgeving en Juridische 
Zaken, uitgebracht mede namens de Staatssecretaris van Economische Zaken;  
 
Hebben goedgevonden en verstaan: 
 
 
Artikel I. Wijziging van het Inrichtingsbesluit WVO 
 
Het Inrichtingsbesluit WVO wordt als volgt gewijzigd: 
 
A 
 
In artikel 21, tweede lid, wordt “Arabische taal of Turkse taal” vervangen door: 
Arabische taal, Turkse taal of, in het vwo, Chinese taal  en cultuur.  
 
B 
 
Artikel 26b wordt als volgt gewijzigd: 
 B10484.K-2 1 

 
B 
 
Onder vernummering van de artikelen 52a en 52b tot artikelen 52b en 52c, wordt na 
artikel 52 een artikel ingevoegd, luidende: 
 
Artikel 52a. Voorschriften judicium cum laude   
1.  Een kandidaat is geslaagd voor het eindexamen vwo met toekenning van het 
judicium cum laude indien zijn examen voldoet  aan de volgende voorschriften: 
a. ten minste het gemiddelde eindcijfer 8,0, berekend op basis van de eindcijfers voor:  
1°. de rekentoets, de vakken in het gemeenschappelijke deel van het profiel, het 
eindcijfer berekend op grond van artikel 50, tweede lid, en de vakken van het 
profieldeel, en 
2°. het vak uit het vrije deel waarvoor het hoogste eindcijfer is vastgesteld, en 
b. ten minste het eindcijfer 7 of ten minste de kwalificatie “voldoende”  voor de 
rekentoets en alle vakken die meetellen bij de uitslagbepaling op grond van artikel 50. 
2.  Een kandidaat is geslaagd voor het eindexamen havo met toekenning van het 
judicium cum laude indien zijn examen voldoet  aan de volgende voorschriften: 
a. ten minste het gemiddelde eindcijfer 8,0, berekend op basis van de eindcijfers voor:  
1°. de rekentoets, de vakken in het gemeenschappelijke deel van het profiel, het 
eindcijfer berekend op grond van artikel 50, tweede lid, en de vakken van het 
profieldeel, en 
2°. het vak uit het vrije deel waarvoor het hoogste eindcijfer is vastgesteld, en 
b. ten minste het eindcijfer 6 of ten minste de kwalificatie “voldoende”  voor de 
rekentoets en alle vakken die meetellen bij de uitslagbepaling op grond van artikel 50. 
3.  Een kandidaat  is geslaagd voor het eindexamen vmbo theoretische leerweg of 
gemengde leerweg met toekenning van het judicium cum laude indien zijn examen 
voldoet aan de volgende voorschriften:  
a. ten minste het gemiddelde eindcijfer 8,0, berekend op basis van de eindcijfers voor:  
1°. de rekentoets, de vakken Nederlandse taal, Engelse taal en maatschappijleer, en de 
vakken van het sectordeel, en 
2°. het vak uit het vrije deel waarvoor het hoogste eindcijfer is vastgesteld, en 
b. ten minste het eindcijfer 6 of ten minste de kwalificatie “voldoende”  voor de 
rekentoets, het sectorwerkstuk en alle vakken die meetellen bij de uitslagbepaling op 
grond van artikel 49. 
4. Een kandidaat is geslaagd voor het eindexamen vmbo basisberoepsgerichte leerweg 
of kaderberoepsgerichte leerweg met toekenning van het judicium cum laude indien zijn 
examen voldoet aan de volgende voorschriften: 
a. ten minste het gemiddelde eindcijfer 8,0, berekend op basis van: 
1°. de eindcijfers voor de twee algemene vakken uit het sectordeel, en  
2°. twee maal het eindcijfer voor het afdelingsvak, intrasectorale programma of 
intersectorale programma uit het vrije deel, en 
b. ten minste het eindcijfer 6 of ten minste de kwalificatie “voldoende”  voor de 
rekentoets en alle vakken die meetellen bij de uitslagbepaling op grond van artikel 49. 
 
 
Artikel IV. Wijziging van het Staatsexamenbesluit VO 
 
In het Staatsexamenbesluit VO wordt na artikel 30 een artikel ingevoegd, luidende: 
 
Artikel 30a. Voorschriften judicium cum laude  
1. Een kandidaat is geslaagd voor het staatsexamen vwo met toekenning van het 
judicium cum laude indien zijn examen voldoet aan de volgende voorschriften: 
a. ten minste het gemiddelde eindcijfer 8,0, berekend op basis van de eindcijfers voor:  
    B10484.K-2  3 

 
a. ten minste het gemiddelde eindcijfer 8,0, berekend op basis van de eindcijfers voor:  
1°. de vakken in het gemeenschappelijke deel van het profiel, het eindcijfer berekend op 
grond van artikel 37a, tweede lid, en de vakken van het profieldeel, en 
2°. het vak uit het vrije deel waarvoor het hoogste eindcijfer is vastgesteld, en 
b. ten minste het eindcijfer 7 of ten minste de kwalificatie “voldoende”  voor alle vakken 
die meetellen bij de uitslagbepaling op grond van artikel 37a. 
2. Een kandidaat is geslaagd voor het eindexamen havo met toekenning van het 
judicium cum laude indien zijn examen voldoet aan de volgende voorschriften: 
a. ten minste het gemiddelde eindcijfer 8,0, berekend op basis van de eindcijfers voor:  
1°. de vakken in het gemeenschappelijke deel van het profiel, het eindcijfer berekend op 
grond van artikel 37a, tweede lid, en de vakken van het profieldeel, en 
2°. het vak uit het vrije deel waarvoor het hoogste eindcijfer is vastgesteld, en 
b. ten minste het eindcijfer 6 of ten minste de kwalificatie “voldoende”  voor alle vakken 
die meetellen bij de uitslagbepaling op grond van artikel 37a. 
3. Een kandidaat is geslaagd voor het eindexamen vmbo theoretische leerweg of 
gemengde leerweg met toekenning van het judicium cum laude indien zijn examen 
voldoet aan de volgende voorschriften:  
a. ten minste het gemiddelde eindcijfer 8,0, berekend op basis van de eindcijfers voor:  
1°. de vakken Nederlandse taal, Engelse taal en maatschappijleer, en de vakken van het 
sectordeel, en 
2°. het vak uit het vrije deel, waarvoor het hoogste eindcijfer is vastgesteld, en 
b. ten minste het eindcijfer 6 of ten minste de kwalificatie “voldoende”  voor het 
sectorwerkstuk en alle vakken die meetellen bij de uitslagbepaling op grond van artikel 
37. 
4. Een kandidaat is geslaagd voor het eindexamen vmbo basisberoepsgerichte leerweg 
of kaderberoepsgerichte leerweg met toekenning van het judicium cum laude indien zijn 
examen voldoet aan de volgende voorschriften: 
a. ten minste het gemiddelde eindcijfer 8,0, berekend op basis van: 
1°. de eindcijfers voor de twee algemene vakken uit het sectordeel, en  
2°. twee maal het eindcijfer voor het afdelingsvak, intrasectorale programma of 
intersectorale programma uit het vrije deel, en 
b. ten minste het eindcijfer 6 of ten minste de kwalificatie “voldoende”  voor alle vakken 
die meetellen bij de uitslagbepaling op grond van artikel 37.  
 
 
Artikel VI. Wijziging van het Staatsexamenbesluit VO BES 
 
In het Staatsexamenbesluit VO BES wordt na artikel 28  een artikel ingevoegd, luidende: 
 
Artikel 28a. Voorschriften judicium cum laude  
1. Een kandidaat is geslaagd voor het staatsexamen vwo met toekenning van het 
judicium cum laude indien zijn examen voldoet aan de volgende voorschriften: 
a. ten minste het gemiddelde eindcijfer 8,0, berekend op basis van de eindcijfers voor:  
1°. de vakken in het gemeenschappelijke deel van het profiel, het eindcijfer berekend op 
grond van artikel 24a, tweede lid, en de vakken van het profieldeel, en 
2°. het vak uit het vrije deel waarvoor het hoogste eindcijfer is vastgesteld,  
b. ten minste het eindcijfer 7 of ten minste de kwalificatie “voldoende” voor alle vakken 
die meetellen bij de uitslagbepaling op grond van artikel 24a, en 
c. alle centrale examens zijn afgelegd binnen de periode van een jaar voorafgaand aan 
de diplomering. 
2. Een kandidaat is geslaagd voor het staatsexamen havo met toekenning van het 
judicium cum laude indien zijn examen voldoet aan de volgende voorschriften: 
a. ten minste het gemiddelde eindcijfer 8,0, berekend op basis van de eindcijfers voor:  
1°. de vakken in het gemeenschappelijke deel van het profiel, het eindcijfer berekend op 
grond van artikel 24a, tweede lid, en de vakken van het profieldeel, en 
    B10484.K-2  5 

 
Nota van toelichting 
 
De wijzigingen uit deze algemene maatregel van bestuur betreffen twee onderwerpen, 
de invoering van het vak Chinese taal en cultuur en de voorschriften betreffende 
eindexamens voor vermelding van het judicium cum laude op het diploma. 
 
Deze nota van toelichting wordt gegeven mede namens de Staatssecretaris van 
Economische Zaken. 
 
Invoering vak Chinese taal en cultuur 
De economische, politieke en culturele invloed van China op het wereldtoneel groeit. Die 
ontwikkeling gaat aan Nederland niet voorbij. Sterker, bedrijfsleven, kennisinstellingen 
en culturele instellingen onderhouden nu al intensieve contacten met Chinese partners. 
Nederland is gebaat bij goede relaties met China. Kennis van de Chinese taal en cultuur 
is daarvoor onontbeerlijk. Dit vormt de achtergrond voor het opnemen van onderwijs in 
de Chinese taal in het Inrichtingsbesluit WVO en het Inrichtingsbesluit WVO BES. 
 
Veel scholen in het voortgezet onderwijs zagen die ontwikkeling al aankomen. Zij 
startten in hun vrije ruimte met het vak en lieten door SLO nationaal expertisecentrum 
leerplanontwikkeling (SLO) een leerplan voor Chinese taal en cultuur voor het vwo 
ontwikkelen. Toen dat er was, vroegen zij het ministerie om het in een examenpilot te 
mogen beproeven. Bij slagen van de pilot zou het vak vervolgens een officieel 
examenvak kunnen worden.  
 
Het ministerie gaf gehoor aan de wens van de scholen. Van 2010 tot en met 2013 liep 
de examenpilot voor Chinees in het vwo. Daarin werden zowel een lange variant, met 
start al in de onderbouw, als een elementaire variant, met start pas in de bovenbouw, 
beproefd. De proef is geslaagd. Het blijkt mogelijk om in het vwo de leerlingen een 
behoorlijke beheersing van taalvaardigheden in het Chinees bij te brengen. Het behaalde 
niveau is in termen van het Europees referentiekader voor talen wel lager dan bij alle 
andere vreemde talen die in het Inrichtingsbesluit WVO zijn opgenomen. Twee redenen 
zijn daarvoor aan te geven: Chinees is een toontaal en Chinees kent een zeer afwijkend 
karakterschrift. Beide kenmerken vragen van de leerlingen extra tijd en inspanningen. 
Om die reden wordt het vak nu alleen ingevoerd in het vwo.  
 
Het vak krijgt de benaming Chinese taal en cultuur in plaats van het bij de moderne 
vreemde talen gebruikelijke taal en literatuur. De vaardigheden die de leerlingen 
verwerven zijn onvoldoende om Chinese literatuur in de oorspronkelijke taal te kunnen 
lezen. Daarnaast wijkt de Chinese cultuur nogal af van de Europese, reden waarom de 
leerlingen hierin extra onderwijs zullen krijgen. Zo kan hun contact met personen in en 
uit China soepeler verlopen. In vertaalde vorm zullen werken uit de Chinese literatuur 
echter deel uitmaken van het examendomein Chinese cultuur.  
 
Het gaat om een nieuwe taal naast de andere talen die scholen ook mogen aanbieden. 
De taal krijgt een vergelijkbare positie. Kiest de school voor de lange variant, dan kan 
Chinees in de onderbouw worden gekozen als alternatief voor één van de talen Duits of 
Frans. In de bovenbouw is het een van de talen die kan worden gekozen in het 
gemeenschappelijk deel van het atheneum, in de profieldelen van economie en 
maatschappij en cultuur en maatschappij, en verder in het vrije deel van alle profielen. 
In dat vrije deel is ook een keuze voor de elementaire variant mogelijk.  
 
Op basis van de uitkomsten van de pilot is nu een examenprogramma voor beide 
varianten ontwikkeld. Vooralsnog wordt het vak alleen afgesloten met een 
schoolexamen. Het ministerie wil eerst bezien hoe het vak in de scholen landt voordat 
het beslist over eventuele centrale examinering. Bij het Europees Platform is een 
    B10484.K-2  7 

 
Dit heeft de regering doen besluiten om het gebruik van cum laude te introduceren in 
alle schoolsoorten en leerwegen van het voortgezet onderwijs. Want waarom zouden 
alleen de cognitieve uitblinkers op het gymnasium cum laude kunnen halen? En waarom 
zou het afhankelijk zijn van de school waar een leerling op zit of hij wel of niet erkenning 
krijgt voor zijn bijzondere prestatie? Ook het atheneum, de havo en het vmbo kennen 
toptalent. Het in alle sectoren van het voortgezet onderwijs toekennen van het judicium 
kan ook bijdragen aan een herwaardering van het vmbo. Juist toekenning van het 
judicium op het vmbo geeft leerlingen het gevoel dat ook hun excellente prestaties 
worden gezien, erkend en beloond. Deze toptalenten worden beloond voor hun 
uitmuntende prestaties. Daarom zijn in dit besluit voor iedere schoolsoort en leerweg 
voorschriften voor cum laude in de (diverse) Eindexamenbesluiten opgenomen.  
 
Het is bovendien niet wenselijk dat een leerling op de ene school wel wordt beloond met 
het judicium en op de andere school niet. Ook mag er vanwege het civiele effect van het 
diploma geen verschil zijn tussen de criteria die vergelijkbare scholen hanteren. Daarom 
zijn de voorschriften voor cum laude vastgelegd in het Eindexamenbesluit VO, het 
Staatsexamenbesluit VO, het Eindexamenbesluit VO BES en het Staatsexamenbesluit VO 
BES. Aangezien het voortgezet onderwijs, in tegenstelling tot het hoger onderwijs, werkt 
met een gedetailleerd systeem voor de uitslagbepaling, past het om voorschriften ten 
aanzien van cum laude op nationaal niveau op te nemen in genoemde besluiten. Daarom  
zijn de uitslagregelingen aangevuld met voorschriften om te bepalen wanneer aan een 
eindexamenresultaat het judicium cum laude wordt verleend. De voorschriften voor vwo 
zijn ontleend aan de criteria voor cum laude zoals die in het hoger onderwijs vaak 
worden gehanteerd. Leerlingen moeten een 8,0 of hoger gemiddeld staan voor 
nagenoeg alle vakken en mogen voor alle vakken die meetellen voor de uitslagbepaling 
niet lager dan een 7 halen. Op de havo, vmbo theoretische leerweg en vmbo gemengde 
leerweg tellen eveneens nagenoeg alle vakken mee voor het gemiddelde van een 8,0 of 
hoger, maar zijn de aanvullende voorwaarden net iets anders. Voor alle vakken die 
meetellen voor de uitslagbepaling moet een 6 of hoger zijn gehaald. Ook het cijfer van 
de rekentoets telt binnen voornoemde schoolsoorten en leerwegen mee bij de 
berekening van het gemiddelde eindcijfer. Voor vmbo basisberoepsgerichte en 
kaderberoepsgerichte leerweg is gekozen voor meer nadruk op de beroepsvakken, om 
recht te doen aan de aard van het beroepsonderwijs. Op basis van de eindexamencijfers 
van de afgelopen twee schooljaren is de verwachting dat 4,7% van de vwo-leerlingen, 
0,4%van de havo-leerlingen, 0,8 van de vmbo g/tl leerlingen en 1,1% van de vmbo 
kb/bb leerlingen in aanmerking zal komen voor toekenning van het judicium cum laude.  
 
Als gevolg van de gewijzigde Eindexamenbesluiten worden de Regeling modellen 
diploma’s v.w.o.-h.a.v.o.-v.m.b.o. en de Regeling modellen diploma’s VO BES  
aangepast, zodat het judicium cum laude officieel op het diploma van leerlingen kan 
worden opgenomen. Om de levering van het gegeven cum laude door het bevoegd 
gezag aan het basisregister onderwijsnummer en het diplomaregister mogelijk te 
maken, is het noodzakelijk om de betreffende artikelen in de Wet op het voortgezet 
onderwijs (WVO), de Wet op de expertisecentra (WEC), de Wet educatie en 
beroepsonderwijs (WEB) en de Regeling gegevenslevering onderwijsnummer VO uit te 
breiden met het judicium cum laude. Dit is nodig omdat het voor leerlingen van belang 
is dat het vervolgonderwijs en de toekomstige werkgevers dit extra gegeven ook te zien 
krijgen, indien zij vragen om een uittreksel uit het diplomaregister. Om dit gegeven te 
kunnen opnemen in het diplomaregister is het noodzakelijk dat het bevoegd gezag dit 
gegeven verstrekt aan de minister van OCW. Met een Privacy Impact Assessment (PIA) 
is nagegaan of de privacy van leerlingen voldoende is gewaarborgd. De uitkomst van 
deze toets heeft niet geleid tot andere inzichten doordat de betreffende registers reeds 
zijn voorzien van de noodzakelijke waarborgen voor de privacy van leerlingen. Dit 
wetgevingstraject wordt nu voorbereid. 
 
    B10484.K-2  9 

 
rekenkundig gemiddelde voor het schoolexamen en centraal examen te bepalen, hieraan 
de uitslag geslaagd of gezakt te verbinden en dit gegeven aan de minister van OCW en 
de inspectie te verstrekken. Het vaststellen van cum laude past naadloos binnen deze 
handelingen.   
 
Hierbij wordt nog de navolgende kanttekening geplaatst. In de praktijk is deze 
regelgeving niet van toepassing voor Saba. Saba werkt immers met een andere 
inrichting van het onderwijs, namelijk het CXC en het TVET. Sint Eustatius bevindt zich 
in een overgangsperiode van het Nederlandse systeem naar het CXC en het TVET. Dit 
betekent dat het Eindexamenbesluit VO BES nu nog van toepassing is op Sint Eustatius 
en de leerlingen indien van toepassing conform deze regelgeving cum laude op hun 
diploma krijgen. Maar met ingang van schooljaar 2020-2021 zal dit niet meer het geval 
zijn. Uiteindelijk zal alleen voor Bonaire het Eindexamenbesluit VO BES blijven gelden en 
daarmee de toekenning van het judicium cum laude geborgd zijn. 
 
Administratieve lasten 
De aanpassingen in dit besluit hebben geen gevolgen voor de administratieve lasten van 
scholen.  
 
Wat betreft de onderdelen die gaan over het judicium cum laude is de directeur conform 
de artikelen 47 en 48 van het Eindexamenbesluit VO reeds verplicht om het rekenkundig 
gemiddelde voor het schoolexamen en centraal examen te bepalen en hieraan de uitslag 
geslaagd of gezakt te verbinden. Ook het verstrekken van diverse gegevens over de 
afgelegde eindexamens aan de minister van OCW en aan de inspectie is reeds verplicht 
volgens artikel 56 van het Eindexamenbesluit VO. Dezelfde verplichtingen rusten op het 
CvTE ingevolge de artikelen 24, 25 en 34 van het Staatsexamenbesluit VO. Er komen op 
dit punt geen belastende administratieve verplichtingen bij.   
 
Kosten 
Wat betreft het onderdeel Chinese taal en cultuur is van belang te vermelden dat 
genoemde activiteiten van SLO worden verricht met gelden uit de reguliere 
programmering voor de SLOA-instellingen. Ook de kosten van het netwerk worden 
betaald uit de reguliere middelen van het Europees Platform. 
 
Het toekennen van het judicium cum laude heeft geen financiële consequenties voor 
scholen. 
 
Uitvoeringstoets 
Voor het onderdeel Chinese taal en cultuur heeft DUO een uitvoeringstoets uitgevoerd. 
De uitvoeringstoets heeft geleid tot een aantal technische aanscherpingen van het 
besluit. DUO acht de aanpassingen ten behoeve van de vakken Chinese taal en cultuur 
en Chinese taal en cultuur (elementair) uitvoerbaar. Noch de Inspectie van het 
Onderwijs noch de Accountantsdienst Rijk hebben er opmerkingen over. Wel zal vanaf 
het examenjaar 2017-2018 de Regeling elementcodetabel VO, VSO, opleidingentabel 
volwasseneneducatie en vakcodetabel VO, VSO en volwasseneneducatie moeten worden 
aangepast. Ook zullen er tabelaanpassingen in diverse systemen moeten plaatsvinden. 
Die zijn noodzakelijk voor de levering van gegevens aan BRON-VO en het 
diplomaregister, en voor opneming in het curriculum van het staatsexamen vwo. DUO 
heeft de scholen/instellingen en leveranciers van softwarepakketten al op de hoogte 
gebracht van de voorgenomen wijziging. De benodigde aanpassingen kunnen tijdig voor 
de beoogde invoering per 1 augustus 2015 worden doorgevoerd. Gezien de beperkte 
omvang van de aanpassingen zijn er geen kosten aan verbonden.  
 
Ook voor het onderdeel cum laude heeft DUO een uitvoeringstoets uitgevoerd. DUO acht 
de maatregel uitvoerbaar. Het besluit heeft consequenties voor het basisregister 
    B10484.K-2  11 

 
 
Voor een leerwerktraject als bedoeld in artikel 10b1 van de WVO kan niet het judicium 
cum laude worden behaald, omdat dit traject niet alle vakken van een leerweg uit het 
vmbo omvat. Indien in het kader van het leerwerktraject de vakken waarin examen is 
afgelegd, tezamen een eindexamen vormen van de basisberoepsgerichte leerweg, dan 
gelden de bepalingen over cum laude van deze leerweg. 
 
ARTIKEL VII 
De datum van inwerkingtreding van de artikelen I en II met betrekking tot het vak 
Chinees en de artikelen III tot en met VI met betrekking tot het judicium cum laude 
wordt bij koninklijk besluit bepaald. De inwerkingtredingsbepaling maakt het mogelijk 
dat aan de inwerkingtreding terugwerkende kracht wordt verleend tot en met 1 augustus 
2015.   
 
De Staatssecretaris van Onderwijs,  
Cultuur en Wetenschap, 
 
 
 
 
 
Sander Dekker 
    B10484.K-2  13 

