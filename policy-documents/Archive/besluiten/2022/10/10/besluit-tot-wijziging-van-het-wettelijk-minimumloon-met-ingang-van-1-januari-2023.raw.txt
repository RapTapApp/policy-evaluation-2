 
 
Besluit van  
 
tot vaststelling van het wettelijk minimumloon met ingang van 1 januari 2023 vanwege 
een bijzondere verhoging van 8,05% en de halfjaarlijkse indexatie en tot wijziging van 
het Besluit inkomensondersteuning AOW-ers teneinde de inkomensondersteuning te 
verlagen  
 
Op de voordracht van Onze Minister van Sociale Zaken en Werkgelegenheid  
van 13 juli 2022, nr. 2022-0000147512, gedaan in overeenstemming met Onze Minister 
voor Armoedebeleid, Participatie en Pensioenen; 
 
Gelet op artikel 14, eerste, tiende, dertiende en vijftiende lid, van de Wet minimumloon 
en minimumvakantiebijslag en artikel 33a, vijfde lid, van de Algemene Ouderdomswet; 
De Afdeling advisering van de Raad van State gehoord  
(advies van 24 augustus 2022 nr. W12.22.00089/III); 
 
Gezien het nader rapport van Onze Minister van Sociale Zaken en Werkgelegenheid  
van 28 september 2022 , nr. 2022-0000200455, gedaan in overeenstemming met Onze 
Minister voor Armoedebeleid, Participatie en Pensioenen; 
 
HEBBEN GOEDGEVONDEN EN VERSTAAN: 
 
Artikel I. Vaststelling van de bedragen, genoemd in artikel 8, eerste lid, van de 
Wet minimumloon en minimumvakantiebijslag  
 
De bedragen, genoemd in artikel 8, eerste lid, onderdelen a, b en c, van de Wet 
minimumloon en minimumvakantiebijslag worden met ingang van 1 januari 2023 
onderscheidenlijk als volgt vastgesteld: 
1. Onderdeel a: € 1.934,40; 
2. Onderdeel b: € 446,40; 
3. Onderdeel c: € 89,28. 
Artikel II. Wijziging Besluit inkomensondersteuning AOW-ers 
 
Artikel 2 van het Besluit inkomensondersteuning AOW-ers wordt als volgt gewijzigd: 
 
1. Het eerste lid komt te luiden: 
1. De inkomensondersteuning bedraagt bruto € 5,00 per kalendermaand. 
1 
 

 
NOTA VAN TOELICHTING 
 
I. ALGEMEEN 
 
1. Inleiding 
De inflatie in de eerste helft van 2022 bevindt zich op het hoogste niveau in veertig jaar. 
De energieprijzen stijgen sinds het vierde kwartaal van 2021. Door de oorlog in Oekraïne 
lopen deze prijzen nog verder op, met negatieve gevolgen voor de koopkracht van 
Nederlandse huishoudens in het algemeen en van huishoudens met een laag inkomen in 
het bijzonder. Het Centraal Planbureau (CPB) laat zien dat een langdurig hoog 
prijsniveau tot betaalbaarheidsproblemen kan leiden bij 670.000 tot 1,2 miljoen 
1
huishoudens. Het betreft met name de werkenden, uitkeringsgerechtigden en 
gepensioneerden met de laagste inkomens. Het CPB beveelt beleid aan dat het 
besteedbaar inkomen en de financiële buffers van lagere inkomens structureel verbetert, 
2
zoals het bijzonder verhogen van het minimumloon . Tijdens de voorjaarsbesluitvorming 
3
2022 en de augustusbesluitvorming 2022 heeft het kabinet besloten om de in het 
coalitieakkoord voorgenomen bijzondere verhoging van het minimumloon – met in totaal 
7,5 procent – al per 1 januari 2023 door te voeren en deze verder te verhogen tot 8,05 
procent. Tevens heeft het kabinet, in tegenstelling tot de vormgeving bij het 
coalitieakkoord, besloten dat de AOW wel meestijgt met de verhoging van het 
minimumloon. Op die manier wordt de basis van het inkomensgebouw en het inkomen 
van AOW-gerechtigden (vooral die zonder of met een klein aanvullend pensioen) 
versneld verstevigd. Hiermee geeft het kabinet invulling aan in de Tweede Kamer en 
4
Eerste Kamer aangenomen moties bij het debat over de regeringsverklaring. 
 
Met het onderhavige besluit wordt het minimumloon met 8,05 procent verhoogd en 
vervolgens regulier geïndexeerd, dit leidt tezamen tot de minimumloonbedragen per 1 
januari 2023. Omdat de bijzondere verhoging per 1 januari 2023 samenvalt met een 
reguliere indexatie, wordt dit met één algemene maatregel van bestuur (AMvB) 
5
geregeld. Als dekking voor het koppelen van de AOW is onder meer besloten om de 
Inkomensondersteuning AOW (IOAOW) per 1 januari 2023 te verlagen tot een bedrag 
van € 5 bruto per maand en – middels wetswijziging – af te schaffen (beoogd) per 1 
januari 2025. De verlaging naar € 5 bruto per maand wordt ook geregeld met dit besluit. 
Het afschaffen van de IOAOW per 2025 is opgenomen in het Belastingplan pakket 2023.  
 
Door dit besluit hoeft niet meer te worden voorzien in de in de hoofdlijnenbrief 
bijzondere verhoging wettelijk minimumloon aangekondigde wetswijziging voor een 
6
bijzondere verhoging van het minimumloon per 1 januari 2024 en 1 januari 2025.  
 
  
 
1
 CPB, Stresstest kosten van levensonderhoud, juni 2022. 
2
 Waar in deze toelichting minimumloon is geschreven, wordt het wettelijk minimumloon bedoeld. 
3
 Kamerstukken I 2021/22, 36120, nr. A. 
4
 Kamerstukken II 2021/22, 35925 XV, nr. 101, p. 1. 
5
 Dit wordt voorgeschreven in artikel 14, vijftiende lid, van de Wml. Zie ook de artikelsgewijze 
toelichting bij artikel I. Het opnieuw vaststellen van de minimumloonbedragen na een reguliere 
indexatie gebeurt normaal gesproken bij ministeriële regeling.  
6
 Kamerstukken II 2021/22, 29544, nr. 1109. 
 
 

 
loongerelateerde uitkering voor ziekte of werkloosheid, baat bij het hogere 
minimumloon.  
 
Hieronder wordt nader ingegaan op de omstandigheden die de verhoging, die wordt 
geregeld met deze AMvB, naar de opvatting van de regering passend en mogelijk 
maken. In bijlage 1 wordt nader ingegaan op de doelmatigheid, doeltreffendheid en 
evaluatie van de in deze AMvB genomen maatregelen. 
 
Hoge inflatie en onzekerheid over prijsontwikkeling zorgen voor uitzonderlijke 
economische omstandigheid en betaalbaarheidsproblemen voor de laagste inkomens 
De inflatie is in de eerste helft van 2022 uitzonderlijk hoog en dit zet druk op de 
koopkrachtontwikkeling. Figuur 1 laat zien dat het prijspeil in augustus 2022 12,0 
procent hoger lag dan in augustus 2021; dit is het hoogste percentage sinds het begin 
van de meting (consumentenprijsindex ten opzichte van dezelfde maand een jaar 
eerder). De prijzen die consumenten betalen stijgen sinds het vierde kwartaal van 2021. 
Dit komt onder meer door de economische schokken van de coronapandemie en 
stijgende energieprijzen als gevolg van de oorlog in Oekraïne. Uit analyse van het CPB 
blijkt dat bij stijgende energieprijzen de kosten van levensonderhoud juist bij de laagste 
8
inkomens relatief sterk toenemen. Dit komt doordat energiekosten een relatief groot 
deel van de totale bestedingen van lage inkomens vormen. Het Centraal Bureau voor de 
Statistiek (CBS) ziet ook tekenen van verbreding van de prijsstijgingen naar bijvoorbeeld 
levensmiddelen. Het CPB gaat bij de Centraal Economisch Plan 2022-raming bovendien 
aan dat de onzekerheidsmarge rondom het geraamde inflatiecijfer in de nabije toekomst 
substantieel is als gevolg van de oorlog in Oekraïne en de gevolgen hiervan op 
9
energieprijzen. In een scenariostudie laat het CPB zien dat een langdurig hoog 
prijsniveau tot betaalbaarheidsproblemen kan leiden bij 670.000 tot 1,2 miljoen 
10
huishoudens. Het betreft met name de werkenden, uitkeringsgerechtigden en 
gepensioneerden met de laagste inkomens. Het CPB beveelt beleid aan dat het 
besteedbaar inkomen en de financiële buffers van lagere inkomens structureel verbetert, 
zoals door het bijzonder verhogen van het wettelijk minimumloon. Dit maakt een 
versnelde verhoging van het minimumloon per 1 januari 2023 met een AMvB volgens de 
regering passend. 
 
  
 
8
 CPB, Centraal Economisch Plan 2022, maart 2022. 
9
 CPB, Verdieping Centraal Economisch Plan 2022, maart 2022. 
10
 CPB, Stresstest kosten van levensonderhoud, juni 2022. 
 
 

 
Dat is nodig om te voorkomen dat het voordeel van de minimumloonsverhoging voor 
werknemers die in deeltijd het minimumloon verdienen wordt afgeroomd via een lagere 
arbeidskorting. Ook voorkomt dit een onbedoelde extra belastingkorting voor 
11
bovenmodale inkomens als gevolg van de minimumloonsverhoging. Het voorkomen 
van doorwerking van de minimumloonsverhoging op de inkomensgrenzen van de 
arbeidskorting wordt geregeld in het Belastingplan 2023. 
 
Zoals hiervoor aangegeven kiest de regering ervoor om de bijzondere verhoging van het 
minimumloon door te laten werken in de hoogte van de AOW-uitkering. Hiermee stijgt 
de AOW-uitkering en daarmee het inkomen van AOW-gerechtigden. In de Voorjaarsnota 
is opgenomen dat het meestijgen van de AOW met de bijzondere 
12
minimumloonsverhoging wordt gedekt door (1) de IOAOW te verlagen per 1 januari 
2023 en per 1 januari 2025 af te schaffen, (2) de voorgenomen verhoging van de 
ouderenkorting uit het coalitieakkoord terug te draaien en (3) de fiscale 
13
oudedagsreserve af te schaffen. Per saldo stijgt het inkomen van AOW-gerechtigden: 
de stijging van de AOW is hoger dan het verlagen en op termijn afschaffen van de 
IOAOW. In totaal zijn deze dekkingsbronnen onvoldoende om de koppeling van de AOW 
volledig te dekken. Het restant van de koppeling is gedekt in de Voorjaarsnota binnen 
een breder pakket aan maatregelen.  
 
Het kabinet heeft bij de keuze voor doorwerking van de minimumloonsverhoging op de 
AOW-uitkering gewogen dat dit een generiek instrument is dat de gehele groep AOW-
gerechtigden bereikt. Het kabinet acht het instrument passend omdat andere mogelijke 
inkomensverbeterende maatregelen onvoldoende gericht zijn op AOW-gerechtigden met 
geen of een klein aanvullend pensioen of niet uitsluitend op AOW-gerechtigden zijn 
gericht. De stijging van de AOW-uitkering wordt getemperd door de keuze om de 
IOAOW stapsgewijs af te schaffen (zie hieronder). Hierdoor is het inkomenseffect van 
het onderhavige besluit voor AOW-gerechtigden lager dan bij ontvangers van andere 
uitkeringen. Het kabinet is van mening dat dit passend is gelet op het relatief lage 
armoederisico onder AOW’ers in vergelijking tot personen onder de AOW-leeftijd. Een 
aanvullende overweging voor het kabinet om de AOW mee te laten stijgen met de 
minimumloonsverhoging is dat zodoende de gebruikelijke koppelingssystematiek van de 
AOW met het minimumloon in stand blijft. Hierbij is de uitkering van een alleenstaande 
AOW-gerechtigde met 70 procent gekoppeld aan het nettoreferentieminimumloon en de 
uitkering van elk lid van een AOW-paar met 50 procent. De systematiek met koppeling 
op 50 of 70 procent geldt ook bij socialeminimumuitkeringen zoals de bijstand (inclusief 
de bijstandsnorm vanaf de AOW-leeftijd/AIO) en de Algemene nabestaandenwet. Het 
voorgaande in overweging nemend blijft het kabinet, ook na heroverweging, bij de 
keuze om de AOW mee te laten stijgen met de minimumloonsverhoging en de IOAOW 
stapsgewijs af te schaffen. 
 
  
 
11
 Indien de minimumloonsverhoging doorwerkt op de inkomensgrenzen van de arbeidskorting leidt 
dit tot denivellerende effecten voor werknemers van wie het inkomen niet wijzigt als gevolg van de 
minimumloonsverhoging. Zo zou een deeltijdwerker met een inkomen onder het minimumloon 
minder arbeidskorting krijgen omdat deze minder ver in het opbouwtraject van de arbeidskorting 
terecht komt. Werkenden met een bovenmodaal inkomen krijgen juist meer arbeidskorting, zij 
komen minder ver in het afbouwtraject van de arbeidskorting terecht. 
12
 De IOAOW wordt verstrekt aan iedereen die in aanmerking komt voor een AOW-uitkering en 
woonachtig is in de EU/EER/Zwitserland, verdragslanden of Caribisch Nederland. 
13
 Kamerstukken II 2021/22, 36120, nr. 1. 
 
 

 
De toelichting bij dit artikellid geeft aan dat de afwijkingsgronden actueel zijn indien de 
verhouding tussen inactieven en actieven, de zogenaamde i/a-ratio, de daarvoor 
geldende norm overschrijdt. Op grond van de MEV 2023-raming van het CPB lijkt dit 
voor 2023 niet het geval. 
 
In artikel 14, eerste tot en met derde lid, van de Wml, wordt de aanpassing van het 
minimumloon geregeld. Hierbij wordt uitgegaan van het gemiddelde van de procentuele 
ontwikkeling van de contractlonen in de marktsector, de gepremieerde en 
gesubsidieerde sector en bij de overheid, zoals dat door het CPB wordt berekend in 
ramingen. 
 
Het aanpassingspercentage is, conform hetgeen wettelijk is geregeld, als volgt 
vastgesteld. Uitgangspunt is de helft van de CPB-raming voor de contractloonstijging in 
2023 zoals deze is gepubliceerd in de MEV 2023. Dit is 0,5 x 3,605 procent = 1,803 
procent. Dit bedrag wordt aangepast aan het zogenaamde na-ijleffect uit het 
voorafgaande jaar (artikel 14, eerste lid, onderdeel b van de Wml). Dat is het verschil 
tussen de ontwikkeling van de contractlonen zoals deze voor 2022, blijkens 
bekendmaking in de CEP-raming uit maart 2022, was geraamd en de ontwikkeling van 
de contractlonen zoals deze voor 2022 blijkens bekendmaking in de MEV uit september 
2022, nader is geraamd. Dit verschil bedraagt 0,132 procentpunt. Het onafgeronde 
aanpassingspercentage door reguliere indexatie komt daarmee op 1,934 procent. Het 
(onafgeronde) minimumloon, zoals berekend ten behoeve van de aanpassing per 1 juli 
2022, en na doorvoering van de bijzondere verhoging met 8,05 procent, wordt verhoogd 
met dit percentage. In totaal neemt het brutominimumloon voor personen van 21 jaar 
en ouder door bijzondere verhoging en reguliere indexatie, en na afronding op 
14
meervouden van 60 cent, tussen 1 juli 2022 en 1 januari 2023 toe met 10,15 procent. 
 
3. Gevolgen voor minimumloon en gekoppelde regelingen  
a. Bedragen minimumloon per 1 januari 2023 
De aanpassingen van het minimumloon als gevolg van de bijzondere verhoging met 8,05 
procent en de reguliere indexatie leiden tot een hoger minimumloon per 1 januari 2023. 
Na de (wettelijke) afronding bedraagt het brutominimumloon per 1 januari 2023 € 
15,16
1.934,40 per maand, € 446,40 per week en € 89,28 per dag. Het 
aanpassingspercentage na afronding en inclusief bijzondere verhoging is 10,15 procent. 
De hiermee corresponderende wettelijke minimumjeugdlonen zijn geregeld in het Besluit 
minimumjeugdloon: 
 
  
 
14
 Het totale onafgeronde aanpassingspercentage volgt uit 1,0805 * 1,01934 – 1 = 10,14 procent. 
Na afronding op meervouden van 60 cent neemt het brutominimumloon voor personen van 21 jaar 
en ouder op 1 januari 2023 toe met 10,15 procent ten opzichte van de hoogte van het bedrag op 1 
juli 2022. 
15
 Per 1 juli 2022 bedroeg het bruto wettelijk minimumloon € 1.756,20 per maand, € 405,30 per 
week en € 81,06 per dag (Stcrt. 2022, 11945).  
16
 Indien het initiatiefwetsvoorstel van de leden Kathmann (PvdA) en Maatoug (GroenLinks) ter 
invoering van een wettelijk minimumuurloon op basis van een 36-uur werkweek, tot wet is 
verheven en in werking treedt, geldt een minimumloon op uurloonbasis. Inwerkingtreding van het 
minimumuurloon is echter voorzien na inwerkingtreding van het onderhavige besluit; naar 
verwachting treedt het initiatiefwetsvoorstel minimumuurloon met ingang van 1 januari 2024 in 
werking. 
 
 

 
Hierbij dient te worden vermeld dat alleen de vastgestelde bedragen in artikel 1 van 
deze regeling het minimumloon betreffen en rechtens geldig zijn. 
 
Brutominimumloon per uur per 1 januari 2023 bij een normale arbeidsduur voor een 
fulltime dienstverband van: 
 
Tabel 3: wettelijk minimumloon en wettelijk minimumjeugdloon afgeleid naar uur bij 
verschillende normale arbeidsduren per 1 januari 2023, in euro 
Leeftijd 36 uur per week 38 uur per week 40 uur per week 
21 jaar en ouder 12,40 11,75 11,16 
20 jaar 9,92 9,40 8,93 
19 jaar 7,45 7,05 6,70 
18 jaar 6,20 5,88 5,58 
17 jaar 4,90 4,65 4,41 
16 jaar 4,28 4,06 3,85 
15 jaar 3,72 3,53 3,35 
 
Brutominimumloon per uur voor werknemers die werkzaam zijn op basis van een 
arbeidsovereenkomst die is aangegaan in verband met een bbl per 1 januari 2023 bij 
een normale arbeidsduur voor een fulltime dienstverband van: 
 
Tabel 4: wettelijk minimumjeugdloon afgeleid naar uur bij verschillende normale 
arbeidsduren voor leerlingen in de bbl per 1 januari 2023, in euro 
Leeftijd 36 uur per week 38 uur per week 40 uur per week 
20 jaar 7,63 7,23 6,87 
19 jaar 6,51 6,17 5,86 
18 jaar 5,65 5,35 5,08 
 
4. Verlaging IOAOW per 1 januari 2023 
Tijdens de voorjaars- en de augustusbesluitvorming 2022 heeft het kabinet besloten dat 
de AOW-uitkering meestijgt met de minimumloonsverhoging in dit besluit. Dit wordt 
mede gedekt door het niet door laten gaan van de voorgenomen verhoging van de 
ouderenkorting uit het coalitieakkoord, het verlagen en afschaffen van de IOAOW en het 
afschaffen van de fiscale oudedagsreserve. De IOAOW-hoogte wordt vanaf 1 januari 
19
2023 verlaagd tot € 5,00 bruto per maand en dit wordt geregeld met deze AMvB. Per 1 
januari 2025 wordt de IOAOW afgeschaft, een wetswijziging hiertoe is opgenomen in het 
Belastingplanpakket 2023. Ten opzichte van het coalitieakkoord leidt deze invulling 
(AOW stijgt mee met minimumloon, IOAOW wordt in 2023 verlaagd en in 2025 
afgeschaft) tot positievere inkomenseffecten voor AOW-gerechtigden met lage 
inkomens. Dit komt mede doordat de hogere ouderenkorting die was voorzien in het 
coalitieakkoord niet voor alle gepensioneerden met een laag inkomen (volledig) 
verzilverbaar was. Hiermee komt de € 0,7 miljard die in het coalitieakkoord was 
vrijgemaakt voor de ouderenkorting nog steeds ten goede aan de koopkracht van 
gepensioneerden, maar is gekozen voor een maatregel (hogere AOW) die alle AOW-
gerechtigden bereikt. 
 
 
19
 Hierbij is rekening gehouden met de verlaging van de IOAOW als gevolg van het amendement 
Wuite c.s. (Kamerstukken II 2021/22, 35925-XV, nr. 12) ter dekking voor de motie Wuite c.s. 
(Kamerstukken II 2021/22, 35925-IV, nr. 26). Naar aanleiding van deze motie zijn de 
uitkeringshoogten van de Algemene weduwen- en wezenverzekering (AWW), de Algemene 
Ouderdomsverzekering (AOV) en de Onderstand op Bonaire, Sint-Eustatius en Saba per 1 januari 
2022 met 10% verhoogd (inclusief de reguliere indexatie). 
 
 

 
Voor de huidige en toekomstige generatie werknemers leidt de verhoging van het 
minimumloon, met daaraan gekoppeld de AOW en eventueel de franchise dus tot een 
kleine schuif van de tweede naar de eerste pijler van hun toekomstige 
pensioenvoorziening. Voor de huidige werknemers is het effect op het inkomen na 
pensioneren afhankelijk van hoe dicht deze bij de pensioenleeftijd zitten en de 
opgebouwde rechten. Hoe dichter bij de pensioengerechtigde leeftijd hoe meer rechten 
zijn opgebouwd op basis van de huidige franchise en daarmee een hoger inkomen na 
pensioneren als gevolg van de schuif. Voor toekomstige generaties heeft dit per saldo 
geen invloed op het inkomen na pensioneren.  
 
Voor de groep reeds gepensioneerden leidt de hogere AOW (inclusief afschaffen van de 
IOAOW) direct tot een hoger inkomen, omdat de schuif van tweede naar eerste pijler 
niet optreedt. Hun aanvullende pensioenuitkering staat immers al vast.  
 
In het derdepijlerpensioen wordt ook gewerkt met een franchise. Deze is op dit moment 
lager dan de AOW-franchise van het tweedepijlerpensioen. Deze franchise wordt 
geïndexeerd met een inflatiecorrectie op basis van prijsindexcijfers van het CBS. Met het 
wetsvoorstel Toekomst pensioenen wordt de franchise voor het derdepijlerpensioen 
volledig gelijkgetrokken, en daarmee verhoogd, met de AOW-franchise in het 
tweedepijlerpensioen. 
 
Voor de tweede en de derde pijler geldt een maximumloon of -inkomen dat in 
aanmerking kan worden genomen voor de opbouw van een oudedagsvoorziening. De 
indexering van dit maximum is gekoppeld aan het minimumloon. Met dit besluit stijgt 
het maximum en ontstaat er fiscaal meer ruimte voor pensioenopbouw vanwege de 
bijzondere verhoging van het minimumloon.  
 
De impact van de wijziging per individu/huishouden is sterk afhankelijk van inkomen, 
omstandigheden en pensioenregeling waar gebruik van wordt gemaakt. Kwantitatief 
beeld is daarmee beperkt informatief, ook omdat de wijzigingen van het nieuwe 
pensioenstelsel hier doorheen lopen. Dit besluit doet niets af aan het doel van de 
franchise. Daarnaast is het niet ongebruikelijk dat er (kleine) wijzigingen zijn in de 
franchise als gevolg van wijzigingen in wet- en regelgeving. Bijvoorbeeld het wijzigen 
van de hoogte van de algemene heffingskorting heeft ook gevolgen voor de hoogte van 
de franchise. 
 
5. Caribisch Nederland 
De maatregelen in het Coalitieakkoord betreffen het minimumloon in Europees 
Nederland. De openbaren lichamen Bonaire, Sint-Eustatius en Saba (Caribisch 
Nederland) kennen elk een eigen wettelijk minimumloon met een systematiek die los 
staat van het wettelijk minimumloon in Europees Nederland. De noodzaak tot 
wijzigingen van het wettelijk minimumloon in Caribisch Nederland is een losstaand 
traject, ook tegen de achtergrond van de opgave met betrekking tot het ijkpunt voor het 
sociaal minimum in Caribisch Nederland. Het kabinet heeft aangegeven dat een 
bijzondere verhoging van het wettelijk minimumloon ook in Caribisch Nederland wordt 
21
beoogd . Dit is bevestigd in de bestuurlijke afspraken die de staatssecretaris van 
22
Koninkrijksrelatie en Digitalisering met de openbare lichamen heeft gemaakt.  
 
21
 Zie onder meer Kamerstukken II 2021/22, 35 925-IV, nr. 69. 
22
 Zie bijlagen bij Kamerstukken II 201-2022, 35 925-IV, nr. 69. 
 
 

 
De verhoging van het minimumloon heeft daarnaast diverse effecten in de 
loongerelateerde uitkeringsregelingen (uitkeringen uit WW, ZW, Wet op de 
arbeidsongeschiktheidsverzekering (WAO), Wet arbeidsongeschiktheidsverzekering 
zelfstandigen (WAZ), Wet werk en inkomen naar arbeidsvermogen (WIA), Wet Arbeid en 
Zorg (WAZO), Wet invoering extra geboorteverlof (WIEG) en de Wet betaald 
ouderschapsverlof (WBO)). Ten eerste stroomt een deel van de toekomstige 
uitkeringsgerechtigden in deze regelingen in op een hoger prijsniveau, doordat hun 
laatstverdiende loon hoger is dan het geval zou zijn zonder minimumloonsverhoging (dit 
geldt voor personen die op of net boven het minimumloon zitten). Ten tweede zorgt de 
minimumloonsverhoging voor een hoger maximum dag- en premieloon, waardoor een 
deel van de toekomstige uitkeringsgerechtigden op een hoger prijsniveau instroomt. In 
dit geval gaat om een groep hoger in het loongebouw. Ten derde stijgen de uitkeringen 
van het gehele zittend bestand in de WW, ZW, WIA, WAO en WAZ mee met het 
stijgingspercentage van het minimumloon, wat ook leidt tot hogere uitkeringslasten. Dit 
derde effect is – in tegenstelling tot de andere effecten bovenstaand – niet structureel, 
doordat het zittend bestand op enig moment in de toekomst volledig is uitgestroomd.  
 
Tot slot werkt de minimumloonsverhoging niet alleen door in de ondergrenzen van het 
lage-inkomensvoordeel (LIV en jeugd-LIV), maar ook in de bovengrenzen, waardoor er 
meer banen onder beide regelingen gaan vallen. Dit leidt tot meerkosten in 2024 
(vanwege uitbetaling in jaar t+1). Vanaf 2024 worden de grenzen van het LIV door 
middel van een wetswijziging zo gecorrigeerd dat de verhoging van het minimumloon 
geen budgettair effect meer heeft in het LIV. Op het J-LIV is er vanaf 2024 geen effect, 
omdat de regeling wordt afgeschaft. 
 
Tabel 5: Budgettaire effecten AMvB verhoging minimumloon 
x € 1 mln. (prijspeil 2022) 2022 2023 2024 2025 2026 2027 
WML-verhoging 2023 via AMvB 23 4.685 4.802 4.658 4.689 4.729 
   w.v. Sociale minimumuitkeringen 0 780 827 856 874 894 
      w.v. Macrobudget 0 432 453 467 480 493 
   w.v. Loongerelateerde uitkeringen 0 1.285 1.145 1.085 1.037 995 
   w.v. Werkgeversregelingen 0 0 179 0 0 0 
   w.v. AOW 0 2.340 2.369 2.436 2.495 2.556 
   w.v. Toeslagen 23 280 281 281 282 284 
              
IOAOW verlagen per 2023, afschaffen 2025 0 -855 -865 -1.077 -1.103 -1.128 
 
Tot slot werkt een hoger minimumloon normaliter door in de grenzen van de 
arbeidskorting, aan inkomstenkant van de Rijksbegroting. Deze doorwerking wordt 
voorkomen om te verhinderen dat het voordeel van de minimumloonsverhoging voor 
werknemers die in deeltijd minimumloon verdienen, wordt afgeroomd. 
 
8. Inkomenseffecten 
Tabel 6 toont de mediane inkomenseffecten van de maatregelen in deze AMvB. Het 
betreft hier inkomenseffecten van de bijzondere minimumloonsverhoging met 8,05 
procent per 1 januari 2023 en het verlagen van de IOAOW tot € 5 bruto per maand op 
dezelfde datum.  
 
  
 
 

 
Het meestijgen van de AOW met de minimumloonsverhoging en gelijktijdig verlagen van 
de IOAOW tot € 5 bruto per maand heeft voor AOW-gerechtigden hetzelfde effect op het 
bruto-inkomen. Door de progressie in het belastingstelsel neemt het netto-profijt echter 
af met het inkomen. 
 
Tabel 7: Inkomenseffecten AMvB (voorbeeldhuishoudens), 2023 
Voorbeeldhuishouden Inkomenseffect  
Alleenstaande   
Minimumloon 5,5% 
  
 
Alleenstaande ouder   
Minimumloon 5,5% 
  
 
Sociale minima/bijstandsgerechtigden   
Paar met kinderen 3,7% 
Alleenstaande 4,7% 
Alleenstaande ouder 2,8% 
  
 
AOW (alleenstaand)   
(alleen) AOW 3,2% 
AOW +10000 2,6% 
  
 
AOW (paar)   
(alleen) AOW 3,2% 
AOW +10000 2,5% 
AOW +30000 1,2% 
Bron: SZW-berekeningen 
 
Naast gevolgen op het inkomen van huishoudens in 2023, hebben de maatregelen in 
deze AMvB ook gevolgen op langere termijn. De minimumloonsverhoging leidt, via een 
hogere AOW, tot een hogere pensioenfranchise. Hierdoor gaan werknemers vanaf een 
hoger inkomen aanvullend pensioen opbouwen. Dat leidt tot een lager aanvullend 
pensioen voor werknemers op het moment dat zij de pensioengerechtigde leeftijd 
bereiken, waar op dat moment wel een hogere AOW tegenover staat. Ook verhoogt de 
hogere pensioenfranchise het belastbaar inkomen van werknemers. Voor de huidige 
generatie werknemers leidt de verhoging van het minimumloon, met daaraan gekoppeld 
de AOW en de pensioenfranchise dus tot een kleine schuif van de tweede naar de eerste 
pijler van hun toekomstige pensioenvoorziening. Omdat deze schuif niet optreedt voor 
huidige gepensioneerden – hun aanvullende pensioenuitkering staat immers al vast – 
hebben zij meer baat bij de hogere AOW. 
 
9. Regeldruk 
De inhoudelijke nalevingskosten (de kosten voor het kunnen voldoen aan de 
inhoudelijke verplichtingen zoals vastgelegd in wet- en regelgeving) en de 
administratieve lasten (het voldoen aan informatieverplichtingen voortvloeiend uit wet- 
en regelgeving van de overheid) vormen gezamenlijk de kosten die samenhangen met 
regeldruk. Aangezien de minimumloonsverhoging per 1 januari 2023 doorwerkt op alle 
gekoppelde regelingen en tegelijkertijd wordt doorgevoerd met de reguliere indexatie, 
levert dat geen extra inhoudelijke nalevingskosten of administratieve lasten op. De 
systematiek wijzigt namelijk niet voor werkgevers en uitvoerders.  
 
 
 

 
Internetconsultatie 
Gelet op de spoedeisendheid van de bijzondere minimumloonsverhoging per 1 januari 
2023, is besloten geen internetconsultatie uit te voeren op het conceptbesluit. Over het 
conceptbesluit heeft afzonderlijk overleg plaatsgevonden met sociale partners.  
 
Overleg sociale partners 
Dit besluit voorziet in een bijzondere verhoging van het minimumloon. Deze bijzondere 
minimumloonsverhoging raakt zowel werkgevers als werknemers. Eind mei 2022 werd 
het ontwerpbesluit dat uitging van een bijzondere minimumloonsverhoging met 2,5% 
per 1 januari 2023 besproken met sociale partners. In de augustusbesluitvorming heeft 
het kabinet besloten tot een bijzondere minimumloonsverhoging met 8,05% per 1 
januari 2023. Het gewijzigde ontwerpbesluit, waarin ook aanpassingen zijn doorgevoerd 
naar aanleiding van het advies van de Raad van State, is in september 2022 nogmaals 
besproken met een vertegenwoordiging van sociale partners.  
 
Sociale partners constateren dat de regering de in het coalitieakkoord voorgenomen 
bijzondere minimumloonsverhoging met in totaal 7,5% in één keer per 1 januari 2023 
doorvoert en deze verder verhoogt naar 8,05%. Dit met als doel om de basis van het 
inkomensgebouw versneld te verstevigen. De regering volgt hiermee mede het advies 
van het CPB om het inkomen van huishoudens met de laagste inkomens structureel te 
verbeteren. Dit maakt deze huishoudens weerbaarder tegen (toekomstige) financiële 
24
schokken zoals de hoge inflatie. Daarna wordt het minimumloon regulier geïndexeerd. 
Met dit besluit vervalt de in de hoofdlijnenbrief bijzondere verhoging wettelijk 
minimumloon aangekondigde minimumloonsverhogingen per 1 januari 2024 en 1 januari 
25
2025.  
 
In het SER-advies voor de middellange termijn (MLT-advies) wordt gepleit voor 
invoering van een minimumloon per gewerkt uur en verhoging van het minimumloon 
26
met behoud van de koppeling. Voor behoud van voldoende baankansen van werkenden 
aan de basis van de arbeidsmarkt werd ook een franchise voorgesteld voor de 
werkgeverslasten van de sociale verzekeringen, en werd voorgesteld dit te bezien in 
samenhang met het lage-inkomensvoordeel (LIV). Verhoging van het minimumloon is 
een stap in de richting die door het MLT-advies is aangegeven. Sociale partners 
concluderen echter dat er in het ontwerpbesluit geen aandacht is voor de in het MLT-
advies voorgestelde franchise en de voorgestelde samenhang met herziening van het 
LIV.  
 
Werkgeversorganisaties geven aan dat de stijging van het minimum(jeugd)loon in één 
keer substantiële gevolgen heeft voor de loonkosten en pleiten voor compensatie van 
overheidswege voor deze kosten. Ze merken op dat het kabinet de voorgenomen 
minimumloonsverhoging eerder doorvoert tegen de achtergrond van stijgende prijzen, 
maar dat ook ondernemers deze kostenstijging merken en waarschuwen daarbij voor 
een loon-prijsspiraal. Tot slot wijzen werkgeversorganisaties op het effect van de 
invoering van een minimumuurloon (beoogd per 1 januari 2024) op de loonkosten van 
werkgevers waarin de normale arbeidsduur meer dan 36 uur per week bedraagt.  
 
 
24
 CPB, Stresstest kosten van levensonderhoud, juni 2022. 
25
 Kamerstukken II 2021/22, 29504, nr. 1109 
26
 SER, Sociaal-economisch beleid 2021-2025 Zekerheid voor mensen, een wendbare economie en 
herstel van de samenleving, advies 21/08, juni 2021. 
 
 

 
De verhoging betreft zowel een bijzondere wijziging van de minimumlonen op grond van 
artikel 14, dertiende lid, van de Wml als de reguliere halfjaarlijkse indexatie per 1 
januari van een kalenderjaar op grond van artikel 14, eerste en tiende lid, van de Wml. 
De aanpassing van de minimumloonbedragen wordt geregeld met één algemene 
maatregel van bestuur (AMvB); in artikel 14, vijftiende lid, van de Wml is namelijk 
geregeld dat wanneer een bijzondere wijziging op grond van artikel 14, dertiende lid, 
van de Wml samenvalt met een toepassing van de reguliere halfjaarlijkse indexatie per 1 
januari of 1 juli van een kalenderjaar, de minimumloonbedragen in één AMvB opnieuw 
worden vastgesteld. Het opnieuw vaststellen van de minimumloonbedragen bij een 
reguliere indexatie gebeurt normaal gesproken bij ministeriële regeling. 
 
De bijzondere wijziging van het minimumloon is gebaseerd op artikel 14, dertiende lid, 
van de Wml. Daarin is geregeld dat de Minister van SZW telkens na verloop van een 
termijn van ten hoogste vier jaar, nagaat of er omstandigheden aanwezig zijn die een 
bijzondere wijziging wenselijk maken van het minimumloon. De regering heeft 
geconstateerd dat omstandigheden aanwezig zijn die een bijzondere wijziging van het 
minimumloon wenselijk maken; voor een toelichting op deze omstandigheden wordt 
verwezen naar paragaaf 2.a van het algemene deel van de nota van toelichting. Het 
percentage waarmee het minimumloon op deze grondslag wordt verhoogd is 8,05 
procent. 
 
Het minimummaandloon is na deze bijzondere verhoging vervolgens geïndexeerd 
conform de regels voor de halfjaarlijkse indexatie per 1 januari van een kalenderjaar 
(artikel 14, eerste en tiende lid, van de Wml). Artikel 14, vijftiende lid, van de Wml 
schrijft namelijk voor dat indien sprake is van een bijzondere wijziging, voor de 
toepassing van artikel 14, eerste en tiende lid, van de Wml wordt uitgegaan van het op 
grond van artikel 14, dertiende lid, van de Wml herziene bedrag. 
 
Voor het vaststellen van het indexatiepercentage wordt uitgegaan van het gemiddelde 
van de procentuele ontwikkeling van de contractlonen in de marktsector, de 
gepremieerde en gesubsidieerde sector en bij de overheid, zoals dat door het CPB wordt 
berekend (zie artikel 14, eerste en derde lid, van de Wml). Het percentage dat volgt uit 
de berekening van het CPB bedraagt 1,934 procent. Het op grond van artikel 14, 
dertiende lid, van de Wml herziene minimummaandbedrag, is met dit percentage 
verhoogd en vervolgens afgerond conform de regels van artikel 14, negende lid, van de 
Wml. Om tot de minimum week- en dagbedragen te komen, is de rekenregel in artikel 
14, tiende lid, van de Wml, toegepast op dit minimummaandloon. De uitkomst van deze 
berekeningen zijn de bedragen opgenomen in artikel I, waarmee de 
minimumloonbedragen, genoemd artikel 8, eerste lid, onderdeel a tot en met c, van de 
Wml, opnieuw worden vastgesteld. De nieuwe bedragen treden in de plaats van de 
huidige bedragen, genoemd in artikel 8, eerste lid, van de Wml.  
 
Artikel II. Wijziging Besluit inkomensondersteuning AOW-ers 
 
Met de onderhavige wijziging van artikel 2, eerste lid, van het Besluit 
inkomensondersteuning AOW-ers wordt het bedrag van de inkomensondersteuning 
verlaagd tot € 5,00 bruto per maand. De redenen voor deze verlaging worden toegelicht 
in paragraaf 4 van het algemene deel van deze nota van toelichting.  
 
 
 
 

 
Bijlage 1 – Beleidskeuzes uitgelegd: verhoging minimumloon per 1-1-2023 
 
Onderbouwing doeltreffendheid, doelmatigheid en evaluatie (CW 3.1) 
Doel(en) Met de buitengewone verhoging van het minimumloon wordt de basis van het 
inkomensgebouw verstevigd. De verhoging van het minimumloon die wordt geregeld 
met onderhavig besluit betreft een verhoging met generieke doorwerking. Alle aan het 
minimumloon gekoppelde regelingen stijgen mee. Dus ook bovenminimale regelingen. 
Dat betreft vooral loongerelateerde uitkeringen voor werkloosheid, ziekte en 
arbeidsongeschiktheid. Hier is voor gekozen om in 2023 de effecten van de hoge 
inflatie die mede het gevolg zijn van de oorlog in Oekraïne, en de mogelijke 
betaalbaarheidsproblemen die hieruit volgen voor huishoudens met de laagste 
inkomens, te dempen. 
Beleidsinstrument(en) Het gekozen beleidsinstrument is een verhoging van het wettelijk minimumloon met 
 generieke doorwerking op alle gekoppelde (uitkerings)regelingen. 
  
De regering wenst het minimumloon per 2023 te verhogen, mede met oog op de 
opgelopen inflatie. Hierom is gekozen om een verhoging via AMvB; verhoging via 
wetswijziging is op zijn vroegst in 2024 haalbaar. Bij deze verhoging stijgen alle aan 
het minimumloon gekoppelde regelingen mee. Dus ook bovenminimale regelingen. Dat 
betreft vooral loongerelateerde uitkeringen voor werkloosheid, ziekte en 
arbeidsongeschiktheid. 
 
Verhoging van het minimumloon is een passend instrument omdat dit direct impact 
heeft op de bestedingsmogelijkheden van de huishoudens met het laagste inkomen 
(minimumloonverdieners, sociale minima, AOW-gerechtigden zonder of met een klein 
aanvullend pensioen). Het instrument wordt dan ook door het CPB genoemd als 
beleidsoptie om de bestedingsmogelijkheden en de financiële buffer van de 
huishoudens met de laagste inkomens structureel te verhogen. Het instrument is per 
definitie doeltreffend omdat de overheid de hoogte van het verplichte minimumloon 
voor werknemers vaststelt (dat wordt gehandhaafd door de Nederlandse 
Arbeidsinspectie) en de hoogten van socialeminimumuitkeringen en de AOW bepaalt. 
Het is het naar de opvatting van de regering op dit moment passend om een generiek 
instrument (minimumloon met doorwerking in gekoppelde regelingen) in te zetten in 
plaats van instrumenten die specifiek zien op de energiekosten van huishoudens, 
omdat verbreden de prijsstijgingen zich verbreden naar onder andere levensmiddelen. 
 
De AMvB ziet op een minimumloonsverhoging op een moment waarop het 
minimumloon jaarlijks geïndexeerd wordt. In feite is sprake van een grotere indexatie 
dan normaal gesproken, met dezelfde doorwerking als normaliter, zodat de maatregel 
naar verwachting uitvoerbaar is. Door de generieke doorwerking van het minimumloon 
worden in 2023 niet enkel huishoudens met een laag inkomen bereikt, hier staat 
tegenover dat de maatregel op korte termijn kan worden doorgevoerd en dat de 
hogere inflatie niet enkel huishoudens met een laag inkomen treft. 
Een verhoging van het minimumloon per 1-1-2023 met onderhavig besluit leidt tot 
Financiële gevolgen 
hogere uitgaven in een groot aantal regelingen, voornamelijk op SZW-terrein.  
voor het Rijk 
 
x € 1 mln. (prijspeil 2022) 2022 2023 2024 2025 2026 2027 
WML-verhoging 2023 via AMvB 23 4.685 4.802 4.658 4.689 4.729 
   w.v. Sociale 
minimumuitkeringen 0 780 827 856 874 894 
      w.v. Macrobudget 0 432 453 467 480 493 
 
 

