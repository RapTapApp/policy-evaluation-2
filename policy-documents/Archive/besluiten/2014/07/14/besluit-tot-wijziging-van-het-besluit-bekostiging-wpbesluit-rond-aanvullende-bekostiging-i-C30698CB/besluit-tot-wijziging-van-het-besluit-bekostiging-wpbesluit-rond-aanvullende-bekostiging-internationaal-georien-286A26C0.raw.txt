 
 
Besluit van 25 juni 2014 
tot wijziging van het Besluit bekostiging WPO in verband met het bepalen van 
de voorwaarden voor aanvullende bekostiging van internationaal georiënteerd 
basisonderwijs  
 
 
 
 
Op de voordracht van de Staatssecretaris van Onderwijs, Cultuur en Wetenschap, van 
27 mei 2014, nr. WJZ/635231 (10185), directie Wetgeving en Juridische Zaken; 
 
Gelet op de artikelen 120, derde lid, en 121, van de Wet op het primair onderwijs; 
 
De Afdeling advisering van de Raad van State gehoord (advies van 4 juni 2014, nr. 
W05.14.0167/I); 
 
Gezien het nader rapport van de Staatssecretaris van Onderwijs, Cultuur en 
Wetenschap, van 23 juni 2014, nr. WJZ/642084 (10185), directie Wetgeving en 
Juridische Zaken; 
 
Hebben goedgevonden en verstaan: 
 
 
ARTIKEL I 
 
Het Besluit bekostiging WPO wordt als volgt gewijzigd: 
 
A 
 
Artikel 3a, derde lid, komt als volgt te luiden: 
3. In afwijking van het eerste lid, ontstaat aanspraak op bekostiging voor de uitgaven 
van 1 lid van het personeel op 1 juni voorafgaand aan het schooljaar waarin de 
bekostiging van een nieuw geopende school, bedoeld in artikel 121, tweede lid, eerste 
volzin, van de wet begint.  
 
B 
 
Na artikel 29 wordt een artikel ingevoegd, luidende: 
 
Artikel 29a Aanvullende bekostiging personeelskosten voor internationaal 
georiënteerd basisonderwijs 
1. Indien aan een basisschool een afdeling internationaal georiënteerd basisonderwijs is 
verbonden, wordt op basis van een aanvraag van het bevoegd gezag aanvullende 
bekostiging voor personeelskosten, bedoeld in artikel 120, derde lid, van de wet, 
 B10185.K-1 1 

 
NOTA VAN TOELICHTING 
 
ALGEMEEN 
 
1. Doel van dit besluit 
 
Het internationaal georiënteerd basisonderwijs (IGBO) is onderwijs bestemd voor 
leerlingen die in verband met de internationale arbeidsmobiliteit van de ouders voor 
langere tijd zijn aangewezen op onderwijs in het buitenland, maar nu tijdelijk in 
Nederland verblijven. Tijdens het verblijf in Nederland vallen deze leerlingen onder de 
Leerplichtwet 1969. De Wet van 19 april 2012 tot wijziging van de Wet op het primair 
onderwijs in verband met de wettelijke verankering van afdelingen voor internationaal 
georiënteerd basisonderwijs (Stb. 2012, 216) regelt met betrekking tot een IGBO-
afdeling als integraal onderdeel van een basisschool het volgende: 
 
• De mogelijkheid om voor de leerlingen van een IGBO-afdeling af te wijken van 
het gestelde in artikel 9, achtste lid, van de Wet op het primair onderwijs (WPO) (de 
verplichting om het onderwijs te geven in het Nederlands) en de voorwaarden 
waaronder dit mag. 
• Welke leerlingen tot een IGBO-afdeling kunnen worden toegelaten. 
• Onder welke voorwaarden een IGBO-afdeling voor bekostiging in aanmerking 
kan worden gebracht. 
• Onder welke voorwaarden de bekostiging van de IGBO-afdeling wordt beëindigd 
of de IGBO-afdeling wordt opgeheven.  
 
Met het onderhavige besluit worden de voorwaarden voor de aanvullende bekostiging 
voor IGBO-afdelingen geëxpliciteerd.  
 
IGBO wordt gegeven aan een afdeling van een bekostigde basisschool. Voor de 
afdelingen (als onderdeel van de school) zijn de bepalingen van de WPO dan ook 
onverkort van toepassing. Het IGBO is ontstaan uit de praktijk, vanuit scholen, 
internationale bedrijven en gemeenten. Vanaf het begin (1984) was de overheid bereid 
om een bijdrage te leveren aan de extra kosten van het IGBO. Dit op grond van 
pedagogische overwegingen maar ook vanwege de economische betekenis van het IGBO 
voor het vestigingsklimaat ter plaatse. De kosten voor het IGBO-onderwijs zijn per 
leerling aanzienlijk hoger dan voor het “gewone” basisonderwijs. Een belangrijk kenmerk 
van IGBO is het gebruik van het Engels als voertaal. Het is overigens niet zo dat de 
meerderheid van de buitenlandse leerlingen van IGBO-afdelingen ook van huis uit 
Engelstalig is. Dit betekent dat zij het Engels als vreemde taal moeten aanleren. Het 
onderwijs wordt voornamelijk gegeven door native speakers die uit het buitenland 
afkomstig zijn. Uiteraard moeten zij wel voldoen aan de criteria omtrent bevoegdheid tot 
het geven van onderwijs van artikel 3 van de WPO. Binnen het IGBO is de mobiliteit van 
leerlingen groot. Kinderen verblijven – gezien de mobiliteit van de ouders – relatief kort 
in het IGBO. Dit stelt speciale eisen aan inrichting en organisatie van het onderwijs: de 
groepen kunnen niet te groot zijn. De bekostiging vindt plaats via de reguliere 
bekostiging van de basisschool waarvan de afdeling IGBO deel uit maakt. De school 
ontvangt op grond van artikel 120, derde lid, van de WPO voor het IGBO een zelfde 
reguliere vergoeding als die voor de “gewone” leerling en daar boven op nog een 
aanvullende bekostiging per leerling. Daarnaast is sprake van een geldelijke bijdrage die 
voor een aanmerkelijk deel wordt betaald door de internationale bedrijven of 
organisaties waar één van de ouders werkzaam is (dit als onderdeel van de 
arbeidsvoorwaarden). Verder zijn de personeelskosten (werving, vestiging, bijscholing in 
internationaal verband) relatief hoog evenals de kosten van de Engelstalige 
leermiddelen. Daarom ontvangen scholen voor hun IGBO-leerlingen – naast de reguliere 
bekostiging – een aanvullende bekostiging. Dit gebeurt op dit moment op basis van 
artikel 123, tweede lid, van de WPO (bijzondere omstandigheden). Aangezien nu feitelijk 
moet worden gesproken van een structurele bekostiging, is bekostiging op basis van 
    B10185.K-1  3 

 
de kwartiersmakersvergoeding wordt bedoeld dat nieuwe scholen aanspraak op 
bekostiging van één personeelslid krijgen vanaf 1 juni voorafgaand aan het schooljaar 
waarin de school start. Zoals in het algemeen deel is aangegeven, wordt IGBO verzorgd 
in een afdeling van een bestaande, bekostigde school. Om die reden is het niet 
noodzakelijk om deze aanspraak ook voor IGBO-afdelingen te laten gelden. Een IGBO-
afdeling wordt immers niet gezien als een nieuwe school.  
 
Artikel I, onderdeel B 
Na artikel 29 wordt een nieuw artikel 29a ingevoegd waarmee het mogelijk wordt om 
aanvullende bekostiging voor personeelskosten op grond van artikel 120, derde lid, van 
de WPO toe te kennen ten behoeve van internationaal georiënteerd basisonderwijs aan 
een IGBO-afdeling. Het gaat hierbij om bekostiging voor extra formatie bovenop de 
reguliere formatie. Om de personele kosten van deze extra fte’s te bepalen worden de 
extra fte’s eerst verhoogd met een factor 1,0811 in verband met de compensatie-uren 
die per fte worden toegekend in het kader van de mindering van het aantal te werken 
uren (10% arbeidsduurverkorting). Om de vervanger te kunnen betalen wordt de 
bekostiging verhoogd met 8,11%. De bedragen voor de bijbehorende bekostiging voor 
de materiële instandhouding zullen jaarlijks bij ministeriële regeling worden vastgesteld. 
Deze bekostiging wordt slechts toegekend als het aantal IGBO-leerlingen op 1 oktober 
van het voorafgaande schooljaar ten minste 11 leerlingen bedraagt. Het aantal 
leerlingen op 1 oktober van jaar t-1  bepaalt de omvang van de bekostiging voor het 
schooljaar t/t+1. Het wordt mogelijk extra bekostiging toe te kennen indien tenminste 
11 leerlingen aan een IGBO-afdeling internationaal georiënteerd basisonderwijs volgen. 
Dit vanwege het feit dat tenminste dit aantal leerlingen aanwezig moet zijn om deze 
vorm van onderwijs te kunnen geven. Tot aan 150 leerlingen krijgt een IGBO-afdeling 
per 10 leerlingen extra steeds 0,1 fte extra. Vanaf 150 leerlingen krijgt een IGBO-
afdeling per 15 leerlingen extra 0,1 fte extra.  
 
De omvang van de bekostiging is afhankelijk van het aantal leerlingen internationaal 
georiënteerd basisonderwijs. Vanaf het schooljaar 2014-2015 wordt de omvang van 
deze bekostiging vastgesteld aan de hand van een digitaal E-formulier. Dit formulier 
wordt vastgesteld in de Regeling bekostiging personeel PO 2014-2015.  
 
Artikel II 
De Wet van 19 april 2012 tot wijziging van de Wet op het primair onderwijs in verband 
met de wettelijke verankering van afdelingen voor internationaal georiënteerd 
basisonderwijs (Stb. 2012, 216) is gepubliceerd in het Staatsblad, maar nog niet in 
werking getreden. Het streven is om de wet en onderhavig besluit op hetzelfde moment 
met ingang van 1 augustus 2014 in werking te laten treden. In artikel II is de 
mogelijkheid voor terugwerkende kracht opgenomen om het mogelijk te maken 
inwerkingtreding met ingang van 1 augustus 2014 te regelen. Dit voor het geval de 
procedure voor dit besluit na 1 augustus 2014 is afgerond. De bekostiging wordt elk 
schooljaar met ingang van 1 augustus 2014 toegekend. Door dit besluit eventueel met 
terugwerkende kracht met ingang van 1 augustus 2014 in werking te laten treden, is het 
mogelijk om de aanvullende bekostiging met ingang van die datum in te laten gaan. 
Anders moet de inwerkingtreding een jaar worden uitgesteld. Dat betekent dat de IGBO-
afdelingen voor het schooljaar 2014/2015 dan nog een jaar moeten worden bekostigd 
op basis van artikel 123, derde lid, van de WPO (bijzondere bekostiging). 
 
 
 
 
 
 
 
 
    B10185.K-1  5 

