,Besluit van de Minister van Buitenlandse Zaken van               
met nr. DCM/RL-1121/2014, tot aanwijzing van posten bevoegd tot het verstrekken van 
paspoorten of identiteitskaarten  
 
De Minister van Buitenlandse Zaken, 
 
 
Gelet op artikel 40, eerste lid, onderdeel d, derde lid, onderdeel c en vierde lid, van de 
Paspoortwet; 
 
Besluit: 
 
Artikel 1 
1. De hoofden van de in bijlage I genoemde posten zijn bevoegd tot het verstrekken van: 
a. nationale paspoorten; 
b. reisdocumenten voor vluchtelingen; 
c. reisdocumenten voor vreemdelingen; 
d. faciliteitenpaspoorten; 
e. tweede paspoorten;  
f. noodpaspoorten en 
g. laissez-passers. 
2. De hoofden van de in bijlage II genoemde posten zijn bovendien bevoegd tot het verstrekken 
van Nederlandse identiteitskaarten.  
 
Artikel 2 
Het besluit van de Minister van Buitenlandse Zaken van 4 februari 2014, nr. DCM/RL-0088/2014 
tot aanwijzing van posten bevoegd tot het verstrekken van reisdocumenten en identiteitskaarten 
wordt ingetrokken. 
 
Artikel 3 
Dit besluit treedt in werking op het moment dat het besluit met nr. DCM/RL-1120/2014 tot 
aanwijzing van posten bevoegd tot het verstrekken van paspoorten en identiteitskaarten, in 
werking treedt. 
 
 
De Minister van Buitenlandse Zaken, 
namens deze,  
 
 
 
 
 
De directeur-generaal Europese Samenwerking 
Drs. R.E. de Groot 

