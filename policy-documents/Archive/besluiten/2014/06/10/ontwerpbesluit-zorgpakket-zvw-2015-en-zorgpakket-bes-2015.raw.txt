 
 
 
Besluit van 
 
 
 
houdende wijziging van het Besluit zorgverzekering  
in verband met het zorgpakket Zvw 2015 en wijziging van  
het Besluit zorgverzekering BES in verband met het 
zorgpakket BES 2015 
 
 
 
Op de voordracht van Onze Minister van Volksgezondheid, Welzijn en Sport van 
(datum, kenmerk); 
 
Gelet op de artikelen 11 van de Zorgverzekeringswet, 2, tweede lid, van de Wet 
marktordening gezondheidszorg, 5, eerste lid, van de Wet toelating zorginstellingen en 
18.4.1, eerste lid, van de Invoeringswet openbare lichamen Bonaire, Sint Eustatius en 
Saba; 
 
De Afdeling advisering van de Raad van State gehoord (advies van, no.); 
 
Gezien het nader rapport van Onze Minister van Volksgezondheid, Welzijn en Sport van 
datum, kenmerk; 
 
Hebben goedgevonden en verstaan: 
 
 
Artikel I 
Het Besluit zorgverzekering wordt als volgt gewijzigd: 
 
A 
 
Artikel 2.1 wordt als volgt gewijzigd: 
1. In het eerste lid wordt na “2.15” ingevoegd: met uitzondering van vormen van zorg of 
diensten die voor de verzekerden kunnen worden bekostigd op grond van een wettelijk 
voorschrift.  
2. In het vijfde lid wordt “artikel 2.4 of 2.8” vervangen door “de artikelen 2.4, 2.8 of 2.9” 
en wordt “vier jaar” vervangen door: zeven jaar. 
3. Er wordt een lid toegevoegd, luidende: 
6. De zorg en diensten, bedoeld in het eerste lid, omvatten niet geestelijke 
gezondheidszorg als bedoeld in artikel 10.2, eerste lid, van de Jeugdwet aan jeugdigen 
als bedoeld in artikel 1.1 van die wet. 
1 
 

 
 
b. niet gepaard gaat met verblijf als bedoeld in artikel 2.12, en 
c. geen kraamzorg als bedoeld in artikel 2.11 betreft.  
2. Onder de zorg, bedoeld in het eerste lid, valt niet verzorging van verzekerden tot 
achttien jaar, tenzij er sprake is van verzorging vanwege complexe somatische 
problematiek of vanwege een lichamelijke handicap, waarbij: 
a. sprake is van behoefte aan permanent toezicht, of 
b. vierentwintig uur per dag zorg in de nabijheid beschikbaar moet zijn en die zorg 
gepaard gaat met een of meer specifieke verpleegkundige handelingen. 
 
Artikel 2.11 
Kraamzorg omvat zorg zoals kraamverzorgenden die plegen te bieden aan moeder en 
kind in verband met een bevalling, gedurende ten hoogste tien dagen, te rekenen vanaf 
de dag van bevalling.  
 
Artikel 2.12 
1. Verblijf omvat verblijf gedurende een onafgebroken periode van ten hoogste 
1095 dagen, dat medisch noodzakelijk is in verband met de geneeskundige zorg, 
bedoeld in artikel 2.4, of in verband met chirurgische tandheelkundige hulp van 
specialistische aard als bedoeld in artikel 2.7, al dan niet gepaard gaande met 
verpleging, verzorging of paramedische zorg.  
2. Een onderbreking van ten hoogste dertig dagen wordt niet als onderbreking 
beschouwd, maar deze dagen tellen niet mee voor de berekening van de drie jaar. 
3. In afwijking van het tweede lid tellen onderbrekingen wegens weekend- en 
vakantieverlof mee voor de berekening van de drie jaar. 
 
G 
 
In artikel 2.16d wordt “artikel 2.12” telkens vervangen door: artikel 2.11. 
 
H 
 
Artikel 2.17, eerste lid, wordt als volgt gewijzigd: 
1. Onder verlettering van de onderdelen c en d tot d en e wordt een nieuw onderdeel c 
ingevoegd, luidende: 
c. zorg als bedoeld in artikel 2.10, eerste lid,. 
2. In onderdeel e (nieuw) wordt “bedoeld in artikel 2.5, onderdeel d” vervangen door: 
bedoeld in artikel 2.5, eerste lid, onderdeel d, alsmede de kosten van vervoer, bedoeld 
in artikel 2.5, tweede lid.  
 
Artikel II 
Artikel 5 van het Besluit uitbreiding en beperking werkingssfeer WMG komt te luiden:  
1. De artikelen 50 tot en met 56 van de wet zijn niet van toepassing op zorg verleend 
onder eigen verantwoordelijkheid door verpleegkundigen en verzorgenden in de 
individuele gezondheidszorg. 
2. In afwijking van het eerste lid zijn de artikelen 50 tot en met 56 van de wet van 
toepassing indien de zorg, verleend onder eigen verantwoordelijkheid door 
verpleegkundigen en verzorgenden in de individuele gezondheidszorg, zorg is als 
omschreven in artikel 2.10 van het Besluit zorgverzekering.  
 
  
 
3 
 

 
 
 
Nota van toelichting 
 
 
1. Algemeen 
 
1.1 Inleiding en samenvatting 
 
Zorgpakket Zvw 2015 
 
Met dit besluit is het op grond van de Zorgverzekeringswet (Zvw) vastgestelde Besluit 
zorgverzekering (Bzv) met ingang van 1 januari 2015 gewijzigd in verband met 
aanpassingen in de te verzekeren prestaties Zvw (verder te noemen: basispakket).  
 
Het gaat allereerst om de volgende uitbreidingen van het basispakket vanwege de 
1
hervorming langdurige zorg, zoals afgesproken in het Regeerakkoord en nader is 
2
uitgewerkt in de brieven aan de Tweede Kamer der Staten-Generaal van 25 april 2013 , 
3 4 5 6
9 juli 2013 , 6 november 2013 , 4 maart 2014 en 24 maart 2014 :   
- zintuiglijk gehandicaptenzorg; 
- verpleging en verzorging zonder verblijf; 
- het tweede en derde jaar intramurale op behandeling gerichte geestelijke 
gezondheidszorg (ggz). Het eerste jaar verblijf – en overigens ook alle 
ambulante ggz - maakte al onderdeel uit van het basispakket.., 
Er is intensief gesproken met betrokken partijen over de transitie van deze zorg naar de 
Zvw. Met de brief van 29 maart 2014 is de Tweede Kamer daarover geïnformeerd en zijn 
de werkafspraken, samen met transitieplannen per deelterrein en het bijbehorende 
7
communicatieplan aan de Tweede Kamer gezonden .  
 
Het Bzv is voorts gewijzigd vanwege de afspraak in het Regeerakkoord over de invoering 
van de Jeugdwet. Deze wijziging betreft: 
- het schrappen van de bepaling over dyslexiezorg uit het Bzv omdat zorg samen 
met jeugd-ggz met ingang van 1 januari 2015 onder de reikwijdte van de 
Jeugdwet valt.  
 
Daarnaast is het Bzv gewijzigd vanwege: 
- het regelen van de bevoegdheid om hulpmiddelen voorwaardelijk tot het 
basispakket te kunnen toelaten en het aanpassen van de termijn voor de 
voorwaardelijke toelating; 
- het opnemen voor zwangere vrouwen van de niet-invasieve prenatale test 
(NIPT) in het basispakket en het niet meer vergoeden van de combinatietest 
voor zwangere vrouwen vanaf zesendertig jaar;    
                                                
 
1
 Kamerstukken II 2010/11, 32 417, nr. 15. 
2
 Kamerstukken II 2012/13, 30 597, nr. 296. 
3
 Kamerstukken II 2012/13, 30 597, nr. 368. 
4
 Kamerstukken II 2013/14, 30 597, nr. 380. 
5
 Kamerstukken II 2013/14, 29 538, nr. 158. 
6
 Kamerstukken II 2013/14, 30 597, nr. 427. 
7
 Kamerstukken II  2013/14, 30 597, 428.  
 
5 
 

 
 
uiteindelijk ook minder snel een beroep op verblijf uit hoofde van de Wlz. Zij kunnen 
omgekeerd sneller naar huis ingeval van een ziekenhuisopname.  
Verpleging en verzorging kunnen ook geboden worden aan mensen die zelfstandig 
wonen binnen een setting van geclusterde (huur of koop) woningen (aanleunwoningen) 
en dergelijke.  
 
Door deze zorg in het basispakket op te nemen, is de zorgverzekeraar verantwoordelijk 
voor het hele geneeskundige domein, van verpleging en verzorging thuis tot en met 
opname in het ziekenhuis. Zo is er ook een financiële prikkel voor het leveren van 
kwalitatief goede zorg dichtbij mensen thuis. 
 
Bij de verzorging (zonder verblijf) waarop de Zvw met ingang van 1 januari 2015 
betrekking heeft, is er in het algemeen sprake van medische problematiek of een hoog 
risico daarop. Vooral mensen bij wie de gezondheidssituatie snel kan veranderen en 
verslechteren en die dikwijls al (intensief) te maken hebben met huisartsenzorg of 
ziekenhuiszorg zullen hier gebruik van maken.  
 
De opname van verpleging en verzorging in het basispakket en de wijze waarop dit met 
dit besluit is geregeld, is in lijn met voorstellen die het Zorginstituut Nederland hiervoor 
9
heeft gedaan in zijn advies “Verpleging ‘in de wijk’: van samenhang verzekerd” . Het 
Zorginstituut Nederland concludeert in dat rapport dat het wenselijk en mogelijk is de 
verpleegkundige zorg in de eigen omgeving binnen de Zvw een welomschreven plek te 
geven die uitgaat van de zorgvraag en ruimte biedt voor de professionele ontwikkeling 
van de beroepsgroep. De verpleegkundige zorg is onontbeerlijk voor groepen als 
chronisch zieken en ouderen die zo lang mogelijk zelfstandig willen functioneren in de 
eigen omgeving. Het opheffen van de kunstmatige scheidslijn tussen de Zvw- en AWBZ-
verpleging in de eigen omgeving geeft, naar de mening van het Zorginstituut Nederland, 
een basis voor integrale zorg in de eerste lijn. Het Zorginstituut Nederland geeft in dat 
rapport aan dat ook de AWBZ-functie persoonlijke verzorging in de zin van activiteiten in 
het kader van ADL onder “zorg zoals verpleegkundigen die plegen te bieden” valt. De 
verpleging en verzorging, zo stelt het Zorginstituut Nederland, zijn zozeer met elkaar 
verweven dat inhoudelijk de twee functies eigenlijk niet te scheiden zijn.  
 
1.4. Intramurale op behandeling gerichte geneeskundige zorg 
 
In het Regeerakkoord is afgesproken dat de langdurige intramurale ggz wordt 
overgeheveld naar de Zvw. 
10
Op 21 januari 2014 is de motie van de leden Keijzer en Bergkamp aanvaard. In deze 
motie wordt de regering opgeroepen om mensen die langdurig zijn aangewezen op ggz-
zorg niet over te hevelen naar de Zvw, maar uit te werken voor de Wlz en de Kamer 
daarover te informeren.  
Ten behoeve van een goede invulling van de motie is uitvoerig gesproken met 
patiënten- en aanbiederorganisaties. Het uitgangspunt bij deze consultaties is geweest 
dat mensen met psychische problemen de juiste zorg en ondersteuning kunnen krijgen 
in zowel de Zvw, de Wmo 2015, als de Wlz. Concreet heeft dit geresulteerd in het  
kabinetsbesluit zoals beschreven in de brief van 24 maart 2014. Voor de Zvw betekent 
                                                
 
9
 Rapport van het Zorginstituut Nederland van 14 december 2010, 2010142117. 
10
 Kamerstukken II 2013/14, 30 597, nr. 397 
 
7 
 

 
 
van dienstverlening te vergroten, de kosten te beheersen en informatie over de zorg- en 
ondersteuningsvraag van cliënten te kunnen delen, zodat de juiste hulp wordt verleend.  
In de bekostiging van wijkverpleging wordt de beschikbaarheid van de verpleegkundige 
functie voor deelname aan de sociale wijkteams, geborgd. Dit betekent dat 
zorgverzekeraars met gemeenten afspraken zullen moeten maken over de afstemming 
tussen zorg en maatschappelijke ondersteuning in de wijk. 
 
1. 7. Consultatie 
 
De besluitvorming over de met het onderhavige besluit geregelde te verzekeren 
prestaties zintuiglijk gehandicaptenzorg, verpleging en verzorging en intramurale op 
behandeling gerichte ggz alsmede de toelichting is afgestemd met de meest betrokken 
organisaties. Naast Zorgverzekeraars Nederland (ZN), het Zorginstituut Nederland, en 
de Nederlandse Zorgautoriteit (NZa) gaat het bij de zintuiglijk gehandicaptenzorg om de 
Vereniging Gehandicaptenzorg Nederland (VGN), de Oogvereniging, de Nederlandse 
Federatie van Ouders van Dove Kinderen (FODOK), de Vereniging voor mensen met een 
Visuele beperking (VIVIS), Samenwerkende Instellingen Auditieve Communicatie Sector 
(SIAC) en de Vereniging van Nederlandse Gemeenten (VNG), bij verpleging en 
verzorging om het Branchebelang Thuiszorg Nederland (BTN), Verpleegkundigen en 
Verzorgenden Nederland (V&VN), Actiz, de Nederlandse Patiënten en Consumenten 
Federatie (NPCF) en de VGN en bij de ggz om GGZ-Nederland, RIBW Alliantie, Federatie 
Opvang en Landelijk Platform GGZ.  
Met deze organisaties zijn werkafspraken gemaakt over de transitie en wordt periodiek 
overlegd om te komen tot een goede transitie van deze zorg naar het basispakket. 
 
1.8. Zorgvuldige overgang naar de Zvw 
 
Om de continuïteit van zorg voor cliënten te borgen is met ZN het volgende afgesproken. 
Zorgverzekeraars beschouwen het op 31 december 2014 in zorg zijn of het op 
31 december 2014 hebben van een geldig indicatiebesluit dat op 1 januari 2015 nog niet 
is verlopen, als het in het bezit zijn van een geldige verwijzing voor de zorg die van de 
AWBZ is overgeheveld naar het basispakket.  
Voorts is afgesproken dat mensen die op 31 december 2014 al zorg genieten, op 
1 januari 2015 hun zorgaanbieder kunnen behouden, ook als zij een verzekering hebben 
die de overgehevelde zorg in natura heeft verzekerd en hun zorgaanbieders niet door 
hun zorgverzekeraars gecontracteerd zijn. De zorgverzekeraar zal dan geen gebruik 
maken van zijn mogelijkheid om op grond van artikel 13 van de Zvw slechts een deel 
van de rekening te vergoeden.  
 
Het is belangrijk om cliënten en zorgverleners eenduidig en goed te informeren over de 
wijzigingen in de Zvw en de overgang van de AWBZ naar de Zvw. Dit wordt 
meegenomen in het overkoepelende communicatieplan waar partijen gezamenlijk 
uitvoering aan geven. 
 
  
 
9 
 

 
 
implementatiekosten en aanloopkosten over de eerste twee jaar komen ten laste van het 
BKZ. Daarbij is de verwachting dat dit in totaal ongeveer circa € 450 000 kost. 
 
1.10. Gevolgen voor regeldruk  
De maatregelen in dit besluit leiden niet tot extra administratieve lasten en 
nalevingskosten. Zorgaanbieders maken ook nu al afspraken over de te leveren zorg, 
wisselen gegevens uit over de zorgconsumptie van de cliënten/patiënten en brengen de 
kosten van zorg in rekening. Dat gebeurt voor die zorg die met het onderhavige besluit 
naar het basispakket is overgeheveld echter per 1 januari 2015 niet meer met het 
zorgkantoor, maar met de zorgverzekeraar. Voor de zorgverzekeraar en cliënten sluit het 
aan bij reguliere informatiestromen zoals deze nu al zijn georganiseerd tussen 
zorgaanbieders, zorgverzekeraars en cliënten.  
1.11. Fraudetoets 
 
Het ontwerpbesluit is getoetst op fraudegevoeligheid aan de hand van de vragenlijst 
15
zoals die ten behoeve van de fraudetoets is opgesteld . Conform de instructie is het 
ontwerpbesluit eerst binnen het ministerie van Volksgezondheid, Welzijn en Sport (VWS) 
op fraudegevoeligheid getoetst.  
 
Van een aantal onderdelen is het frauderisico als laag ingeschat. Daarbij gaat het om de 
zintuiglijk gehandicaptenzorg, de langdurige intramurale ggz en de kleine wijzigingen 
van vooral technische aard. Geconstateerd is dat voor de zintuiglijk gehandicaptenzorg 
geldt dat de omvang van de zorgvraag (beperkt aantal cliënten), de aard van de 
zorgvraag (vaak korte trajecten) en de inrichting van het aanbod (beperkt aantal 
gespecialiseerde instellingen), de eigenschappen van de zorgvragers (zo snel mogelijk zo 
zelfredzaam mogelijk willen zijn) ervoor zorgen dat het frauderisico als laag wordt 
ingeschat. Voor de langdurige intramurale ggz is geconstateerd dat het slechts gaat om 
verschuiving van de jaargrens, zodat ook hierbij het frauderisico als gevolg van de 
wijziging van het onderhavige besluit laag is ingeschat. Ook voor de overige kleine 
wijzigingen van vooral technische aard is het frauderisico laag ingeschat.  
 
Bij de uitbreiding van het pakket met verpleging en verzorging gaat het om een 
omvangrijke zorgvraag en een omvangrijk zorgaanbod. De kosten die met deze zorg 
gemoeid zijn worden geraamd op circa € 3,1 miljard in 2015. Dit onderdeel is in het 
kader van de fraudetoets voorgelegd aan externe partijen.  
De volgende risico’s zijn door partijen benoemd: de rol en positie van de 
(wijk)verpleegkundige (combinatie van  indicatiestelling en zorglevering), het toezicht op 
de zorglevering, de bekostiging en tariefstelling, het onderaannemerschap, de naar 
verwachting van partijen in de praktijk gehanteerde afbakening tussen verblijf onder de 
Zvw en onder de Wlz alsmede de afwenteling naar andere domeinen zoals de Wmo 
2015, U-bochtconstructies en de mogelijke (impliciete) voortgang van regelarme 
experimenten. Ook is genoemd dat de formulering “plegen te bieden” erg open en breed 
is.  
In het overleg werd ook geconstateerd dat een aantal van de genoemde risico’s voorzien 
en zo goed als mogelijk geredresseerd worden. Tevens zijn er risico’s benoemd die 
                                                
 
15
 Kamerstukken II 2013/14, 28 828, nr. 57. 
 
11 
 

 
 
Onder “wettelijke voorschriften” vallen ook gemeentelijke verordeningen inzake de 
Jeugdwet en de Wmo 2015. Bedoelde “wettelijke voorschriften” hebben geen betrekking 
op wettelijke voorschriften bij of krachtens de Zvw. De rechten en plichten van de 
verzekerde vloeien immers voort uit de door hem afgesloten zorgverzekering en niet uit 
de Zvw. 
 
Voor jeugdigen wordt de ggz met ingang van 1 januari 2015 op grond van de Jeugdwet 
bekostigd. In artikel 10.2, tweede lid, van de Jeugdwet is daarom bepaald dat de 
prestaties, bedoeld in artikel 11, eerste lid, van de Zvw waarop een verzekerde jegens 
zijn zorgverzekeraar recht op heeft, niet omvatten ggz aan jeugdigen. In het nieuwe 
zesde lid van artikel 2.1 is omwille van de duidelijkheid geregeld dat het basispakket 
deze ggz-zorg niet omvat. Het betreft de ggz zoals omschreven in artikel 10.2, eerste 
lid, van de Jeugdwet aan jeugdigen als bedoeld in artikel 1.1 van die wet. Het gaat bij 
jeugdigen om:  
- jeugdigen tot achttien jaar; 
- jeugdigen vanaf achttien jaar die volgens adolescentenstrafrecht zijn berecht, en 
- jeugdigen tussen de achttien en drieëntwintig jaar die voor hun achttiende al 
(voormalige provinciale) jeugdzorg ontvangen en deze nog moeten afmaken 
(doorloopregeling) of binnen een half jaar opnieuw nodig hebben.  
 
Bevoegdheid voorwaardelijke toelating hulpmiddelen 
 
De afgelopen jaren is voor verschillende sectoren (geneeskundige zorg, extramurale 
geneesmiddelen) voorwaardelijke toelating mogelijk gemaakt om patiënten sneller 
toegang te geven tot veelbelovende interventies en tegelijkertijd meer zicht te krijgen 
op de (kosten)effectiviteit van deze interventies. Met deze wijziging van artikel 2.1, 
tweede lid, van het Bzv wordt, conform eerdere verzoek van de Tweede Kamer (motie 
16
van de leden Schippers en Agema ), voorwaardelijke toelating per 2015 ook mogelijk 
voor de extramurale hulpmiddelen. Voor de intramurale hulpmiddelen is voorwaardelijke 
toelating sinds 2012 wettelijk mogelijk gemaakt. Hiermee wordt het makkelijker voor 
veelbelovende nieuwe hulpmiddelen om hun weg te vinden naar het verzekerde pakket 
waardoor op deze terreinen veelbelovende innovaties voor patiënten toegankelijk 
worden. Uiteraard wel onder de voorwaarde dat de (kosten)effectiviteit van deze 
hulpmiddelen middels onderzoek in de periode van voorwaardelijke toelating wordt 
aangetoond. Alleen bij bewezen effectiviteit en inzicht in kosteneffectiviteit kan de 
minister een besluit nemen om een voorwaardelijk toegelaten hulpmiddel definitief te 
laten instromen in het pakket. Voorwaarde om in de loop van 2015 extramurale 
hulpmiddelen voorwaardelijk te kunnen toelaten, is dat er voldoende financiële ruimte 
beschikbaar is binnen het hulpmiddelenkader.  
 
Daarnaast is artikel 2.1, tweede lid, van het Bzv gewijzigd omdat voorwaardelijke 
toelating momenteel niet toegankelijk is voor interventies waarvoor meer dan vier jaar 
nodig is om de ontbrekende onderzoeksgegevens te genereren. In de meeste gevallen is 
dat ook de bedoeling. De periode van maximaal vier jaar was gekozen om een evenwicht 
te vinden tussen de verantwoordelijkheid van het veld om onderzoek te doen naar de 
(kosten)effectiviteit van de interventie enerzijds, en de mogelijkheid om het onderzoek 
het laatste zetje te geven via voorwaardelijke toelating anderzijds. Deze periode van 
                                                
 
16
 Kamerstukken II 2006/07 30 800 XVI, nr.92 
 
13 
 

 
 
voor vrouwen jonger dan zesendertig die geen medische indicatie hebben uitgesloten 
van het basispakket. 
19
In de brief van 28 maart 2014 , is de Tweede Kamer geïnformeerd over het voornemen 
om het advies van de Gezondheidsraad omtrent het afschaffen van de leeftijdsgrens 
over te nemen en de NIPT per 1 januari 2015 op te nemen in het basispakket, ook voor 
vrouwen jonger dan zesendertig jaar. Met onderdeel B is artikel 2.4, eerste lid, 
onderdeel a, subonderdeel 2°, gewijzigd en hier invulling aan gegeven. De toegang en 
de vergoeding tot de prenatale screening en invasieve diagnostiek is als volgt 
aangepast: 
- er wordt geen onderscheid meer gemaakt op basis van leeftijd voor de toegang 
en vergoeding van prenatale screening en invasieve diagnostiek; 
- de combinatietest wordt niet meer vergoed uit het basispakket (tenzij er sprake 
is van een medische indicatie); 
- zwangere vrouwen krijgen aanspraak op de NIPT en invasieve diagnostiek, 
indien zij hiervoor een medische indicatie hebben of een combinatietest hebben 
gedaan waaruit een aanmerkelijke kans op een chromosomale afwijking is 
gebleken. 
Voor de Zvw betekent dit het gelijk trekken van de aanspraken van vrouwen van 
zesendertig jaar en ouder met de aanspraken van vrouwen van jonger dan zesendertig 
jaar. Dit betekent dat vrouwen van zesendertig jaar en ouder enkel op basis van hun 
leeftijd vanaf 1 januari 2015 geen aanspraak meer hebben op vergoeding van de 
invasieve diagnostiek.  
Ook bij de vergoeding van de combinatietest zal geen onderscheid meer worden 
gemaakt op basis van leeftijd. De ongeveer 150 000 zwangere vrouwen jonger dan 
zesendertig jaar moeten de combinatietest nu al zelf betalen. Door het afschaffen van de 
leeftijdsgrens gaan ongeveer 30 000 zwangere vrouwen van zesendertig jaar en ouder 
de combinatietest zelf betalen.  
Een medische indicatie kan op basis van medische gronden a priori aanwezig zijn of 
vastgesteld worden door middel van een combinatietest.  
Alle vrouwen krijgen toegang tot de NIPT, indien zij een combinatietest hebben gedaan 
waarvan de uitslag, in medische termen, “positief” was. Dit wordt in 
subonderdeel 2˚aangeduid met de woorden “een aanmerkelijke kans op een 
chromosomale afwijking”. De beroepsgroep gebruikt daarvoor doorgaans een kans van 
1/200 of groter. De verwachting is dat de NIPT voor een groot deel de invasieve 
diagnostiek kan vervangen. Bij een “positieve” NIPT is nog wel invasieve diagnostiek 
nodig om zekerheid te krijgen of sprake is van een chromosomale afwijking. Indien dat 
het geval is wordt deze invasieve diagnostiek vergoed uit de Zvw. 
 
Onderdeel C en H (voor zover het de reiskosten van de donor betreft) 
 
In het Bzv is geregeld dat reiskosten die de donor maakt ten behoeve van de voor 
rekening van de zorgverzekering komende transplantatie ten laste van de 
zorgverzekering worden vergoed. Het gaat daarbij om de kosten in de laagste klasse van 
het openbaar vervoer, dan wel, indien medisch noodzakelijk, de kosten van vervoer per 
auto. Regelmatig komt het echter voor dat deze vergoeding niet bij de donor terecht 
komt. In verband daarmee is besloten om de donor recht op vergoeding van deze 
                                                
 
19
 Kamerstukken II  2013/14, 29 323, nr. 90 
 
15 
 

 
 
 
Naast de behandeling van de persoon met een zintuiglijke beperking gaat het ook om 
(indirect) systeem gerichte “mede”behandeling van ouders/verzorgenden, kinderen en 
volwassenen, rondom de persoon met een zintuiglijke beperking, die vaardigheden 
aanleren in het belang van de persoon met deze beperking. 
In die gevallen waarin er sprake is van het “meebehandelen” van de ouders of andere 
personen in de omgeving van het kind met een zintuiglijke beperking vallen alle kosten 
onder de verzekering van het kind en is het eigen risico niet van toepassing. In geval 
van volwassen mensen met een zintuiglijke beperking vallen alle kosten eveneens onder 
de verzekering van de persoon met een deze beperking. De kosten vallen dan onder het 
eigen risico van deze volwassene met een zintuiglijke beperking. 
 
Onder de overgehevelde zorg vallen niet: 
- onderdelen van de zorg die betrekking hebben op het ondersteunen bij het 
maatschappelijk functioneren, 
- de complexe, langdurige en levensbrede ondersteuning aan volwassen 
doofblinden en volwassen prelinguaal doven. Als deze groep een beroep moet 
doen op multidisciplinaire op behandeling gerichte zintuiglijk gehandicaptenzorg 
(zijnde niet de hier bedoelde ondersteuning) valt die zorg uiteraard ook voor 
deze groep onder de Zvw, als die daar redelijkerwijs op is aangewezen.  
 
De uit de AWBZ overgehevelde zorg, is met dit besluit omschreven in het nieuwe 
artikel 2.5d van het Bzv. Op de overige, veelal monodisciplinaire, zorg blijven de 
artikelen 2.4, 2.6 en 2.9 van het Bzv van toepassing.  
 
Zorg in verband met een visuele beperking 
 
Of er sprake is van een visuele beperking wordt vastgesteld met toepassing van 
evidence based richtlijnen van het Nederlands Oogheelkundig Gezelschap (NOG). In de 
desbetreffende NOG-richtlijnen voor diagnostiek voor vaststelling van een visuele 
beperking is aangegeven, dat er sprake is van een visuele beperking indien er sprake is 
van: 
- een gezichtsscherpte van < 0.3 aan het beste oog,  
- een gezichtsveld < 30 graden, of 
- een gezichtsscherpte tussen 0.3 en 0.5 aan het beste oog met daaraan 
gerelateerde ernstige beperkingen in het dagelijks functioneren. 
De diagnostiek van visuele beperkingen vindt plaats door middel van metingen met een 
hulpmiddel (bril). 
 
De zorg aan mensen met een visuele beperking bestaat voor een groot deel uit 
kortdurende extramurale trajecten en is multidisciplinair van aard. Het zorgaanbod moet 
inspelen op de complexiteit van de hulpvraag. Dat maakt de zorg divers, afhankelijk van 
de leeftijd en leefomstandigheden van de persoon met een visuele beperking, van 
persoonlijkheidskenmerken en van de individuele problematiek. 
 
Zorg in verband met een auditieve beperking 
 
Het zorgtraject in geval van een auditieve beperking start met de audiologische hulp die 
al onderdeel uitmaakt van het Zvw-pakket.  
Audiologische hulp bestaat uit:  
 
17 
 

 
 
FENAC-richtlijnen voor diagnostiek voor vaststelling van een communicatieve beperking 
als gevolg van een taalontwikkelingsstoornis.  
Bij de zorg ingeval van deze beperking gaat het om kinderen en jong volwassenen tot de 
leeftijd van drieëntwintig jaar. Deze groep heeft problemen met het communiceren en 
onderdelen van de zorg voor mensen met een auditieve beperking zijn ook voor deze 
groep effectief. Deze groep met ernstige spraak/taalmoeilijkheden en hun ouders wordt 
een behandeling aangeboden die de taalontwikkeling en sociaal-emotionele ontwikkeling 
stimuleert. Verder zijn er bij deze groep overeenkomsten met hetgeen hiervoor is 
beschreven over de zorgbehoefte van en zorg aan mensen met een auditieve beperking. 
 
Onderdeel E 
 
De geriatrische revalidatie is met ingang van 1 januari 2013 van de aanspraken op 
grond van de AWBZ naar het basispakket overgeheveld. Vanwege gepast gebruik is 
daarbij is gekozen voor een omschrijving met duidelijke voorwaarden wanneer deze zorg 
ten laste van de zorgverzekering kan komen. Een van deze voorwaarden is dat de 
geriatrische revalidatie direct moet aansluiten op ziekenhuisverblijf. Voor een zo goed 
mogelijke revalidatie is die aansluiting namelijk van belang.  
De Tweede Kamer heeft de motie van de leden Leijten en Bruins Slot van 3 juli 2013 
21
aanvaard . In deze motie wordt gesteld dat het niet altijd noodzakelijk is om eerst 
iemand op te nemen in het ziekenhuis alvorens in het revalidatiecentrum te worden 
opgenomen en dat dit ook onnodig kostenverhogend kan zijn. Daarom wordt de regering 
in de motie verzocht om uit te laten zoeken of de huisarts – eventueel met tussenkomst 
van de geriatrisch specialist – direct kan doorverwijzen indien ziekenhuisopname evident 
overbodig is. In reactie op de motie is het oordeel gevraagd van de Nederlandse 
22
Vereniging voor Klinische Geriatrie (NVKG) .  
De NVKG heeft samen met Verenso, het Nederlandse Huisartsen Genootschap en de 
Landelijke Huisartsen Vereniging een zorginhoudelijke analyse verricht. Deze analyse is 
23
op 19 maart 2014 aan de Tweede Kamer aangeboden . Zoals in de brief aan de Tweede 
Kamer is aangegeven, zal aan het Zorginstituut Nederland worden gevraagd om aan de 
hand van deze zorginhoudelijke analyse de huidige voorwaarde van voorafgaand 
ziekenhuisverblijf te bezien en daarover te adviseren.  
 
Uit de zorginhoudelijke analyse is gebleken dat er in de praktijk een kleine groep 
cliënten is die geïndiceerd is voor geriatrische revalidatie, aansluitend op een 
ziekenhuisverblijf, maar daarvan afziet, ondanks goede voorlichting tijdens het 
ziekenhuisverblijf. Eenmaal thuis blijkt zo’n cliënt binnen enkele dagen spijt te krijgen en 
toch gebruik te willen maken van de voor de cliënt noodzakelijke, geïndiceerde 
geriatrische revalidatie. Vooruitlopend op een advies van het Zorginstituut Nederland 
over het überhaupt laten bestaan van de voorwaarde van een voorafgaand 
ziekenhuisverblijf is dit knelpunt met de wijziging van artikel 2.5c, tweede lid, 
onderdeel a, Bzv opgelost. Geregeld is nu dat de geriatrische revalidatie binnen een 
week moet aansluiten op het ziekenhuisverblijf. Verder is dit onderdeel aangepast, 
omdat verwezen moest worden naar de Wlz in plaats van de AWBZ.  
 
  
                                                
 
21
 Kamerstukken II 2012/13, 29 689, nr. 460. 
22
 Kamerstukken II 2013/14, 29 689, nrs.478 en 496. 
23
 Kamerstukken II 2013/14, 29689, nr. 501. 
 
19 
 

 
 
geneeskundige zorg in de eerste lijn (huisartsenzorg) of in de tweede lijn (medisch-
specialistische zorg). De bepaling omvat dus ook de verpleging zonder verblijf die 
noodzakelijk is in verband met medisch-specialistische zorg en voorheen in artikel 2.11 
in het Bzv was geregeld.  
De behoefte aan geneeskundige zorg omvat ook zorg in verband met het hoog risico op 
een aandoening. Dit hoge risico op een aandoening vormt de basis voor de inzet van 
“louter” ADL-ondersteuning bij bijvoorbeeld kwetsbare ouderen.  
Verpleging en verzorging worden niet ingezet op het gebied van bijvoorbeeld selectieve 
preventie of bij sociale problematiek, die buiten de behoefte aan geneeskundige zorg 
vallen (schuldhulpverlening; opvoedingsproblematiek; sociaal-economische 
problematiek).  
 
Bij de verpleging en verzorging (zonder verblijf) waarop de Zvw met ingang van 
1 januari 2015 betrekking heeft, is er in het algemeen sprake van medische 
problematiek of een hoog risico daarop. Het gaat vooral om mensen bij wie de 
gezondheidssituatie snel kan veranderen en verslechteren en die dikwijls al (intensief) te 
maken hebben met huisartsenzorg of ziekenhuiszorg.  
 
Het gaat bij verzorging in deze bepaling met name om kwetsbare ouderen met een 
lichamelijke aandoening op beperking of met dementie. Ouderen met lichamelijke 
aandoeningen maken ook het meest gebruik van verpleging. Het is dan ook van belang 
bij deze cliënten alert te zijn op de behoefte aan verpleegkundige zorg dan wel een 
behoefte te voorkomen. Bij deze groep bestaat immers een hoog risico op een 
aandoening of medische problematiek. Door de cliënt te observeren kunnen problemen 
worden gesignaleerd en kan daaraan gekoppeld worden gehandeld. Hierbij kan 
bijvoorbeeld gedacht worden aan signaleren van symptomen van decubitus, uitdroging, 
smetten, verslechtering van de fysieke en/of psychische situatie en het in de gaten 
houden van therapietrouw. Tijdige signalering hiervan voorkomt ernstigere 
aandoeningen die gepaard kunnen gaan met hogere kosten of ziekenhuisopnames.  
 
De behoefte aan (alleen) verzorging zoals die tot nu toe ten laste van de AWBZ werd 
verleend, kan echter ook meer in het verlengde van de behoefte aan begeleiding liggen. 
Het gaat bij deze verzorging om mensen die behoefte hebben aan ondersteuning bij 
ADL. Deze verzorging houdt geen verband met de behoefte aan geneeskundige zorg of 
een hoog risico daarop. Deze behoefte aan ondersteuning bij ADL komt met name voor 
bij mensen met een verstandelijke of zintuiglijke beperking of psychiatrische 
problematiek. Deze verzorging in de vorm van ondersteuning bij ADL is niet naar het 
basispakket overgeheveld, maar per 1 januari 2015 gepositioneerd onder de Wmo 2015, 
net als de voorheen onder de AWBZ-aanspraken vallende begeleiding.  
Indien deze mensen een lichamelijke aandoening krijgen waardoor een geneeskundige 
hulpvraag ontstaat, zullen zij zowel verpleging als hun bij de geneeskundige hulpvraag 
behorende verzorging vanuit de Zvw ontvangen. Verder blijft voor mensen die 
begeleiding en ADL ondersteuning krijgen via de Wmo 2015, de overige medische zorg 
vanzelfsprekend onder de te verzekeren prestaties Zvw vallen.  
 
Het is aan de verpleegkundige om de behoefte aan verpleging en verzorging in de eigen 
omgeving van de verzekerde naar aard, inhoud en omvang te bepalen. Dat wil zeggen 
zij kan een verpleegkundige diagnose te stellen, bepalen welke 
verpleegkundige/verzorgende handelingen verricht moeten worden en hoeveel de cliënt 
nog zelf kan. De medische diagnose is voorbehouden aan de huisarts, physician 
 
21 
 

 
 
Bij intensieve zorg voor kinderen met een somatische aandoening zoals tot nu toe ten 
laste van de AWBZ werd verleend, gaat het om de volgende twee situaties:  
- kinderen met zwaar complexe somatische problematiek of een lichamelijke 
handicap, die als gevolg van deze problematiek een behoefte hebben aan 
verzorging of verpleging en waarbij permanent toezicht noodzakelijk is. Onder 
permanent toezicht wordt verstaan dat onafgebroken toezicht en actieve 
observatie gedurende de gehele dag nodig is met betrekking tot fysieke functies, 
zodat tijdig ingrijpen mogelijk is. Doordat het kind zorg nodig heeft op zowel te 
plannen dagen en tijdstippen als op ongeplande tijden, vaak ook in de 
nachtelijke uren, volstaat toezicht op afstand of een meer passieve observatie 
niet. Bij de kinderen die een behoefte aan permanent toezicht hebben, kan elk 
moment iets ernstig mis gaan. 
- Het kan ook gaan om kinderen met lichtere complexe problematiek of een 
lichamelijke handicap, waarbij een of meer specifieke verpleegkundige 
handelingen nodig zijn en waarbij zorg voortdurend in de nabijheid nodig is. Bij 
deze kinderen moet de zorg weliswaar gedurende de gehele dag in de nabijheid 
beschikbaar zijn, maar daarbij is geen permanente actieve observatie nodig. Het 
gaat dus om een vorm van beschikbaarheid van zorg die voor een groot deel 
bestaat uit meer passief toezicht. De zorg is echter wel nodig op zowel geplande 
als ongeplande zorgmomenten. Bij de specifieke verpleegkundig handelingen, 
gaat het om handelingen als het toedienen van zuurstof, aan- en afkoppelen 
beademingsapparatuur, toediening van intraveneuze medicatie toediening of 
parenterale voeding, verwisselen van canules en openhouden en doorspoelen 
van katheters en dergelijke.  
 
Kinderen waarbij zich op zeer jonge leeftijd naast de complexe somatische problematiek 
of lichamelijk handicap ook een verstandelijke handicap manifesteert, kunnen tot hun 
vijfde levensjaar behoren tot de doelgroep voor de intensieve zorg voor kinderen met 
een somatische aandoening. Tot hun vijfde levensjaar ligt het accent veelal op de 
medische zorg en valt deze zorg daarom onder de intensieve zorg voor kinderen met 
een somatische aandoening. Gaandeweg verschuift het aangrijpingspunt van de 
medische zorg naar de gehandicaptenzorg en kan duidelijk worden dat deze kinderen 
vanwege hun ernstige verstandelijke handicap levenslang en levensbreed zorg nodig 
hebben. Als deze kinderen voldoen aan de toelatingscriteria van de Wlz, dan vallen zij 
onder de Wlz en krijgen zij de zorg op grond van de Wlz. 
 
De Commissie Bekostiging Intensieve Kindzorg (BIKZ) heeft op 28 april 2010 
geadviseerd over een adequate bekostiging van de intensieve zorg voor kinderen met 
een somatische aandoening en hoe deze zorg in het kader van de Zvw vormgegeven zou 
25
kunnen worden . Om de intensieve zorg voor kinderen met een somatische aandoening 
in het kader van de Zvw goed uit te kunnen voeren, is het van belang dat de 
gezamenlijke beroepsgroepen een kwaliteitskader opstellen. Het is wenselijk om de 
bevindingen en aanbevelingen van de commissie BIKZ daarbij te betrekken. Het 
kwaliteitskader dient ook om de afbakening tussen de verzorging in de Zvw en de 
verzorging in de Jeugdwet te verhelderen.  
 
  
                                                
 
25
 Kamerstukken II 2009/10, 29 247, nr. 126. 
 
23 
 

 
 
wordt verleend onder eigen verantwoordelijkheid door verpleegkundigen en 
verzorgenden in de individuele gezondheidszorg. 
 
Artikel III 
 
Onderdelen A en B 
 
Sinds jaar en dag maakt de neonatale hielprikscreening onderdeel uit van de aanspraken 
op grond van de AWBZ. De hielprikscreening houdt in dat bij pasgeborenen uit de hiel 
bloed wordt afgenomen waaruit vervolgens wordt onderzocht of de pasgeborene lijdt 
aan een aantal zeldzame erfelijke aandoeningen. Tijdige opsporing van deze 
aandoeningen kan ernstige schade aan de lichamelijke en geestelijke ontwikkeling 
voorkomen of beperken. 
Het Rijksinstituut voor volksgezondheid en milieu (RIVM) heeft een uitvoeringstoets 
verricht, waaruit gebleken is dat het praktisch mogelijk is om de neonatale 
hielprikscreening in te voeren in Caribisch Nederland. Met de invoering is het mogelijk 
ook in Caribisch Nederland pasgeborenen te screenen en, indien nodig, tijdig te 
behandelen ingeval van een van de genoemde aangeboren ziekte. Bij de uitvoering 
gebruik wordt gemaakt van de Nederlandse infrastructuur. Dat houdt in dat het 
afgenomen bloed naar Nederland wordt gestuurd en door het RIVM op het voorkomen 
van een of meer van genoemde ziekten wordt onderzocht. 
 
In de Regeling aanspraken zorgverzekering BES zal de aanspraak op de neonatale 
hielprikscreening nader worden uitgewerkt, zoals dat op dit moment voor AWBZ-
verzekerden geregeld is in de Regeling zorgaanspraken AWBZ en, met ingang van 
1 januari 2015, ingevolge artikel 12.1.9 van de Wlz, op grond van de Wet publieke 
gezondheid zal worden gefinancierd. 
 
Onderdeel C 
 
Net als in Europees Nederland wordt het onderzoek naar zeldzame erfelijke 
aandoeningen (de neonatale screening van pasgeborenen, de hielprik) neergelegd bij de 
minister van VWS. De landelijke aansturing en begeleiding van het onderzoek ligt bij het 
RIVM, onderdeel van het ministerie van VWS. 
 
Artikel IV 
 
Met deze bepaling is geborgd dat instellingen die een toelating op grond van de Wet 
toelating zorginstellingen hebben voor persoonlijke verzorging en/of verpleging met 
ingang van 1 januari 2015 ambtshalve een toelating hebben voor verpleging en 
verzorging zoals die zorg met ingang van die datum onder artikel 2.10 van het Bzv valt. 
Voor nieuwe instellingen zal aan het CIBG gevraagd worden om vanaf 1 januari 2015 
alleen toelatingen af te geven voor zowel de onder artikel 2.10 Bzv vallende zorg, zijnde 
zowel verpleging, als verzorging.  
 
  
 
25 
 

