Concept 19 juni 2014  
 
Besluit van (datum), houdende vaststelling van voorschriften met betrekking tot het bouwen van 
bouwwerken en het gebruik van bestaande bouwwerken in de openbare lichamen Bonaire, Sint-
Eustatius en Saba (BES Bouwbesluit); 
Wij Willem-Alexander, bij de gratie Gods, Koning der Nederlanden, Prins van Oranje-Nassau, enz. 
enz. enz.  
 
Op de voordracht van Onze Minister voor Wonen en Rijksdienst (datum), (nr.…czw),  
 
Gelet op de artikelen 2.2, tweede lid, onderdeel b, 2.3, eerste en tweede lid, 2.4, tweede lid, 2.7 
en 10.9 van de Wet volkshuisvesting, ruimtelijke ordening en milieubeheer BES; 
 
De Afdeling advisering van de Raad van State gehoord (advies van datum), (nr.…); 
 
Gezien het nader rapport van Onze Minister voor Wonen en Rijksdienst (datum), (nr. …); 
 
Hebben goedgevonden en verstaan: 
 
 
Hoofdstuk 1  Algemene bepalingen 
 
§ 1.1 Algemeen  
 
Artikel 1.1 Reikwijdte 
Dit besluit is van toepassing in de openbare lichamen Bonaire, Sint-Eustatius en Saba. 
 
Artikel 1.2 Begripsbepalingen 
In dit besluit wordt verstaan onder:  
wet: Wet volkshuisvesting, ruimtelijke ordening en milieubeheer BES. 
 
§1.2 Toepassingbereik voorschriften 
 
Artikel 1.3   Nieuwbouw en bestaande bouw 
1. Op het bouwen van een bouwwerk zijn de hoofdstukken 2 en 3 van toepassing. 
2. Op een bestaand bouwwerk is hoofdstuk 4 van toepassing. 
 
Artikel 1.4  Verbouw 
Op het geheel of gedeeltelijk vernieuwen of veranderen of het vergroten van een bouwwerk zijn de 
hoofdstukken 2 en 3 van toepassing. Het bestuurscollege kan hiervan ontheffing verlenen. 
  

 a. een bouwwerk in gebruik te nemen of te gebruiken indien daarin meer dan 50 personen 
tegelijk aanwezig zullen zijn, en 
b. woning in gebruik te nemen of te gebruiken voor kamergewijze verhuur aan meer dan vier 
personen. 
2. Het is verboden om zonder of in afwijking van de gebruiksvergunning een bouwwerk in gebruik 
te nemen of te gebruiken indien in dit bouwwerk bedrijfsmatig of in het kader van verzorging: 
 a. nachtverblijf zal worden verschaft aan meer dan 10 personen, of 
 b. dagverblijf zal worden verschaft aan meer dan 10 personen jonger dan 12 jaar of meer dan 
10 lichamelijk of verstandelijk gehandicapte personen. 
3. Het eerste lid is niet van toepassing op het in gebruik nemen of gebruiken van een bouwwerk 
waarvoor een in het tweede lid bedoelde vergunning is vereist. 
4. Het eerste lid, onderdeel a, is niet van toepassing op het in gebruik nemen of gebruiken van een 
woning. 
5. Het bestuurscollege toetst een gebruiksmelding of een aanvraag om gebruiksvergunning als 
bedoeld in dit artikel aan het bepaalde bij en krachtens hoofdstuk 4. 
6. Bij ministeriële regeling kunnen nadere voorschriften worden gegeven omtrent het in dit artikel 
bepaalde.                                                         
Hoofdstuk 2  Technische voorschriften uit het oogpunt van veiligheid 
§ 2.1 Constructieve veiligheid 
 
Artikel 2.1 Constructieve veiligheid bij algemene belastingcombinaties        
Een bouwwerk heeft een constructie die voldoende bestand is tegen de gecombineerde  
permanente belasting, veranderlijke belasting en wind.  

Artikel 2.13 Voorzieningen voor vluchten 
Een bouwwerk heeft zodanige voorzieningen dat het vluchten tijdig kan beginnen.  
Artikel 2.14 Voorzieningen bestrijding van brand 
Een bouwwerk heeft zodanige voorzieningen voor de bestrijding van brand, dat brand binnen een 
redelijke tijd kan worden bestreden. 
Artikel 2.15 Bereikbaarheid hulpverleningsdiensten 
Een bouwwerk is zodanig bereikbaar voor hulpverleningsdiensten dat tijdig bluswerkzaamheden 
kunnen worden uitgevoerd en hulp kan worden verleend 
Hoofdstuk 3 Technische voorschriften uit het oogpunt van gezondheid 
 
§ 3.1 Binnenmilieu 
Artikel 3.1 Toevoer van verbrandingslucht en afvoer van rookgas 
Een bouwwerk met een opstelplaats voor een verbrandingstoestel heeft zodanige voorzieningen 
voor de toevoer van verbrandingslucht en de afvoer van rookgas, dat een voor de gezondheid 
nadelige kwaliteit van de binnenlucht wordt voorkomen. 
§ 3.2 Voorzieningen 
Artikel 3.2 Watervoorziening 
Een voorziening voor drinkwater of warm water van een bouwwerk beïnvloedt de gezondheid niet 
nadelig. 
Artikel 3.3 Afvoervoorziening 
Een bouwwerk heeft een zodanige voorziening voor de afvoer van huishoudelijk afvalwater of 
hemelwater dat het water zonder nadelige gevolgen voor de gezondheid kan worden afgevoerd.  
Hoofdstuk 4 Voorschriften inzake het gebruik van bouwwerken, open erven en 
terreinen   
Artikel 4.1 Voorkomen van brandgevaar en ontwikkeling van brand 
Het gebruik van een bouwwerk, open erf of terrein is zodanig dat het ontstaan van een 
brandgevaarlijke situatie en de ontwikkeling van brand wordt voorkomen. 
Artikel 4.2 Veilig vluchten bij brand 
Het gebruik van een bouwwerk is zodanig dat bij brand veilig kan worden gevlucht. 
Artikel 4.3 Overige bepaling veilig en gezond gebruik 
Het gebruik van een bouwwerk, open erf of terrein is zodanig dat hinder, gezondheidsrisico’s en 
andere veiligheidsrisico’s dan brandveiligheidsrisico’s voor personen in voldoende mate worden 
beperkt. 
 
Hoofdstuk 5  Bijzondere bepalingen 

Nota van toelichting 
I Algemeen 
1.  Inleiding 
In dit BES Bouwbesluit zijn voor Bonaire, Sint-Eustatius en Saba (hierna: BES-eilanden) de 
voorschriften met betrekking tot het bouwen van bouwwerkenen het in gebruik nemen of 
gebruiken van een bouwwerk opgenomen. De grondslag voor deze voorschriften is opgenomen in 
hoofdstuk 2 van de Wet volkshuisvesting, ruimtelijke ordening en milieubeheer BES (hierna: de 
wet). De directe aanleiding voor het vaststellen van dit besluit is de transitie per 10 oktober 2010 
van de eilanden Bonaire, Sint-Eustatius en Saba van de Nederlandse Antillen naar openbare 
lichamen. Op grond van artikel 2 van de Invoeringswet openbare lichamen Bonaire, Sint-Eustatius 
en Saba (hierna: Invoeringswet BES) is tot het moment van inwerkingtreding van dit  besluit het 
recht van toepassing dat op de BES-eilanden gold op de datum van de transitie. Dat zijn de 
zogenoemde voormalige Nederlands-Antilliaanse regelingen. Andere regelgeving is alleen op de 
BES-eilanden van toepassing voor zover dat uitdrukkelijk in die regelgeving is bepaald. Dit is niet 
het geval voor het Nederlandse Bouwbesluit 2012. Voor het niet van toepassing verklaren van het 
Nederlandse Bouwbesluit 2012 is gekozen omdat die regelgeving niet aansluit op de specifieke 
bouwomstandigheden en de kleinschaligheid van de BES-eilanden.  
2. Hoofdlijnen van het besluit 
Het besluit bevat technische voorschriften voor nieuwbouw. Voor de onderwerpen en de 
systematiek is daarbij zoveel mogelijk gekeken naar het Nederlandse Bouwbesluit 2003. De 
voorschriften zijn evenals in het Nederlandse Bouwbesluit zogenoemde functionele voorschriften. 
Een functioneel voorschrift geeft als het ware een kader waaraan een bouwwerk voor een bepaald 
aspect, zoals bijvoorbeeld constructieve veiligheid bij algemene belastingscombinaties, moet 
voldoen. De verdere invulling van deze functionele voorschriften is in het kader van de legislatieve 
terughoudendheid overgelaten aan de eilanden. Hiermee kan bovendien recht worden gedaan aan 
de verschillende bouwomstandigheden tussen de eilanden. De windbelasting op de bovenwindse 
eilanden is bijvoorbeeld groter dan op de benedenwindse Eilanden. Zie ook hierna. 
De in dit besluit opgenomen technische voorschriften gelden voor het bouwen van een bouwwerk, 
oftewel voor nieuwbouw. Voor bestaande bouw gelden alleen gebruiksvoorschriften. Daarnaast is 
er een aanschrijvingsbepaling opgenomen. Als het risico bestaat dat er als gevolg van de slechte 
staat van een bestaand bouwwerk of van het gebruik van een dergelijk bouwwerk gevaar voor 
gezondheid en veiligheid ontstaat kan het bestuurscollege de eigenaar verplichten voorzieningen te 
treffen (artikel 5.1). 
De niet-technische onderwerpen zijn in hoofdstuk 1 Algemene bepalingen , hoofdstuk 5, Bijzondere 
bepalingen en hoofdstuk 6, Overgangs- en slotbepalingen, opgenomen.  
De technische onderwerpen zijn onderverdeeld in de volgende hoofdstukken: 

Een bouwwerk heeft een bouwconstructie die voldoende bestand is tegen de gecombineerde 
permanente belasting, veranderlijke belasting en wind. 
De functionele eis van artikel 2.1 is dat een bouwwerk voldoende bestand is tegen gecombineerde 
permanente belasting, veranderlijke belasting en wind. Het is aan het bestuurscollege overgelaten 
om door middel van beleidsregels aan te geven wanneer er voldaan wordt aan desbetreffende 
functionele eis. Met andere woorden de prestatie-eisen van de verschillende technische 
voorschriften worden door de bestuurscolleges van de BES-eilanden per eiland nader ingevuld via 
beleidsregels. Het bestuurscollege mag uitsluitend prestatie-eisen stellen op basis van de in dit 
besluit opgenomen functionele eisen.   
Als beleidsregels kunnen dan bijvoorbeeld onderdelen van de oude bouwverordening van de BES-
eilanden gelden of andere reeds als informeel geldende beoordelingsdocumenten. Tot de 
inwerkingtreding van dit besluit wordt de zogenoemde BES-code als beoordelingsdocument (vaste 
gedragslijn) gebruikt voor het aspect  “constructieve veiligheid” door de bestuurscolleges van de 
BES-eilanden. De BES-code bevat uitgangspunten voor de constructieve veiligheid. Voorts zijn de 
grondslagen voor ontwerp, berekening en toetsing in deze code omschreven. De BES-code is in 
december 2010 in opdracht van het Ministerie van Binnenlandse Zaken en Koninkrijksrelaties 
opgesteld. Na het in werking treden van dit besluit kan de BES-code, als formeel toepasselijke 
beleidsregel ter beoordeling van het aspect “constructieve veiligheid” gelden. Het voornemen is 
voor het in werking treden van dit besluit technische ondersteuning te bieden aan de BES-eilanden 
om de beleidsregels vast te stellen.  
Consultatie 
Bij de totstandkoming van dit besluit is het ontwerp in oktober 2013 ter consultatie voorgelegd aan 
de openbare lichamen van Caribisch Nederland. Bij deze consultatie is een termijn van drie 
maanden aangehouden. Met de eilanden heeft op basis van het ontwerp overleg plaatsgevonden. 
Met het ontvangen commentaar is rekening gehouden. 
4. Verhouding tot oude landsverordeningen 
Niet-technische voorschriften 
1
Bonaire en Sint-Eustatius beschikken over een bouw- en woningverordening , laatstelijk 
geactualiseerd in 1999 voor Bonaire respectievelijk 1991 voor Sint-Eustatius. Saba beschikt over 
2
een Building and House Ordinance daterend uit 1999 . De opzet van deze regelgeving komt 
grotendeels overeen en bevat de volgende niet-technische onderdelen: procedures 
bouwvergunningverlening, regeling over onbewoonbaarverklaring en een regeling voor het 
vergunningvrij bouwen. Zoals eerder opgemerkt worden slechts de hoofdlijnen van de niet-
technische onderwerpen in het eerste hoofdstuk van dit besluit geregeld. 
Technische voorschriften 
                                                           
1
 A.B. 1999, no. 5 en A.B. 1991, no. 2 
2
 A.B. 1999, no. 1 

blijken is in artikel 5.2de bevoegdheid opgenomen om bij ministeriële regeling nadere regels te 
stellen over de voorschriften opgenomen in de hoofdstukken 2 tot en met 4 en over artikel 5.1 .  
6.  Uitvoerbaarheid en handhaafbaarheid, juridisch  
Op grond van artikel 1.1, eerste lid van de wet wordt onder <bouwen> verstaan: het plaatsen, het 
geheel of gedeeltelijk oprichten, vernieuwen of veranderen en het vergroten van een bouwwerk. 
Op grond van artikel 2.2, eerste lid, onder a, van de wet is het verboden om zonder door het 
bestuurscollege verleende bouwvergunning te bouwen. Op grond van artikel 2.10, onder a, van de 
wet moet een bouwvergunning worden geweigerd indien de aanvraag en de daarbij verstrekte 
gegevens en bescheiden, het naar oordeel van het bestuurscollege niet aannemelijk maken dat het 
bouwen van het bouwwerk waarop de aanvraag betrekking heeft, voldoet aan de voorschriften die 
zijn gegeven bij of krachtens een algemene maatregel van bestuur als bedoeld in artikel 2.3 van de 
wet. De voorschriften waarop in dat artikelonderdeel wordt gedoeld, zijn de voorschriften die in dit 
besluit over het bouwen van bouwwerken zijn opgenomen. Uit genoemde artikelen van de wet 
vloeit voort dat de bouwvergunning moet worden geweigerd indien het bouwen waarvoor 
vergunning wordt gevraagd niet voldoet aan de voorschriften die in dit besluit zijn opgenomen in 
de hoofdstukken 2 en 3.  
Overigens zijn niet alle bouwactiviteiten vergunningplichtig. Op grond van artikel 2.2, tweede lid, 
onder a, van de wet wordt het bouwen dat tot normaal onderhoud behoort als vergunningvrije 
activiteit aangemerkt. Daarnaast bevat onderdeel b van artikel 2.2, tweede lid, van de wet een 
wettelijke grondslag om bij algemene maatregel van bestuur gevallen aan te merken als gevallen 
waarin het bouwen van beperkte betekenis is waarvoor geen bouwvergunning nodig is. Dit is 
uitgewerkt in artikel 1.6, bouwen van beperkte betekenis, van dit besluit. Ongeacht of daarvoor 
een vergunning is vereist dan wel dat het bouwen vergunningvrij is moet bij nieuwbouw worden 
voldoen aan de voorschriften die in de hoofdstukken 2 en 3 van dit besluit over het bouwen zijn 
opgenomen. Indien door de bestuurscolleges geconstateerd wordt dat een bepaalde bouwactiviteit 
in strijd is met de voorschriften uit de hoofdstukken 2 en 3 van dit besluit, kunnen zij behalve 
betrokkene aanschrijven een last onder bestuursdwang hetzij een last onder dwangsom opleggen. 
Een besluit tot oplegging van een last onder bestuursdwang of oplegging van een last onder 
dwangsom op basis van artikel 10.4 van de wet kan mede inhouden dat het bouwen, gebruik of 
slopen wordt gestaakt dan wel dat voorzieningen worden getroffen, met inbegrip van het slopen 
van een bouwwerk, gericht op het tegengaan van gevaar voor de gezondheid of de veiligheid. Zie 
ook artikel 5.1 van dit besluit.  
7. Administratieve lasten  
Het inhoudelijke toetsingkader ter verlening van bouwvergunningen zal vergeleken met de praktijk 
voor de invoering van dit besluit grotendeels ongewijzigd kunnen blijven. Bepaalde onderdelen van 
de oude bouwregelgeving en reeds in de praktijk toegepaste informele beoordelingsdocumenten 
blijven als toetsingskader gelden, echter in een andere gedaante. Deze gelden na inwerkingtreden 
van dit besluit als prestatie-eisen ten aanzien van de functionele eisen geregeld in dit besluit. Als 
eerder aangegeven moeten deze prestatie-eisen daartoe door de bestuurscolleges als beleidsregels 

bouwdirectie. Indien er positief geadviseerd is met betrekking tot de aanvraag volgt in de regel 
vergunningverlening door het bestuurscollege.           
De in artikel 1.5 opgenomen randvoorwaarden behoeven niet of nauwelijks tot wijzigingen in deze 
procedure te leiden. In het eerste lid is bepaald dat een aanvraag om een bouwvergunning wordt 
gedaan door middel van een formulier dat ter beschikking wordt gesteld door het bestuurscollege 
van het openbare lichaam waarin het bouwwerk is of zal zijn gelegen. In het tweede lid, is bepaald 
welke gegevens het aanvraagformulier tenminste moet bevatten. Naast de basisgegevens zoals 
naam en adres zijn dat overige gegevens en bescheiden voor zover het bestuurscollege dat heeft 
bepaald. Het derde lid bepaalt dat het formulier moet worden ingediend bij het bestuurscollege van 
het desbetreffende eiland. 
 In het vierde lid is het toetsingskader opgenomen. Er moet getoetst worden aan het bepaalde bij 
of krachtens artikel 2.10 van de wet. Dit betekent in de praktijk dat er moet worden gekeken of is 
voldaan aan de functionele eisen van de hoofdstukken 2 en 3 van dit besluit, en of is voldaan aan 
de welstandsnota. Daarnaast moet worden nagegaan of er geen sprake is van strijd met een 
zogenoemd ontwikkelingsplan (artikel 7 van de Wet grondslagen ruimtelijke ontwikkelingsplanning 
BES) en of er wellicht een monumentenvergunning nodig is. Ook moet aannemelijk zijn gemaakt 
dat aan de bouwverordening (artikel 2.4 van de wet) is voldaan. Als dit allemaal in orde is moet de 
bouwvergunning worden verleend. 
Op grond van het vijfde lid mag de aanvrager ontbrekende gegevens alsnog binnen een herstel 
termijn van 30 dagen verstrekken. In het zesde lid is bepaald dat het aanvraagformulier alsmede 
de daarbij over te leggen gegevens en bescheiden in een door het bestuurscollege te bepalen 
veelvoud wordt ingediend. Het maximum van 3 sluit aan bij de huidige aanvraagprocedure in de 
BES-eilanden. In het zevende lid is bepaald dat de aan het openbare lichaam verschuldigde leges 
door ieder eiland afzonderlijk bij eilandsverordening wordt vastgesteld. Het achtste lid maakt het 
mogelijk dat er nadere voorschriften bij ministeriële regeling kunnen worden gegeven omtrent het 
in dit artikel bepaalde. Dit betekent dat dan bijvoorbeeld ook nadere voorschriften kunnen worden 
gegeven omtrent het elektronisch indienen van een aanvraag. Op de BES-eilanden bestaat thans 
nog niet de mogelijkheid tot het elektronisch indienen van aanvragen. Bonaire heeft aangegeven 
om op termijn te willen overgaan op het elektronisch indienen. De vangnetbepaling van dit achtste 
lid zal alleen gebruikt worden wanneer het in de toekomst op enig moment noodzakelijk mocht 
blijken om nadere voorschriften met betrekking tot het in artikel 1.5 gestelde te geven. 
Artikel 1.6 Bouwen van beperkte betekenis 
In artikel 2.2, tweede lid, van de wet worden de bouwvergunningvrije activiteiten geregeld. In 
artikel 2.2, tweede lid, onderdeel a, is bepaald dat er geen bouwvergunning vereist is voor het 
bouwen dat tot normaal (regulier) onderhoud behoort. Daarnaast bevat artikel 2.2, onderdeel b, 
van de wet de grondslag om in dit besluit gevallen als bouwen van beperkte betekenis aan te 
merken waarvoor tevens geen bouwvergunning vereist is. In artikel 1.6 zijn ter uitwerking van dit 
onderdeel b drie categorieën opgenomen:  
a. bouwwerkzaamheden van geringe omvang; 

Het doel van dit artikel is te waarborgen dat een constructie van een bouwwerk bestand is tegen de 
algemene krachten die op die constructie werken. Hierbij moet worden uitgegaan van alle mogelijk 
gelijktijdig optredende permanente belastingen, veranderlijke belasting en windbelasting. Een 
constructie mag niet bezwijken als gevolg van deze belastingen.                                        
 
Artikel 2.2 Constructieve veiligheid bij buitengewone belastingcombinaties 
Het doel van dit artikel is te waarborgen dat een constructie van een bouwwerk bestand is tegen 
buitengewone krachten die incidenteel op die constructie kunnen werken. Hierbij moet worden 
uitgegaan van gelijktijdig optredende permanente belasting, veranderlijke belasting en één van de 
in het artikel genoemde incidentele belastingen. Een constructie mag niet bezwijken als gevolg van 
deze belastingen. Bij disproportioneel bezwijken is het toegestaan dat een constructieonderdeel dat 
direct wordt belast bezwijkt, zolang dit maar niet leidt tot een voortschrijdende instorting. De te 
beschouwen incidentele belastingen zijn alleen relevant als deze daadwerkelijk kunnen optreden. 
Zo hoeft alleen met een gasexplosie rekening te worden gehouden als sprake is van een 
gasinstallatie in het bouwwerk.  
Artikel 2.3 Constructieve veiligheid bij brand 
Het doel van dit artikel is dat er geen of slechts beperkte voortschrijdende instorting mag 
plaatsvinden als gevolg van brand. Zodat het bouwwerk bij brand binnen een redelijke tijd worden 
verlaten en doorzocht door de brandweer.  
Artikel 2.4 Afscheiding van vloer, trap en hellingbaan 
Het doel van dit artikel is te voorkomen dat mensen van de rand van een vloer, een trap of een 
hellingbaan kunnen vallen. Dit kan worden bereikt door het aanbrengen van afscheidingen langs 
randen van vloeren, trappen en hellingbanen. Dit voor zover functioneel mogelijk; langs randen 
van perrons en kades is bijvoorbeeld een afscheiding niet functioneel. Verder is bij een beperkte 
valhoogte een afscheiding niet nodig.  
 
Artikel 2.5 Overbrugging van hoogteverschillen 
Het doel van dit artikel is dat de hoogteverschillen veilig kunnen worden overbrugd. Dit kan worden 
gerealiseerd door bij hoogteverschillen een goed begaanbare trap of hellingbaan te eisen. 
 
Artikel 2.6 Energie 
Het doel van dit artikel is dat in het bouwwerk installatie voor het afnemen en gebruiken van 
energie veilig is. Het gaat hier om de elektrische, gas of warmteinstallatie in een bouwwerk.  
 
Artikel 2.7 Ontwikkeling van brand en rook 
Het doel van dit artikel is dat brand en rook zich in een bouwwerk zich niet makkelijk kunnen 
ontwikkelen. Voorkomen moet worden dat een beginnende brand zich snel uitbreidt langs het 

Artikel 2.13 Voorzieningen voor vluchten 
In dit artikel is de functionele eis opgenomen dat een bouwwerk zodanige voorzieningen moet 
hebben dat het ontvluchten goed kan verlopen. Zo moeten vluchtroutes duidelijk zijn aangegeven 
met vluchtrouteaanduidingen. Verder moeten deuren in vluchtroutes eenvoudig zijn te openen.  
 
Artikel 2.14 Voorzieningen bestrijding van brand 
In dit artikel is de functionele eis opgenomen dat een bouwwerk zodanige voorzieningen voor de 
bestrijding van brand moet hebben, dat brand binnen redelijke tijd kan worden bestreden. Een 
bouwwerk moet voldoende brandslanghaspels, draagbare blusmiddelen of droge blusleidingen 
hebben. Verder kan het noodzakelijk zijn dat in de nabijheid van het bouwwerk een 
bluswatervoorziening aanwezig is voor de brandweer.  
Artikel 2.15 Bereikbaarheid hulpverleningsdiensten 
In dit artikel is de functionele eis opgenomen dat een bouwwerk zodanig bereikbaar is voor 
hulpverleningsdiensten moet zijn, dat tijdig bluswerkzaamheden kunnen worden uitgevoerd en 
hulp kan worden verleend.  
Dit kan betrekking hebben op een brandweeringang van bouwwerken waarin personen kunnen 
verblijven, de bereikbaarheid van dergelijke bouwwerken voor hulpverleningsdiensten, 
opstelplaatsen voor brandweervoertuigen, brandweerliften in bouwwerken en voorzieningen voor 
mobiele radiocommunicatie van hulpverleningsdiensten.  
 
Hoofdstuk 3 technische voorschriften uit het oogpunt van veiligheid 
 
Artikel 3.1 Toevoer van verbrandingslucht en afvoer van rookgas 
Dit artikel bevat de functionele eis dat een bouwwerk met een opstelplaats voor een 
verbrandingstoestel zodanige voorzieningen heeft voor de toevoer van verbrandingslucht en de 
afvoer van rookgas, dat een voor de gezondheid nadelige kwaliteit van de binnenlucht wordt 
voorkomen. Het gaat er om dat er geen onvolledige verbranding ten gevolge van onvoldoende 
toevoer van verbrandingslucht plaatsvindt en dat de bij het gebruik van een verbrandingstoestel 
vrijkomende dampen, gassen en fijne vaste deeltjes naar buiten kunnen worden afgevoerd.  
Artikel 3.2 Watervoorziening 
Dit artikel bevat de functionele eis dat indien een bouwwerk een drink- of warmwatervoorziening 
heeft, deze voorziening de gezondheid niet nadelig mag beïnvloeden. Het doel van die eis is te 
bereiken dat drinkwaterinstallaties water leveren van een kwaliteit die geschikt is voor de 
menselijke consumptie en hygiëne. 
 
Artikel 3.3 Afvoervoorziening 

als bedoeld in artikel 5.1 niet tot het gewenste resultaten leiden, dan kan op grond van artikel 10.4 
van de wet een last onder bestuursdwang of een last onder dwangsom worden opgelegd. Deze 
bevoegdheid komt dan toe aan zowel de minister als aan het bestuurscollege. In het tweede lid van 
artikel 10.4 van de wet is expliciet aangegeven dat een last onder bestuursdwang of een last onder 
dwangsom gericht op het naleven van dit besluit mede kan inhouden dat het bouwen, gebruik of 
slopen wordt gestaakt, dan wel omdat voorzieningen worden getroffen, met inbegrip van het 
slopen van een bouwwerk, gericht op het tegengaan van gevaar voor gezondheid of veiligheid.  
Artikel 5.2 Nadere voorschriften 
In dit artikel is bepaald dat er nadere voorschriften bij ministeriële regeling kunnen worden 
gegeven omtrent het bepaalde in de hoofdstukken 2, 3 en 4. en artikel 5.1. Artikel 5.3 bevat een 
vangnetbepaling, alleen wanneer in de toekomst mocht blijken dat dit noodzakelijk is zullen 
dergelijke nadere voorschriften worden gegeven. 
Hoofdstuk 6  Overgangs- en slotbepalingen 
Artikel 6.1 Overgangsrecht 
Dit artikel regelt het overgangsrecht met betrekking tot aanvragen om bouwvergunningen, 
respectievelijk gebruiksvergunningen vóór het in werking treden van dit besluit. Aanvragen om 
bouwvergunningen respectievelijk gebruiksvergunningen die ingediend zijn vóór die 
inwerkingtreding worden met toepassing van het oude recht afgedaan. Hetzelfde geldt voor 
bezwaar of beroep, ingesteld tegen een beslissing omtrent verlening van een bouwvergunning, 
respectievelijk gebruiksvergunning vóór het in werking treden van dit besluit.  
Artikel 6.2 Inwerkingtreding 
De inwerkingtreding zal op een bij koninklijk besluit te bepalen tijdstip, gelijktijdig met hoofdstuk 2 
van de wet, plaatsvinden. Dit tijdstip is mede afhankelijk van het tijdstip van het vaststellen van de 
hierboven in de toelichting genoemde beleidsregels. Naar verwachting zal inwerkingtreding per 1 
juli 2015 plaats vinden. 
 
De Minister voor Wonen en Rijksdienst, 
 
 
 
 
Drs. S.A. Blok 

