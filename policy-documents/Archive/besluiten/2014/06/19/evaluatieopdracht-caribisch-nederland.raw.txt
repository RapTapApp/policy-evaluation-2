Bijlage bij Besluitenlijst Bestuurlijk Overleg Evaluatie Caribisch Nederland, 19 juni 2014 te Den 
Haag 
KADER EVALUATIEOPDRACHT CARIBISCH NEDERLAND  
In het slotakkoord van de miniconferentie over de toekomstige staatkundige positie van Bonaire, 
Sint Eustatius en Saba van 10 en 11 oktober 2006 te Den Haag is opgenomen dat vijf jaar na het 
moment waarop de drie eilanden een staatsrechtelijke positie binnen het Nederlands staatsbestel 
verkrijgen, de uitwerking van de nieuwe staatkundige structuur door Nederland en de drie eilanden 
gezamenlijk wordt geëvalueerd. 
Tijdens het bestuurlijk overleg financiële verhoudingen van 14 maart 2013 heeft de minister van 
BZK met de bestuurders van de openbare lichamen Bonaire, Sint Eustatius en Saba de afspraak uit 
2006 herbevestigd dat de openbare lichamen medeopdrachtgever zijn van het evaluatieproces.  
Bij gelegenheid van het bestuurlijk overleg financiële verhoudingen op 31 oktober 2013 heeft de 
minister van BZK met de bestuurders van de openbare lichamen Bonaire, Sint Eustatius en Saba 
afgesproken een gezamenlijke werkgroep in te stellen die tot taak kreeg de evaluatieopdracht te 
formuleren, en daarbij de inbreng van de verschillende departementen, de drie openbare lichamen 
en de voorlichting van (de Afdeling advisering van) de Raad van State van 4 februari 2014 te 
betrekken. 
In het bestuurlijk overleg van 19 juni 2014 is tenslotte door de bestuurders van Bonaire, Sint 
Eustatius en Saba en de minister van BZK de evaluatieopdracht vastgesteld. Overeengekomen is 
dat de evaluatie wordt uitgevoerd door een onafhankelijke evaluatiecommissie. 
Evaluatieopdracht en uitvoering door onafhankelijke evaluatiecommissie. 
Met de nieuwe staatkundige positie van Bonaire, Sint Eustatius en Saba per 10-10-10 is een 
andere verhouding ontstaan tussen Nederland en de drie eilanden. Daarmee kan gesproken 
worden van een nieuwe fase waarin alle betrokken partijen ervaringen moesten en moeten opdoen 
met de invulling van die nieuwe staatkundige verhoudingen. 10-10-10 is daarmee geen eindpunt, 
maar een startpunt van een proces op basis waarvan alle betrokkenen stap voor stap werken aan 
een goede invulling van de bestuurlijke afspraken die vooruitlopend op 10-10-10 zijn gemaakt. 
De evaluatie heeft betrekking op de wijze waarop die invulling van de gemaakte afspraken heeft 
plaatsgevonden. De afspraken en de gekozen uitgangspunten staan als zodanig in de evaluatie niet 
ter discussie. Een debat over een eventuele wijziging van de staatkundige verhoudingen is geen 
onderdeel van de evaluatie zelf. Het doel van de evaluatie is om door middel van een terugblik vast 
te stellen wat er is bereikt? Hoe hebben de wetgeving, de afspraken en de procedures 
gefunctioneerd?  
 
Met de evaluatie wordt beoogd zoveel mogelijk feitelijk materiaal te verzamelen over de wijze 
waarop invulling is gegeven aan de nieuwe staatkundige positie van Bonaire, Sint Eustatius en 
Saba. Op basis daarvan kan na afronding van de evaluatie binnen de kaders van de voorlichting 
van de Raad van State afgewogen besluitvorming  plaatsvinden over de vraag in hoeverre en op 
welke wijze aanpassing van die invulling nodig is. Daarbij gaat het om het verbinden van de 
belangen van Bonaire, Sint Eustatius, Saba en het Europees deel van Nederland.  
Voor het uitvoeren van de evaluatie wordt een onafhankelijke evaluatiecommissie ingesteld. De 
minister van BZK en de bestuurscolleges van de openbare lichamen zijn gezamenlijk 
opdrachtgever. De gezamenlijke werkgroep van eilandgedeputeerden en (SG) BZK die de 
evaluatieopdracht voorbereidde zal na het instellen van de evaluatiecommissie als 
opdrachtgeversberaad fungeren. (SG) BZK vertegenwoordigd via de CN tafel de bij de evaluatie 
betrokken departementen. 
  
 1 

Zoals de Raad van State ook schetst in haar voorlichting, is de uitvoerbaarheid van een breed 
evaluatieonderzoek een bijzonder aandachtspunt. Als het gaat om de uitwerking van de evaluatie 
dient de evaluatiecommissie een belangrijke rol te spelen. Per deelonderzoek zal mede gelet op de 
beschikbare tijd scherp geselecteerd moeten worden tussen onderwerpen. De hieronder per 
evaluatiecomplex opgenomen evaluatievragen zijn voorbeelden. Bij de uitwerking van de 
evaluatieopzet geeft de evaluatiecommissie prioriteit aan aspecten waarbij op voorhand mogelijke 
knelpunten zijn te signaleren. De evaluatiecommissie heeft de ruimte om binnen de aangegeven 
kaders te kunnen bijsturen op de evaluatie. De door de evaluatiecommissie aan de opdrachtgevers 
voor te leggen uitwerking van de evaluatieopzet maakt inzichtelijk op welke wijze de evaluatie 
uiterlijk op 10-10-15 kan zijn afgerond. Als de evaluatiecommissie van oordeel is dat die 
einddatum niet realiseerbaar is, zonder afbreuk te doen aan de kwaliteit van de evaluatie, doet zij 
een voorstel hoe daarmee om te gaan. 
In verbinding met de drie te schetsen evaluatiecomplexen staat de vraag open naar de 
(democratische) vertegenwoordiging van de bevolking van Caribisch Nederland. In de derde 
periodieke beschouwing van de Raad van State van 20 december 2012 stelt de Raad dat 
versterking van de band, over en weer, tussen kiezer in Bonaire, Sint Eustatius en Saba en 
degenen die ook hen in Den Haag vertegenwoordigen en daar besluiten nemen die hen ook 
aangaan, alsmede tussen eilandsbestuur en landsbestuur een belangrijk punt van aandacht is. De 
evaluatiecommissie wordt gevraagd dit punt bij de evaluatie te betrekken en daarover verslag te 
doen in het eindrapport.  
In de voorlichting van de Raad van State werd eveneens ingegaan op de raakvlakken tussen de 
evaluatie van de justitiële Rijkswetten en die van de invulling van de staatkundige positie van 
Caribisch Nederland. Deze raakvlakken zien op de ervaringen met rechtspleging, rechtshandhaving 
en constitutionele status en het Gemeenschappelijk Hof van Justitie en de verschillen in wetgeving. 
Het betreft hier twee te onderscheiden evaluatietrajecten.  
Werking van de wetgeving. 
In dit evaluatiecomplex gaat het om de werking van de wetgeving; wat zijn de gevolgen van de 
gemaakte keuzes ten aanzien van wetgeving op 10-10-10 voor zowel de eilanden als voor 
Europees Nederland. Naast het indiceren van mogelijke knelpunten bij de totstandkoming en 
uitvoering van de wetgeving, is dit thema mede van belang met het oog op de nog te maken keuze 
omtrent de wenselijkheid om Europees Nederlandse wetgeving (zoveel) mogelijk in te voeren in 
Caribisch Nederland. Daarmee wordt dan tevens tegemoet gekomen aan de parlementaire 
toezegging om deze vraag bij de evaluatie te betrekken. Het beantwoorden van deze vraag maakt 
geen onderdeel uit van de evaluatieopdracht, maar de evaluatie dient wel effectief bij te dragen 
aan het maken van een gefundeerde keuze op dit punt. 
In het wetgevingsonderzoek zal naast de algemene inventarisatie van geldende wetgeving slechts 
een beperkt aantal wetten dieper onderzocht kunnen worden. Daarbij zal voldoende spreiding 
moeten worden gerealiseerd over de belangrijkste onderwerpen. Ook in verband met de nog te 
maken keuze om de Europees Nederlandse wetgeving in Caribisch Nederland in te voeren, is het 
van belang nadruk te leggen op de uitvoering en uitvoerbaarheid van de wetten en de eventuele 
knelpunten en successen die kunnen worden gesignaleerd. Daarbij zal het moeten gaan om de 
uitvoering van zowel wetten van oorspronkelijke Nederlands-Antilliaanse afkomst als van 
Nederlandse wetten die op 10-10-10 of daarna op de eilanden zijn ingevoerd.  
Hieronder zijn voorbeelden van mogelijk evaluatievragen opgenomen: 
1. Op welke wijze is het afgesproken uitgangspunt van legislatieve terughoudendheid in de 
praktijk toegepast? 
2. Welke wetgeving gold voor de eilanden per 10-10-10? Welke wetten zijn na 10-10-10 op 
de eilanden ingevoerd? In welke mate zijn eilandelijke verordeningen en 
uitvoeringsbesluiten op basis van de geldende wetgeving tot stand gekomen? 
 3 

Eustatius en Saba (WolBES) en de Wet financiën Bonaire, Sint Eustatius en Saba betrekking 
(FinBES). 
Allereerst de vraag naar de mate van deugdelijkheid van het bestuur. Hieronder zijn voorbeelden 
van mogelijke evaluatievragen opgenomen. 
 
1. In hoeverre zijn de bepalingen in de WolBES en FinBES doeltreffend en welke zijn de 
effecten van deze wetten in de praktijk? 
2. Zijn de afwijkingen in de WolBES en FinBES ten opzichte van de Gemeentewet effectief 
gebleken en proportioneel ter waarborging van de deugdelijkheid van het bestuur? 
3. Is de bestuurlijke inbedding van Bonaire, Sint Eustatius en Saba als openbare lichamen 
ondersteunend geweest voor een goed bestuur dat toegesneden is op de specifieke situatie 
op deze eilanden? 
4. In hoeverre werken het insulaire karakter en de kleine oppervlakte en geringe 
bevolkingsomvang en andere factoren die samenhangen met specifieke kenmerken van de 
eilanden door in het functioneren van het bestuur en de wijze waarop dit de wettelijke 
taken en bevoegdheden uitoefent? 
5. Welke kwalitatieve en kwantitatieve criteria voor goed/deugdelijk bestuur kunnen geduid 
worden? In hoeverre zijn de ter bevordering van deugdelijk bestuur opgenomen bepalingen 
in de WolBES en FinBES effectief in de praktijk? 
6. Hoe heeft de scheiding van functies en bevoegdheden tussen eilandsraad en de 
eilandgedeputeerden in de praktijk gefunctioneerd en hoe heeft de gezaghebber zijn 
schakelfunctie als voorzitter van zowel de eilandsraad als het bestuurscollege vervuld? 
 
Ten tweede de vraag naar toedeling en verdeling van bevoegdheden en taken over de 
verschillende bestuursorganen in Caribisch Nederland en de verdeling tussen het Rijk en de 
openbare lichamen. Het gaat daarbij ook om de omvang van het zelfbestuur (autonomie) in relatie 
tot de bestuurskracht van de openbare lichamen en de werking van het (financieel) toezicht 
waaronder de verhouding tussen horizontaal en verticaal toezicht. Daarbij dient ook de functie van 
de Algemene Rekenkamer en de (Nationale) Ombudsman betrokken te worden. Bij dit deel wordt 
ook de democratische vertegenwoordiging meegenomen. Hieronder zijn voorbeelden van mogelijke 
evaluatievragen opgenomen. 
 
1. Is de toedeling en verdeling van bevoegdheden en taken over de verschillende 
bestuursorganen in Caribisch Nederland doelmatig en doeltreffend? 
2. Is de verdeling tussen bevoegdheden en taken van het Rijk en van de openbare lichamen 
in samenhang met de bestuurskracht (daarbij inbegrepen de mogelijkheden van het 
ambtelijk apparaat) op het eilandelijk niveau doelmatig en doeltreffend?  
3. Er zijn verschillende toezichthoudende functies in Caribisch Nederland, waaronder het 
College financieel toezicht. Welk financiële instrumenten dragen effectief bij aan het 
financieel inzicht van de eilanden en hoe verhoudt het verticale toezicht zicht tot het 
horizontale toezicht. 
4. In hoeverre laten de diverse toezichtinstrumenten differentiatie en graduele toepassing toe, 
mede in het licht van mogelijke verschillen tussen de drie eilanden in bestuurlijk 
vermogen? 
5. Is de inrichting van de functie Rekenkamer en Ombudsman doeltreffend, mede vanuit het 
licht van de kleinschaligheid en cultuur van de eilanden? 
6. Hoe hebben de verhoudingen tussen de openbare lichamen en de landen van het Caribisch 
deel van het Koninkrijk zich ontwikkeld? Welke mogelijke knelpunten doen zich daarbij voor 
en waardoor worden deze veroorzaakt? 
7. In welke mate voelen de inwoners van Bonaire, Sint Eustatius en Saba zich (democratisch) 
vertegenwoordigd in de verhouding met het Europees deel van Nederland en in de 
verhouding met de landen van het Caribisch deel van het Koninkrijk? In hoeverre zijn de 
eilanden hierbij in staat tot een effectieve belangenvertegenwoordiging? 
 
 5 

5. Welke zijn de effecten voor de bevolking van het gevoerde beleid ten aanzien van het 
voorzieningenniveau op de terreinen onderwijs, volksgezondheid, sociale zekerheid, 
veiligheid en fysieke infrastructuur?  
6. Wat is de bijdrage geweest van elk van de partijen (openbare lichamen en Rijk) aan de 
ontwikkeling van het voorzieningenniveau en hoe heeft de taakverdeling tussen openbare 
lichamen en het Rijk en de onderlinge samenwerking ten aanzien van de ontwikkeling van 
het voorzieningen niveau gewerkt? 
 
 7 

