. ......................... ..................................... .................... 
Besluitenlijst Bestuurlijk Overleg Evaluatie Caribisch Nederland 
19 juni 2014 te Den Haag 
 
DE DELEGATIES VAN BONAIRE, SINT EUSTATIUS, SABA EN NEDERLAND 
 
 
Overwegende: 
1. De gemaakte afspraken in de “Slotverklaring van de Minconferentie over de 
toekomstige staatkundige positie van Bonaire, Sint Eustatius en Saba” in oktober 
2006 over het evalueren van de uitwerking van de nieuwe staatkundige structuur 
door Nederland en de drie eilanden gezamenlijk.  
 
2. Het advies van de Raad van State, in haar voorlichting van 4 februari 2014 
(No.W04.13.0319/I/Vo/B), inzake de evaluatie van de staatkundige structuur van 
Bonaire, Sint Eustatius en Saba.  
 
3. De openbare lichamen zijn medeopdrachtgever van de evaluatie zoals afgesproken in 
het bestuurlijke overleg van de CN week in maart 2013. 
 
4. De afspraak in het bestuurlijke overleg 14 maart 2013, die stelt dat de bevindingen 
van de evaluatie zullen worden gerespecteerd en dienen als basis voor verdere 
verbeteringen van de situatie in Caribisch Nederland. 
 
5. De afspraak na het bestuurlijk overleg van 31 oktober 2013 om een gezamenlijke 
werkgroep in te stellen die tot taak heeft de evaluatieopdracht te formuleren. 
 
Zijn overeengekomen (dat): 
 
1. De evaluatieopdracht (in bijlage), opgesteld door de werkgroep bestaande uit de 
gedeputeerden Constitutionele Zaken van Bonaire, Sint Eustatius en Saba en 
eilandsecretarissen, de SG BZK of diens plaatsvervanger, als voorzitter van de CN-
tafel, de projectleider en de secretaris van het project Evaluatie Caribisch Nederland, 
is vastgesteld door de vertegenwoordigers van de bestuurscolleges van Bonaire, Sint 
Eustatius en Saba en de minister van Binnenlandse Zaken en Koninkrijksrelaties. 
 
2. Een onafhankelijke evaluatiecommissie in te in stellen bestaande uit, een voorzitter 
en 4 leden. De evaluatiecommissie wordt door middel van een instellingsbesluit 
ingesteld door de minister van Binnenlandse Zaken en Koninkrijksrelaties, in 
overeenstemming met de bestuurscolleges van de openbare lichamen Bonaire, Sint 
Eustatius en Saba. 
 
3. De bemensing van de evaluatiecommissie wordt in nader overleg tussen de minister 
van BZK en de bestuurscolleges ingevuld. 
 
4. De eerder genoemde werkgroep zal ten behoeve van de uitvoering van de evaluatie 
omgevormd worden tot een opdrachtgeveroverleg ten behoeve van de 
evaluatie(commissie).  
 
1 
 

