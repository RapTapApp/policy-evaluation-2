Besluit van *** 
houdende regels ter uitvoering van de Jeugdwet (Besluit Jeugdwet) 
 
Op de voordracht van de Staatssecretaris van Volksgezondheid, Welzijn en Sport, van ***, 
kenmerk ***, mede namens de Staatssecretaris van Veiligheid en Justitie; 
 
Gelet op de artikelen 1.3, vierde lid, 2.14, 3.4, zesde lid, 4.1.5, eerste lid, 4.1.9, tweede lid, 6.2.1, 
tweede lid, 6.5.1, tweede lid, 7.1.1.2, eerste lid, onderdeel a, en tweede lid, onderdeel a, 7.1.2.2, 
vierde lid, 7.1.4.2, vierde lid, 7.2.8, eerste en vijfde lid, 7.4.5, eerste lid, 8.2.1, vierde lid, en 8.3.2 
van de Jeugdwet, de artikelen 4.1.1, vijfde lid, 4.2.3, eerste lid, 4.2.4, vierde lid, 4.2.6, tweede lid, 
4.2.12, derde en vierde lid en 5.3.1, vierde lid, van de Wet maatschappelijke ondersteuning 2015, 
9b, vijfde lid, van de Algemene Wet Bijzondere Ziektekosten; 125, eerste lid, van de 
Ambtenarenwet, 2:1, eerste lid, van de Arbeidstijdenwet, 3.6, tweede lid, en 3.22, vierde lid, van 
de Wet basisregistratie personen, 2.7, tweede lid, 3, tweede lid, 3b, tweede lid, 20, tweede lid, 29, 
derde lid, en 63, tweede lid, van de Beginselenwet justitiële jeugdinrichtingen, 24 van de Wet 
beroepen in de individuele gezondheidszorg, 24, tweede lid, van de Wet bescherming 
persoonsgegevens, 7, vijfde lid, 239, vijfde lid, en 244 van Boek 1 van het Burgerlijk Wetboek, 
28c, achtste lid, van de Wet op de expertisecentra, 44, eerste lid, van de Grondwet, 43 en 44, 
tweede lid, van de Wet op de jeugdzorg, 40, tweede lid, en 42, vijfde lid, van de Wet justitiële en 
strafvorderlijke gegevens, 48g van de Wet Justitie-subsidies, 11, eerste lid, van de Wet op de 
omzetbelasting, 13, vierde lid, van de Wet politiegegevens, 74, eerste lid, van de Politiewet 2012, 
77z en 77ff, tweede lid, van het Wetboek van Strafrecht, 493, zesde lid, van het Wetboek van 
Strafvordering, 3.14 van de Wet studiefinanciering 2000, 11, eerste lid, van de Tabakswet; 
 
De Afdeling advisering van de Raad van State gehoord (advies van ***, RvS., no. ***); 
Gezien het nader rapport van (***, kenmerk ***); 
Hebben goedgevonden en verstaan: 
Hoofdstuk 1 Begripsbepalingen en reikwijdte 
Artikel 1.1 
- beroepsregister: register waarin beoefenaren van beroepen in het jeugddomein worden 
ingeschreven en dat tot doel heeft de kwaliteit van de beroepsbeoefening te bevorderen en te 
handhaven; 
- geregistreerde jeugdprofessional: beroepsbeoefenaar die is ingeschreven in het 
kwaliteitsregister jeugd; 
- geregistreerde professional: geregistreerde jeugdprofessional of beroepsbeoefenaar die als 
arts, verpleegkundige, gezondheidszorgpsycholoog of psychotherapeut is ingeschreven in een 
register als bedoeld in artikel 3 van de Wet op de beroepen in de individuele gezondheidszorg; 
- gezinsvoogdijwerker: medewerker van een gecertificeerde instelling, belast met het uitvoeren 
van de ondertoezichtstelling, bedoeld in artikel 255 Boek 1 van het Burgerlijk Wetboek en de 
voorlopige ondertoezichtstelling, bedoeld in artikel 257 Boek 1 van het Burgerlijk Wetboek; 
- jeugddomein: terrein waarop aanbieders van jeugdhulp, uitvoerders van 
kinderbeschermingsmaatregelen en jeugdreclassering, advies- en meldpunten huiselijk geweld en 
kindermishandeling, colleges voor zover het betreft de toeleiding naar, advisering over en de 
bepaling van de aangewezen voorziening, justitiële jeugdinrichtingen, de Halt-bureaus en de raad 
voor de kinderbescherming werkzaam zijn. 
- jeugdreclasseringswerker: medewerker van een gecertificeerde instelling, belast met het 
uitvoeren van jeugdreclassering; 
- klacht: klacht als bedoeld in artikel 6.5.1, eerste lid, van de wet; 
- klachtencommissie: klachtencommissie, bedoeld in artikel 4.2.1, tweede lid, van de wet, voor 
zover deze klachten behandelt over een beslissing als bedoeld in artikel 6.5.1, eerste lid, van de 
wet; 
- klager: degene die een klacht als bedoeld in artikel 6.5.1, eerste lid, van de wet indient; 
1 
 

Hoofdstuk 3 De certificering 
Paragraaf 3.1 De certificerende instelling 
Artikel 3.1.1 
1. Als certificerende instelling wordt aangewezen een instelling die: 
a. rechtspersoonlijkheid heeft; 
b. onafhankelijk is; 
c. haar zetel of vestiging in Nederland heeft; 
d. beschikt over voldoende deskundigheid en toerusting om de uitvoering van de taken naar 
behoren te vervullen; 
e. beschikt over een behoorlijke administratie waarin de gegevens die samenhangen met en 
betrekking hebben op de uitvoering van haar taken, op een systematische wijze zijn vastgelegd, en 
f. verzekerd is tegen wettelijke aansprakelijkheid voor risico’s die voortvloeien uit de uitoefening 
van haar taken. 
2. De aanwijzing geschiedt voor een periode van vijf jaar. 
3. Bij regeling van Onze Minister van Veiligheid en Justitie kunnen nadere regels gesteld worden 
met betrekking tot het eerste lid. 
 
Artikel 3.1.2 
Onze Minister van Veiligheid en Justitie ziet toe op de rechtmatige en doeltreffende uitvoering van 
het bepaalde bij of krachtens de wet door de certificerende instelling. 
 
Artikel 3.1.3 
1. De certificerende instelling verstrekt desgevraagd kosteloos aan Onze Minister van Veiligheid en 
Justitie de voor de uitoefening van zijn taak benodigde inlichtingen. Onze Minister van Veiligheid en 
Justitie kan inzage vorderen van zakelijke gegevens en bescheiden voor zover dat voor de 
vervulling van zijn taak redelijkerwijs nodig is. 
2. De certificerende instelling zendt Onze Minister van Veiligheid en Justitie jaarlijks een verslag 
van de uitgevoerde werkzaamheden, de rechtmatigheid en doeltreffendheid van die 
werkzaamheden en de werkwijze in het afgelopen jaar. Onze Minister van Veiligheid en Justitie kan 
met betrekking tot dit verslag nadere regels stellen. 
 
Artikel 3.1.4 
1. Onze Minister van Veiligheid en Justitie kan de certificerende instelling algemene aanwijzingen 
geven met betrekking tot de uitoefening van haar taak. 
2. De certificerende instelling is gehouden overeenkomstig de aanwijzingen te handelen. 
 
Artikel 3.1.5 
1. Indien naar het oordeel van Onze Minister van Veiligheid en Justitie de certificerende instelling 
haar taak niet naar behoren vervult, kan Onze Minister van Veiligheid en Justitie de noodzakelijke 
voorzieningen treffen. 
2. De voorzieningen, bedoeld in het eerste lid, worden niet eerder getroffen dan nadat de 
certificerende instelling in de gelegenheid is gesteld om binnen een door Onze Minister van 
Veiligheid en Justitie te stellen termijn alsnog haar taken naar behoren uit te voeren. 
 
Artikel 3.1.6 
Gedurende de looptijd van de aanwijzing als certificerende instelling stelt Onze Minister van 
Veiligheid en Justitie vast of de instelling nog steeds voldoet aan de bij of krachtens de wet 
gestelde voorschriften. 
Paragraaf 3.2. Het certificaat 
Artikel 3.2.1 
1. De aanvraag voor een certificaat of een voorlopig certificaat wordt ingediend bij de certificerende 
3 
 

gebruikt worden voor de toeleiding naar, advisering over en de bepaling van de aangewezen 
voorziening, en tot de gebouwen, terreinen en ruimten van jeugdhulpaanbieders en gecertificeerde 
instellingen waar jeugdigen kunnen verblijven, een en ander voor zover dit voor een juiste 
uitoefening van zijn taak nodig is. De vertrouwenspersoon behoeft geen toestemming van derden 
om met een jeugdige te spreken. 
 
Artikel 4.1.5 
Onverminderd het bij of krachtens de wet bepaalde verschaffen het college, de jeugdhulpaanbieder 
en de gecertificeerde instelling aan de vertrouwenspersoon alle inlichtingen en tonen zij alle 
bescheiden die deze voor een juiste uitoefening van zijn taak nodig heeft. 
 
Artikel 4.1.6 
Het college, de jeugdhulpaanbieder en de gecertificeerde instelling, verschaffen aan de 
vertrouwenspersoon de faciliteiten die deze voor een juiste uitoefening van zijn taak nodig heeft. 
 
Paragraaf 4.2 Uitvoering van kinderbeschermingsmaatregelen en jeugdreclassering door 
de gecertificeerde instellingen 
 
Artikel 4.2.1 
1. Binnen vijf werkdagen nadat de voogdij aan de gecertificeerde instelling is opgedragen en zij 
hiervan in kennis is gesteld, wijst de gecertificeerde instelling een voogdijwerker aan en vindt het 
eerste contact plaats tussen de voogdijwerker en de minderjarige. 
2. De voogdijwerker informeert de minderjarige en diens ouders over de medewerker die de 
voogdijwerker bij zijn afwezigheid vervangt. 
 
Artikel 4.2.2 
1. Binnen vijf werkdagen dagen nadat de gecertificeerde instelling is belast met de uitvoering van 
de ondertoezichtstelling en zij hiervan in kennis is gesteld, wijst de gecertificeerde instelling een 
gezinsvoogdijwerker aan en vindt het eerste contact plaats tussen de gezinsvoogdijwerker en de 
minderjarige en de met het gezag belaste ouder of voogd. 
2. De gezinsvoogdijwerker doet mededeling aan de minderjarige en de met het gezag belaste 
ouder of voogd over: 
a. de medewerker die de gezinsvoogdijwerker bij zijn afwezigheid vervangt, en 
b. de wijze waarop een verzoek als bedoeld in artikel 264, eerste lid, artikel 265, eerste lid, en 
artikel 265d, tweede en derde lid, van Boek 1 van het Burgerlijk Wetboek moet worden gedaan. 
3. De gecertificeerde instelling kan, al dan niet op verzoek van de minderjarige, de met het gezag 
belaste ouder of voogd, een andere medewerker als gezinsvoogdijwerker aanwijzen. 
 
Artikel 4.2.3 
1. Binnen vijf dagen nadat de gecertificeerde instelling is belast met de uitvoering van de 
jeugdreclassering en zij hiervan in kennis is gesteld, wijst de gecertificeerde instelling een 
jeugdreclasseringswerker aan en vindt het eerste contact plaats tussen de 
jeugdreclasseringswerker en de jeugdige en zijn ouders. 
2. De jeugdreclasseringswerker doet mededeling aan de jeugdige en zijn ouders over: 
a. de medewerker die de jeugdreclasseringswerker bij zijn afwezigheid vervangt, en 
b. de verplichtingen die voortvloeien uit de strafrechtelijke beslissing. 
 
Artikel 4.2.4 
De gecertificeerde instelling beziet zo vaak als noodzakelijk, doch ten minste één maal per jaar, in 
hoeverre het plan van aanpak, bedoeld in artikel 4.1.3 van de wet, bijstelling behoeft. 
 
Artikel 4.2.5 
1. Onverminderd de aan de raad voor de kinderbescherming toekomende taken en bevoegdheden, 
voldoet de gecertificeerde instelling aan verzoeken van de rechter, het openbaar ministerie of de 
directeur van de justitiële jeugdinrichting om advies omtrent een jeugdige die wordt verdacht van 
5 
 

d. op verzoek van de registerstichting. 
2. Onze Ministers kunnen in het belang van de jeugdhulp een termijn vaststellen waarop de 
intrekking zal plaatsvinden. 
Paragraaf 5.3 Het bestuur en de organen van de registerstichting 
Artikel 5.3.1 [68d] 
1. De leden van het bestuur van de registerstichting worden benoemd op voordracht van 
beroepsverenigingen waarbij beroepsbeoefenaren zijn aangesloten die van relevant belang zijn 
voor de beroepsuitoefening in het jeugddomein. 
2. De statuten van de registerstichting regelen de mogelijkheid tot aanwijzing van andere 
beroepsverenigingen van relevant belang voor de beroepsuitoefening in het jeugddomein, die 
gerechtigd zijn tot een voordracht van leden van het bestuur. 
 
Artikel 5.3.2 [68e] 
De statuten van de registerstichting regelen op afdoende wijze dat de leden van het bestuur, dan 
wel leden van andere organen van de registerstichting geen functies vervullen die onverenigbaar, 
strijdig zijn of strijdig kunnen zijn met de belangen of doelstellingen van de registerstichting. 
 
Artikel 5.3.3 [68f] 
1. De statuten van de registerstichting voorzien in een raad van advies, bestaande uit leden die in 
ieder geval organisaties van werkgevers en cliënten vertegenwoordigen. 
2. De raad van advies heeft in ieder geval het recht advies uit te brengen over: 
a. de voorwaarden voor registratie en herregistratie; 
b. een aanwijzing als bedoeld in artikel 5.3.1, tweede lid; 
c. de samenstelling van de raad van advies. 
3. De statuten voorzien erin dat van een door de raad van advies uitgebracht advies slechts 
schriftelijk en gemotiveerd kan worden afgeweken nadat over het advies een op overeenstemming 
gericht overleg heeft plaatsgevonden. 
Paragraaf 5.4. Het beroepsregister 
Artikel 5.4.1 [68i] 
1. De registerstichting regelt de wijze van registratie en herregistratie van beroepsbeoefenaren en 
zorgt ervoor dat: 
a. registratie en herregistratie op zorgvuldige wijze plaatsvinden; 
b. de registratie een geldigheid heeft van een door de registerstichting vast te stellen periode, en 
c. herregistratie plaatsvindt op voorwaarde dat de betrokkene in de periode, bedoeld onder b, heeft 
voldaan aan door de registerstichting te stellen eisen van werkervaring en van na- en bijscholing. 
2. De registerstichting regelt voorts dat voorafgaand aan de wijziging van de eisen van registratie 
overleg wordt gevoerd met de beroepsverenigingen, bedoeld in artikel 5.3.1, eerste lid. 
 
Artikel 5.4.2 [68g] 
1. De registerstichting: 
a. regelt dat het kwaliteitsregister jeugd slechts toegankelijk is voor beroepsbeoefenaren die 
behoren tot bij een van de voordragende beroepsverenigingen aangesloten categorieën van 
beroepsbeoefenaren; 
b. hanteert niet het vereiste van lidmaatschap van een beroepsvereniging voor opname in het 
kwaliteitsregister jeugd; 
c. stelt het register open voor de registratie van beroepsbeoefenaren die minimaal op het niveau 
van een hogere beroepsopleiding scholing hebben afgerond, die is gericht is op het vervullen van 
een beroep in het jeugddomein. 
2. De door de registerstichting in rekening te brengen kosten voor registratie in het beroepsregister 
worden zodanig vastgesteld dat de baten niet uitgaan boven de kosten die redelijkerwijs 
noodzakelijk zijn voor de verwezenlijking van de doelstellingen van de registerstichting. 
7 
 

 
Hoofdstuk 6 Gesloten jeugdhulp bij ernstige opgroei- en opvoedingsproblemen 
Paragraaf 6.1 Eisen aan gesloten accommodaties 
Artikel 6.1.1 
1. Een gesloten accommodatie is geschikt om: 
a. te voorkomen dat daar geplaatste jeugdigen zich ontrekken of onttrokken worden aan de 
jeugdhulp die nodig is in verband met ernstige opgroei- of opvoedingsproblemen, en 
b. daar geplaatste jeugdigen te doen verblijven in een veilige, beschermde omgeving, die 
voldoende privacy biedt. 
2. Bij regeling van Onze Ministers kunnen nadere regels worden gesteld met betrekking tot de 
uitvoering van het eerste lid. 
Paragraaf 6.2 Klachtrecht bij vrijheidsbeperkende maatregelen 
Artikel 6.2.1 
Indien de klager daarom verzoekt, wordt de klacht ter kennis gebracht van één lid van de 
klachtencommissie teneinde ter zake te bemiddelen. 
 
Artikel 6.2.2 
1. De klager kan zich doen bijstaan door een vertrouwenspersoon of een ander persoon. 
2. Indien de klager de Nederlandse taal onvoldoende beheerst, draagt de voorzitter van de 
klachtencommissie zorg voor de bijstand van een tolk. 
 
Artikel 6.2.3 
Van de klachtencommissie maken in ieder geval deel uit: 
a. een jurist; 
b. een gekwalificeerde gedragswetenschapper, alsmede 
c. een arts, indien het een klacht betreft tegen een geneeskundige behandelingsmethode als 
bedoeld in artikel 6.3.2, eerste lid, onderdeel b, van de wet, niet zijnde een behandeling van een 
stoornis van de geestvermogens of een psychiater, indien het een klacht betreft tegen een 
geneeskundige behandelingsmethode als bedoeld in artikel 6.3.2, eerste lid, onderdeel b, van de 
wet, indien het gaat om een behandeling van een stoornis van de geestvermogens. 
 
 
 
Hoofdstuk 7 Verwijsindex en beleidsinformatie 
Paragraaf 7.1 Categorieën van instanties en functionarissen 
Artikel 7.1.1 
Als categorieën van instanties als bedoeld in artikel 7.1.1.2, eerste lid, onder a, van de wet in het 
domein jeugdhulp worden aangewezen: 
a. gemeenten voor zover het betreft de toeleiding naar, advisering over en de bepaling van de 
aangewezen voorziening; 
b. advies- en meldpunten huiselijk geweld en kindermishandeling; 
c. jeugdhulpaanbieders; 
d. gecertificeerde instellingen. 
 
Artikel 7.1.2 
Als categorieën van instanties als bedoeld in artikel 7.1.1.2, eerste lid, onder a, van de wet in het 
domein jeugdgezondheidszorg worden aangewezen instanties die de in artikel 5, tweede lid, van de 
Wet publieke gezondheid genoemde werkzaamheden in opdracht van het college uitvoeren. 
9 
 

Paragraaf 7.2. Inrichting en beheer van de verwijsindex 
 
Artikel 7.2.1 
1. Indien voor een melding aan de verwijsindex gebruik wordt gemaakt van een gemeentelijk 
signaleringssysteem, draagt het college zorg voor een zorgvuldige en veilige aansluiting daarvan 
op de verwijsindex. 
2. Indien voor een melding aan de verwijsindex gebruik wordt gemaakt van een ander digitaal 
systeem dan een gemeentelijk signaleringssysteem, draagt de daarvoor verantwoordelijke zorg 
voor een zorgvuldige en veilige aansluiting daarvan op de verwijsindex. 
3. Een aansluiting als bedoeld in het eerste of tweede lid wordt vermoed voldoende zorgvuldig en 
veilig te zijn als het voldoet aan de eisen zoals deze zijn uitgegeven door het Nederlands 
Normalisatie-instituut in de NTA 8023, Maatschappelijke zorg – Informatiearchitectuur in de 
jeugdsector – Deel 1 : Landelijke verwijsindex risicojongeren. 
 
Artikel 7.2.2 
1. Een instantie die behoort tot een van de categorieën, bedoeld in de artikelen 7.1.1 tot en met 
7.1.7 of een functionaris die behoort tot een van de categorieën, bedoeld in artikel 7.1.3, tweede 
lid, of 7.1.4, tweede lid, draagt zorg voor een veilig en zorgvuldig gebruik van de verwijsindex. 
2. Een instantie of een functionaris wordt vermoed te voldoen aan het bepaalde in het eerste lid als 
voldaan wordt aan de eisen zoals deze zijn uitgegeven door het Nederlands Normalisatie-instituut 
in de NEN 7510, Medische informatica – Informatiebeveiliging in de zorg – Algemeen. 
 
Artikel 7.2.3 
Onze Minister van Volksgezondheid, Welzijn en Sport doet van een wijziging van een norm als 
bedoeld in 7.2.1, derde lid, of artikel 7.2.2, tweede lid, mededeling in de Staatscourant. 
 
Paragraaf 7.3. Verwijsindexservicenummer 
 
Artikel 7.3.1 
1. Indien een meldingsbevoegde een jeugdige die niet beschikt over een burgerservicenummer 
meldt aan de verwijsindex, biedt hij daartoe de volgende gegevens van de jeugdige aan in de 
verwijsindex: 
a. de familienaam; 
b. de geboortedatum; 
c. het geslacht. 
2. De gegevens, bedoeld in het eerste lid, worden in de verwijsindex omgezet in een 
verwijsindexservicenummer, dat vervolgens gebruikt wordt voor de melding in de verwijsindex. 
 
Paragraaf 7.4 Gebruik burgerservicenummer 
Subparagraaf 7.4.1 De autorisatielijst 
Artikel 7.4.1.1 
1. De aanvraag tot opneming in de autorisatielijst, bedoeld in artikel 7.2.7 van de wet, kan 
uitsluitend worden gedaan door een jeugdhulpaanbieder. 
2. Bij regeling van Onze Minister van Volksgezondheid, Welzijn en Sport wordt bepaald welke 
gegevens en bescheiden worden verstrekt bij de aanvraag. 
 
Artikel 7.4.1.2 
Onze Minister van Volksgezondheid, Welzijn en Sport stelt, voor zover mogelijk aan de hand van bij 
of krachtens de wet gestelde vereisten voor de hoedanigheid van de jeugdhulpaanbieder, vast of  
de aanvraag, bedoeld in artikel 7.4.1.1, is gedaan door een jeugdhulpaanbieder. 
 
Artikel 7.4.1.3 
1. In de autorisatielijst van jeugdhulpaanbieders wordt per inschrijving opgenomen: 
11 
 

met dien verstande dat daarbij onder “geregistreerde” verstaan wordt: geautoriseerde. 
 
Paragraaf 7.5 Beleidsinformatie 
 
Artikel 7.5.1 
1. De structurele verstrekking van gegevens, bedoeld in de artikelen 7.4.2 en 7.4.3 van de wet, 
vindt plaats op elektronische wijze aan het Centraal bureau voor de statistiek. 
2. Onze Ministers en het college vragen geen gegevens uit ten behoeve van de doelen bedoeld in 
artikel 7.4.1 van de wet, indien zij zelf of het Centraal bureau voor de statistiek reeds over deze 
gegevens beschikken en deze gegevens gebruikt kunnen worden ten behoeve van deze doelen. 
 
Artikel 7.5.2 
1. De structurele verstrekking van gegevens bedoeld in artikel 7.4.2 van de wet betreft gegevens 
over de door het college gefinancierde jeugdhulpaanbieders en gecertificeerde instellingen. 
2. Een incidentele verstrekking van gegevens uit hoofde van artikel 7.4.2 van de wet betreft geen 
persoonsgegevens. 
 
Artikel 7.5.3 
1. De structurele verstrekking door jeugdhulpaanbieders en gecertificeerde instellingen van 
gegevens, bedoeld in artikel 7.4.3 van de wet, betreft: 
a. het burgerservicenummer, de geboortedatum en het geslacht van de jeugdige, of, indien het 
burgerservicenummer niet bekend is, de personalia van de jeugdige; 
b. de adresgegevens van de jeugdige, de gezaghebbende ouders, voogd of pleegoudervoogd, in 
het bijzonder ter aanduiding van de woonplaats als bedoeld in artikel 1.1 van de wet; 
c. de gegevens over de jeugdhulpaanbieder of de gecertificeerde instelling; 
d. de datum van de aanvang van de jeugdhulp, de uitvoering van de kinderbeschermingsmaatregel 
of de jeugdreclassering; 
e. de einddatum van de jeugdhulp, de uitvoering van de kinderbeschermingsmaatregel of de 
jeugdreclassering; 
f. het type ingezette jeugdhulp; 
g. een aanduiding van de verwijzer naar jeugdhulp; 
h. de reden van beëindiging van de jeugdhulp; 
i. het type kinderbeschermingsmaatregel of jeugdreclassering; 
j. de datum van de uitspraak door de kinderrechter inzake het opleggen van een 
kinderbeschermingsmaatregel; 
k. de datum van het besluit inzake het toepassen van jeugdreclassering; 
l. de datum van het eerste contact van de gecertificeerde instelling met de jeugdige bij de 
uitvoering van de kinderbeschermingsmaatregel of de jeugdreclassering; 
m. de reden van de beëindiging van de kinderbeschermingsmaatregel of de jeugdreclassering; 
n. de vraag of er al dan niet sprake is van de inzet van een erkende interventie bij 
jeugdreclassering. 
2. Een incidentele verstrekking van gegevens als bedoeld in artikel 7.4.3 van de wet door 
jeugdhulpaanbieders of gecertificeerde instellingen betreft geen persoonsgegevens. 
 
Artikel 7.5.4 
1. Bij regeling van Onze Ministers wordt voor het structureel verstrekken van de gegevens, 
genoemd in artikel 7.5.1, door de instanties genoemd in de artikelen 7.5.2 en 7.5.3, bepaald: 
a. welke gegevens genoemd in artikel 7.5.3, eerste lid, worden verstrekt alsmede, voorzover 
nodig, een nadere omschrijving van deze gegevens; 
b. de wijze waarop de gegevens worden verstrekt; 
c. de tijdvakken waarop de gegevens die worden verstrekt betrekking hebben; 
d. de termijnen waarbinnen of de tijdstippen waarop de gegevens worden verstrekt. 
2. Bij de regeling, bedoeld in het eerste lid, wordt een informatieprotocol vastgesteld. 
13 
 

2. Indien de ouderbijdrage geheel of gedeeltelijk niet tijdig is betaald, kan het bestuursorgaan dat 
met de inning is belast van een bijdrageplichtige als bedoeld in artikel 8.2.1 van de wet het 
verschuldigde bedrag invorderen. Onverminderd het eerste lid is titel 4.4 van de Algemene wet 
bestuursrecht van overeenkomstige toepassing. 
 
Artikel 8.1.6 
1. De ouderbijdrage, bedoeld in artikel 8.2.1 van de wet, wordt vastgesteld uiterlijk 24 maanden 
na het tijdstip waarop het CAK ervan in kennis is gesteld dat een ouderbijdrage is opgelegd. 
2. Indien het CAK heeft verzuimd de ouderbijdrage vast te stellen binnen de in het eerste lid 
bedoelde periode, kan deze ouderbijdrage op een later tijdstip alsnog worden vastgesteld, met dien 
verstande dat de ingangsdatum van de periode waarover de ouderbijdrage wordt betaald niet kan 
worden gesteld op een datum die is gelegen meer dan 24 maanden voor de dag waarop het besluit 
waarin de ouderbijdrage wordt vastgesteld, aan die persoon is verzonden. 
 
Artikel 8.1.7 
1. De ouderbijdrage, bedoeld in artikel 8.2.1 van de wet, wordt herzien uiterlijk 24 maanden na het 
tijdstip waarop het CAK ervan in kennis is gesteld van de omstandigheid die aanleiding geeft tot de 
wijziging. 
2. De herziene ouderbijdrage wordt voor zover mogelijk verrekend met de eerder vastgestelde 
ouderbijdrage. 
3. Indien het CAK heeft verzuimd de ouderbijdrage vast te stellen binnen de in het eerste lid 
bedoelde periode, kan deze ouderbijdrage op een later tijdstip alsnog worden vastgesteld, met dien 
verstande dat de ingangsdatum van de periode waarover de ouderbijdrage wordt betaald niet kan 
worden gesteld op een datum die is gelegen meer dan 24 maanden voor de dag waarop het besluit 
waarin de ouderbijdrage wordt vastgesteld, aan die persoon is verzonden. 
4. Voor zover de bevoegdheid tot herziening van de ouderbijdrage is vervallen op grond van het 
eerste lid, wordt de eerder vastgestelde ouderbijdrage van rechtswege definitief. 
Paragraaf 8.2 Financiële verantwoording 
Artikel 8.2.1 
Deze paragraaf heeft betrekking op de in artikel 8.3.2 van de wet bedoelde gegevens betreffende 
de exploitatie van jeugdhulpaanbieders en gecertificeerde instellingen, in de volgende artikelen 
“gegevens” genoemd. 
 
Artikel 8.2.2 
1. Onze Ministers geven per categorie van jeugdhulpaanbieders of gecertificeerde instellingen en 
per categorie van personen die bij de exploitatie van een jeugdhulpaanbieder of gecertificeerde 
instelling betrokken zijn, aan, welke gegevens jaarlijks dienen te worden verstrekt. 
2. Onze Ministers kunnen voor jeugdhulpaanbieders en gecertificeerde instellingen gelegen binnen 
een door hen aan te wijzen gebied en voor personen die bij de exploitatie van die 
jeugdhulpaanbieders of gecertificeerde instellingen betrokken zijn, aangeven welke gegevens op 
hun desbetreffend verzoek dienen te worden verstrekt. 
 
Artikel 8.2.3 
1. De gegevens, bedoeld in artikel 8.2.2, eerste lid, worden jaarlijks uiterlijk vijf maanden na het 
verstrijken van het jaar waarop zij betrekking hebben verstrekt. 
2. De gegevens, bedoeld in artikel 8.2.2, tweede lid, worden verstrekt telkens uiterlijk zes 
maanden na een desbetreffend verzoek van elk van Onze Ministers. 
 
Artikel 8.2.4 
1. Onze Ministers kunnen regels vaststellen over de wijze waarop en de vorm waarin de gegevens 
dienen te worden verstrekt. 
2. Onze Ministers wijzen instanties aan die de te verstrekken gegevens verzamelen en verwerken. 
Zij stellen voorschriften die door die instanties in acht worden genomen. 
15 
 

B 
 
Bijlage 5 wordt als volgt gewijzigd: 
1. In de kolom ‘Werkzaamheden’ wordt ‘artikel 21b, tweede lid’ vervangen door: artikel 4.1.1, 
tweede lid, van de Wet maatschappelijke ondersteuning 2015. 
2. In de kolom ‘Categorieën van derden’ wordt ‘Een steunpunt huiselijk geweld als bedoeld in 
artikel 1, eerste lid, van de Wet maatschappelijke ondersteuning, niet zijnde een overheidsorgaan’ 
vervangen door: Een advies- en meldpunt huiselijk geweld en kindermishandeling als bedoeld in 
artikel 4.1.1 van de Wet maatschappelijke ondersteuning 2015, niet zijnde een overheidsorgaan. 
 
Artikel 9.6 
Het Besluit beleidsinformatie jeugdzorg 2011 wordt ingetrokken. 
 
Artikel 9.7 
Artikel 3, tweede lid, onderdeel e, van het Besluit beperking verkoop en gebruik tabaksprodukten 
komt te luiden: 
e. gebouwen en inrichtingen van gecertificeerde instellingen als bedoeld in artikel 1.1 van 
de Jeugdwet, gebouwen en inrichtingen van jeugdhulpaanbieders als bedoeld in artikel 1.1 
van de Jeugdwet, alsmede gebouwen van justitiële jeugdinrichtingen als bedoeld in artikel 
1, onder b, van de Beginselenwet justitiële jeugdinrichtingen die niet door de Staat of 
openbare lichamen worden beheerd;. 
 
Artikel 9.8 
In het Uitvoeringsbesluit omzetbelasting 1968 wordt Bijlage B, onder b, als volgt gewijzigd: 
A 
Onderdeel 15.a komt te luiden: 
a. aanbieders van preventie als bedoeld in artikel 1.1 van de Jeugdwet. 
B 
Onderdeel 30 komt te luiden: 
30. jeugdhulpaanbieders en gecertificeerde instellingen als bedoeld in artikel 1.1 van de 
Jeugdwet, mede voor het verstrekken van spijzen en dranken;. 
 
Artikel 9.9 
In artikel 15, vierde lid, van het Besluit externe klachtencommissie raad voor de 
kinderbescherming wordt in de laatste volzin ‘jeugdzorg of jeugdbescherming’ vervangen door: 
jeugdhulp of de uitvoering van kinderbeschermingsmaatregelen als bedoeld in artikel 1.1 van de 
Jeugdwet. 
 
Artikel 9.10 
Het Besluit leerlinggebonden financiering wordt als volgt gewijzigd: 
A 
In artikel 1 vervalt in de begripsomschrijving van Jeugd-GGZ: ‘, is onderdeel van de jeugdzorg’. 
B 
In artikel 26, derde lid, wordt ‘jeugdzorg’ vervangen door: jeugdhulp. 
17 
 

Artikel 9.16 
Het Besluit kwaliteit kinderopvang en peuterspeelzalen wordt als volgt gewijzigd: 
A 
Artikel 1 wordt als volgt gewijzigd: 
1. Onderdeel a komt te luiden: 
a. AMHK: advies- en meldpunt huiselijk geweld en kindermishandeling als bedoeld in artikel 3a.1.1 
van de Wet maatschappelijke ondersteuning 2015; 
2. Onderdeel f komt te luiden: 
f. huiselijk geweld: huiselijk geweld als bedoeld in artikel 1.1.1 van de Wet maatschappelijke 
ondersteuning 2015. 
3. Onderdeel i vervalt onder verlettering van de onderdelen j en k tot i en j. 
B 
Artikel 2a, tweede lid, wordt als volgt gewijzigd: 
1. In onderdeel b wordt “het steunpunt huiselijk geweld, het advies- en meldpunt 
kindermishandeling” vervangen door: het AMHK. 
2. In onderdeel d wordt “het steunpunt huiselijk geweld of het advies- en meldpunt 
kindermishandeling,” vervangen door: het AMHK. 
 
C 
 
Artikel 8, tweede lid, wordt als volgt gewijzigd: 
1. In onderdeel b wordt “het steunpunt huiselijk geweld, het advies- en meldpunt 
kindermishandeling” vervangen door: het AMHK. 
2. In onderdeel d wordt “het steunpunt huiselijk geweld of het advies- en meldpunt 
kindermishandeling,” vervangen door: het AMHK. 
 
D 
 
Artikel 17a, tweede lid, wordt als volgt gewijzigd: 
1. In onderdeel b wordt “het steunpunt huiselijk geweld, het advies- en meldpunt 
kindermishandeling” vervangen door: het AMHK. 
2. In onderdeel d wordt “het steunpunt huiselijk geweld of het advies- en meldpunt 
kindermishandeling,” vervangen door: het AMHK. 
 
Artikel 9.17 
Het Uitvoeringsbesluit Wmo 2015 wordt als volgt gewijzigd: 
A 
Hoofdstuk 4 komt als volgt te luiden: 
 
Hoofdstuk 4. Advies- en meldpunt huiselijk geweld en kindermishandeling 
 
§ 1. Werkwijze en deskundigheid 
 
Artikel 4.1.1 
1. Het college draagt er zorg voor dat het AMHK herkenbaar en toegankelijk is. 
2. Ter uitvoering van het eerste lid draagt het college er in ieder geval zorg voor dat het AMHK te 
allen tijde bereikbaar en beschikbaar is in situaties waar onmiddellijke uitvoering van taken is 
geboden en daartoe aangesloten is op een landelijk telefoonnummer dat kosteloos bereikbaar is. 
3. Het AMHK legt de wijze waarop het de in de wet aan hem opgedragen taken uitvoert schriftelijk 
19 
 

§ 2. De vertrouwenspersoon 
 
Artikel 4.2.1 
De ondersteuning door de vertrouwenspersoon in aangelegenheden die samenhangen met de 
wettelijke taken en verantwoordelijkheden van het AMHK, is met name gericht op de uitoefening 
van rechten door personen die bij een melding aan het AMHK betrokken zijn. 
 
Artikel 4.2.2 
De vertrouwenspersoon die personen die bij een melding aan het AMHK betrokken zijn, 
ondersteunt, onthoudt zich van ondersteuning van anderen indien dat een onafhankelijke 
taakuitoefening jegens betrokkene in gevaar kan brengen. 
 
Artikel 4.2.3 
Het AMHK informeert personen die bij een melding aan het AMHK betrokken zijn, tijdig over de 
vertrouwenspersoon die aan hen op hun verzoek ondersteuning kan verlenen, wat deze taak 
inhoudt, en op welke plaats en tijdstippen de vertrouwenspersoon voor hen bereikbaar en 
beschikbaar is. 
 
Artikel 4.2.4 
De vertrouwenspersoon heeft vrije toegang tot de gebouwen waar het AMHK zijn werkzaamheden 
uitoefent, een en ander voor zover dit voor een juiste uitoefening van zijn taak nodig is. De 
vertrouwenspersoon behoeft geen toestemming van derden om met personen die bij een melding 
aan het AMHK betrokken zijn, te spreken. 
 
Artikel 4.2.5 
Onverminderd het bij of krachtens de wet bepaalde verschaft het AMHK aan de 
vertrouwenspersoon alle inlichtingen en toont hem alle bescheiden die deze voor een juiste 
uitoefening van zijn taak nodig heeft. 
 
Artikel 4.2.6 
Het AMHK verschaft aan de vertrouwenspersoon de faciliteiten die deze voor een juiste uitoefening 
van zijn taak nodig heeft. 
 
§ 3. Beleidsinformatie 
 
Artikel 4.3.1 
1. De structurele verstrekking van gegevens, bedoeld in artikel 4.2.12, eerste lid, van de wet, vindt 
plaats op elektronische wijze aan het Centraal bureau voor de statistiek. 
2. Onze Ministers en het college vragen geen gegevens uit ten behoeve van de doelen, bedoeld in 
artikel 4.12.12, eerste lid van de wet, indien zij of het Centraal bureau voor de statistiek reeds 
over deze gegevens beschikken en deze gegevens gebruikt kunnen worden ten behoeve van deze 
doelen. 
 
Artikel 4.3.2 
1. De structurele verstrekking van gegevens, bedoeld in artikel 4.2.12, derde lid, van de wet, 
betreft: 
a. het aantal gegeven adviezen; 
b. het aantal ontvangen meldingen uitgesplitst naar huiselijk geweld enerzijds en 
kindermishandeling anderzijds, inclusief het burgerservicenummer van degene over wie een 
melding is gedaan; 
c. het aantal verrichte onderzoeken uitgesplitst naar huiselijk geweld enerzijds en 
kindermishandeling anderzijds, inclusief de burgerservicenummers van degenen over wie een 
melding is gedaan; 
d. de hoedanigheid van de persoon die contact opnam met het advies- en meldpunt huiselijk 
geweld en kindermishandeling; 
21 
 

dat het gezag van de ouder is beëindigd. 
 
Artikel 9.20 
In artikel 1 van het Besluit tenuitvoerlegging jeugdstrafrecht 1994 komt onderdeel g te luiden: 
g. jeugdreclassering: gecertificeerde instelling als bedoeld in artikel 1.1 van de Jeugdwet, 
bij de uitvoering van jeugdreclassering;. 
 
Artikel 9.21 
Het Besluit verplichte meldcode huiselijk geweld en kindermishandeling wordt als volgt gewijzigd: 
A 
In artikel 1 wordt onder vervanging van de punt door een puntkomma aan het slot van onderdeel f 
een onderdeel toegevoegd, luidende: 
g. AMHK: advies- en meldpunt huiselijk geweld en kindermishandeling als bedoeld in artikel 3a.1.1 
van de Wet maatschappelijke ondersteuning 2015. 
 
B 
 
Artikel 2, tweede lid, wordt als volgt gewijzigd: 
1. In onderdeel b wordt “het steunpunt huiselijk geweld, het advies- en meldpunt 
kindermishandeling” vervangen door: het AMHK. 
2. In onderdeel d wordt “het steunpunt huiselijk geweld of het advies- en meldpunt 
kindermishandeling,” vervangen door: het AMHK. 
C 
Artikel 3 vervalt. 
 
Artikel 9.22 
In artikel 2 van het Besluit zorgaanspraken AWBZ worden, onder vernummering van het derde en 
vierde lid tot het vijfde lid en zesde lid twee leden ingevoegd, luidende: 
3. De verzekerde die de leeftijd van achttien jaar nog niet heeft bereikt, heeft geen 
aanspraak op: 
a. de zorg, bedoeld in het eerste lid, voor zover deze zorg bestaat uit persoonlijke 
verzorging, begeleiding of kortdurend verblijf als bedoeld in de artikelen 4, 6 en 9a of het 
met begeleiding en, in verband met een verstandelijke handicap, met behandeling 
samenhangende vervoer van en naar een instelling als bedoeld in artikel 10, of 
b. de zorg, bedoeld in het eerste lid, waarop hij is aangewezen in verband met een 
psychiatrische aandoening of beperking of een verstandelijke handicap, met uitzondering 
van langdurig intensieve zorg waarop de verzekerde is aangewezen in verband met een 
verstandelijke handicap. 
Onder langdurig intensieve zorg wordt verstaan: zorg waarbij een verzekerde vanwege zijn 
verstandelijke handicap een blijvende behoefte heeft aan: 
1°. permanent toezicht ter voorkoming van escalatie of ernstig nadeel bij 
gedragsproblemen of omdat de verzekerde zelf niet in staat is om op relevante momenten 
hulp in te roepen, of 
2°. 24 uur per dag zorg in de nabijheid omdat de verzekerde, om ernstig nadeel te 
voorkomen, door zware regieproblemen voortdurend begeleiding of overname van taken 
nodig heeft. 
4. In het derde lid wordt verstaan onder: 
a. blijvend: van niet voorbijgaande aard; 
b. permanent toezicht: onafgebroken toezicht en actieve observatie gedurende de gehele 
dag, die tijdig ingrijpen mogelijk maken; 
c. ernstig nadeel: nadeel voor de verzekerde, hetgeen bestaat uit het te verwachten risico 
23 
 

C 
 
Artikel 25, vierde lid, komt te luiden: 
4. Bij het opstellen en wijzigen van het perspectiefplan voor jeugdigen die op grond van 
artikel 6.2.2, tweede lid, van de Jeugdwet in een inrichting zijn geplaatst, pleegt de 
inrichting overleg met de betrokken gecertificeerde instelling. 
 
D 
 
Artikel 28 wordt als volgt gewijzigd: 
1. In het tweede lid, wordt ‘artikel 262, eerste lid’ vervangen door: artikel 265c, eerste lid. 
2. In het derde lid wordt ‘de stichting als bedoeld in artikel 25’ vervangen door: de gecertificeerde 
instelling, bedoeld in artikel 25, vierde lid, en wordt ‘de betrokken stichting’ vervangen door: de 
betrokken gecertificeerde instelling. 
 
E 
 
In artikel 34, derde lid, wordt ‘de betrokken stichting’ vervangen door: de betrokken 
gecertificeerde instelling. 
 
F 
 
In artikel 69, tweede lid, wordt ‘De stichting’ vervangen door: De gecertificeerde instelling. 
 
Artikel 9.26 
1. Het Uitvoeringsbesluit Wet op de jeugdzorg wordt ingetrokken. 
2. Het Uitvoeringsbesluit Wet op de jeugdzorg blijft van toepassing op de financiële 
verantwoording, vaststelling en uitbetaling van op grond van dat besluit verleende subsidies en 
uitkeringen. 
3. In wettelijke procedures en rechtsgedingen tegen besluiten die op grond van het 
Uitvoeringsbesluit Wet op de jeugdzorg zijn genomen, dan wel op tegen deze besluiten in te stellen 
of ingestelde beroepen, blijven, zowel in eerste aanleg als in verdere instantie, de regels van 
toepassing, die golden voor de intrekking van dat besluit. 
 
Hoofdstuk 10 Slotbepalingen 
 
Artikel 10.1 
1. Artikel 3.2.1 treedt in werking op de dag na de datum van uitgifte van het Staatsblad waarin dit 
besluit wordt geplaatst. 
2. De artikelen 9.12, 9.13 en 9.25 treden in werking op het tijdstip waarop het voorstel van wet tot 
wijziging van Boek 1 van het Burgerlijk Wetboek, het Wetboek van Burgerlijke Rechtsvordering, de 
Wet op de jeugdzorg en de Pleegkinderenwet in verband met herziening van de maatregelen van 
kinderbescherming, na tot wet te zijn verheven, in werking treedt. 
3. De overige artikelen van dit besluit treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan worden 
vastgesteld. 
 
Artikel 10.2 [77a] 
1. Gedurende een periode van een jaar vanaf het tijdstip van inwerkingtreding van artikel 5.1.1 is 
dat artikel niet van toepassing op werktoedelingen waarvan een jeugdhulpaanbieder 
onderscheidenlijk een gecertificeerde instelling aannemelijk kan maken dat die toedeling 
plaatsvindt aan een beroepsbeoefenaar die reeds binnen de betreffende organisatie werkzaam was 
op het tijdstip van inwerkingtreding van artikel 5.1.1. 
2. Indien en voor zover op een organisatie artikel 77a van het Uitvoeringsbesluit Wet op de 
jeugdzorg tot de intrekking van dat artikel van toepassing was, geldt voor die organisatie als 
aanvangsdatum voor de in het eerste lid genoemde periode van een jaar, het tijdstip van 
25 
 

Nota van toelichting Besluit Jeugdwet 
ALGEMEEN DEEL 
 
1. Inleiding 
De Jeugdwet (hierna: de wet) decentraliseert de bestuurlijke en financiële verantwoordelijkheid 
voor jeugdhulp en de uitvoering van kinderbeschermingsmaatregelen en jeugdreclassering. 
Hierdoor krijgen gemeenten meer mogelijkheden voor integrale en daarmee effectievere hulp aan 
jeugdigen en gezinnen. Door de decentralisatie zijn gemeenten beter in staat maatwerk te bieden, 
afgestemd op de lokale situatie en uitgaande van de eigen mogelijkheden (eigen kracht) en de 
behoeften van individuele jeugdigen en hun ouders. Ondersteuning, hulp en zorg kunnen door 
gemeenten laagdrempelig, vroegtijdig en integraal worden aangeboden: ‘één gezin, één plan, één 
regisseur’. 
In het belang van jeugdigen en hun ouders en in het belang van een goede uitvoering van de wet 
alsmede de verantwoordelijkheid van het Rijk voor het jeugdstelsel, is in de wet de bevoegdheid 
opgenomen om bij algemene maatregel van bestuur (amvb) nadere regels te (kunnen) stellen. Dit 
Besluit Jeugdwet strekt tot invulling van deze bevoegdheid en bevat onder meer nadere regels 
over: 
- de toegang tot de jeugdhulp; 
- de kwaliteit van de jeugdhulp; 
- certificering; 
- professionalisering; 
- gesloten jeugdhulp; 
- de verwijsindex; 
- het burgerservicenummer; 
- beleidsinformatie. 
 
Voorts worden enkele amvb’s gewijzigd waaronder het Uitvoeringsbesluit Wet maatschappelijke 
ondersteuning 2015 (UB Wmo 2015) op basis waarvan regels worden gesteld over het advies- en 
meldpunt huiselijk geweld en kindermishandeling. 
De inhoud van deze regels wordt in het onderstaande toegelicht. Daarbij wordt ook ingegaan op 
uitvoerings-, regeldruk- en financiële aspecten en worden de uitkomsten van de internetconsultatie 
verwerkt zowel in het algemeen deel van de toelichting als in de artikelsgewijze toelichting. 
 
2. Toegang tot jeugdhulp en advies- en meldpunt huiselijk geweld en 
kindermishandeling 
 
Beschikbare deskundigheid voor toeleiding, advisering en bepalen aangewezen voorziening 
De gemeente is verantwoordelijk voor de toeleiding, advisering en bepaling van de aangewezen 
vorm van jeugdhulp. De gemeente dient daarbij de beschikking te hebben over (een team van) 
deskundigen die in staat zijn om de jeugdhulp op een laagdrempelige en herkenbare manier aan te 
bieden, die ingezet kunnen worden voor crisishulp en die in staat zijn om andere professionals te 
adviseren. 
 
Dit besluit stelt nadere eisen aan de deskundigheden waarover de gemeente moet beschikken. De 
gemeente is er voor verantwoordelijk om jongeren en ouders te helpen met hun respectievelijke 
opgroei- en opvoedingsproblemen, psychische problemen en stoornissen en met 
opvoedingssituaties die jeugdigen kunnen bedreigen in hun ontwikkeling. De gemeente moet in 
staat zijn deze problemen te herkennen, te beoordelen en door te verwijzen. Het is van belang dat 
de deskundigen het hulpaanbod van de gemeente kennen en gevalsgewijs kunnen beoordelen wat 
daarvan passend is, zodat zij hier naar kunnen doorverwijzen. De gestelde eisen zijn algemeen 
gehouden, opdat gemeenten de benodigde beleidsruimte hebben de toegang tot de jeugdhulp naar 
de lokale omstandigheden in te richten. Zie verder de toelichting op artikel 2 van dit besluit. 
 
1 

Certificering 
Kinderbeschermingsmaatregelen en jeugdreclassering mogen alleen worden uitgevoerd door 
instellingen die gecertificeerd zijn voor één van deze of voor beide taken. Certificering geschiedt 
door een daarvoor aangewezen instelling. De certificerende instelling verleent een certificaat aan 
een organisatie wanneer deze voldoet aan de kwaliteitseisen zoals opgenomen in het normenkader. 
Dit certificaat is drie jaar geldig, maar kan door de certificerende instelling worden geschorst of 
worden ingetrokken. 
 
Dit besluit stelt nadere regels aan de certificerende instelling en het certificaat. Zie verder de 
artikelsgewijze toelichting bij de artikelen in hoofdstuk 3 van dit besluit. 
 
Uitvoering kinderbeschermingsmaatregelen en jeugdreclassering 
In het Besluit staan de minimale kwaliteitseisen voor de uitvoering van kinderbeschermingstaken 
en jeugdreclasseringstaken. Deze eisen zijn overgenomen uit het Uitvoeringsbesluit van de Wet op 
1 
de jeugdzorg (Wjz). Gekozen is om niet alle regels over te nemen, maar alleen de strikt 
noodzakelijke eisen. Dit vanwege de ruimte die aan de professional moet worden gegeven en de 
beperking van de administratieve lasten. Zie verder de artikelsgewijze toelichting bij de artikelen in 
paragraaf 4.2 van dit besluit. 
 
4. Professionalisering 
 
4.1 Algemene inleiding 
Aan de Jeugdwet liggen verschillende doelstellingen ten grondslag. Deze zijn opgenomen in artikel 
2.1. Zij vormen de basis voor de gehele Jeugdwet en vinden dus hun nadere uitwerking in alles wat 
in de Jeugdwet zelf èn in de onderliggende regelgeving (gemeentelijke verordeningen, Besluit 
Jeugdwet en ministeriële regelingen) is geregeld. 
 
Verantwoorde hulp, de norm van de verantwoorde werktoedeling en het kwaliteitskader jeugd 
De Jeugdwet bevat de eis van ‘verantwoorde hulp’: een jeugdhulpaanbieder en de gecertificeerde 
instelling bieden hulp van goed niveau, die in ieder geval veilig, doeltreffend, doelmatig en 
cliëntgericht wordt verleend en die is afgestemd op de reële behoefte van de jeugdige of ouder. 
Het begrip verantwoorde hulp moet (evenals het begrip goed hulpverlener) worden beschouwd als 
een globale norm, die mede door het veld en in overleg met de met het toezicht belaste 
ambtenaren verder moet worden ingevuld. 
 
De kwaliteitseisen in de Jeugdwet zijn een invulling en concretisering van verschillende onderdelen 
van het begrip verantwoorde hulp. Zo hoort het opstellen van een adequaat hulpverleningsplan bij 
het leveren van verantwoorde hulp. Een ander belangrijk onderdeel is het bij dit besluit ingevoerde 
hoofdstuk 5, namelijk de verantwoordelijkheidstoedeling: de jeugdhulpaanbieder en de 
gecertificeerde instelling organiseren zich op zodanige wijze, voorzien zich kwalitatief en 
kwantitatief zodanig van personeel en materieel en dragen zorg voor een zodanige 
verantwoordelijkheidstoedeling, dat een en ander leidt of redelijkerwijs moet leiden tot 
verantwoorde hulp. 
 
De Jeugdwet bevordert een verantwoorde werktoedeling door bij amvb de norm van de 
verantwoorde werktoedeling voor te schrijven. Deze norm bepaalt dat organisaties in het 
2 
jeugddomein het werk binnen hun organisatie moeten toedelen aan een geregistreerde 
professional, tenzij zij aannemelijk kunnen maken dat werktoedeling aan anderen niet leidt tot 
 
 
1 
Stb. 2010, 302. 
2 
Met het jeugddomein wordt in dit kader het terrein bedoeld waarop aanbieders van jeugdhulp, uitvoerders 
van kinderbeschermingsmaatregelen en jeugdreclassering, advies- en meldpunten huiselijk geweld en 
kindermishandeling, colleges voor zover het betreft de toeleiding naar, advisering over en de bepaling van de 
aangewezen voorziening, justitiële jeugdinrichtingen, de Halt-bureaus en de raad voor de kinderbescherming 
werkzaam zijn. 
 
3 

verantwoordelijkheid in de zin van levenslang leren, reflecteren en het zich verhouden tot 
beroepscode en tuchtrecht. 
 
De rol van gemeenten 
Professionalisering is één van de elementen van kwaliteit en dient altijd in samenhang te worden 
bezien met de andere dimensies. Op alle elementen kunnen gemeenten kwaliteitsbeleid voeren. 
Een deel van die elementen wordt in de Jeugdwet vastgelegd, professionalisering wordt uitgewerkt 
in de amvb en andere elementen vallen onder de beleidsvrijheid van gemeenten. Bij de 
financiering van de jeugdhulp kunnen gemeenten in hun rol als opdrachtgever in het contract 
vastleggen dat de organisaties zich niet alleen houdt aan de wettelijke kwaliteitseisen maar ook 
aan andere kwaliteitseisen die de gemeente van belang acht voor een goede hulpverlening.  
Verder kunnen gemeenten gebruik maken van keurmerken, klachtenregistratie en onderzoeken 
naar klanttevredenheid. Het ontvangen van gegevens, geluiden en signalen is voor de gemeente 
essentieel om de jeugdhulp (bij) te kunnen sturen. Bovendien draagt de kennisneming van 
klachten van burgers over de verlening van de jeugdhulp er toe bij dat de gemeente in haar beleid 
cliëntgericht te werk kan gaan. 
Gemeenten beschikken dus over een scala van instrumenten om een kwalitatief goed aanbod van 
jeugdhulp te organiseren, waarin aan de wettelijke kwaliteitseisen (waaronder de norm van de 
verantwoorde werktoedeling) wordt voldaan. 
 
4.2 Doel en aanleiding 
3 
In de kabinetsreactie naar aanleiding van het rapport ‘Professionalisering in het nieuwe 
4 
jeugdstelsel’ is opgenomen dat de regering het van groot belang vindt dat hulpverleners die 
jeugdhulp leveren goed toegerust zijn voor het uitoefenen van hun beroep en dat dit ook toetsbaar 
is. Beroepsregistratie is, naast andere kwaliteitsinstrumenten, een waardevolle manier om kwaliteit 
van hulpverlening en transparantie te borgen. Een hulpverlener die is opgenomen in een 
beroepsregister, voldoet aan opleidingseisen, is gebonden aan professionele standaarden en is 
onderworpen aan tuchtrecht. 
 
Beroepsregistratie is een belangrijke, hoewel niet de enige manier van kwaliteitsborging. Onder de 
Wet op de jeugdzorg is al gekozen voor de systematiek van beroepsregistratie. Het BIG-register 
bestond al langer voor professionals in de gezondheidzorg. In andere sectoren is er geen sprake 
van registratie. 
Omdat het niet mogelijk en niet wenselijk is in de Jeugdwet verschillende regimes van eisen aan 
professionals, gebaseerd op de nu bestaande sectoren, naast elkaar te laten bestaan, en ook 
gezien de veranderdoelstelling die voor de ondersteuning en behandeling van jeugdigen en 
gezinnen met deze wet wordt nagestreefd, heeft de regering – mede op basis van bovengenoemd 
onderzoek – besloten voor de jeugdhulp de norm van de verantwoorde werktoedeling in 
onderhavig besluit op te nemen. Hierbij geldt het volgende uitgangspunt: jeugdhulpaanbieders, 
gecertificeerde instellingen, het AMHK en de gemeentelijk georganiseerde toegang dienen te 
werken met in het kwaliteitsregister jeugd of in het BIG-register geregistreerde professionals, 
tenzij zij aannemelijk kunnen maken dat werktoedeling aan anderen niet leidt tot kwaliteitsverlies 
dan wel dat het juist noodzakelijk is aan anderen dat werk toe te delen (comply or explain). In het 
kwaliteitsregister jeugd worden gedragswetenschappers en jeugdzorgwerkers op hbo-niveau 
geregistreerd. Met BIG-geregistreerde professionals worden hier bedoeld: artsen, 
verpleegkundigen, gezondheidszorgpsychologen (waaronder klinisch psychologen) en 
psychotherapeuten. Voor de operationalisering hiervan wordt door alle betrokken partijen 
(beroepsgroepen, branches, cliënten) een nieuw kwaliteitskader jeugd ontwikkeld. Het 
kwaliteitskader biedt handvatten bij het beantwoorden van de vraag wanneer wel en niet 
verantwoord werk aan andere dan geregistreerde professionals kan of moet worden toegedeeld. 
Dit traject wordt gefaciliteerd door het Rijk en de VNG. 
 
 
 
3 
Kamerstukken II 2013/14, 31 839, nr. 326 
4 
Kamerstukken II 2013/14, 33 684, nr. 12 
 
5 

ook met betrekking tot ingehuurde externe krachten welke werkzaam zijn in opdracht en onder de 
verantwoordelijkheid van de raad. Het treffen van aanvullende wettelijke maatregelen voor het 
personeel van de raad is derhalve niet noodzakelijk en niet opportuun. 
 
De justitiële jeugdorganisaties vinden hun grondslag in artikel 3a van de Beginselenwet justitiële 
jeugdinrichtingen (BJJ). Daarbij bestaat een onderscheid tussen rijksinrichtingen en particuliere 
inrichtingen (artikel 3a, tweede lid, BJJ). Rijksinrichtingen worden aangewezen en in stand 
gehouden door de Minister van Veiligheid en Justitie (artikel 1, onderdeel d, en artikel 3c BJJ). Ten 
aanzien van de rijksinrichtingen gelden dezelfde overwegingen als hierboven beschreven ten 
aanzien van de raad voor de kinderbescherming. Voor deze inrichtingen hoeven derhalve geen 
afzonderlijke wettelijke maatregelen te worden getroffen. Particuliere inrichtingen worden 
aangewezen en gesubsidieerd door de Minister van Veiligheid en Justitie (artikel 1, onderdeel c, en 
artikel 3b BJJ). Bij of krachtens AmVB dienen nadere regels te worden gesteld omtrent de 
aanwijzing als particuliere inrichting en de daaraan te verbinden voorwaarden, alsmede omtrent 
het verstrekken van subsidie (artikel 3b, tweede lid, BJJ). Artikel 3d BJJ biedt een algemene 
grondslag voor het stellen van regels met het oog op een goede kwaliteit van de inrichtingen. 
 
In hoofdstuk 15 van het mede op de BJJ gebaseerde Reglement justitiële jeugdinrichtingen (RJJ) 
worden normen gesteld ten aanzien van de door de inrichtingen te bieden kwaliteit. Artikel 77 RJJ 
vereist van de inrichtingen het aanbieden van zorg van goed niveau, terwijl artikel 78 RJJ onder 
andere bepaalt dat de inrichting zowel kwalitatief en kwantitatief moet voorzien in personeel en 
materieel, dat een en ander leidt of redelijkerwijs moet leiden tot een verantwoorde opvang of 
behandeling. Eventueel kan de Minister van Veiligheid en Justitie een schriftelijke aanwijzing geven 
aan de directeur van een inrichting (artikel 80 RJJ). Aangezien medewerkers van particuliere 
inrichtingen niet hiërarchisch onder de Minister van Veiligheid en Justitie vallen, en voldoende 
verzekerd dient te zijn dat ook deze medewerkers, voor zover zij belast zijn met de verlening van 
jeugdzorg – onder het professionaliseringstraject komen te vallen, wordt met artikel II van dit 
wetsvoorstel artikel 3b, tweede lid, BJJ gewijzigd. 
 
In hoofdstuk 4D van de Wet Justitie-subsidies wordt de grondslag geboden voor subsidieverlening 
aan de door de Minister van Veiligheid en Justitie aangewezen Halt-bureaus. Een Halt-bureau 
voorziet in de coördinatie en uitvoering van Halt-afdoeningen, bedoeld in artikel 77 van het 
Wetboek van Strafrecht. Een dergelijke afdoening komt – voor zover in casu van belang – erop 
neer dat een jeugdige verdachte deelneemt aan een project, ter voorkoming van toezending van 
een opgemaakt proces-verbaal aan een officier van justitie. In het kader van deze projecten 
kunnen medewerkers van Halt-bureaus belast zijn met de begeleiding van jeugdigen en daarmee 
actief en rechtstreeks betrokken zijn bij de verlening van jeugdzorg. Voor zover van de verlening 
van jeugdzorg sprake is, dient erin te worden voorzien dat ook deze medewerkers worden 
betrokken in het professionaliseringstraject. Hiertoe wordt met artikel III de Wet justitie-subsidies 
gewijzigd. 
 
De norm van de verantwoorde werktoedeling 
De norm van de verantwoorde werktoedeling is een juridische constructie die is ontworpen in het 
professionaliseringstraject in de jeugdzorg. Uit het eerder genoemde onderzoek naar 
professionalisering in het nieuwe jeugdstelsel bleek dat deze norm ook goed bruikbaar is voor het 
bredere jeugddomein onder de nieuwe Jeugdwet. 
De norm van de verantwoorde werktoedeling komt erop neer dat organisaties in het jeugddomein 
het werk binnen hun organisatie moeten toedelen aan een geregistreerde professional. Dit is alleen 
anders als de organisatie aannemelijk kan maken dat werktoedeling aan anderen niet leidt tot 
kwaliteitsverlies dan wel dat het juist noodzakelijk is aan anderen dan de geregistreerde 
professional dat werk toe te delen (comply or explain). Een geregistreerde professional is een in 
het kwaliteitsregister jeugd of in het BIG-register geregistreerde beroepsbeoefenaar. 
Met het oog daarop bepaalt artikel 5.1.1 van dit besluit dat werkzaamheden bij organisaties in het 
jeugddomein worden verricht door of onder verantwoordelijkheid van geregistreerde professionals. 
Daarmee wordt een balans gevonden tussen enerzijds een wettelijke verplichting en anderzijds 
 
7 

werkgever die dit toestaat kan bestuursrechtelijk worden opgetreden. Het is mogelijk dat 
beroepsbeoefenaren zich zowel in het BIG-register als in het kwaliteitsregister jeugd inschrijven. 
Dit is geen verplichting, maar een eigen keuze van de beroepsbeoefenaar. Dat betekent dat zij ook 
aan twee tuchtsystemen zijn onderworpen. Indien zich een dergelijke samenloop voordoet, is het 
aan de beide tuchtcolleges te bepalen in hoeverre dat een rol speelt bij het eventueel opleggen van 
een maatregel. 
 
Het kwaliteitsregister jeugd ziet op registratie van voor het jeugddomein relevante beroepen op 
minimaal hbo-niveau. Ook ten aanzien van mbo’ers geldt de norm van de verantwoorde 
werktoedeling, maar zij kunnen doorgaans worden ingezet conform de ‘tenzij-bepaling’. Voor hen is 
vooralsnog geen beroepsregistratie voorzien. Enerzijds heeft dit een inhoudelijke reden: mbo’ers 
voeren vaker taken uit in de sfeer van begeleiding en hoeven minder vaak zelfstandig beslissingen 
te nemen die ingrijpen in het leven van kinderen en hun opvoeders. Anderzijds betreft dit een  
meer pragmatische keuze vanuit de historie van het professionaliseringstraject in de jeugdzorg, 
waar ingezet werd op het verplicht registreren van twee beroepen (jeugdzorgwerkers op hbo- 
niveau en wo -gedragswetenschappers), zodat een groot deel van de werkers in het primaire 
proces in de jeugdzorg dan geregistreerd zouden zijn. Het zou een te grote inspanning van het veld 
vragen om nu ook de mbo’ers in een beroepsregister op te nemen. 
Dit neemt niet weg dat mbo’ers een belangrijk deel van de hulp in het jeugddomein verlenen. 
Overigens is het zo dat indien mbo-ers de behoefte hebben aan (een vorm van) registratie dit 
mogelijk is. Zij zullen daar dan wel zelf het initiatief toe moeten nemen. 
 
Gekwalificeerde gedragswetenschapper 
De Jeugdwet kent in het kader van gesloten jeugdhulp (overeenkomstig de regeling in de Wet op 
de jeugdzorg) diverse bepalingen die zien op het inschakelen van een gekwalificeerde 
6 
gedragswetenschapper. In paragraaf 6.2 van het Besluit Jeugdwet zijn aanvullende regels gesteld 
over het klachtrecht bij vrijheidsbeperkende maatregelen in het kader van gesloten jeugdhulp. 
Artikel 6.2.3 ziet op de klachtencommissie en regelt onder meer dat daarvan in ieder geval een 
gekwalificeerde gedragswetenschapper deel uitmaakt. 
 
Op grond van artikel 1.1 van de Jeugdwet betreft dit gedragswetenschappers die behoren tot een 
bij regeling van Onze Ministers aangewezen categorie. De regeling zal als categorieën aanwijzen de 
in het kwaliteitsregister jeugd ingeschreven gedragswetenschapper en de 
gezondheidszorgpsycholoog ingeschreven in het register, bedoeld in artikel 3 van de Wet BIG. 
De klinisch psycholoog ingeschreven in het register, bedoeld in artikel 14 van de Wet BIG, zal niet 
apart worden opgenomen, omdat dit een specialisatie is van de gezondheidspsycholoog en dus 
onder die begripsomschrijving valt. 
 
4.4 Het kwaliteitsregister jeugd 
 
4.4.1 Algemeen 
Het kwaliteitsregister jeugd is een privaatrechtelijk register. De registerstichting die naar het zich 
laat aanzien het kwaliteitsregister zal gaan beheren is in maart 2013 opgericht op initiatief van de 
Nederlandse Vereniging van Maatschappelijk Werkers (NVMW), de Nederlandse Vereniging Van 
Pedagogen en Onderwijskundigen (NVO) en het Nederlands Instituut van Psychologen (NIP). 
Indien de registerstichting op basis van artikel 68a van het Uitvoeringsbesluit Wet op de jeugdzorg 
wordt erkend door de Ministers van VWS en VenJ als enig kwaliteitsregister jeugd, zal deze 
erkenning op grond van artikel 9.10.4 van het onderhavige besluit van kracht blijven. 
 
Het kwaliteitsregister jeugd wordt beheerd door een registerstichting. Het bestuur van de 
registerstichting stelt de registratienormen vast en wordt belast met de besluitvorming over 
verzoeken om registratie en herregistratie in het kwaliteitsregister jeugd. De drie eerder genoemde 
 
 
6 
Zie de artikelen 6.1.2, zesde lid, 6.1.3, derde lid, 6.1.4, vierde lid, 6.1.9, derde lid, 6.1.12, vijfde lid, 6.3.6, tweede lid, 6.3.7 
en 6.4.1, vierde lid, van de Jeugdwet. 
 
9 

Het vorenstaande neemt niet weg dat ook nadat de BIG-geregistreerde beroepsbeoefenaren onder 
het centrale deel van de norm van de verantwoorde werktoedeling zijn gebracht, binnen het brede 
domein van de jeugdhulp nog steeds beroepen voorkomen waarvan de beoefenaren die net als 
beroepsbeoefenaren in de voormalige jeugdzorg zelfstandig beslissingen nemen die ingrijpen in het 
leven van kinderen en hun opvoeders en voor wie niet in een mogelijkheid tot registratie is 
voorzien, zoals bijvoorbeeld de hbo-geschoolde creatieve therapeuten die werken met jeugdigen 
met een verstandelijke beperking of maatschappelijk werkers in toegangsfuncties. Om de 
registratie van een dergelijk beroep in het kwaliteitsregister mogelijk te maken, is het noodzakelijk 
dat in het bestuur van de registerstichting een bestuurslid is opgenomen dat is aangewezen door 
een beroepsvereniging van dat ‘nieuwe’ beroep. 
 
Het kan zijn dat zich voor de hiervoor bedoelde categorie van werknemers een nieuwe 
beroepsvereniging aandient, maar het is ook mogelijk dat ‘nieuwe beroepen’ een plek weten te 
vinden bij een beroepsvereniging die reeds gerechtigd is tot aanwijzing van een bestuurslid bij de 
registerstichting. Bezien zal worden ten aanzien van welke beroepsbeoefenaren het nuttig en 
wenselijk is in samenspraak met de veldpartijen (stimulerings)beleid te ontwikkelen, zodat zo min 
mogelijk werk waarbij beslissingen worden genomen die ingrijpen in het leven van kinderen en 
hun opvoeders onder de ‘tenzij-bepaling’ valt. Het streven is dat de vraag naar geregistreerde 
professionals de beroepsvorming binnen de jeugdhulp zal stimuleren. 
 
4.4.2 Registratie 
Registratie kan plaatsvinden wanneer het bestuur van de registerstichting heeft vastgesteld dat is 
voldaan aan de eisen van vakbekwaamheid (registratienormen). Deze registratienormen zijn in de 
praktijk ontwikkeld door de desbetreffende beroepsorganisatie. De registerstichting neemt bij de 
start van het register die registratienormen over. Indien later wijziging van de registratienormen 
noodzakelijk blijkt, zal die plaatsvinden aan de hand van bij de oprichting van de registerstichting 
vastgestelde procedures. De registerstichting zal zich bij een eventuele wijziging van de 
registratienormen laten leiden door haar doelstellingen. 
Een belangrijke registratievoorwaarde zal zijn dat de betrokkene minimaal geschoold is op hbo- 
niveau. Dat brengt mee dat niet alleen jeugdzorgwerkers die succesvol een relevante hbo-opleiding 
hebben afgerond in aanmerking komen voor registratie. Ook jeugdzorgwerkers die op andere wijze 
het vereiste niveau behalen, komen in aanmerking. Het kan zich voordoen dat een 
jeugdzorgwerker zijn diploma in het buitenland heeft gehaald. Bij gebleken gelijkwaardigheid na 
onafhankelijke toetsing, is er geen enkele reden een dergelijke beroepsbeoefenaar uit te sluiten. 
Hetzelfde geldt voor beroepsbeoefenaren die door het succesvol afronden van een zogenoemd 
Erkenning van Verworven Competenties-traject ofwel EVC-traject het vereiste opleidingsniveau 
weten te behalen. 
 
Het verzoek om registratie wordt door de beroepsbeoefenaar gericht aan het bestuur van de 
registerstichting, onder overlegging van noodzakelijke stukken. Het bestuur beslist op het verzoek, 
doch niet dan nadat daarover advies is ingewonnen bij de registratiecommissies van de 
desbetreffende beroepsvereniging. Voor de vraag welke commissie om advies wordt gevraagd, zal 
het beroep van de aanvrager bepalend zijn. Bij de registratie wordt een aantekening gemaakt van 
het beroep van de betrokkene (bijv. jeugdzorgwerker, psycholoog of orthopedagoog). Indien later 
ook andere beroepsorganisaties deel gaan nemen aan de registerstichting, kan de registerstichting 
ook de registratiecommissie van zo'n organisatie betrekken, dan wel die commissie combineren 
met die van een reeds deelnemende beroepsorganisatie. Lidmaatschap van een beroepsvereniging, 
dan wel het ingeschreven staan in een beroepsregister is nadrukkelijk geen voorwaarde voor 
inschrijving in het kwaliteitsregister jeugd. 
 
Indien de beroepsbeoefenaar nog niet in een van de registers van een betrokken 
beroepsvereniging is ingeschreven, zal het bestuur van de registerstichting, afhankelijk van het 
beroep van de aanvrager, de betreffende registratiecommissie om advies vragen of die 
beroepsbeoefenaar voldoet aan de gestelde registratienormen. Daarbij worden de door de 
 
11 

registerstichting. Gelet op de noodzakelijke objectiviteit en onafhankelijke oordeelsvorming is het 
in ieder geval ongewenst dat leden van het bestuur van de registerstichting tevens lid kunnen zijn 
van het tuchtcollege of de adviesraad. Voorts is het om dezelfde reden ongewenst dat leden van 
het bestuur tevens bestuurslid zijn van de beroepsorganisaties. 
 
Om voor erkenning in aanmerking te komen dient de registerstichting er in ieder geval voor zorg te 
dragen dat: 
- inschrijving in het register is toegestaan voor een jeugdprofessional met een opleidingsniveau op 
minimaal hbo-niveau; 
- in het kwaliteitsregister jeugd geregistreerde jeugdprofessionals aan na- en bijscholing doen; 
- het kwaliteitsregister jeugd met inbegrip van de beslissingen tot doorhaling van disfunctionerende 
beroepsbeoefenaren openbaar zijn. 
 
8 
Het vereiste van openbaarheid geeft invulling aan de motie Van der Burg waarin wordt gevraagd 
de in het kwaliteitsregister jeugd opgenomen tuchtmaatregelen openbaar te maken. Er zal een 
verplichting bestaan de Minister van Volksgezondheid, Welzijn en Sport en de Minister van 
Veiligheid en Justitie informatie te verschaffen. 
 
Bij- en nascholing is een belangrijk aspect van het professionaliseringsproces. De voornemens om 
dat verplicht te maken worden ook vanuit de Tweede Kamer ondersteund door een daartoe door de 
9
Tweede Kamerleden Kooiman en Dijsselbloem ingediende motie . Daarnaast betreft dit systeem 
van permanent leren ook een aanbeveling van de Commissie Samson (seksueel misbruik in de 
jeugdzorg). 
De leden Ypma en Bergkamp hebben in het debat over het rapport van de Commissie Samson in 
10 
de Tweede Kamer, de regering verzocht in de basisopleidingen en in de permanente educatie van 
professionals die werkzaam zijn in de jeugdzorg structureel aandacht te besteden aan de seksuele 
ontwikkeling van kinderen en jongeren en het bespreekbaar maken van en het professioneel 
omgaan met seksualiteit. Met het voorliggende besluit wordt voor permanente educatie over dit 
thema een structuur geboden. 
 
In de motie van mevrouw Ypma wordt de regering verzocht te bevorderen dat de nieuwe 
vaardigheden die vereist zijn voor de integrale aanpak «één gezin-één plan-één coördinerende 
11
hulpverlener» worden uitgewerkt in het kwaliteitskader en in de opleidingen. 
 
In de motie van mevrouw Bergkamp wordt de regering verzocht te stimuleren dat in de opleidingen 
en permanente educatie aandacht wordt besteed aan het belang van waarheidsvinding en het 
12
ontwikkelen van vaardigheden op dat punt. 
 
We hebben dit onder de aandacht gebracht van zowel de MBO-raad als de HBO-raad, van de 
registerstichting en van de stuurgroep die toeziet op de ontwikkeling van het kwaliteitskader. 
 
De Minister van Volksgezondheid, Welzijn en Sport en de Minister van Veiligheid en Justitie krijgen 
de bevoegdheid de erkenning in te trekken, indien de registerstichting niet langer voldoet aan de 
erkenningsvoorwaarden, de in dit Besluit gestelde eisen of indien zij niet naar behoren 
functioneert. 
 
Zoals gezegd zal de registerstichting die het beheer voert over het kwaliteitsregister jeugd ter 
waarborging van het kwaliteitsniveau van de ingeschreven beroepsbeoefenaren een tuchtcollege 
instellen. Op basis van het tuchtreglement zullen de inspecties klachtgerechtigd zijn. De 
erkenningsvoorwaarden zijn voorwaarden waaraan de registerstichting minimaal moet voldoen om 
 
8 
Kamerstukken II 2011/12, 31 839, nr. 208 
9 
Kamerstukken II 2011/12, 31 839, nr. 213 
10 
Kamerstukken II 2012/13, 33 400-XVI, nr. 32 
11 
Kamerstukken II 2013/14 33 619, nr. 17 
12 
Kamerstukken II 2013/14, 33 619, nr. 16 
 
13 

aan de hand van het feitencomplex moeten beraden of werktoedeling aan een dergelijke 
medewerker wel kan leiden tot verantwoorde hulp. 
 
Indien de feiten daartoe aanleiding geven ligt voor de hand de gedraging ook voor te leggen aan 
het tuchtcollege dat zich nog niet over de gedraging heeft uitgelaten. Dat kan gebeuren doordat de 
organisatie bij dat college een tuchtklacht indient, het kan ook dat de inspectie dat op zich neemt. 
 
4.5. Gevolgen voor betrokken partijen 
 
4.5.1 Jeugdhulpaanbieders en gecertificeerde instellingen 
De aanbieders zullen bij de uitvoering van hun werkzaamheden de norm van de verantwoorde 
werktoedeling toe moeten passen. Zij zullen zich daarover moeten verantwoorden, bijvoorbeeld 
naar één van de  aangewezen inspecties. Die verantwoording zal kunnen plaatsvinden aan de hand 
van beredeneerde keuzes. De aanbieders zullen zich rekenschap moeten geven van de algemene 
tuchtnorm waaraan hun geregistreerde medewerkers gebonden zijn. Jeugdhulpaanbieders en 
gecertificeerde instellingen moeten een arbeidsklimaat genereren dat de geregistreerde 
professional in staat stelt zijn werkzaamheden in professionele onafhankelijkheid te verrichten. Die 
professionele onafhankelijkheid is essentieel omdat uiteindelijk de geregistreerde professional zich 
zal moeten verantwoorden voor zijn handelingen. Aandachtspunt daarbij is dat deze het gevoel kan 
hebben in een klem te geraken tussen enerzijds een jeugdhulporganisatie, die te maken heeft met 
kostenoverwegingen bij het aanbieden van zorg en anderzijds de professionele standaard die voor 
hem geldt. 
 
Om de onafhankelijke, professionele relatie tussen werknemer en de aanbieder evenwichtig vorm 
te geven en om de eerdergenoemde klem waarin de werknemer bij de vaststelling van de norm  
van de verantwoorde werktoedeling terecht kan komen te voorkomen, is bepaald dat organisatie er 
zorg voor draagt dat geregistreerde professionals hun taken kunnen verrichten met inachtneming 
van professionele standaarden die voor hen gelden. De organisatie kan daaraan vorm geven door 
de vaststelling van een professioneel statuut. In dit kader kan daaronder worden verstaan een 
binnen de organisatie geldend reglement omtrent rechten, plichten en bevoegdheden van de 
geregistreerde professional in de relatie tot de instelling. 
De voorkeur gaat ernaar uit dat de verschillende belangenorganisaties in onderling overleg komen 
tot de vaststelling van een model voor een dergelijk professioneel statuut. Indien dat met het oog 
op het niveau van de verlening van verantwoorde hulp nodig mocht zijn, biedt artikel 4.1.5, eerste 
lid, van de Jeugdwet echter de mogelijkheid om jeugdhulpaanbieders, gecertificeerde instellingen, 
de gemeentelijk georganiseerde toegang en de AMHK’s te verplichten voor hun organisatie een 
professioneel statuut op te stellen. 
 
Indien een geregistreerde professional ten gevolge van een uitspraak van het tuchtcollege uit het 
kwaliteitsregister jeugd of het BIG-register wordt geschrapt, zal de organisatie in het jeugddomein 
moeten bezien wat de personele gevolgen daarvan zijn en of zij ten gevolge daarvan bij 
handhaving van de bestaande werktoedeling nog steeds voldoet aan de norm van de verantwoorde 
werktoedeling. Omdat niet snel voorstelbaar is dat dat het geval zal zijn, zal zij haar personele 
bezetting op de nieuwe situatie moeten aanpassen. Welke de gevolgen zijn, zal afhangen van de 
situatie. De organisatie moet daarover beslissen. Gedacht kan worden aan een andere functie, 
maar ook aan de beëindiging van het dienstverband. 
 
Zodra een aanbieder van jeugdhulp onder de verantwoordelijkheid van een gemeente wordt 
ingezet, wordt deze gemeente aangemerkt als jeugdhulpaanbieder in de zin van de Jeugdwet. In  
de praktijk zal jeugdhulp ook wel worden verleend door andere aanbieders of vrijgevestigden, door 
tussenkomst van jeugdhulpaanbieders. Zowel de aanbieder die zelf een overeenkomst heeft met de 
gemeente, als de aanbieder die als onderaannemer jeugdhulp verleent, zijn in de zin van de 
Jeugdwet jeugdhulpaanbieder en beiden dienen dus de norm van de verantwoorde werktoedeling 
toe te passen. Indien een jeugdhulpaanbieder ervoor kiest een deel van de hulp uit te besteden 
 
15 

dat de gemeente zelf aan de norm van de verantwoorde werktoedeling moet voldoen (zie artikel 
2.6, tweede lid, Jeugdwet). 
 
4.5.5 Medewerkers in de toegang 
Op de gemeentelijk georganiseerde toegang zijn de eisen inzake de verantwoordelijkheidstoedeling 
gesteld bij of krachtens artikel 4.1.1, tweede lid, juncto artikel 4.1.5, eerste lid, van 
overeenkomstige toepassing ten aanzien van personen die onder verantwoordelijkheid van het 
college werkzaamheden verrichten met betrekking tot de toeleiding naar, advisering over en de 
bepaling van de aangewezen voorziening en ten aanzien van personen die door het college worden 
ingezet om jeugdhulp te verlenen. 
 
Dit betekent dat de norm van de verantwoorde werktoedeling ook van toepassing is op de 
toeleiding naar, advisering over en het bepalen van de aangewezen voorziening. Deze taken 
moeten derhalve worden uitgevoerd door of onder verantwoordelijkheid van een geregistreerde 
professional, tenzij aannemelijk gemaakt kan worden dat de werkzaamheden zonder 
kwaliteitsverlies door anderen dan geregistreerde professionals kunnen worden uitgevoerd (comply 
or explain). 
 
De wijze waarop de gemeente de vervulling van deze taak gaat organiseren, is niet wettelijk 
vastgelegd. De gemeente kan daartoe bijvoorbeeld multidisciplinaire wijkteams oprichten of het 
centrum voor jeugd en gezin de toegangsfuncties laten uitvoeren. De organisatie die hiermee 
wordt belast, of dit nu de gemeente zelf is of een (samenwerkingsverband van) aanbieders weet 
zich gebonden aan de eisen inzake de verantwoordelijkheidstoedeling. 
 
4.5.6 Geregistreerde professionals 
De geregistreerde professional is verantwoordelijk voor zijn eigen professionele handelen. Zoals 
jeugdhulpaanbieders, gecertificeerde instellingen, de werktoedeler bij de toegang en het AMHK zich 
bij een verkeerde werktoedeling niet kan verschuilen achter de geregistreerde professional, kan 
een geregistreerde professional zich niet verschuilen achter een opdracht die bezien in het licht van 
de voor hem geldende professionele standaarden, niet verantwoord is. Dat brengt mee dat 
geregistreerde professionals niet alleen het recht hebben, maar onder omstandigheden zelfs 
gehouden kunnen zijn opdrachten te weigeren indien zij door hun werkgever niet in staat worden 
gesteld die met inachtneming van de voor hen geldende professionele standaarden te verrichten. 
Dat past bij een onafhankelijke, professionele beroepsmentaliteit. 
 
Indien een geregistreerde professional de voor hem geldende professionele standaarden schendt, 
kan hij daarvoor ter verantwoording worden geroepen voor het tuchtcollege. 
 
4.5.7 ZZP-ers 
Ook solistisch werkende hulpverleners kunnen geregistreerd worden in het kwaliteitsregister jeugd. 
Zij dienen dan uiteraard te voldoen aan de voorwaarden voor (her)registratie. Als het college zelf 
de hulpverlening organiseert, dient dit te geschieden met inachtneming van de norm van de 
verantwoorde werktoedeling. Die toedeling aan anderen dan geregistreerde jeugdprofessionals of 
BIG-geregistreerde beroepsbeoefenaren is dan mogelijk, indien het college aannemelijk kan maken 
dat door die toedeling de kwaliteit van de hulpverlening niet nadelig wordt beïnvloed of indien de 
toedeling aan een ander met het oog op de kwaliteit noodzakelijk is. 
 
4.5.8 Overige werknemers 
De toepassing van de norm van de verantwoorde werktoedeling kan gevolgen hebben voor de niet 
geregistreerde medewerkers. Het volgende voorbeeld maakt dat duidelijk. Het kwaliteitsregister 
jeugd zal, behouden in de overgangsperiode (zie hierna) niet toegankelijk zijn voor medewerkers 
op mbo-niveau. Indien een dergelijke medewerker thans taken verricht in het primaire proces, zal 
hij die taken na de inwerkingtreding van deze wet in beginsel nog slechts voort kunnen zetten 
indien de instelling aan de opdrachtgever en indien gevraagd de inspectie, aannemelijk kan maken 
dat er geen kwaliteitsverschil is ten opzichte van de situatie dat die werkzaamheden worden 
 
17 

4.6 Overgangsfase 
Voor de implementatie van de norm van de verantwoorde werktoedeling zullen de betrokken 
organisaties enige tijd nodig hebben. 
 
Overgangsfase werktoedelingen 
Om te voorkomen dat abrupt grote wijzigingen aangebracht moeten worden in de werktoedelingen, 
blijft het gedurende het eerste jaar voor jeugdhulpaanbieders en gecertificeerde instellingen 
mogelijk werkzaamheden toe te delen aan niet-geregistreerde professionals die al binnen de 
betreffende organisatie werkzaam waren. Dit betekent niet dat onverantwoorde jeugdhulp hiermee 
wordt geaccepteerd. Na dat eerste jaar mag dat werk niet meer toebedeeld worden aan niet- 
geregistreerde professionals, tenzij de werkgever kan aantonen dat de aard van de 
werkzaamheden van deze medewerkers een beroep op een afwijkingsgrond rechtvaardigt (zie 
artikel 5.1.1, tweede lid). 
 
Voor zover het gaat om organisaties waarvoor reeds op in het kader van de Wet op de jeugdzorg 
de norm van de verantwoorde werktoedeling gold, geldt dat de periode van het eerste jaar begint 
te lopen vanaf het moment waarop die norm op grond van artikel 77a van het Uitvoeringsbesluit 
Wet op de jeugdzorg voor hen van kracht werd. Dit betreft de zorgaanbieders in de zin van de Wjz 
en de bureaus jeugdzorg, de particuliere jeugdinrichtingen en de Halt-bureaus. 
 
Overgangsfase registratie 
In het kwaliteitsregister jeugd worden gedragswetenschappers en jeugdzorgwerkers op hbo-niveau 
geregistreerd. In de praktijk zullen er nog medewerkers zijn die nog niet op hbo-niveau zijn 
geschoold, maar wel op een hbo-functie werkzaam zijn voor een jeugdhulpaanbieder, een 
gecertificeerde instelling of een gemeentelijk georganiseerde toegang. Zij kunnen gedurende een 
periode van vijf jaar en drie maanden ingeschreven zijn in het register zonder over het vereiste 
scholingsniveau te beschikken. Die beroepsbeoefenaren moeten dan wel binnen drie maanden een 
aanvraag tot registratie hebben gedaan. 
Na vijf jaar en drie maanden is het niet meer mogelijk om geregistreerd te zijn zonder over het 
vereiste scholingsniveau te beschikken. Beroepsbeoefenaren die hun scholing niet tijdig afronden, 
zullen daardoor niet in aanmerking komen voor herregistratie. 
 
De overgangstermijn van vijf jaar en drie maanden is langer dan noodzakelijk om in een 
individueel geval de vereiste scholing af te kunnen ronden. Toch is een relatief lange periode 
gewenst omdat bij een wezenlijk kortere overgangstermijn een groot aantal beroepsbeoefenaren 
gelijktijdig scholing zal moeten volgen. Daarmee wordt voorkomen dat voor de hulpverlening 
tijdelijk onvoldoende beroepsbeoefenaren beschikbaar zullen zijn. De termijn is in overleg met het 
veld vastgesteld. 
 
Voor zover het gaat om organisaties waarvoor reeds in het kader van de Wet op de jeugdzorg de 
norm van de verantwoorde werktoedeling gold, geldt dat de periode van het eerste jaar begint te 
lopen vanaf het moment waarop de registerstichting op grond van artikel 68h van het 
Uitvoeringsbesluit Wet op de jeugdzorg het register open heeft gesteld voor beroepsbeoefenaren 
die minimaal op hbo-niveau zijn geschoold. 
 
Overigens geldt de beroepsbeoefenaar “in opleiding” gedurende de overgangsperiode van vijf jaar 
en drie maanden als geregistreerd professional met alle verantwoordelijkheden die daaraan 
verbonden zijn. Het betekent ook dat deze beroepsbeoefenaar onder het tuchtrecht van het 
kwaliteitsregister valt. 
 
Verschillende vormen van jeugdhulp 
Het beleid van de regering is erop gericht dat alle jeugdhulpaanbieders gaan werken met 
geregistreerde professionals. Niet voor alle vormen van ondersteuning, hulp en zorg die vallen 
onder het begrip jeugdhulp zal op korte termijn registratie in het kwaliteitsregister jeugd al 
mogelijk zijn (uiteraard voor zover passend binnen het professionaliserings- 
 
19 

inspecties zich bij het formuleren van dat toetsingskader zullen baseren op een door de 
veldpartijen in overleg met haar opgesteld kwaliteitskader, vergt geen bijzondere, wettelijke 
grondslag. Het werken met dergelijke beleidsregels biedt juist de flexibiliteit waaraan in de praktijk 
in dit stadium behoefte bestaat. 
 
De Jeugdwet richt zich niet direct tot de individuele beroepsbeoefenaren werkzaam voor 
instellingen in de jeugdhulp maar tot de instellingen. De aangewezen inspecties kunnen dus in het 
kader van toezichthoudende taken niet direct optreden tegen disfunctionerende werknemers. 
Disfunctioneren van een medewerker dat tot gevolg heeft dat geen sprake is van verantwoorde 
hulp of van verantwoorde uitvoering van taken, moet in het kader van het toezicht gecorrigeerd 
worden langs de band van de organisatie. Die zal een aanwijzing of bevel krijgen, gericht op de 
naleving van de wettelijke kwaliteitsnorm. In zeer ernstige gevallen kan de instelling het bevel of 
de aanwijzing krijgen zijn activiteiten te staken totdat voldoende verzekerd is dat weer sprake is 
van verantwoorde hulp of van verantwoorde uitvoering van taken. Een bevel of aanwijzing kan 
meebrengen dat de instelling moet overgaan tot het treffen van maatregelen in de personele sfeer. 
De aangewezen inspecties zijn overigens wel bevoegd een tuchtklacht in te dienen. 
 
Gemeenten kunnen ten aanzien van instellingen die weigeren te voldoen aan een aanwijzing of 
bevel een last onder dwangsom of een last onder bestuursdwang opleggen. De instelling die het 
niet eens is met een bevel, aanwijzing of last, kan daartegen bezwaar aantekenen en eventueel in 
beroep gaan bij de bestuursrechter. 
 
4.8 De verhouding met het klachtrecht 
Jeugdhulpaanbieders, gecertificeerde instellingen en het AMHK zijn wettelijk verplicht om een 
regeling te treffen voor de behandeling van klachten over gedragingen van hen of van voor hen 
werkzame personen jegens onder anderen hun cliënten. Door de invoering van de norm van de 
verantwoorde werktoedeling, kan een samenloop ontstaan met het via het kwaliteitsregister jeugd 
in het leven te roepen tuchtsysteem en het tuchtrechtsysteem van de BIG. Een gedraging van een 
medewerker die is opgenomen in het kwaliteitsregister jeugd, kan immers zowel tot een klacht in 
het kader van een klachtregeling als tot een tuchtklacht bij het kwaliteitsregister jeugd leiden. De 
vraag is of dat moet worden voorkomen. 
 
Het tuchtrecht en het klachtrecht dienen verschillende doelen. Het doel van het tuchtrecht is het 
waarborgen van de zuiverheid (kwaliteit en betrouwbaarheid) van de beroepsgroep. Het 
klachtrecht strekt ertoe door cliënten ervaren gevoelens van onvrede aan de betrokken aanbieder 
of medewerker te doen blijken en het recht van een cliënt op een reactie met betrekking tot zijn 
klacht vast te leggen. 
 
De uiteenlopende oogmerken van het tuchtrecht en het klachtrecht brengen met zich mee, dat een 
cliënt de behoefte kan hebben beide mogelijkheden te gebruiken. Niet valt in te zien waarom een 
cliënt op dit punt beperkingen moeten worden opgelegd. Het staat hem immers ook vrij naast een 
klacht– of tuchtrechtelijke procedure een vordering bij de burgerlijke rechter aanhangig te maken 
of aangifte toe doen van een strafbaar feit. Er is derhalve geen aanleiding wijziging aan te brengen 
in de reikwijdte van het klachtrecht. Behoud van het klachtrecht kan eraan bijdragen dat zoveel 
mogelijk klachten reeds worden behandeld en opgelost, zodat de gang naar de tuchtrechter zoveel 
mogelijk alleen wordt ingezet voor gevallen die zich daarvoor daadwerkelijk lenen. Afhandeling van 
een procedure in het kader van het klachtrecht kan tot voldoende genoegdoening voor de klager 
leiden, waardoor deze zal afzien van het indienen van een tuchtklacht. 
 
Binnen de verschillende aanbieders van jeugdhulp zijn ook nu reeds beroepsbeoefenaren 
werkzaam die zijn onderworpen aan publiek of privaatrechtelijk tuchtrecht en over wie een klacht 
kan worden ingediend. Er is geen reden om in de nieuwe situatie daar anders mee om te gaan. 
 
5. Gesloten jeugdhulp bij ernstige opgroei- en opvoedingsproblemen 
 
In hoofdstuk 6 van de wet zijn extra waarborgen opgenomen ten aanzien van gesloten jeugdhulp 
bij ernstige opgroei- en opvoedingsproblemen zoals een machtiging van de kinderrechter. 
 
21 

3. een verzameling methoden vastgesteld op basis van de resultaten onder punt 2 worden 
aangeboden aan de instellingen of gemeenten ter ondersteuning van het gemeentelijk 
beleid bij het uitvoeren van de Jeugdwet. 
 
Er wordt een beperkte set gegevens structureel uitgevraagd en verstrekt aan het CBS. Het CBS  
kan vervolgens op basis van benchmarking met een zestal (al beschikbare) maatschappelijke 
outcome-indicatoren (wonen, school, werken, middelengebruik, politiecontacten en 
kindermishandeling) en de aan het CBS te verstrekken dataset over jeugdhulp, 
kinderbeschermingsmaatregelen en jeugdreclassering, jeugdhulpaanbieders, gecertificeerde 
instellingen, gelijksoortige gemeenten vergelijken en bij waargenomen interessante verschillen 
periodiek nader onderzoek doen. Dit nader onderzoek kan ook door het Rijk of door gemeenten 
worden uitgevoerd. Het Rijk en gemeenten kunnen hiervoor gegevens opvragen bij het CBS (via de 
zogeheten ‘remote access’). In het nader onderzoek kan dieper worden ingezoomd op de cijfers en 
achterliggende mechanismen op slechts een onderdeel of in een beperkt aantal gebieden 
(gemeenten, regio’s). Bij het nader onderzoek wordt gebruik gemaakt van een analysekader, dat 
verschillen eerst corrigeert voor sociaaleconomische omstandigheden, bevolkingssamenstelling en 
casemix, om daarna verschillen te verklaren in kwantitatieve en kwalitatieve zin. Daarmee worden 
de verschillende onderzoeken onderling vergelijkbaar en worden de administratieve lasten zoveel 
mogelijk beperkt. Tegelijkertijd nemen de bruikbaarheid en betekenis van de beleidsinformatie toe 
door diepteonderzoek. De uitkomsten van het (nader) onderzoek kunnen door instellingen, 
gemeenten en Rijk gebruikt worden om ‘van te leren’. 
 
c. Gegevensverstrekking aan het CBS en verwerking door het CBS 
Op basis van artikel 7.4.2 van de wet is het college verplicht aan de Ministers van VWS en VenJ 
gegevens te verstrekken. Op dit moment is ervoor gekozen geen gegevens uit te vragen bij 
gemeenten. De reden daarvan is dat de gemeenten maatwerk leveren en er onvergelijkbaar veel 
individuele voorzieningen zijn. Dit brede aanbod maakt het moeilijk om structureel gegevens uit te 
vragen op basis waarvan onderzoek kan worden gedaan dat representatieve resultaten oplevert. 
Op basis van artikel 7.4.3 van de wet kunnen jeugdhulpaanbieders, aanbieders van preventie, 
gecertificeerde instellingen en de raad voor de kinderbescherming verplicht worden gesteld om 
gegevens te verstrekken. Wat voor het college geldt is ook van toepassing op het aanbod van 
aanbieders van preventie. Mede uit onderzoek door het Nederlands Jeugdinstituut van oktober 
13
2013 , is gebleken dat het aanbod dermate divers is dat het niet mogelijk is structureel gegevens 
uit te vragen die vervolgens een basis kunnen bieden voor een representatieve meting van het 
totale preventieve aanbod. Mocht het in de toekomst mogelijk en wenselijk zijn alsnog structureel 
gegevens uit te vragen bij het college en de aanbieders van preventie dan zal voorgesteld worden 
de amvb op dit punt aan te passen. Daarnaast is ervoor gekozen om de raad voor de 
kinderbescherming niet te verplichten om gegevens te verstrekken, omdat dit niet meer 
noodzakelijk wordt geacht. 
De persoonsgegevens die op basis van artikel 7.4.3 van de wet structureel moeten worden 
verstrekt zijn limitatief opgesomd in artikel 7.5.3, eerste lid, van het besluit. Artikel 33, derde lid, 
van de Wet op het CBS en artikel 2 van het Besluit gegevensverwerving CBS bieden overigens ook 
een basis om deze gegevens aan het CBS te verstrekken. Het CBS slaat deze gegevens op en 
maakt op basis van deze informatie rapportages die de gemeenten en het Rijk ten behoeve van 
hun beleid kunnen gebruiken. Voorts kunnen gemeenten en het Rijk het CBS verzoeken 
rapportages op maat te maken (‘remote access’). Deze opzet, waarbij jeugdhulpaanbieders en 
gecertificeerde instellingen periodiek persoonsgegevens aan het CBS verstrekken en waarbij de 
persoonsgegevens vervolgens verwerkt worden door het CBS overeenkomstig de Wet op het CBS, 
sluit nadrukkelijk aan en geeft uitvoering aan artikel 7.4.4, derde lid, van de wet. Dit artikel 
bepaalt dat de persoonsgegevens niet voor andere doeleinden gebruikt worden en dat daar waar 
mogelijk gegevens verwerkt worden op een wijze die waarborgt dat de gegevens voor de Ministers 
van VWS en van VenJ en de gemeenten, niet tot een persoon herleidbaar zijn. Deze strikte 
doelbinding vloeit ook voort uit artikel 37 Wet op het CBS. 
 
 
13 
Beleidsinformatie stelselherziening jeugd: meetbare preventie. 
 
23 

8. Overige bepalingen 
 
Vreemdelingen 
De wet bepaalt dat de gemeente gehouden is een voorziening te treffen op het gebied van 
jeugdhulp aan rechtmatig in Nederland verblijvende vreemdelingen. De wet geeft voorts de 
mogelijkheid om bij amvb de verantwoordelijkheid voor rechtmatig in Nederland verblijvende 
vreemdelingen te beperken en de verantwoordelijkheid voor niet rechtmatig in Nederland 
verblijvende vreemdelingen uit te breiden. Dit besluit breidt de verantwoordelijkheid van de 
gemeente voor niet rechtmatig in Nederland verblijvende vreemdelingen uit. Deze vreemdelingen 
krijgen over het algemeen dezelfde rechten als rechtmatig in Nederland verblijvende 
vreemdelingen. Zie daarover de toelichting op artikel 1.2. 
 
Nadere regels hoogte, invordering en uitzonderingsgronden ouderbijdrage 
In paragraaf 8.2 van de wet is vastgelegd dat voor jeugdhulp een ouderbijdrage is verschuldigd, 
ter vervanging van de ouderbijdrageregeling in de Wjz. Gemeenten leggen de ouderbijdrage op. 
 
Dit besluit stelt in paragraaf 8.1 nadere regels omtrent de hoogte van de ouderbijdrage, de termijn 
waarin deze moet zijn voldaan, de wijze van invordering en de overige uitzonderingsgronden voor 
het verschuldigd zijn van een ouderbijdrage. De hoogte van de ouderbijdrage is bepaald op het 
niveau zoals dat onder de Wjz verschuldigd was. Zie verder de artikelsgewijze toelichting bij de 
artikelen in paragraaf 8.1 van dit besluit. 
 
9 Caribisch Nederland 
 
De jeugdhulp in Caribisch Nederland is toegesneden op de kleinschaligheid en de specifieke 
behoeften van de eilanden Bonaire, Sint Eustatius en Saba. Bij de staatkundige vernieuwingen per 
10 oktober 2010 is er daarom voor gekozen de Wet op de jeugdzorg niet van toepassing te 
verklaren en zoveel mogelijk de vigerende Antilliaanse wetgeving over te nemen. Hetzelfde is 
14
besloten met betrekking tot de Jeugdwet . 
De jeugdzorg en (gezins)voogdij in Caribisch Nederland zijn nog in opbouw en het zal enkele jaren 
duren voordat er sprake is van verantwoorde hulp in een stabiele organisatie. De eilandbesturen 
hebben met de transitie per 10 oktober 2010 veel taken toebedeeld gekregen, terwijl de 
uitvoerings- en bestuurskracht nog in ontwikkeling is. Mede daarom is besloten om de jeugdhulp in 
Caribisch Nederland niet mee te nemen in de huidige stelselherziening jeugd, maar om de 
jeugdhulp in ieder geval tot de evaluatie van de staatkundige vernieuwingen in 2015 rechtstreeks 
onder de verantwoordelijkheid van de Staatssecretaris van VWS te laten vallen. De voogdijraad 
(vergelijkbaar met de raad voor de kinderbescherming in Europees Nederland) valt onder de 
verantwoordelijkheid van de Minister van Veiligheid en Justitie. Na de evaluatie kan worden bezien 
of en zo ja welke rol en verantwoordelijkheid de eilandbesturen hierin kunnen innemen. 
 
Opmerking verdient dat in voorbereiding is een wijziging van de Invoeringswet openbare lichamen 
Bonaire, Sint Eustatius en Saba in verband met het regelen van kwaliteitseisen voor de jeugdzorg 
op Bonaire, Sint Eustatius en Saba en het toezicht en de handhaving door de Inspectie jeugdzorg 
op deze openbare lichamen. 
 
10 Evaluatie en monitoring 
Binnen drie jaar na de inwerkingtreding van de Jeugdwet zenden de Ministers van VWS en VenJ 
aan de Staten-Generaal een verslag over de doeltreffendheid en doelmatigheid van deze wet in de 
praktijk. Vanwege het belang dat het kabinet hecht aan de vermindering van regeldruk voor 
instellingen, burgers en professionals, zullen de gevolgen voor de regeldruk van dit besluit in de 
evaluatie van de Jeugdwet worden meegenomen. Bij die evaluatie zal ook expliciet de vraag 
betrokken worden of de privaatrechtelijke organisatievorm van de stichting die het 
kwaliteitsregister jeugd beheert, nog steeds passend is. Ook zal worden bekeken in hoeverre 
 
 
14 
Kamerstukken II 2012/13, 33 684, nr. 3, blz. 97, paragraaf 14.1 
 
25 

hoeveel beroepsbeoefenaren binnen die beroepsgroepen werkzaamheden zullen uitvoeren waar 
een geregistreerde professional voor ingezet dient te worden. Het kwaliteitskader jeugd zal ook op 
dit punt duidelijkheid verschaffen. Conform kabinetsbeleid zal de toename van administratieve 
lasten uiteindelijk wel onderdeel uitmaken van de netto kabinetsdoelstelling om de regeldruk te 
verminderen. 
 
Deze introductie van de norm van de verantwoorde werktoedeling betekent dat toezichthouders 
zich er van dienen te vergewissen dat voldaan wordt aan de norm van de verantwoorde 
werktoedeling. Dit past binnen de taakinvulling van de inspecties. Er is geen sprake van 
administratieve lasten voor burgers. Wel zal de kwaliteitsverbetering van de professional leiden tot 
een betere kwaliteit van de dienstverlening en een kortere doorlooptijd. 
 
Het algemene uitgangspunt is dat het professionaliseringtraject de kwaliteit van de 
beroepsuitoefening zal verhogen, zodat jeugdigen en ouders meer hulp op maat krijgen en de 
administratieve processen voor cliënten, professionals en instellingen afnemen of ten minste meer 
ten dienste van de beroepsuitoefening komen te staan. Immers, als vakbekwamere professionals 
zich meer kunnen richten op (het belang) van de jeugdige en meer professionele ruimte krijgen om 
te doen wat nodig is, kunnen mogelijk meer jeugdigen en ouders doeltreffender en in minder tijd 
worden geholpen en dan zijn er bij gelijkblijvende vraag naar jeugdhulp minder professionals, 
managers en administratief personeel nodig. 
Verkenningen in de AWBZ laten zien dat een te vergelijken professionaliseringsslag een 
15 
substantiële besparing oplevert. Zo kan bijvoorbeeld het voorkomen van overprotocollering een 
instelling één fte besparen en die kan dan ingezet worden voor zorgverlening in plaats van voor 
administratieve processen. 
 
De kosten van het in stand houden van het kwaliteitsregister jeugd zijn door een werkgroep van de 
Stuurgroep Implementatie Professionalisering Jeugdzorg (STIPJ) met relevante veldpartijen  
geschat op ca. € 2 miljoen op jaarbasis, op basis van het aantal beroepsbeoefenaren dat valt onder 
de huidige beroepsprofielen (20.000). Dit leidt tot een tarief van (her)registratie van ca. € 100 op 
jaarbasis. Daarnaast zullen organisaties moeten bewaken dat werknemers hun registratie op orde 
hebben. De nalevingskosten voor organisaties zullen tot een minimum beperkt worden, omdat het 
kwaliteitsregister gaat over de registraties en hierover communiceert met de professional. De 
werkgever kan in de reguliere functionerings- of begeleidingsgesprekken met de werknemer 
aandacht besteden aan de activiteiten die nodig zijn om op registerniveau te blijven. 
Vorenstaande leidt dus tot een toename van de nalevingskosten van € 2 miljoen. Over de 
bekostiging ervan worden afspraken gemaakt tussen werkgevers en werknemers aan de CAO-tafel. 
Bij de eerste registratie en de herregistratie wordt zoveel mogelijk gebruik gemaakt van reeds 
bestaande registers, zoals deze al bestaan voor een aantal beroepsgroepen (jeugdzorgwerkers 
(BAMw), orthopedagogen (NVO) en psychologen (NIP)). Deze benadering heeft een 
kostendrukkend effect. Indien het aantal geregistreerde beroepsbeoefenaren hoger is of wordt 
zullen de kosten per geregistreerde dalen. 
 
Het is overigens zo dat de ophoging van het scholingsbudget budgetneutraal plaatsvindt. Er wordt 
geen extra instellingsbudget toegevoegd, maar er vindt een verschuiving van inzet van middelen 
plaats. De ruimte wordt gevonden doordat de professionalisering zal leiden tot minder 
administratieve handelingen en registratieverplichting en daarmee meer flexibiliteit van de inzet 
van middelen tot stand brengt. 
 
12. Ontvangen reacties en adviezen 
 
12.1. Algemeen 
 
 
 
15 
Met de verkenning ‘meer tijd voor de cliënt’ is in de langdurige zorg de basis gelegd voor de aanpak van administratieve 
lasten in de langdurige zorg. Deze aanpak valt uiteen in het oplossen van signalen van veldpartijen, het experiment 
regelarme instellingen en de ondersteuning via www.invoorzorg.nl. 
 
27 

Tenslotte wordt hieronder nog ingegaan op de opmerking van de VNG over het gebruik van de 
delegatiebevoegdheid in de wet. In de paragrafen 12.2, 12.3 en 12.4 worden de adviezen van 
respectievelijk Actal, de Ark en het Cbp besproken. 
17 
De Tweede Kamer verzocht bij brief van 30 januari 2014 aan de regering om een reactie op het 
18 
advies van de NOvA op dit besluit. Bij brief van 24 februari 2014 heeft de staatssecretaris 
aangegeven de reactie op het advies mee te nemen in de toelichting bij dit besluit. Deze reactie 
vindt u hieronder in paragraaf 12.5, onder punt b. Zoals gezegd, is in paragraaf 12.5, onder c, nog 
een aantal overwegingen opgenomen met betrekking tot de overheveling van de jeugd-ggz naar de 
jeugdhulp. 
 
Professionaliseringstraject 
De paragraaf over professionalisering maakte geen onderdeel uit van het ontwerp besluit waarop 
via internetconsultatie kon worden gereageerd. Wel is een concept aan de VNG voorgelegd en 
besproken. De VNG heeft veel verduidelijkende vragen gesteld en opmerkingen geplaatst bij de 
passages over registratie-eisen, de registerstichting, het kwaliteitskader, de overgangstermijn en 
het tuchtrecht. Deze passages zijn naar aanleiding van deze input gewijzigd. Ook merkte de VNG 
op dat het belangrijke traject rond de vormgeving van het kwaliteitskader jeugd onvoldoende in de 
toelichting naar voren kwam. Dit traject – waarin alle betrokken veldpartijen (cliëntorganisaties, 
beroepsorganisaties, brancheorganisaties, gemeenten en inspecties) samen ‘bottum-up’ de norm 
van de verantwoorde werktoedeling operationaliseren – is daarom nadrukkelijker gepositioneerd in 
de toelichting. Tenslotte is naar aanleiding van de reactie van de VNG een passage aan de nota van 
toelichting toegevoegd waarin de positie van de norm van de verantwoorde werktoedeling binnen 
het bredere kwaliteitsbeleid nader is toegelicht (zie paragraaf 4.1). De partijen die participeren in 
het traject rond de vormgeving van het kwaliteitskader jeugd zijn in dit traject geïnformeerd over 
de contouren van de professionaliseringsparagraaf in het ontwerp Besluit Jeugdwet. 
 
12.2. Actal 
Het besluit berust op meerdere grondslagen, die zijn opgenomen in de Jeugdwet. In een aantal van 
deze bepalingen is geregeld dat bij amvb nadere regels moeten worden gesteld, en in andere 
bepalingen dat nadere regels kunnen worden gesteld. In het kader van de beperking van regeldruk 
is als uitgangspunt gehanteerd dat deze laatste bepalingen alleen worden ingevuld als daaraan om 
beleidsmatige redenen nadrukkelijk behoefte bestaat. In overige gevallen worden deze bepalingen 
niet in dit besluit nader uitgewerkt. Zodoende blijft de regeldruk beperkt. Een voorbeeld van het 
niet nader uitwerken is artikel 7.1.2.3, derde lid, van de wet inzake het beheer van de  
verwijsindex, dat gaat over de aanwijzing van aan de verwijsindex toe te voegen voorzieningen. Op 
dit moment is aan een dergelijke aanwijzing geen behoefte, maar door de voortschrijding van de 
techniek kan die behoefte op een gegeven moment toch ontstaan. In dat geval kan het besluit met 
daartoe strekkende voorschriften worden aangevuld. Ook wordt de bevoegdheid om nadere regels 
te stellen ten aanzien van regionale samenwerking op dit moment nog niet ingevuld. Overigens zal 
deze delegatiebepaling drie jaar na inwerkingtreding van de Jeugdwet geheel vervallen. 
 
Actal heeft zowel advies uitgebracht naar aanleiding van de internetconsultatie over het ontwerp 
Besluit Jeugdwet (advies van 20 december 2013) als over de naar aanleiding van de 
internetconsultatie opgestelde gewijzigde versie van het ontwerp Besluit Jeugdwet (advies van 23 
april 2014). Het advies van Actal van 20 december 2013 wordt hierna puntsgewijs besproken en 
voor zover van toepassing aangevuld met een reactie op het advies van 23 april 2014. Het betreft 
de volgende onderwerpen: 
1. Actal adviseert om bij alle onderwerpen van het besluit aan te geven waarom van de 
bevoegdheid tot nadere regelgeving gebruik is gemaakt. 
Hierover wordt het volgende opgemerkt. De meeste in de amvb opgenomen bepalingen 
vloeien dwingend voort uit de Jeugdwet. Dat geldt alleen niet ten aanzien van artikel 1.2 
inzake niet-rechtmatig in Nederland verblijvende jeugdigen, paragraaf 4.2 inzake 
 
 
17 
Brief van 30 januari 2014, met kenmerk 2014Z01604. 
18 
Brief van 24 februari 2014, met kenmerk 2014D06874. 
 
29 

kwaliteit in algemene zin van de certificerende en van de gecertificeerde instellingen. Ook 
heeft de inspectie de mogelijkheid om handhavend op te treden bij gecertificeerde 
instellingen. De inspectie en de certificerende instelling maken samenwerkingsafspraken. 
Deze constructie levert echter geen extra regeldruk op voor de gecertificeerde instellingen 
of voor de burger. 
Het advies van Actal van 23 april 2014 om toezicht en handhaving aan één toezichthouder 
op te dragen, heeft geen aanleiding gegeven tot heroverweging van het bovenstaande. 
 
5. Actal adviseert alleen die gegevens te laten aanleveren die passen bij de 
stelselverantwoordelijkheid van het Rijk. Met de gegevensverstrekking aan het CBS 
ontvangt het Rijk zelf echter geen persoonsgegevens meer. De structurele verstrekking van 
gegevens is proportioneel omdat de levering van gegevens aan CBS ook gegevens betreft 
die CBS al kan uitvragen voor de eigen CBS-taak. Mede daarom is het scenario waarin 
gegevens verstrekt worden aan en verwerkt door het CBS ook geen aantasting van het 
single audit principe. Voor de effecten op de regeldruk als gevolg van (de verandering in) 
de gegevensverantwoording wordt verwezen naar het vermelde onder punt 2. 
 
12.3 Algemene rekenkamer 
De Algemene rekenkamer is in het kader van artikel 96 van de Comptabiliteitswet gevraagd advies 
uit te brengen. De Algemene rekenkamer heeft aangegeven niet binnen de termijn waar in de brief 
om werd verzocht, te kunnen adviseren. 
 
12.4 College bescherming persoonsgegevens 
Het Cbp behandelt in haar advies van 15 mei 2014 twee onderwerpen: 
- De verwerking van persoonsgegevens in verband met de verwijsindex risicojongeren. 
- De verwerking van persoonsgegevens ten behoeve van beleidsinformatie. 
 
Het Cbp adviseert allereerst om in de nota van toelichting een nadere onderbouwing op te nemen 
over de noodzaak om de werkingssfeer van de verwijsindex te verruimen, mede gelet op eerder 
gezette kanttekeningen bij de continuering van de verwijsindex als zodanig. 
Eén van de conclusies van de tussenevaluatie over de verwijsindex risicojongeren is dat het 
gebruik van de landelijke verwijsindex risicojongeren een duidelijke meerwaarde heeft, met name 
19 
in verband met de bovenlokale matches. Hierop is naar aanleiding van opmerkingen van de Raad 
20
van State over de verwijsindex ook ingegaan in het nader rapport bij de Jeugdwet. 
Uit de bovengenoemde evaluatie blijkt een maatschappelijke behoefte om op twee punten de 
regelgeving met betrekking tot de verwijsindex te wijzigen. Allereerst wordt aangedrongen op een 
gezinsfunctionaliteit, die volgens professionals noodzakelijk is omdat aan de hand daarvan minder 
gefragmenteerd en meer familie-georiënteerd gewerkt kan worden. De gezinsfunctionaliteit is 
wettelijk geborgd in de Jeugdwet en de noodzaak ervan is nader onderbouwd in de memorie van 
21 
toelichting bij de wet. Daarnaast hebben professionals in het kader van de tussenevaluatie 
aangegeven het noodzakelijk te achten de kring van meldingsbevoegden uit te breiden met met 
name artsen, GGZ, ziekenhuizen, verplegers en kinderopvang. 
Er is voor gekozen bij het aanwijzen van de categorieën van meldingsbevoegde instanties en 
functionarissen zo veel mogelijk aan te sluiten bij de bepalingen hieromtrent in het 
Uitvoeringsbesluit Wjz. Artsen, ziekenhuizen en verplegers waren op grond van het 
Uitvoeringsbesluit Wjz niet integraal meldingsbevoegd en worden in het Besluit Jeugdwet ook niet 
als meldingsbevoegde categorie aangewezen. Wel wordt de aanwijzing van de huisartsen en van de 
afdelingen voor spoedeisende hulp van de ziekenhuizen gehandhaafd. Ook de kinderopvang is niet 
toegevoegd aan de kring van de meldingsbevoegden; en de meldingsbevoegdheid van 
gemeentelijke doelgroepencoördinatoren komt te vervallen. 
 
 
 
19 
Rapport «De VIR: een tussenstand», Kamerstukken II 2012/13, 31 839, nr. 256. 
20 
Kamerstukken II 2012/13, 33 684, nr. 4. 
21 
Kamerstukken II 2012/13, 33 684, nr. 3, § 10.3.2.2. 
 
31 

22 
aanvullend ook nog in de memorie van toelichting op de Jeugdwet. In het Besluit Jeugdwet is 
geen nadere uitwerking opgenomen van de taken die gemeenten op grond van de artikelen 7.1.3.1 
en 7.1.3.2 van de Jeugdwet hebben. De Jeugdwet kent daartoe geen delegatiegrondslag. 
Gemeenten hebben sinds de inwerkingtreding van de wettelijke bepalingen inzake de verwijsindex 
(1 augustus 2010) reeds een rol bij de uitvoering van de landelijke verwijsindex risicojongeren. 
Voor de duidelijkheid zij vermeld dat gemeenten binnen de kaders die de wet stelt, vrij zijn hun 
beleid vorm te geven. Gemeenten zijn en blijven daarbij gebonden aan het bepaalde bij en 
krachtens de Jeugdwet, maar nadrukkelijk ook aan de Wet bescherming persoonsgegevens. 
 
Het Cbp adviseert om af te zien van de in het onderhavige besluit gegeven invulling aan de 
verwerking van persoonsgegevens ten behoeve van beleidsinformatie, indien hiervoor geen 
onderbouwing kan worden gegevens zoals vereist krachtens artikel 8 EVRM, Richtlijn 95/46/EU en 
Wbp. 
 
Artikel 8 EVRM 
Artikel 8, eerste lid, van het Verdrag tot bescherming van de rechten van de mens en de 
fundamentele vrijheden (EVRM) bepaalt dat een ieder recht heeft op respect voor zijn privéleven, 
zijn familie- en gezinsleven, zijn woning en zijn correspondentie. Het tweede lid stelt dat beperking 
van dit recht op respect voor de persoonlijke levenssfeer alleen is toegestaan voor zover die: 
1. bij wet is voorzien; 
2. een geoorloofd, expliciet genoemd doel dient, en 
3. noodzakelijk is in een democratische samenleving. 
 
Ad 1 Bij de wet voorzien 
Met de in de Jeugdwet opgenomen paragraaf 7.4 inzake gegevensverwerking ten behoeve van de 
beleidsinformatie en de toegang, en de in het voorgestelde besluit opgenomen paragraaf 7.5  
inzake beleidsinformatie, is aan deze voorwaarde voldaan. In de wet staat voor welk doel gegevens 
kunnen worden verwerkt en voor zover het persoonsgegevens zijn, zijn in artikel 7.4.4 van de wet 
expliciet de doeleinden vermeld. In het voorgestelde besluit is vervolgens in artikel 7.5.3 exact 
bepaald welke (persoons)gegevens worden verwerkt. 
 
Ad 2 Een geoorloofd, expliciet genoemd doel dient 
Artikel 8, tweede lid, van het EVRM, bepaalt dat een inbreuk op het recht op respect voor de 
persoonlijke levenssfeer uitsluitend mag geschieden binnen de kaders van de expliciet en limitatief 
in artikel 8, tweede lid, van het EVRM, opgesomde belangen. De verwerking van persoonsgegevens 
in het kader van de beleidsinformatie gebeurt ten behoeve van het Rijk en van gemeenten. Voor 
het Rijk is goede beleidsinformatie noodzakelijk om een zorgvuldig en samenhangend jeugdbeleid 
te kunnen voeren en de stelselverantwoordelijkheid te kunnen waarborgen. Voor de gemeenten is 
goede beleidsinformatie noodzakelijk om een doelmatig, doeltreffend en samenhangend 
gemeentelijk beleid tot stand te kunnen brengen. Dit dient twee van de in artikel 8, tweede lid, 
EVRM opgesomde belangen. Een goed werkend stelsel en een goed werkend gemeentelijk beleid in 
het kader van de Jeugdwet leidt allereerst tot de inzet van tijdige en goede jeugdhulp en dient 
daarmee de bescherming van de gezondheid van de betreffende jeugdigen en ouders. Daarnaast 
leidt het tot een tijdige en goede inzet van jeugdreclassering en het draagt daardoor bij aan het 
voorkomen van strafbare feiten. 
 
Ad 3 Noodzakelijk in een democratische samenleving 
Het noodzaakcriterium wordt in de jurisprudentie van het Europese Hof voor de rechten van de 
mens (EHRM) nader ingevuld met de vereisten van een dringende maatschappelijke behoefte, van 
proportionaliteit en van subsidiariteit. 
 
- Dringende maatschappelijke behoefte 
 
 
 
22 
Zie Kamerstukken II 2008/09, 31 855, nr. 3, en Kamerstukken II 2012/13, 33 684, nr. 3. 
 
33 

bescherming van de persoonlijke levenssfeer en dat dit bij wet wordt bepaald. In de memorie van 
toelichting werd tevens gesteld dat het niet de bedoeling is op het niveau van de gemeenten en het 
Rijk bij het samenstellen van beleidsinformatie gegevens te gebruiken waarmee personen worden 
geïdentificeerd. De uitwerking van deze gedachte heeft ertoe geleid dat het CBS is aangewezen als 
organisatie die (persoons)gegevens krijgt aangereikt om die binnen de reeds bestaande wettelijke 
kaders van de Wet op het CBS, te verwerken. 
 
Concretisering van het advies 
Het Cbp stelt dat de keuzes zoals gemaakt in het ter advisering voorgelegde besluit een trendbreuk 
betekenen met de tot nu toe gangbare werkwijze bij de verwerking van gegevens ten behoeve van 
beleidsinformatie. Tot op heden is daarbij volgens het Cbp sprake van het door organisaties 
werkzaam op het terrein van jeugdzorg verplicht verstrekken van dergelijke informatie aan derden 
in gepseudonimiseerde vorm. Het ter advisering voorgelegde besluit voorziet volgens het Cbp tot 
aanlevering van direct tot de persoon herleidbare gegevens ten behoeve van de beleidsinformatie 
aan derden, in casu het CBS, met andere woorden: in niet-gepseudonimiseerde vorm. 
In de eerste plaats zij opgemerkt dat onder jeugdhulp in het kader van de Jeugdwet niet alleen 
wordt verstaan de jeugdzorg zoals tot op heden wordt verleend onder de Wet op de jeugdzorg, 
maar ook de geestelijke gezondheidszorg voor jeugdigen (met uitzondering van de extramurale 
psychofarmaca en de eerstelijns psychische zorg die huisartsen en praktijkondersteuners zelf 
plegen te geven) zoals die onder de Zvw viel en de zorg aan jeugdigen met een verstandelijke 
beperking alsmede de begeleiding en de persoonlijke verzorging van jeugdigen, zoals deze onder 
de AWBZ viel. Dit betekent dat in deze beoordeling naast de gegevensuitwisseling op grond van de 
Wet op de jeugdzorg ook de gegevensuitwisseling met betrekking tot de ggz voor jeugdigen onder 
de Zvw en de zorg aan jeugdigen met een verstandelijke beperking zoals die nu onder de AWBZ 
valt, moet worden meegenomen. 
Onder de Wet op de jeugdzorg worden gegevens ten behoeve van beleidsinformatie verwerkt ten 
behoeve van een samenhangend beleid in de jeugdzorg. Het systeem onder de Wjz komt er in het 
kort op neer dat de zorgaanbieders persoonsgegevens aanleveren aan de stichtingen die een 
bureau jeugdzorg in stand houden. Deze persoonsgegevens worden door de bureaus jeugdzorg 
krachtens artikel 20 en 21 van het Besluit beleidsinformatie jeugdzorg 2011 verwerkt tot niet tot 
de persoon herleidbare gegevens en vervolgens verstrekt aan gedeputeerde staten van de 
betrokken provincies en de betrokken zorgverzekeraars met het oog op het genereren van 
beleidsinformatie als bedoeld in artikel 42 van de Wjz. Het is inderdaad juist dat onder de Wet op 
de jeugdzorg de gegevens die de bureaus jeugdzorg ten behoeve van deze beleidsinformatie 
moeten verstrekken, door de bureaus jeugdzorg worden gepseudonimiseerd voordat zij worden 
verstrekt. Daarnaast vindt, zoals gezegd, op dit moment onder de Zvw en AWBZ ook niet- 
gepseudonimiseerde verstrekking van persoonsgegevens plaats aan het CBS. Voorzover dergelijke 
gegevens ook onder de Jeugdwet verstrekt worden, kan reeds opgemerkt worden dat er vanuit het 
(voormalige) AWBZ- en Zvw-domein in de toekomst minder gegevens dan nu het geval is, zullen 
worden verstrekt. De conclusie is dat persoonsgegevens die nu worden verstrekt uit hoofde van de 
Zvw en AWBZ op dit moment niet gepseudonimiseerd worden verstrekt. Het is in dit opzicht dan 
ook geen trendbreuk dat deze gegevens ook onder de Jeugdwet bij verstrekking door de 
jeugdhulpaanbieders niet worden gepseudonimiseerd. 
De reden dat gekozen is voor niet-gepseudonimiseerde verstrekking van persoonsgegevens vanuit 
de jeugdhulpaanbieders ten behoeve van het verkrijgen van beleidsinformatie onder de Jeugdwet, 
is meerledig. Allereerst is het noodzakelijk dat zowel op gemeentelijk als op rijksniveau gegevens 
op persoonsniveau beschikbaar zijn, omdat er anders dubbellingen voorkomen in de gegevens. Het 
is namelijk in de praktijk geen uitzondering dat één jeugdigen meerdere vormen van jeugdhulp 
ontvangt, al dan niet tegelijkertijd. Om conclusies te kunnen trekken over bijvoorbeeld het aantal 
jeugdigen dat een bepaalde vorm van jeugdhulp ontvangt of over doorlooptijden van 
jeugdhulptrajecten zijn kloppende gegevens nodig, waar geen dubbellingen meer in voorkomen. In 
de tweede plaats zij opgemerkt dat de Jeugdwet voorziet in de mogelijkheid persoonsgegevens te 
verstrekken ten behoeve van het genereren van beleidsinformatie. Ten derde wordt 
beleidsinformatie onder de Wet op de jeugdzorg verstrekt door een gelimiteerd aantal instanties, 
namelijk de bureaus jeugdzorg, vijftien in getal. Het aantal jeugdhulpaanbieders en gecertificeerde 
 
35 

persoonsgegevens. Daarnaast verbiedt artikel 7.5.1 dat gemeenten gegevens uitvragen ten 
behoeve van beleidsinformatie, indien zij zelf of het CBS reeds over deze gegevens beschikt en 
deze gegevens gebruikt kunnen worden voor dat doel. Gezien de aard van de gegevens genoemd 
in artikel 7.5.3 is dit al een behoorlijk uitputtende opsomming. Dergelijke gegevens mogen 
gemeenten dus niet opnieuw uitvragen. Voorts is in artikel 7.5.2 bepaald dat de gemeente bij 
incidentele verstrekking geen persoonsgegevens mag uitvragen. Zoals toegezegd aan de Eerste 
Kamer bij de behandeling van het wetsvoorstel komt er een PIA over de beleidsinformatie die 
mogelijke risico’s op dit terrein zal inventariseren alsmede aanbevelingen zal bevatten ook over de 
vraag of en hoe aan gemeenten gegevens verstrekt kunnen worden ten behoeve van 
beleidsinformatie. Daarnaast wordt een privacy informatie folder gemaakt, die gemeenten zal 
helpen bij het maken van de juiste afwegingen bij de organisatie en uitvoering van de wettelijke 
taken. 
 
12.5 VNG, NOvA en jeugd-ggz 
 
a. VNG 
De VNG meende dat de regeldruk door het onderhavige besluit onvoldoende zou verminderen. Het 
betrof de artikelen 2.1, tweede lid, artikel 3.1.1, derde lid, artikel 3.1.3, tweede l¡d, artikel 3.2.3, 
vierde lid, artikel 5.1.1, tweede lid, artikel 6.4.1.1, derde lid (bedoeld wordt tweede lid), artikel 
6.4.1.3, derde lid, artikel 6.5.6, artikel 7.1.1, tweede lid, artikel 7.2.4 en artikel 7.2.6. 
Hieraan is gehoor gegeven door schrapping van het tweede lid van artikel 2.1. De overige 
delegatiebepalingen zijn gehandhaafd omdat deze de gemeente niet regarderen, zoals de 
delegatiebepalingen in hoofdstuk 3 met betrekking tot de certificerende instelling en gecertificeerde 
instellingen. Artikel 6.1.1 (voorheen artikel 5.1.1) betreft de eisen die de ministers kunnen stellen 
aan gesloten accommodaties. Andere delegatiebepalingen zijn noodzakelijk met name ten behoeve 
van de rechtsgelijkheid zoals de jaarlijkse verplichting tot indexatie van de ouderbijdrage in artikel 
8.1.1, tweede lid (voorheen artikel 7.1.1, tweede lid). De delegatiebepalingen in de artikelen 8.2.4, 
eerste lid (voorheen artikel 7.2.4) en 8.2.6 (voorheen artikel 7.2.6) zijn noodzakelijk om een 
eenduidige aanlevering van gegevens te waarborgen ten behoeve van de financiële verantwoording 
door jeugdhulpaanbieders en gecertificeerde instellingen. De VNG stelt verder voor de 
delegatiebevoegdheid in het derde lid van artikel 6.3 van het te wijzigen Besluit Wmo te schrappen 
(zie inmiddels artikel 4.1.4, derde lid, van het UB Wmo 2015 zoals gewijzigd in artikel 9.17 van dit 
besluit). Deze delegatiebevoegdheid wordt toch gehandhaafd omdat de mogelijkheid open moet 
blijven in voorkomend geval nadere regels te stellen ten aanzien de wijze van besluitvorming. De 
achtergrond is geen gebrek aan vertrouwen in de gemeente maar de wens ten aanzien van dit 
onderwerp, indien nodig, enige uniformiteit te kunnen invoeren. 
 
b. Nederlandse Orde van Advocaten (NOvA) 
De algemene opmerkingen van de NOvA worden hier puntsgewijs behandeld, de artikelsgewijze 
opmerkingen van de NOvA worden bij de onderscheidene artikelen van dit besluit besproken. 
 
• Beroepsrecht 
De NOvA vraagt naar de beroepsmogelijkheden van ouders. Het wetsvoorstel bevat geen 
bepalingen omtrent de gang naar de rechter naar aanleiding van een beslissing van het 
college over het al dan niet toekennen van een voorziening op het gebied van jeugdhulp, 
omdat hier de regelgeving uit de Algemene wet bestuursrecht (Awb) van toepassing is. In 
de memorie van toelichting bij de Jeugdwet is daar in paragraaf 9.3 uitgebreid op 
ingegaan. Hierbij dient onderscheid gemaakt te worden tussen de door de afzonderlijke 
gemeenten vrij toegankelijke en niet vrij toegankelijke voorzieningen. Ten aanzien van 
voorzieningen die de gemeente vrij aanbiedt aan haar inwoners, is geen individueel besluit 
nodig en speelt de vraag naar de beroepsmogelijkheden dus niet. 
Voor zover het geen vrij toegankelijke voorzieningen betreft zal daarover door (of namens) 
de gemeente een besluit moeten worden genomen. Tegen dit besluit staan bezwaar en 
beroep open. Als een belanghebbende niet instemt met het besluit, kan hij eerst bezwaar 
aantekenen bij de gemeente (artikel 7:1 Awb) en indien men het niet eens is met het 
 
37 

en het veld om samen nadere afspraken te maken om een kwalitatief en toereikend aanbod 
van pleegzorg te organiseren. Zo ondertekenden Jeugdzorg Nederland en de VNG samen 
een convenant om het Kwaliteitskader voorbereiding en screening van (aspirant-) 
pleegouders voort te zetten. Hiermee onderschrijven beide partijen de kwaliteitseisen die 
aan de voorbereiding en screening van aspirant pleegouders worden gesteld. Daarnaast 
kunnen bij ministeriële regeling regels gesteld worden over de pleegvergoeding. 
 
• Onderscheid pleegouders en netwerkouders 
De NOvA merkt terecht op dat het onderscheid tussen pleegouders en netwerkpleegouders 
is verwijderd uit de Jeugdwet en derhalve ook niet terug kan komen in het Besluit 
Jeugdwet. Het besluit is op dit punt aangepast. 
 
• Samenwerking tussen de gemeente, de raad voor de kinderbescherming, het AMHK en de 
gecertificeerde instellingen 
Aangezien besloten is de bepaling om nadere regels te stellen over de samenwerking 
tussen het AMHK, de Raad voor de Kinderbescherming en de gecertificeerde instellingen te 
schrappen, zijn hiervoor geen bepalingen inzake de samenwerking opgenomen. 
 
c. Overgang jeugd-ggz naar de jeugdhulp 
In een aantal reacties worden zorgen geuit over de deskundigheid van degenen die de te verlenen 
medische zorg moeten beoordelen. Het is juist dat de gemeente beleidsmatig en financieel 
verantwoordelijk is voor alle vormen van jeugdhulp. Alle ondersteuning, hulp en zorg bij opgroei-, 
opvoedings- en psychische problemen en stoornissen komen onder de Jeugdwet te vallen, inclusief 
de begeleiding, persoonlijke verzorging en het daarbij mogelijk kortdurende verblijf dat betrekking 
heeft op jeugdigen en hun ouders. Dat heeft als groot voordeel dat betrokkenen voor deze 
hulpvragen bij één aanspreekpunt terecht kunnen. 
Het is daarbij van belang onderscheid te maken tussen vrij toegankelijke jeugdhulp waarbij de 
ouder of jeugdige zich rechtstreeks wendt tot de jeugdhulpaanbieder en de niet-vrij toegankelijke 
jeugdhulp waar de jeugdige of ouder zich in eerste instantie wendt tot de gemeente of degenen die 
de gemeente heeft aangewezen voor de toeleiding. In het laatste geval neemt in een gesprek 
tussen een door de gemeente ingezette deskundige en de jeugdige en zijn ouder de deskundige een 
besluit en verwijst de jeugdige naar de meest aangewezen jeugdhulpaanbieder. Artikel 2 van deze 
amvb geeft nadere invulling aan de eisen die aan deze deskundige worden gesteld. Als derde 
mogelijkheid bestaat de rechtstreekse verwijzing door een huisarts, jeugdarts of een medisch 
specialist. De toegang tot de jeugdpsychiatrie is met de derde optie in ieder geval gewaarborgd. 
Indien er sprake is van een geneeskundige behandeling (jeugd-ggz) vindt de feitelijke 
hulpverlening dus altijd plaats via een hulpverlener in de zin van de Wet op de geneeskundige 
behandelovereenkomst (WGBO). Ook de zorg dat de behoefte aan jeugd-ggz te laat wordt 
onderkend, deelt de regering niet. Het is niet zo dat eerst het traject van de vrijwillige jeugdhulp 
doorlopen moet worden om bij de jeugd-ggz te geraken. Voor acute noodsituaties is van belang dat 
artikel 2.6, eerste lid, onderdeel b, van de wet bepaalt dat elke gemeente ervoor verantwoordelijk 
is dat in situaties waar onmiddellijk uitvoering van taken geboden is, de jeugdhulp te allen tijde 
beschikbaar is. Dat betekent dat in die situaties direct de noodzakelijke zorg wordt verleend, 
bijvoorbeeld via een crisisdienst. 
Naar aanleiding van een van de ingediende reacties zij opgemerkt dat voor sommige hulp- en 
zorgvragen jongeren inderdaad beroep zullen moeten doen op een andere wet dan de Jeugdwet. 
Het gaat daarbij om woningaanpassing en de verstrekking van hulpmiddelen (Wmo), somatische 
(lichamelijke) klachten (Zvw) en langdurige zorg (Wet langdurige zorg). Als een cliënt vanuit 
verschillende kaders hulp of zorg krijgt, dan is het van groot belang dat, indien nodig, er 
onderlinge afstemming plaatsvindt. 
 
Een aantal kinder- en jeugdpsychiaters maakt opmerkingen over de toegang tot en recht op zorg, 
de aansluiting tussen psychiatrische zorg van kinderen wier stoornis doorloopt in de volwassenheid 
en de aansluiting tussen psychiatrische en niet-psychiatrische zorg en tenslotte het 
beroepsgeheim. 
 
39 

bepaling over het beroepsgeheim. De hulpverlener in de zin van de WGBO mag, op grond van 
artikel 7:457 van het Burgerlijk Wetboek, zonder toestemming van de patiënt, aan anderen dan de 
patiënt, geen gegevens uit het dossier verstrekken. Overdracht aan mentoren op school door 
degenen die de feitelijke behandeling uitvoert, zal dan ook alleen kunnen geschieden met 
toestemming van de jeugdige of zijn ouder(s). Daarmee ontvalt ook het bezwaar genoemd in een 
van de internetreacties om informatie te verstrekken aan behandelaars in de jeugd-ggz als dat via 
de gemeente zou moeten verlopen. 
 
13 Tot slot 
De noodzaak van overgangsrecht is onderzocht en die blijkt niet aanwezig, behalve voor de 
bepalingen inzake de professionalisering (zie paragraaf 4.6 van deze toelichting en de toelichting 
bij artikel 7.5 Uitvoeringsbesluit Wmo 2015, dat met het onderhavige besluit wordt gewijzigd). De 
overige bepalingen van dit besluit lenen zich voor onmiddellijke toepassing na inwerkingtreding. 
 
Ingevolge artikel 38, vierde lid, van de Wjz kon de Minister van VenJ subsidie verstrekken aan 
rechtspersonen die zich bezighouden met de opvang van en de voogdij over jeugdige asielzoekers. 
Genoemd artikel 38 komt niet meer terug in de Jeugdwet, waardoor het op dit artikel gebaseerde 
Besluit subsidie rechtspersonen voor voogdij en gezinsvoogdij vreemdelingen is komen te 
vervallen. Reeds verleende subsidies worden afgewikkeld op voet van artikel 11.7, eerste lid, van 
de Jeugdwet. In artikel 1.31 van de Invoeringswet Jeugdwet wordt geregeld dat de subsidie aan 
Nidos zal worden verstrekt door de Minister van VenJ op basis van de Wet Justitiesubsidies. In 
laatstgenoemd artikel is daartoe een delegatiegrondslag opgenomen. 
 
Dit besluit is overeenkomstig artikel 4.1.5, derde lid, van de wet en artikel 4.1.1, zesde lid, van de 
Wmo 2015, voorgehangen. Dit houdt in dat het besluit in de Staatscourant is geplaatst en vanaf 
het moment van publicatie iedereen vier weken de tijd had om te reageren. Tegelijkertijd is het 
ontwerp aan de beide Kamers der Staten-Generaal overgelegd. 
 
 
 
ARTIKELSGEWIJS DEEL 
Hoofdstuk 1 Begripsbepalingen en reikwijdte 
Artikel 1.1 
In dit artikel worden enkele begrippen gedefinieerd. De NOvA heeft in een reactie gevraagd om 
nadere verduidelijking van de begrippen ‘klacht’ en ‘klager’. Deze begrippen hebben in het kader 
van het onderhavige besluit alleen betrekking op het klachtrecht als bedoeld in hoofdstuk 6, 
paragraaf 6.5, van de wet, inzake gesloten jeugdhulp. Daarnaast kent de wet het reguliere 
klachtrecht bedoeld in hoofdstuk 4, paragraaf 4.2a, van de wet op basis waarvan 
jeugdhulpaanbieders en gecertificeerde instellingen moeten voorzien in een klachtenregeling 
waarmee jeugdigen en ouders in voorkomend geval een klacht tegen hen kunnen indienen. Voor 
het overige zij verwezen naar de artikelsgewijze toelichting bij hoofdstuk 6 van dit besluit. 
 
Artikel 1.2 
Artikel 1.3 van de wet verklaart de Jeugdwet van toepassing op alle in Nederland verblijvende 
jeugdigen, maar uit het tweede lid vloeit voort dat het college in beginsel niet gehouden is een 
voorziening te treffen voor niet-rechtmatig in Nederland verblijvende jeugdigen. Op grond van 
artikel 1.3, derde lid, van de wet kan vervolgens bij amvb de verantwoordelijkheid van het college 
om een voorziening te treffen voor rechtmatig verblijvende vreemdelingen worden beperkt, gelet 
op de aard, plaats of verwachte duur. En voor niet-rechtmatig verblijvende vreemdelingen kan op 
grond van het vierde lid de verantwoordelijkheid bij amvb worden uitgebreid. Dit artikel geeft 
invulling aan deze mogelijkheden. 
 
Gekozen is om het systeem van de Wjz te handhaven. Dat is in overeenstemming met de 
Grondwet, het IVRK en het Internationaal Verdrag inzake Burger- en politieke rechten. Dit betekent 
 
41 

verantwoordelijkheid van de gemeente om somatische zorg te verlenen. Wel is het goed om de 
jeugdige en zijn ouders vervolgens op het goede spoor te kunnen zetten. Het is voor de 
toegangsfunctie derhalve niet noodzakelijk dat de deskundige ook weet hoe deze problematiek 
behandeld kan worden. De gemeente is daarnaast, ingevolge artikel 2.7, tweede lid, van de wet, 
verplicht om ook bij de toegang de norm van de verantwoorde werktoedeling toe te passen. Dit 
borgt dat een deskundige met de juiste kennis en vaardigheden de taken rondom de toegang 
uitvoert. 
Het bovenstaande is het antwoord op de vragen van onder meer de RSJ, Accare, Stichting 
Samenwerkingsverband familierecht, Stichting De Knoop en ggz-organisaties waarom geen 
opleidings- en deskundigheidseisen aan de deskundigen worden gesteld. 
 
De NOvA vraagt zich af wat de sanctie is, indien de deskundigen van de gemeente niet voldoen aan 
de in artikel 2.1 van het besluit gestelde eisen. 
Als het college tekort schiet in haar jeugdhulpplicht geldt in eerste instantie het principe van lokale 
politieke verantwoording en is het aan de gemeenteraad om corrigerend op te treden. Indien 
sprake is van ernstige en structurele nalatigheid van een gemeente, ligt er een taak voor het 
interbestuurlijk toezicht met – als ultimum remedium – de mogelijkheid van de Ministers van VWS 
en van VenJ om in te grijpen door het geven van een aanwijzing (artikel 2.15 van de wet) of zelfs 
door indeplaatsstelling (artikelen 124 e.v. van de Gemeentewet). Daarnaast is er voor de jeugdige, 
ouder of pleegouder de mogelijkheid tot bezwaar en beroep (zie uitgebreid Kamerstukken II 
2012/13, 33 684, nr. 3, blz. 66 e.v.). Bovendien zien de ambtenaren die door de Ministers van 
VWS en van VenJ zijn belast met het toezicht op de naleving van de Jeugdwet er op toe dat de 
deskundigen van de gemeenten voldoen aan de gestelde eisen. 
Actiz Jeugd heeft gevraagd om bij ‘opgroei- en opvoedingsproblemen, psychische problemen en 
stoornissen’ toe te voegen: psychiatrische aandoeningen. Dit is niet nodig, omdat psychiatrische 
aandoeningen onderdeel zijn het brede begrip ‘psychische stoornissen’. 
De raad voor de kinderbescherming mist de verbinding met het jeugdstrafrecht. De specifieke 
kennis met betrekking tot crimineel gedrag van jeugdigen valt echter binnen de categorie opgroei- 
en opvoedingsproblemen, psychische problemen en stoornissen. 
 
AZF is van mening dat er onvoldoende deskundigheid is met betrekking tot adoptie. 
Adoptienazorg omvat activiteiten die zowel te scharen zijn onder preventie als jeugdhulp als 
bedoeld in artikel 1.1 van de wet. Om het zicht op het adoptiekind in het gezin te bevorderen, 
wordt gewerkt aan een handreiking die primair tot doel heeft de samenwerking tussen de 
organisaties in de adoptieketen en de reguliere jeugd(gezondheids)hulp te versterken. 
 
Met betrekking tot de deskundigheid op het gebied van taal- en leerproblematiek is de gemeente 
verantwoordelijk voor de herkenning, beoordeling en behandeling van ernstige enkelvoudige 
dyslexie bij basisschoolkinderen vanaf de leeftijd van zeven jaar. De gemeente dient daarom zorg 
te dragen voor de beschikbaarheid van deskundigheid op dit gebied. Actiz Jeugd merkt op dat 
taalproblemen hier ten onrechte worden beperkt tot dyslexie. Echter, het besluit beperkt zich tot 
de gemeentelijke verantwoordelijkheden op basis van de Jeugdwet en daarmee strekt deze 
verantwoordelijkheid zich niet verder uit dan zorg bij ernstige enkelvoudige dyslexie (zoals nu nog 
als aanspraak is opgenomen in de Zvw). 
Daarnaast is de gemeente op basis van de Wet ontwikkelingskansen door educatie 
verantwoordelijk voor het beleid met betrekking tot de bestrijding van laaggeletterdheid en het 
opzetten van vroeg- en voorschoolse educatie. 
 
De deskundigen hoeven dus niet alle problemen zelf te kunnen voorzien van een passend 
hulpaanbod. Dat kan ook een taak zijn van het onderwijs, de gezondheidszorg of van andere 
jeugdhulpaanbieders. Het is wel van belang dat de deskundigen het hulpaanbod binnen de 
gemeente kennen om aan de hand daarvan per geval te kunnen beoordelen wat daarvan passend 
is, zodat zij, indien mogelijk, hierin zelf kunnen voorzien of naar kunnen doorverwijzen. De 
Vereniging Gehandicaptenzorg Nederland en Stichting Adoptiezaken en familierecht stellen terecht 
dat de deskundigen, zeker bij een bijzondere hulpvraag, ook het aanbod van buiten de gemeente 
 
43 

Artikel 3.2.1 
Artikel 3.4 van de wet beschrijft de taken van de certificerende instelling en geeft invulling aan het 
begrip certificaat. De certificerende instelling is een reeds bestaand zelfstandig bestuursorgaan, dat 
voor drie jaar de wettelijke taak krijgt om certificaten uit te reiken. Een instelling krijgt een 
certificaat indien de aanvrager voldoet aan de bij of krachtens deze wet gestelde voorschriften. Dit 
certificaat geeft de bevoegdheid om kinderbeschermingsmaatregelen of jeugdreclassering uit te 
voeren. De certificerende instelling ontvangt en beoordeelt de aanvraag. De aanvrager betaalt 
hiervoor aan de certificerende instelling een vergoeding. De certificerende instelling is een 
particuliere organisatie die voor de duur van de aanwijzing een monopoliepositie heeft. Daarom zal 
in het aanwijzingsbesluit als voorwaarde worden opgenomen dat de certificerende instelling en de 
te certificeren instelling het tarief in onderling overleg bepalen, waarbij het marktconforme tarief 
het uitgangspunt is. Het is echter wel wenselijk dat de Minister van VenJ, indien nodig, het 
maximumtarieven kan vaststellen. 
Hoofdstuk 4 van de Awb is van toepassing op een aanvraag voor een certificaat. De termijn 
waarbinnen een beschikking moet worden gegeven is gesteld op zes maanden. De reden daarvoor 
is dat de praktijk leert dat een certificeringstraject in het algemeen drie tot zes maanden in beslag 
neemt. Naar aanleiding van de internetreacties van Accare en Jeugdzorg Nederland over de 
verhouding tussen de Inspectie en de certificerende instelling zij het volgende opgemerkt. De 
certificerende instelling kijkt met name naar de doelstellingen van de organisatie, de gehanteerde 
methoden, de professionals en de ketensamenwerking. De inspectie toetst de gecertificeerde 
instelling op dezelfde wijze als een jeugdhulpaanbieder, dus of zij voldoet aan de kwaliteitseisen 
van de Jeugdwet. Verder treedt de inspectie op bij calamiteiten en houdt zij toezicht op de kwaliteit 
in algemene zin van de certificerende en van de gecertificeerde instellingen. Ook heeft de inspectie 
de mogelijkheid om handhavend op te treden bij gecertificeerde instellingen. 
Teneinde hun taken zo goed mogelijk op elkaar af te stemmen, zullen de inspectie en de 
certificerende instelling samenwerkingsafspraken maken. 
 
Artikel 3.2.2 
Dit artikel bevat, ter uitwerking van artikel 3.4, zesde lid, onderdeel c, van de wet de gronden 
waarop een certificaat kan worden geschorst of ingetrokken. In het geval een certificaat van een 
instelling wordt geschorst of ingetrokken, zullen andere gecertificeerde instellingen diens taken 
moeten overnemen. De raad voor de kinderbescherming speelt daarbij een rol. Met betrekking tot 
de ondertoezichtstelling, voogdij en jeugdreclassering draagt de rechter de maatregel rechtstreeks 
op aan een bepaalde gecertificeerde instelling. Wanneer een andere gecertificeerde instelling de 
uitvoering van de maatregel overneemt, dient de raad voor de kinderbescherming daartoe 
onverwijld een verzoekschrift in bij de rechtbank, zodat de rechter een nieuwe gecertificeerde 
instelling kan aanwijzen. 
De Raad voor de rechtspraak stelde voor op te nemen dat de raad voor de kinderbescherming 
wordt geïnformeerd over de schorsing of intrekking van een certificaat van een gecertificeerde 
instelling. Deze toevoeging is niet nodig, aangezien hierin al wordt voorzien in de handreiking 
samenwerking gemeente – raad voor de kinderbescherming. De gemeente informeert de raad voor 
de kinderbescherming over een eventuele schorsing of intrekking van het certificaat. 
 
Artikel 3.2.3 
Het certificaat is vijf jaar geldig, dus in het derde jaar zal de gecertificeerde instelling opnieuw een 
certificaat moeten aanvragen. Naast deze toets blijft het wenselijk dat de certificerende instelling 
jaarlijks en indien dat opportuun wordt geacht, steekproefsgewijs op grond van het normenkader 
beoordeelt of een gecertificeerde instelling haar wettelijke verplichtingen naar behoren nakomt en 
haar taken waarvoor zij is gecertificeerd, naar behoren uitvoert. Indien nodig kan de certificerende 
instelling het certificaat vervolgens schorsen of intrekken. De gecertificeerde instelling betaalt de 
kosten die gemoeid zijn met deze beoordeling rechtstreeks aan de certificerende instelling. De 
gecertificeerde instelling verstrekt de certificerende instelling de nodige informatie en doet dat 
kosteloos. 
 
45 

en afhandelen van hun klachten over de jeugdhulp. Op verzoek van cliënten kan de 
vertrouwenspersoon ook aanwezig zijn bij de gesprekken tussen een cliënt en de hulpverlener.  
In de reactie van Accare is opgemerkt dat artikel 4.3.1 (inmiddels art. 4.1.1) ook spreekt over de 
AMHK’s en het college en is de vraag gesteld waar hiervoor de delegatiegrondslag staat in de 
Jeugdwet. De delegatiegrondslag voor de AMHK’s staat in hoofdstuk 4 van de Wet maatschappelijk 
ondersteuning 2015. Op basis van dit hoofdstuk 4 kunnen bij amvb nadere regels worden gesteld 
onder andere met betrekking tot de werkwijze van het AMHK. Onderhavig besluit bevat bepalingen 
die uitvoering geven aan hoofdstuk 4 van het Uitvoeringsbesluit Wmo 2015, zie artikel 9.17 van dit 
besluit. Terecht wijst Accare op de gebrekkige delegatiegrondslag met betrekking tot het college, 
een technische omissie in de Jeugdwet. Deze wordt hersteld in de Invoeringswet Jeugdwet. 
 
Artikel 4.1.2 
Het bepaalde in dit artikel houdt in dat indien er conflicterende belangen zijn tussen bijvoorbeeld 
een jeugdige en zijn ouders, de vertrouwenspersoon niet voor beide als vertrouwenspersoon kan 
optreden. De vertrouwenspersoon dient zich dan te onthouden van bijstand aan een van beide. 
Verschillende organisaties hebben gevraagd wie in zo’n geval de vertrouwenspersoon gaat 
vervangen. Bij het in gevaar komen van een onafhankelijke taakuitoefening dient de rechtspersoon 
zorg te dragen voor een andere vertrouwenspersoon. 
 
Artikel 4.1.3 
Het is niet noodzakelijk dat jeugdigen, ouders en pleegouders in alle gevallen onmiddellijk bij de 
eerste kennismaking verteld wordt dat voor hen, indien gewenst, een vertrouwenspersoon 
beschikbaar is. 
De raad voor de kinderbescherming vraagt zich af of niet bij elk informatief gesprek een cliënt 
gewezen moet worden op de vertrouwenspersoon. Dit hoeft niet. Wel is het gewenst bijvoorbeeld 
door middel van een folder of op de website algemene publieksinformatie over de 
vertrouwenspersoon te verstrekken. 
 
Artikel 4.1.4 
Deze bepaling beoogt te verzekeren dat de vertrouwenspersoon zijn taak naar behoren kan 
vervullen. De vertrouwenspersoon dient vrije toegang te hebben tot de jeugdige, met name (maar 
niet uitsluitend) indien aan deze residentiële jeugdhulp wordt geboden. Hoewel hij daartoe dus 
geen toestemming nodig heeft, ligt het in de rede, dat de vertrouwenspersoon in verband met een 
ordelijke gang van zaken bij de gemeente, de jeugdhulpaanbieder of de gecertificeerde instelling  
en ter bescherming van de persoonlijke levenssfeer van andere jeugdigen, van zijn bevoegdheid bij 
voorkeur eerst na overleg gebruik zal maken. Voorts is bepaald dat de vertrouwenspersoon vrijelijk 
met de jeugdige kan spreken. De Raad voor de Strafrechtstoepassing vraagt of onder “derden” ook 
de ouders vallen. Dat is inderdaad het geval. 
 
Terecht merkt Stichting Bureaus Jeugdzorg Haaglanden/Zuid-Holland op dat het AMHK ten 
onrechte niet is opgenomen in de artikelen 4.3.4 tot en met 4.3.6 (inmiddels artikelen 4.1.4 tot en 
met 4.1.6). In artikel 4.3.4 is het AMHK met reden niet opgenomen. Het betreft hier immers 
plaatsen waar de jeugdige niet verblijft. Inmiddels echter is het AMHK, inclusief de 
vertrouwenspersoon opgenomen in hoofdstuk 4 van de Wet maatschappelijke ondersteuning 2015 
en het op basis van artikel 9.17 van dit besluit te wijzigen Uitvoeringsbesluit Wmo 2015. Zie ook 
de toelichting op artikel 4.1.1 van dit besluit. 
 
Artikel 4.1.5 
Accare en ggz-organisaties merken in hun advies op dat bij de informatieverstrekking aan de 
vertrouwenspersoon door de in het artikel genoemde instanties, bij cliënteninformatie toestemming 
van de betrokkene nodig is. De aanhef van artikel 4.3.5 (inmiddels artikel 4.1.5) van het besluit 
bepaalt dat de informatie verstrekt wordt “Onverminderd het bij of krachtens de wet bepaalde”. 
Daarmee wordt duidelijk gemaakt dat de bepalingen in paragraaf 7.3 van de wet inzake privacy 
onverminderd van toepassing zijn op het verstrekken van informatie aan de vertrouwenspersoon. 
 
47 

Artikel 4.2.5 
Het eerste lid van dit artikel ziet op de voorlichting aan de rechter en het openbaar ministerie in 
strafzaken. Deze taak is in artikel 494 van het Wetboek van Stafvordering in beginsel aan de raad 
voor de kinderbescherming opgedragen. Het komt voor dat de jeugdreclasseerder gevraagd wordt 
om advies omtrent strafvervolging of voorlichting aan de rechter te geven. Dit is met name het 
geval in situaties dat de jeugdreclassering al bemoeienis heeft met de jeugdige. Het eerste lid 
regelt dat de gecertificeerde instellingen aan verzoeken door het openbaar ministerie en de rechter 
voldoet. 
Het tweede lid van dit artikel bepaalt dat de gecertificeerde instelling over de uitvoering van haar 
taken geregeld verslag uitbrengt aan het openbaar ministerie en de rechter die in het kader van 
een strafrechtelijke veroordeling voorwaarden hebben gesteld. 
Het derde lid vloeit rechtstreeks voort uit de toezichthoudende taak van de gecertificeerde 
instelling op de gestelde voorwaarden in opdracht van de rechtbank, het openbaar ministerie of de 
directeur van de justitiële jeugdinrichting in dit verband. Het regelt dat de gecertificeerde instelling 
het openbaar ministerie onverwijld informeert over een niet-naleving of beperkte naleving van 
gestelde voorwaarden in het kader van de uitvoering van de jeugdreclassering. Dit stelt het 
openbaar ministerie in staat daarop een adequate reactie te formuleren. 
Het vierde lid houdt verband met de casusregietaak van de raad voor de kinderbescherming; van 
de meldingen door de gecertificeerde instelling aan de rechter en het openbaar ministerie wordt de 
raad op de hoogte gesteld. De toezichthoudende taak van de raad voor de kinderbescherming op 
de uitvoering van de jeugdreclassering vloeit voort uit artikel 77hh van het Wetboek van 
Strafrecht. 
 
Hoofdstuk 5 Eisen aan jeugdhulpaanbieders en gecertificeerde instellingen 
Paragraaf 5.1 Professionalisering 
Artikel 5.1.1 
 
Eerste lid 
Op grond van artikel 5.2.1 kan een beroepsregister als enig kwaliteitsregister jeugd erkend worden 
door de Ministers van VWS en van VenJ. Indien dat is gebeurd, geldt artikel 5.1.1 van dit besluit. 
De jeugdhulpaanbieders, gecertificeerde instellingen en de gemeentelijk georganiseerde toegang 
dienen er bij de toedeling van werkzaamheden dan voor te zorgen dat de werkzaamheden worden 
uitgevoerd door of onder verantwoordelijkheid van een in het genoemde beroepsregister 
geregistreerde professional. Voor de duidelijkheid zij hier vermeld dat eenzelfde verplichting met 
dit besluit ook wordt opgenomen in het Uitvoeringsbesluit Wmo 2015 ten aanzien van het AMHK. 
En voor de particuliere jeugdinrichtingen en de Halt-bureaus geldt dat de bepalingen inzake de 
norm van de verantwoorde werktoedeling van overeenkomstige toepassing is verklaard (zie artikel 
3b, tweede lid, van de Beginselenwet justitiële jeugdinrichtingen en artikel 48g, zesde lid, van de 
Wet Justitie-subsidies). 
Met de zinsnede “het college, voor zover het betreft de toeleiding naar, advisering over en de 
bepaling van de aangewezen voorziening” wordt gedoeld op de gemeentelijke toegangsfunctie. Het 
is aan de afzonderlijke colleges van burgemeester en wethouders van de gemeenten om ervoor te 
zorgen dat jeugdhulp op een laagdrempelige en herkenbare manier wordt aangeboden (zie ook 
artikel 2.6, eerste lid, onder b, Jeugdwet). De wijze waarop gemeenten dit vorm zullen geven, zal 
variëren, maar in alle gevallen geldt op grond van het onderhavige artikel de norm dat de 
werkzaamheden in deze toegangsfunctie worden toebedeeld aan geregistreerde professionals. 
Er zullen diverse soorten beroepen in het register opgenomen worden. Louter de keuze voor een 
professional die in het kwaliteitsregister jeugd is geregistreerd, levert nog geen verantwoorde 
werktoedeling op. De toedeling van taken moet daarom geschieden met inachtneming van de 
specifieke kennis en vaardigheden van de geregistreerde professional: die moet passen bij de taak 
waarvoor hij verantwoordelijk wordt. 
 
49 

van de regels die in het bestuursrecht daarover gelden, in het bijzonder met inachtneming van de 
algemene beginselen van behoorlijk bestuur. In concreto zal, indien het functioneren van het 
kwaliteitsregister jeugd daartoe aanleiding geeft en de situatie dat toelaat, een op verbetering 
gericht overleg worden gearrangeerd. De registerstichting zal dan een termijn krijgen om de door 
de ministers geconstateerde tekortkomingen te herstellen. Mocht desondanks geen of onvoldoende 
verbetering optreden en het functioneren van het kwaliteitsregister jeugd is zodanig dat de 
noodzaak tot intrekking niet is weggenomen, dan zal aan de registerstichting een voornemen tot 
intrekken van de erkenning bekend worden gemaakt. De registerstichting zal in de gelegenheid 
worden gesteld haar zienswijze op dat voornemen kenbaar te maken. Met inachtneming van die 
zienswijze zal vervolgens een besluit worden genomen. Indien de zienswijze er niet toe leidt dat de 
ministers afzien van de intrekking, zal dienovereenkomstig worden besloten. Voor de 
registerstichting staan dan bezwaar en beroep open tegen dat besluit. Eventueel kan ook een 
voorlopige voorziening worden gevraagd bij de voorzieningenrechter. 
 
Artikel 5.3.1 regelt de betrokkenheid van de beroepsverenigingen bij de benoeming van de 
bestuursleden en regelt ook dat de statuten een voorziening moeten hebben om 'nieuwe' 
beroepsverenigingen in staat te stellen een voordracht voor een bestuurder te doen indien het 
betreffende beroep van relevant belang is voor de beroepsuitoefening in het jeugddomein. Dat 
nieuwe beroep kan daardoor ook voor registratie in aanmerking komen en meegaan in het 
professionaliseringsproces. De voorwaarde gesteld in artikel 5.4.2, eerste lid, onderdeel a, legt die 
koppeling. 
 
In artikel 5.3.2 is een erkenningsvoorwaarde opgenomen inzake de onverenigbaarheid van  
functies. De statuten dienen op afdoende wijze te regelen dat bestuursleden en leden van andere 
organen van de registerstichting functies vervullen die onverenigbaar of tegenstrijdig zijn of  
kunnen zijn met de belangen of doelstellingen van de registerstichting. Daarvan zou sprake kunnen 
indien een lid van het bestuur tevens lid zou zijn van het bestuur van een van de voordragende 
verenigingen of van een tuchtcollege bij een van de verenigingen. Deze erkenningsvoorwaarde sluit 
daarentegen weer niet uit dat leden van onafhankelijke tuchtcolleges bij de beroepsverenigingen 
ook zitting nemen in het tuchtcollege van het kwaliteitsregister jeugd. Juist omdat zij door hun 
onafhankelijkheid niet gehouden zijn instructies op te volgen van personen met belangen die haaks 
kunnen staan op die van het kwaliteitsregister jeugd, is er geen reden dat soort dubbelfuncties 
tegen te gaan. 
 
Artikel 5.3.3, eerste lid, bepaalt dat, om voor erkenning in aanmerking te komen, de 
registerstichting moet beschikken over een raad van advies. Een advies van deze raad zal niet zo 
maar terzijde kunnen worden geschoven. Slechts indien eerst een op overeenstemming gericht 
overleg heeft plaatsgevonden, kan het advies schriftelijk en gemotiveerd worden gepasseerd. 
 
Artikel 5.4.1, eerste lid, bepaalt dat de registerstichting de wijze regelt waarop de registratie van 
beroepsbeoefenaren plaatsvindt. Ook zal expliciet de wijze van herregistratie moeten worden 
geregeld. Onderdeel a bepaalt dat voor de erkenning is vereist dat de (her)registratie zorgvuldig 
plaatsvindt. Doordat de registerstichting over verzoeken tot (her)registratie advies inwint bij de 
registratiecommissies van de NIP, NVO en de NVMW, wordt al de nodige zorgvuldigheid bereikt. 
Daarnaast zal een zorgvuldige procedure meebrengen dat bij afwijzing een mogelijkheid tot 
heroverweging kan plaatsvinden. 
In het tweede lid is als vereiste voor erkenning geregeld dat in geval van wijziging van 
registratienormen overleg moet worden gevoerd met beroepsverenigingen. 
 
Artikel 5.4.2 voorkomt dat het kwaliteitsregister jeugd wordt opengesteld voor beoefenaren van 
beroepen zonder dat een beroepsvereniging voor dat beroep betrokken is. Omdat het 
kwaliteitsregister jeugd ook toegankelijk moet zijn voor beroepsbeoefenaren die geen lid zijn van 
een beroepsvereniging, is dat als uitdrukkelijke erkenningsvoorwaarde opgenomen. 
Artikel 5.4.2, eerste lid, onder c, stelt als voorwaarde dat geregeld is dat het kwaliteitsregister 
jeugd wordt opengesteld voor beroepsbeoefenaren die een opleiding hebben afgerond op minimaal 
 
51 

Hoofdstuk 6 Gesloten jeugdhulp bij ernstige opgroei- en opvoedingsproblemen 
 
Bij de wijziging van de Wet op de jeugdzorg met betrekking tot jeugdzorg waarop aanspraak 
bestaat ingevolge de wet in gesloten setting (gesloten jeugdzorg) (Stb. 2007, 578) waren in 
verband met het ingrijpende karakter van de in die wet opgenomen beslissingen enige bijzondere 
bepalingen toegevoegd met betrekking tot het klachtrecht. Deze bepalingen waren een aanvulling 
op het reguliere klachtrecht in die wet. In het Uitvoeringsbesluit Wjz waren nadere regels gesteld 
met betrekking tot het klachtrecht bij gesloten jeugdzorg. Deze bepalingen zijn in het onderhavige 
besluit onverkort overgenomen. De regels zien op de samenstelling van de klachtencommissie en 
de wijze waarop de klachten tegen deze ingrijpende beslissingen worden behandeld. 
Artikel 6.5.1, tweede lid, van de wet bepaalt dat bij amvb specifieke regels worden gesteld wat 
betreft de samenstelling van de klachtencommissie en de wijze van behandeling, als het klachten 
betreft tegen beslissingen genoemd in de artikelen 6.3.1, eerste lid, 6.3.2, eerste lid, 6.3.3, eerste 
lid en 6.3.4, eerste en derde lid, van de wet en tegen de toepassing van de artikelen 6.3.5, eerste 
lid, 6.3.7 of een beslissing aangaande verlof als bedoeld in artikel 6.4.1 van de wet. 
Het betreft beslissingen over de volgende onderwerpen: 
• beperkende maatregelen binnen de accommodatie of tijdens vervoer van en naar de 
accommodatie; 
• toepassing van jeugdhulpverleningsprogramma’s en geneeskundige behandelingsmethoden tegen 
de wil van de jeugdige of de gezaghebbende; 
• beperking in communicatie; 
• controlemaatregelen en de inbeslagname van voorwerpen; 
• noodsituaties, of 
• het verlof. 
Paragraaf 6.1 Eisen aan gesloten accommodaties 
Artikel 6.1.1 
Op grond van artikel 6.2.1 van de wet dient een aanbieder van gesloten jeugdhulp ter opname in 
een openbaar register op te geven wat de naam en het adres is van de gesloten accommodatie en 
wat de naam en de rechtsvorm is van de jeugdhulpaanbieder. Zoals ook toegelicht bij de wet, 
wordt met deze registratieverplichting aangesloten bij de systematiek die in de gezondheidszorg 
wordt gehanteerd. De registratie op locatieniveau maakt dat vooraf duidelijk is waar jeugdigen 
verblijven op grond van een machtiging gesloten jeugdhulp, waardoor de inspectie in staat is toe te 
zien op de naleving van de wettelijke voorschriften. Zoals in de toelichting op de wet al staat is dat 
geen toetsing vooraf maar zijn deze voorschriften onderwerp van permanent toezicht. Deze 
betreffen allereerst de wettelijke kwaliteitseisen die voor alle jeugdhulpaanbieders gelden op grond 
van hoofdstuk 4 van de wet. Daarnaast regelt artikel 6.1.1 dat gesloten accommodaties ervoor 
geschikt moeten zijn dat jeugdigen de jeugdhulp krijgen die zij nodig hebben in verband met 
ernstige opgroei- of opvoedingsproblemen in een veilige, beschermde omgeving, die voldoende 
privacy biedt. Dat zal in de uitwerking een voortdurende afweging inhouden tussen deze belangen. 
Want veilig en beschermd betekent niet alleen dat een gesloten accommodatie een veilige 
(verblijfs)omgeving aan de geplaatste jeugdigen biedt maar ook dat de veiligheid van het  
personeel is gewaarborgd. Het betreft dan vooral het voorkomen en beheersen van agressie en de 
gevolgen daarvan. Dat betekent dat voor het personeel de mogelijkheid aanwezig is om de deur 
van een kamer van een jeugdige van buitenaf te openen. Voldoende privacy betekent dat een 
jeugdige over het algemeen de beschikking heeft over een eigen kamer die door hem zelf kan 
worden afgesloten en de mogelijkheid de kamer een persoonlijke 'tint' (identiteit) te geven door 
bijvoorbeeld het inrichten met eigen meubilair of het kunnen regelen van temperatuur en  
ventilatie. Het voorgaande laat onverlet dat het gebouw zodanig moet zijn dat het geschikt is voor 
het doel van de gesloten jeugdhulp, namelijk het verlenen van jeugdhulp in verband met ernstige 
opgroei- of opvoedingsproblemen. Dat houdt ook in het voorkomen dat jeugdigen zich aan de 
jeugdhulp onttrekken of onttrokken worden. Veiligheid richt zich daarom ook op de controle van in- 
en uitgaande personen en goederen. 
 
53 

die bemiddeling tot een voor de klager bevredigende oplossing, dan hoeft de klacht dus niet meer 
te worden behandeld. 
 
Artikel 6.2.2 
Het eerste lid regelt dat de klager zich bij de behandeling van zijn klacht te allen tijde kan doen 
bijstaan door een vertrouwenspersoon of een andere persoon naar keuze. Het kan dan bijvoorbeeld 
gaan om een familielid, maar ook om een advocaat. Indien de klager zich laat bijstaan door een 
ander dan de door de gemeente gefinancierde vertrouwenspersoon draagt de klager hiervan zelf de 
kosten. 
 
Artikel 6.2.3 
De beslissingen, bedoeld in artikel 6.5.1, van de wet (waaronder ook de toepassing van 
beperkende maatregelen in noodsituaties), zijn ingrijpend. Zij mogen om die reden dan ook niet 
genomen worden zonder instemming van een gedragswetenschapper (artikelen 6.3.6 en 6.3.7 van 
de wet). De behandeling van klachten over dergelijke beslissingen dient om die reden met extra 
waarborgen te zijn omgeven. 
Bij de behandeling van de klachten over dergelijke beslissingen dient de samenstelling van de 
klachtencommissie, afhankelijk van de beslissing waarover geklaagd wordt, een specifieke 
samenstelling te hebben. In alle gevallen dienen een jurist en een gedragwetenschapper in de 
klachtencommissie zitting te hebben. 
Als het een klacht betreft tegen een geneeskundige behandelmethode als bedoeld in artikel 6.3.2, 
eerste lid, onder b, van de wet, dient een arts in de klachtencommissie zitting te hebben. Indien 
het een klacht betreft tegen een geneeskundige behandelmethode van een psychische stoornis, als 
bedoeld in artikel 6.3.2, eerste lid, onder b, van de wet, dient de arts een psychiater te zijn. Artikel 
4.2.1, lid 2, onder a, van de wet vereist dat de voorzitter van de klachtencommissie niet werkzaam 
is voor of bij de jeugdhulpaanbieder. 
 
Hoofdstuk 7 Verwijsindex en beleidsinformatie 
 
Paragraaf 7.1 Categorieën van instanties en functionarissen 
 
In de bepalingen van deze paragraaf worden categorieën van instanties aangewezen die werkzaam 
zijn in een van de domeinen als genoemd in artikel 7.1.1.2 van de wet en die meldingsbevoegde 
functionarissen mogen aanwijzen om een melding in de verwijsindex te kunnen doen. De in de wet 
genoemde domeinen zijn jeugdhulp, jeugdgezondheidszorg, gezondheidszorg, onderwijs, 
maatschappelijke ondersteuning, werk en inkomen of politie en justitie. De artikelen 7.1.2 tot en 
met 7.1.7 komen met deze categorieën overeen. Daarnaast worden ook enkele categorieën van 
functionarissen aangewezen die niet werkzaam zijn voor een instantie. Hierbij is uitgegaan van de 
categorieën instanties en functionarissen die in het Uitvoeringsbesluit Wjz reeds waren aangewezen 
27 
en van wat uit de tussenevaluatie is gebleken. In een aantal reacties wordt gewezen op het feit 
dat de groep van meldingsbevoegden zodanig wordt uitgebreid dat dat leidt tot privacy-problemen. 
Ook het Cbp heeft daarover een opmerking gemaakt. Onder de Wjz waren de bureaus jeugdzorg 
meldingsbevoegd en de jeugdzorgaanbieders niet. Met de inwerkingtreding van de Jeugdwet 
bestaan de bureaus jeugdzorg niet meer als zodanig. In aanvulling op de instanties die in het 
nieuwe stelsel de functies van de bureaus jeugdzorg anders dan door het geven van een indicatie 
uitoefenen –gemeenten, AMHK’s en gecertificeerde instellingen – zijn daarom in artikel 7.1.1, 
onderdeel c, de jeugdhulpaanbieders opgenomen. 
De categorie van aangewezen instanties in het domein maatschappelijke ondersteuning is in 
zoverre verbreed dat niet langer als aanvullende eis gesteld wordt dat de betrokken functionaris 
slechts kan worden aangewezen indien zijn beroep hoofdzakelijk bestaat uit het verlenen van hulp, 
zorg en bijsturing aan jeugdigen. Dit betekent dat de categorieën van instanties in dit domein die 
zijn aangewezen in het Uitvoeringsbesluit Wjz ook zijn aangewezen in dit besluit maar dat de 
functionarissen die binnen de aangewezen instanties meldingsbevoegdheid op grond van dit besluit 
 
 
27 
Rapport «De VIR: een tussenstand», Kamerstukken II 2012/13, 31 839, nr. 256. 
 
55 

Artikel 7.1.2 
Het gaat hier om organisaties die zich onder meer op lokaal niveau bezig houden met de 
jeugdgezondheidszorg. 
 
Artikel 7.1.3 
Op grond van artikel 7.1.1.1 van de wet kunnen personen tot drieëntwintig jaar gemeld worden  
aan de verwijsindex. De Jeugdwet hanteert een leeftijdsgrens van achttien jaar als uitgangspunt, 
maar kent ook de verantwoordelijkheid van de gemeente om ten aanzien van jeugdigen tot 
drieëntwintig jaar vormen van jeugdhulp waar geen ‘volwassen equivalent’ voor bestaat, voort te 
zetten of binnen een half jaar te hervatten indien dat noodzakelijk is. Vormen van jeugdhulp waar 
wel een ‘volwassen equivalent’ van bestaat, worden niet door jeugdhulpaanbieders verleend, maar 
door aanbieders van maatschappelijke ondersteuning (opvang van verslaafden of daklozen) of door 
aanbieders van zorg in de zin van de Kwaliteitswet zorginstellingen (ggz of zorg voor mensen met 
een verstandelijke beperking). Ondanks het feit dat veel vormen van ondersteuning, hulp en zorg 
nu onder het begrip jeugdhulp komen te vallen en door jeugdhulpaanbieders worden aangeboden, 
is het met het oog op de jeugdigen in de leeftijd van achttien tot drieëntwintig jaar, noodzakelijk 
om in die domeinen de specifieke categorieën van instanties en functionarissen aan te wijzen die 
ook onder de Wjz reeds waren aangewezen. Dit betreft het domein gezondheidszorg in artikel 7.1.3 
en het domein maatschappelijke ondersteuning in artikel 7.1.5 van dit besluit. 
Accare mist de vermelding van jeugd-ggz. Dit veld hoeft hier niet te worden vermeld, omdat in de 
Jeugdwet, jeugd-ggz onder het begrip jeugdhulp valt en geen aparte categorie meer is. 
 
Artikel 7.1.5 
De aanwijzing van instanties voor maatschappelijke ondersteuning ziet op de organisaties die als 
aanbieder op dat gebied werkzaam zijn met uitzondering van aanbieders van hulpmiddelen of 
woningaanpassingen. De kring van mogelijk aan te wijzen aanbieders is niet een op een over te 
nemen uit de Wmo. Daarmee wordt de kring van aanbieders in theorie ruimer. De opzet van de 
Jeugdwet is immers dat het college, zowel binnen de Wmo 2015 als binnen de Jeugdwet, tracht te 
komen tot zo integraal mogelijke ondersteuning en daarbij dus ook verbindingen legt met andere 
terreinen. 
Vergelijkbaar met elders in de Wmo 2015, te weten bij de meldcode in artikel 3.3 en bij de 
verklaring omtrent het gedrag in artikel 3.5, eerste lid, wordt voorgesteld de aanbieders van 
hulpmiddelen en woningaanpassingen uit te zonderen en zij worden dus niet aangewezen als 
categorie van aanbieders waarvan functionarissen meldingen kunnen doen in de verwijsindex. 
Aanbieders van hulpmiddelen of woningaanpassingen verlenen niet daadwerkelijk zelf één op één 
hulp maar leveren goederen of verrichten feitelijke werkzaamheden in de vorm van bijvoorbeeld 
het obstakelvrij maken van woningen. Het gaat meer om leveranciers van goederen en diensten 
dan om instanties die hulp verlenen in eigenlijk zin. Het gebruik maken van de verwijsindex door 
aanbieders van hulpmiddelen of woningaanpassingen zou niet passen bij het doel van verwijsindex, 
namelijk vroegtijdige en onderlinge afstemming opdat jeugdigen tijdig passende hulp, zorg of 
bijsturing ontvangen. 
 
Het gaat met name om de volgende aanbieders. Aanbieders van cliëntondersteuning die cliënten 
helpen bij het maken van een keuze of het oplossen van een probleem. Het kan gaan om algemene 
voorzieningen, maar ook om individueel advies of hulp bij het verhelderen van een 
ondersteuningsvraag. Het heeft als doel de zelfredzaamheid en de maatschappelijke participatie 
van de cliënt te bevorderen. Dergelijke instanties zijn goed op de hoogte van het wel en wee van 
hun cliënten. Het is noodzakelijk dat zij vindbaar zijn voor andere instanties die betrokken raken bij 
de betrokken jeugdige. Anderzijds is het ook noodzakelijk dat de professionals die 
cliëntondersteuning bieden daadwerkelijk op de hoogte zijn van de betrokkenheid van eventuele 
andere instanties. Omdat de verwijsindex het instrument is om dit te bereiken, is aanwijzing van 
instanties in dit prestatieveld noodzakelijk. 
Voorts betreft het aanbieders die individuele mensen met een beperking of een chronisch psychisch 
probleem of een psychosociaal probleem ondersteunen. Het gaat hier om individueel te verlenen 
voorzieningen die aan de behoefte van het individu zijn aangepast. Of men toegang heeft tot een 
 
57 

de familienaam, de geboortedatum en het geslacht van de jeugdige aanbieden aan de 
verwijsindex. Deze gegevens gebruikt het systeem van de verwijsindex om aan de hand van een 
logaritmische berekening een identificerend nummer samen te stellen. Dit nummer, het 
verwijsindexservicenummer, wordt vervolgens gebruikt om de melding van de jeugdige te 
registreren in de verwijsindex. 
 
Paragraaf 7.4 Gebruik burgerservicenummer 
 
Deze paragraaf komt sterk overeen met het Besluit gebruik bsn in de zorg, en wel volgens 
onderstaande vergelijkende tabel. 
 
Besluit Jeugdwet Besluit gebruik bsn in de zorg 
7.4.1.1 3 
7.4.1.2 4 
7.4.1.3 6 
7.4.1.4 7 
7.4.1.5 8 
7.4.1.6 9 
7.4.1.7 10 
7.4.2.1 15 
7.4.2.2 16 
7.4.2.3 18 tot en met 25 en 33 
 
Artikel 7.4.1.1 
De wet schrijft voor dat jeugdhulpaanbieders op hun verzoek worden opgenomen in de 
autorisatielijst, een soort register (artikel 7.2.7 van de wet). Opname op de autorisatielijst staat 
uitsluitend open voor jeugdhulpaanbieders in de zin van de wet. Alleen zij zijn gerechtigd het bsn 
via de sectorale berichtenvoorziening in de zorg (SBV-Z) te controleren en gebruiken; dit is ook het 
doel van de autorisatielijst. De bij wijze van aanvraag te overleggen gegevens en bescheiden 
vormen de grondslag voor de beoordeling of de aanvrager tot de gesloten groep gebruikers van de 
SBV-Z behoort. Bij ministeriële regeling wordt gepreciseerd welke gegevens overgelegd dienen te 
worden. 
 
Artikel 7.4.1.2 
De beoordeling of de aanvrager tot de gesloten groep gebruikers van de SBV-Z kan gaan behoren, 
geschiedt, indien mogelijk, aan de hand van de eisen die bij of krachtens wet gesteld worden aan 
de hoedanigheid van jeugdhulpaanbieder. Hieronder volgt een overzicht van dergelijke vereisten. 
Voor jeugdhulpaanbieders wordt getoetst aan: 
– een inschrijving in een register als bedoeld in artikel 3 van de Wet BIG; 
– voor wat betreft een getuigschrift waaruit blijkt dat de aanvrager met goed gevolg het 
afsluitende examen heeft afgelegd van een opleiding tot een beroep waarop het stelsel van 
opleidingstitelbescherming in de zin van de Wet BIG van toepassing is: het Centraal register 
beroepsopleidingen, bedoeld in artikel 6.4.1 van de Wet educatie en beroepsonderwijs. 
Daarnaast kan voor beroepsuitoefenaars van wie de opleiding krachtens artikel 34, eerste lid, van 
de Wet BIG is geregeld of aangewezen, acht geslagen worden op het Kwaliteitsregister paramedici. 
De aanmelding voor dit register gebeurt weliswaar op vrijwillige basis, maar er wordt pas tot 
inschrijving overgegaan nadat een toets is uitgevoerd die overeenkomt met de toets voor het 
register van zorgaanbieders. 
 
Artikel 7.4.1.3 
In de autorisatielijst wordt een minimale set gegevens opgenomen. Het betreft de gegevens die 
noodzakelijk zijn om vast te kunnen stellen welke persoon of rechtspersoon opgenomen is, wat de 
grondslag voor de opname is en op welke wijze de geautoriseerde bereikt kan worden. Verder 
worden per geautoriseerde de toegangsmiddelen geadministreerd. Bij ministeriële regeling kan 
nader worden bepaald welke gegevens daartoe in de autorisatielijst worden opgenomen. Tevens 
 
59 

loggen worden gegevens bewaard over het gebruik van de SBV-Z, waaruit duidelijk wordt wie, 
wanneer, met welke gegevens het bsn heeft geverifiëerd via de SBV-Z. 
 
Artikel 7.4.2.3 
Op grond van dit artikel kan de minister op aanvraag aan een geautoriseerde een middel 
verschaffen waarmee hij toegang kan verkrijgen tot de SBV-Z. In de artikelen 18 tot en met 25 en 
33 van het Besluit gebruik burgerservicenummer in de zorg zijn bepalingen opgenomen over de 
middelen waarmee een geregistreerde op het terrein van zorg toegang kan verkrijgen tot de SBV- 
Z, onderscheidenlijk het toezicht ter zake. Dezelfde bepalingen dienen te gelden voor de middelen 
waarmee een geautoriseerde jeugdzorgaanbieder toegang kan verkrijgen tot de SBV-Z. Om die 
reden zijn de voornoemde artikelen van overeenkomstige toepassing verklaard. Voor een 
toelichting wordt verwezen naar de toelichting op de artikelen 18 tot en met 25 en 33 van het 
Besluit gebruik burgerservicenummer in de zorg. 
De zorgaanbieders dienen zelf de kosten voor de certificaten te betalen. 
GGD-Nederland merkt in hun internetreactie nog op dat niet alle categorieën rechtmatig 
verblijvende vreemdelingen over een bsn beschikken. Naar aanleiding hiervan zij opgemerkt dat in 
de Jeugdwet is voorzien in de uitzondering op het verplichte gebruik van het bsn indien een 
jeugdige daarover niet beschikt. 
 
Paragraaf 7.5 Beleidsinformatie 
 
Artikel 7.5.1 
Eerste lid 
In het eerste lid wordt het CBS aangewezen als de instantie bedoeld in artikel 7.4.5, tweede lid, 
van de wet. Verwezen wordt naar paragraaf 6 van het algemeen deel van deze nota van 
toelichting. 
 
Tweede lid 
Dit lid beoogt te voorkomen dat van colleges, jeugdhulpaanbieders en gecertificeerde instellingen 
gevraagd wordt om gegevens te produceren die reeds aanwezig zijn bij het CBS, het college of het 
Rijk. 
 
Artikel 7.5.2 
Dit artikel regelt dat de gemeente informatie moet verstrekken aan het CBS welke 
jeugdhulpaanbieders en gecertificeerde instellingen de gemeente financiert. Zo weet het CBS welke 
organisaties gegevens aan het CBS zullen verstrekken. 
Het tweede lid bepaalt dat incidenteel gegevens uitgevraagd mogen worden als het geen 
persoonsgegevens zijn. 
 
Artikel 7.5.3 
De opsomming van de te verstrekken gegevens waarborgt dat de aan het CBS te verstrekken 
gegevens en de op basis van die gegevens op te stellen beleidsinformatie toereikend is voor de in 
de artikelen 7.4.1 en 7.4.4, eerste lid, van de wet vermelde verantwoordelijkheden en doelen. De 
te verstrekken dataset is samengesteld in overleg met vertegenwoordigers van de VNG, 
brancheorganisaties van aanbieders van jeugdhulp en gecertificeerde instellingen (de VGN, de 
MOgroep, Jeugdzorg Nederland, GGZ-Nederland, GGD-Nederland) en enkele gemeenten van 
verschillende grootte (Amsterdam, Rotterdam, Utrecht, Eindhoven, Enschede, Boxtel, Hellendoorn 
en Noordoostpolder). 
De omschreven gegevens zijn noodzakelijk voor het CBS ter uitvoering van zijn taken en voor het 
opstellen van statistieken. De gegevens sluiten aan bij de thans reeds door het CBS uitgevoerde 
jeugdmonitor (http://jeugdmonitor.cbs.nl/nl-nl/). 
De dataset bestaat uit de gegevens die noodzakelijk zijn voor het Rijk in verband met de 
stelselverantwoordelijkheid. De aan het CBS te verstrekken gegevens komen eveneens tegemoet 
aan de behoefte aan beleidsinformatie bij de gemeenten. Gemeenten zullen vooral gegevens nodig 
 
61 

Bij een aanduiding van het type kinderbeschermingsmaatregel of jeugdreclassering (onderdeel i), 
zal het gaan om de aanduiding dat er sprake is van bijvoorbeeld ondertoezichtstelling of een 
voogdij. Voor wat jeugdreclassering betreft gaat het bijvoorbeeld om een aanduiding of er sprake is 
van harde kern aanpak (HKA), een gedragsbeïnvloedende maatregel (GBM) of een CRIEM-aanpak 
(Criminaliteit in Relatie tot Integratie van Etnische Minderheden). Bij de reden van beëindiging van 
de kinderbeschermingsmaatregel of jeugdreclassering (onderdeel l) zal het gaan om bijvoorbeeld 
het aflopen van de kinderbeschermingsmaatregel, tussentijdse opheffing, een verlenging daarvan  
of het bereiken van de meerderjarige leeftijd en bij jeugdreclassering om het verlopen van de 
termijn, tussentijdse opheffing, terugmelding aan het Openbaar ministerie, verwijzing naar 
volwassenenreclassering of een nader besluit van de rechter. 
Bij erkende interventies (onderdeel n) gaat het om interventies bij jeugdreclassering die erkend 
zijn door de erkenningscommissie gedragsinterventies Justitie. 
 
Het tweede lid komt overeen met artikel 7.5.2, tweede lid: incidentele uitvraag van gegevens is 
toegestaan mits het niet om persoonsgegevens gaat. 
 
Artikel 7.5.4 
Gemeenten en vooral jeugdhulpaanbieders en gecertificeerde instellingen hebben concrete 
handvatten nodig voor een juiste en zorgvuldige uitvoering van de gegevensverstrekking. De in 
artikel 7.5.4 bedoelde ministeriele regeling zal daartoe de volgende onderwerpen bevatten: 
- een uitwerking van de gegevens genoemd in artikel 7.5.3, zoals welk type jeugdhulp is ingezet, 
om welke verwijzer het gaat, bijvoorbeeld de gemeente of de huisarts en om welke reden de 
jeugdhulp is beëindigd, bijvoorbeeld overeenkomstig het plan of eenzijdig door de cliënt. Voorts 
wordt beschreven welke gegevens precies verwacht worden over de kinderen die de 
jeugdhulpaanbieders gedurende die periode onder hun hoede hadden. Het gaat hierbij om een 
nauwkeurige beschrijving zodat leveranciers exact bekend is welke gegevens ze over de jeugdigen 
moeten aanleveren. Dit is wat thans onder de Wjz bekend staat als het Gegevenswoordenboek 
beleidsinformatie jeugdzorg 2011; 
- een beschrijving van het proces dat het CBS hanteert en dat de leveranciers van gegevens 
moeten volgen. Daarbij gaat het om het aantal leveringen van gegevens per jaar en het moment 
van de levering van gegevens. - een onderdeel over de meer technische specificaties voor de 
gegevenslevering, zoals het vereiste om de reeds bestaande upload voorziening van het CBS te 
gebruiken, uitleg over hoe deze voorziening werkt en welke mogelijkheden leveranciers hebben 
voor het te gebruiken bestandstype bij levering van gegevens. 
Een deel van deze voorschriften zal in een zogeheten informatieprotocol als bijlage aan de regeling 
worden gehecht. 
 
Hoofdstuk 8 Financiën en verantwoording 
Paragraaf 8.1 Ouderbijdrage 
De regeling ten aanzien van de ouderbijdrage is gebaseerd op de regeling voor de ouderbijdrage in 
de Wjz. Het wordt redelijk geacht dat onderhoudsplichtigen bijdragen in de kosten van jeugdhulp, 
wanneer door de overheid een deel van het onderhoud en de verzorging bij verblijf buiten het 
gezin wordt overgenomen. De ouderbijdrage ziet op de ouders, waaronder in de wet ook worden 
verstaan de stiefouders en anderen die de jeugdige als behorend tot hun gezin verzorgen en 
opvoeden. Voor de duidelijkheid zijn de verwekker van een kind tegen wie een vaderschapsactie is 
toegewezen (artikel 394 Boek 1 van het BW) en degene die samen met de ouder het gezag 
uitoefent over een jeugdige in het onderhavige artikel expliciet vermeld (artikel 8.2.1 van de wet). 
Zij zijn ten aanzien van hun kinderen onderhoudsplichtig en blijven dat ook wanneer hun kind om 
welke reden dan ook niet meer thuis woont. Deze verantwoordelijkheid van de ouders voor hun 
kinderen enerzijds en besparing van de verzorgingskosten anderzijds vormen de uitgangspunten 
voor de ouderbijdrage. De hoogte van de ouderbijdrage zoals deze onder de Wjz was verschuldigd, 
is in onderhavig besluit overgenomen. Bij het verlenen van jeugdhulp die voorheen AWBZ- of Zvw- 
 
63 

te verwachten dat ouders bezwaar gaan maken. Voor deze jeugdhulp zal geen bijdrage zijn 
verschuldigd. Dit is anders in het geval van een kinderbeschermingsmaatregel waaruit per se 
verblijf buiten het gezin voortvloeit (tweede lid). 
Het derde lid is overgenomen uit de Wjz en houdt in dat als een rechter aan de niet-verzorgende 
ouder of stiefouder een alimentatiebijdrage oplegt, deze ouder of stiefouder dan niet ook nog een 
ouderbijdrage verschuldigd is. 
 
Artikel 8.1.3 
Op basis van artikel 8.2.3, tweede lid, van de wet heeft het bestuursorgaan dat met de inning van 
de ouderbijdrage is belast de mogelijkheid om bij uitzondering af te zien van het innen van de 
(volledige) verschuldigde ouderbijdrage, indien het innen van een ouderbijdrage zou leiden tot een 
onbillijkheid van overwegende aard. 
Daarnaast is op basis van artikel 8.2.1, vierde lid, onderdeel d, van de wet, artikel 8.1.3 in het 
besluit opgenomen. Artikel 8.1.3 is overgenomen uit het Uitvoeringsbesluit Wjz. Het geeft het 
bestuursorgaan dat met de inning van de ouderbijdrage is belast de opdracht om de betaling van 
de ouderbijdrage in een aantal specifieke gevallen buiten invordering te stellen. Anders dan in het 
Uitvoeringsbesluit Wjz is er echter voor gekozen om het bestuursorgaan in deze specifieke gevallen 
geen beleidsvrijheid toe te kennen. Het bestuursorgaan mag in deze gevallen niet tot invordering 
overgaan, omdat al bij voorbaat vaststaat dat betaling van een ouderbijdrage (vrijwel) onmogelijk 
is. Dit artikel regelt deze gevallen. In de genoemde situaties genoemd in artikel 8.1.3 is het 
bestuursorgaan dat met de inning is belast, verplicht zich te onthouden van de inning van de 
ouderbijdrage. De gemeente die verantwoordelijk is voor de jeugdhulp, ontvangt de ouderbijdrage 
als er voor de jeugdhulp ouderbijdrage geïnd kan worden. Het komt niet voor dat een gemeente 
wel ouderbijdrage ontvangt, maar niet voor de jeugdhulp betaalt. Met andere woorden de 
gemeente die de ouderbijdrage ontvangt is dezelfde gemeente die conform het woonplaatsbeginsel 
de jeugdhulpvoorziening heeft getroffen. 
Het gaat ten eerste om algemene bijstand op grond van de Wet werk en bijstand (onder a) die 
wordt verstrekt aan alleenstaanden die, hoewel zij kinderen hebben, een uitkering als 
alleenstaande zonder kinderen ontvangen, omdat de kinderen uit huis zijn geplaatst. Dit kan ook 
het geval zijn als de bijdrageplichtige in een inrichting verblijft. Een inrichting is een instelling die 
zich blijkens haar doelstelling en feitelijke werkzaamheden richt op het bieden van verpleging of 
verzorging van de aldaar verblijvende hulpbehoevenden of op het bieden van een slaapgelegenheid 
waarbij de mogelijkheid wordt geboden van hulpverlening of begeleiding gedurende meer dan de 
helft van ieder etmaal (artikel 1, onder g, Wet werk en bijstand). 
 
Daarnaast gaat het om asielzoekers (onder b) en TBS-gestelden die zak- en kleedgeld ontvangen 
(onder c), die een in de onderdelen b of c genoemde uitkering ontvangen en gedetineerden, 
waaronder jeugdigen die jeugddetentie ondergaan en PIJ-ers (onder d). Onder categorie c vallen 
ook degenen die zijn opgenomen in een inrichting voor de verpleging van ter beschikking gestelden 
en die geen zak- en kleedgeld ontvangen op grond van Reglement verpleging ter beschikking 
gestelden. Het betreft ook patiënten die met een inbewaringstelling of een rechterlijke machtiging 
op grond van de Wet bijzondere opnemingen in psychiatrische ziekenhuizen zijn opgenomen. 
Voor alle categorieën is de voorwaarde dat zij daarnaast geen (ander) inkomen mogen hebben, 
zoals bijvoorbeeld een inkomen uit vermogen. Indien zij wel een ander inkomen hebben, staat 
immers niet bij voorbaat vast dat zij geen ouderbijdrage kunnen betalen. Om deze reden is met 
zoveel woorden in de onderdelen b en d opgenomen dat er geen sprake mag zijn van ander 
inkomen. Onder c is deze toevoeging niet noodzakelijk, omdat het Reglement verpleging ter 
beschikking gestelden bepaalt dat slechts zak- en kleedgeld mag worden toegekend indien de ter 
beschikking gestelde geen inkomen heeft. 
 
De besluiten om ouders een ouderbijdrage op te leggen of buiten invordering te stellen zijn 
besluiten in de zin van de Algemene wet bestuursrecht. Dit betekent dat bezwaar en beroep voor 
de ouders en andere belanghebbenden openstaat tegen deze besluiten. Indien bijvoorbeeld een 
ouder van mening is dat hij valt onder één van de categorieën van buiteninvorderingstelling, kan 
hij onder overlegging van de bewijsstukken een aanvraag doen voor het buiten invordering stellen 
 
65 

Wet op de jeugdzorg vallen te maken met vergelijkbare regels. Om deze redenen is ervoor 
gekozen de regelgeving op dezelfde wijze vorm te geven als in de WTZi. 
Deze paragraaf komt sterk overeen met het Uitvoeringsbesluit WTZi en wel volgens onderstaande 
vergelijkende tabel. In de ministeriële regeling ex artikel 8.2.6 wordt bepaald dat de kosten voor 
28
de verstrekking van de gegevens voor rekening van de aanbieders komen. 
 
Besluit Jeugdwet Uitvoeringsbesluit WTZi 
8.2.1 7.1 
8.2.2 7.1 
8.2.3 7.3 
8.2.4 7.4 
8.2.5 7.5 
8.2.6 7.7 
 
 
Hoofdstuk 9 Wijziging in andere algemene maatregelen van bestuur 
 
In dit hoofdstuk zijn wijzigingen in andere algemene maatregelen van bestuur opgenomen met het 
oog op de nieuwe bepalingen van de Jeugdwet en van dit besluit. Voor zoveel nodig worden deze 
wijzigingen artikelsgewijs toegelicht. 
 
Artikel 9.6 (Besluit beleidsinformatie jeugdzorg) 
Aan dit besluit is niet langer behoefte, gezien de nieuwe bepalingen in paragraaf 7.5 van het 
Besluit Jeugdwet. 
 
Artikel 9.8 (Uitvoeringsbesluit omzetbelasting 1968) 
 
Op grond van artikel 11 van de Wet op de omzetbelasting 1968 geldt een btw-vrijstelling voor de 
in dat artikel vermelde activiteiten, voor zover is voldaan aan bij amvb vastgestelde voorwaarden. 
Deze voorwaarden zijn nader uitgewerkt in het Uitvoeringsbesluit omzetbelasting 1968. Op grond 
van artikel 7, eerste lid, en de bij dat besluit behorende bijlage B geldt de vrijstelling voor 
aanbieders van preventie (zie onder A, wijziging van onderdeel 15.a) en voor jeugdhulpaanbieders 
en gecertificeerde instellingen (zie onder B, wijziging van onderdeel 30), voor zover zij werkzaam 
zijn op het gebied van jeugd- en jongerenwerk. 
 
Artikel 9.11 (Besluit gebruik sofi-nummer Wbp) 
Aan een bevoegdheid om het burgerservicenummer te gebruiken door het bestuursorgaan, bedoeld 
in artikel 8.2.3 van de wet, dat met de inning van de ouderbijdrage is belast, is geen behoefte 
meer, gezien artikel 8.2.6 van de wet. 
 
Artikel 9.15 
 
A 
 
Artikel 11aa 
Artikel 2.4, tweede lid, van de Jeugdwet stelt het college van burgemeesters en wethouders 
(hierna: het college) verantwoordelijk voor de uitvoering van kinderbeschermingsmaatregelen, 
jeugdreclassering en jeugdhulp die voortvloeit uit een strafrechtelijke beslissing. Deze wijziging ziet 
op de verstrekking van bepaalde justitiële gegevens ten einde de verantwoordelijkheid voor de 
uitvoering van jeugdreclassering en jeugdhulp die voortvloeit uit een strafrechtelijke beslissing te 
kunnen vervullen. Op grond van artikel 11aa worden geen justitiële gegevens verstrekt ter 
uitvoering van kinderbeschermingsmaatregelen. 
 
 
28 
In haar reactie van 19 december 2013 op het ontwerp-Besluit Jeugdwet vroeg de VNG om verduidelijking 
hiervan. 
 
67 

kindermishandeling. Voor de uitvoering van de taken van het AMHK is het van groot belang dat het 
AMHK herkenbaar en toegankelijk is. De wijze waarop hiervoor wordt zorg gedragen is overgelaten 
aan het college. Voor iedereen die zich zorgen maakt over een situatie waarin sprake kan zijn van 
huiselijk geweld en kindermishandeling, moet duidelijk zijn waar men terecht kan. 
Naar aanleiding van opmerkingen over het onderscheid tussen de functies ‘advies’ en ‘melding en 
onderzoek’ zij opgemerkt dat uitdrukkelijk is gekozen voor een onderscheid tussen deze functies. 
Het blijft een belangrijk evenwicht tussen enerzijds het beroepsgeheim van professionals en 
anderzijds het belang van het oppakken van signalen van huiselijk geweld en kindermishandeling. 
29 
In de wet verplichte meldcode huiselijk geweld en kindermishandeling is dat uitgewerkt. Deze 
wet beoogt professionals te stimuleren tot actie bij signalen van huiselijk geweld en 
kindermishandeling. Professionals bleken terughoudend te zijn bij ‘niet-pluis’- gevoelens vanwege 
de verplichtingen die het beroepsgeheim aan hen oplegt. Deze zwijgplicht verbiedt de 
beroepskracht om informatie over zijn cliënten aan derden te verstrekken, tenzij de cliënt hem 
daarvoor toestemming heeft gegeven. De meldcode regelt dat professionals bij signalen van 
huiselijk geweld en kindermishandeling een aantal concrete stappen kunnen ondernemen en regelt 
bovendien een meldrecht voor professionals (een meldrecht voor kindermishandeling bestond al 
langer). Het stappenplan van de meldcode helpt professionals de signalen in zwaarte te wegen 
zonder dat zij onmiddellijk gedwongen worden om te melden bij het AMHK. Het AMHK heeft een 
belangrijke adviestaak in dat proces (stappen 2 en 4 van de meldcode). 
Bij adviesvragen blijft de professional verantwoordelijk, bij melding en onderzoek wordt het AMHK 
verantwoordelijk. Het is aan het AMHK om aan professionals duidelijk te maken wat de status is 
van hun contact met het AMHK. In het programma voor de deskundigheidsbevordering van de 
toekomstige AMHK-medewerkers zal daaraan aandacht worden besteed. 
 
Tweede lid 
Op grond van het tweede lid dient het AMHK aangesloten te zijn op één door het college 
beschikbaar te stellen landelijk telefoonnummer. Eén landelijk nummer bevordert de bekendheid 
van de AMHK’s en de meldingsbereidheid. Het telefoonnummer dient 24 uur per dag en 7 dagen 
per week bereikbaar te zijn en daarnaast beschikbaar in situaties waar onmiddellijke uitvoering van 
taken is geboden. Dat betekent in ieder geval dat in spoedeisende situaties het AMHK zijn taken 
direct moet kunnen uitvoeren. Gemeenten bepalen met elkaar hoe deze bereikbaarheid en 
beschikbaarheid in acute gevallen wordt vormgegeven, bijvoorbeeld in de vorm van een crisisteam 
of een AMHK. Waar het om gaat is dat in acute gevallen de voorwaarden voor deskundigheid en 
kwaliteit en termijnen ook gelden en dat indien nodig actie kan worden ondernomen als de 
veiligheid van het slachtoffer direct in het geding is. Gemeenten en het veld zullen met elkaar 
moeten komen tot een formulering wanneer er sprake is van acute gevallen en hoe hier buiten 
kantooruren mee om te gaan (ondersteuningsprogramma AMHK). Dat kan dan opgenomen worden 
in het handelingsprotocol. 
 
Derde lid 
Op grond van het derde lid dient het AMHK de wijze waarop zij haar wettelijke taken uitvoert 
schriftelijk vast te leggen. Het AMHK kan op grond van artikel 5.1.6 van de Wmo 2015 bij de 
uitoefening van haar taken persoonsgegevens verwerken, eventueel zonder toestemming van de 
degene die het betreft. Het AMHK dient ingevolge het derde lid ieder geval schriftelijk vast te 
leggen op welke wijze zij waarborgt dat persoonsgegevens slechts worden verwerkt verenigbaar 
met het doel waarvoor deze persoonsgegevens verzameld zijn. Tevens dient het AMHK aan te 
geven hoe daarop wordt toegezien. 
Voorts is bepaald dat schriftelijk wordt vastgelegd op welke wijze artikel 4.1.2 van het UB Wmo 
2015 wordt uitgevoerd. Dat artikel ziet allereerst op de beschikbaarheid voor het AMHK van 
deskundigheid in algemene zin en van een arts met deskundigheid op het gebied van 
kindermishandeling in het bijzonder. Daarnaast ziet artikel 4.1.2 van het UB Wmo 2015 op de 
onafhankelijke uitvoering van de taken rond melding, onderzoek en het informeren van andere 
 
 
 
29 
Stb. 2013, 142. 
 
69 

die het onderzoek heeft uitgevoerd, in het vervolgtraject van dit gezin betrokken kan worden. Het 
zou kunnen zijn dat een een AMHK medewerker die een onderzoek heeft uitgevoerd, bijvoorbeeld 
als casemanager verder gaat met hetzelfde gezin, bijvoorbeeld op verzoek van dat gezin. 
 
Artikel 4.1.3 
Dit artikel komt inhoudelijk overeen met artikel 5.1.1 van het Besluit Jeugdwet en ziet op de 
werking van de norm van de verantwoorde werktoedeling voor het AMHK. Voor een uitgebreide 
toelichting zij verwezen naar artikel 5.1.1 van het Besluit Jeugdwet en hoofdstuk 4 van het 
algemeen deel van deze nota van toelichting. 
Met de Jeugdwet is het AMHK opgenomen in de Wmo. Ter vervanging van de Wmo is het 
wetsvoorstel Wmo 2015 ingediend en het AMHK is ook opgenomen in dat wetsvoorstel. In artikel 
4.2.1, tweede lid, van de Wmo 2015 is onder andere bepaald dat het AMHK zorg dient te dragen 
voor een zodanige verantwoordelijkheidstoedeling dat een en ander leidt of redelijkerwijs moeten 
leiden tot een goede uitvoering van taken. Op grond van artikel 4.2.3, eerste lid, van de Wmo 
2015 kunnen daarover bij algemene maatregel van bestuur nadere regels worden gesteld. Op 
grond daarvan regelt het onderhavige artikel dat voor de AMHK’s ook geldt dat de uitvoering van 
de taken rond het adviseren, het verwerken van meldingen en het doen van onderzoek moet 
worden toebedeeld aan geregistreerde professionals. 
 
Artikel 4.1.4 
 
Eerste en tweede lid 
In verband met het belang van de melder en het belang van degene op wie de melding betrekking 
heeft om zo spoedig mogelijk duidelijkheid te verkrijgen over de verdere behandeling van de 
melding, is in het eerste lid de termijn voor het vaststellen of de melding aanleiding geeft tot nader 
onderzoek, gesteld op vijf dagen. De uiterste termijn waarbinnen het AMHK zijn oordeel moet 
hebben gevormd is in het tweede lid bepaald op tien weken. De termijn van tien weken is de 
huidige gemiddelde termijn voor het doen van onderzoek. Deze termijnen zijn afgestemd met het 
veld. Daarom is de termijn van tien weken gehandhaafd ondanks het advies van de raad voor de 
kinderbescherming deze termijn te verkorten. Dit betekent dat het onderzoek dat wordt ingesteld 
naar aanleiding van een melding uiterlijk binnen die termijn dient te zijn afgerond. Om de 
meldingsbereidheid te vergroten, is het van belang dat de melder van het AMHK verneemt wat met 
de melding is gedaan. 
Indien het AMHK constateert dat de situatie voor een slachtoffer ernstig en of bedreigend is en hulp 
in het vrijwillige kader niet (meer) toereikend is om de dreiging af te wenden, zal het AMHK ook 
tijdens de onderzoeksfase, direct moeten handelen. In dit geval zal het AMHK direct doorverwijzen 
naar de raad voor de kinderbescherming. 
 
Derde lid 
Vanwege de complexe problematiek van huiselijk geweld en kindermishandeling is een zorgvuldige 
besluitvorming van groot belang. Het college dient hiervoor zorg te dragen. Dit lid maakt het 
mogelijk om over de wijze van besluitvorming door het AMHK nadere regels te stellen bij 
ministeriële regeling. Dit zou bijvoorbeeld nodig kunnen zijn als het ontbreekt aan de nodige 
landelijke uniformiteit met betrekking tot de wijze waarop AMHK’s naar aanleiding van een melding 
overgaan tot het doen van een onderzoek. 
 
Artikel 4.1.5 
De bevoegdheden van het AMHK kunnen ingrijpend zijn voor de betrokkenen bij (vermoedens van) 
huiselijk geweld of kindermishandeling. Daarom worden kenbaarheid (het wat), inzichtelijkheid 
(het hoe) en uniformiteit van de werkwijze bij de uitvoering van de taken van het AMHK van groot 
belang geacht. Daarom ook is het van belang dat het handelen van het AMHK zoveel mogelijk 
transparant en uniform is en de werkwijze (zoals de besluitvormingsprocessen) inzichtelijk. 
Uitgangspunt in het werk van het AMHK is een zo groot mogelijke openheid naar de bij de melding 
betrokken personen. Dit is een vereiste op grond van de regelgeving inzake de bescherming van 
persoonsgegevens. Ook voor het aanvaarden van vrijwillige hulpverlening kan het doorslaggevend 
 
71 

het slachtoffer en de beroepsbeoefenaar belemmeren of zelfs onmogelijk maken, waardoor de 
continuïteit van de hulpverlening bedreigd wordt. 
Met de toevoeging ‘ernstige’ is beoogd te benadrukken dat niet in alle gevallen uitgegaan dient te 
worden van een problematische verstoring van de vertrouwensrelatie. Het is zeer goed denkbaar 
dat een professional die een melding overweegt, mede aan de hand van een meldcode huiselijk 
geweld en kindermishandeling, in een zorgvuldig, open gesprek met de betrokkenen uitlegt 
waarom hij een melding overweegt bij het AMHK, zonder dat dit de vertrouwensrelatie met de 
huiselijke kring van het (vermoedelijke) slachtoffer onder druk zet. 
Onderdeel b regelt dat andere personen zoals familie, buren en kennissen die een melding doen, 
niet door het AMHK bekendgemaakt mogen worden, behalve met hun instemming. 
Anonimiteit ten opzichte van het AMHK wordt overigens in geen van de bovengenoemde gevallen 
geregeld. Bij anonieme meldingen ontbreekt de mogelijkheid om nadere informatie van de melder 
te verkrijgen, hetgeen een zorgvuldig onderzoek en beoordeling van de melding bemoeilijkt. Het 
AMHK weegt per anonieme melding af of het op basis van een ingeschatte bedreiging van het 
slachtoffer alsnog zal overgaan tot het onderzoeken en beoordelen van de melding. 
 
§2. Vertrouwenspersoon 
 
Op grond van deze paragraaf zal het AMHK een vertrouwenspersoon in de gelegenheid stellen zijn 
taak uit te oefenen. Op basis hiervan dient het AMHK: 
- betrokkenen te informeren over de vertrouwenspersoon die aan hen op hun verzoek 
ondersteuning kan verlenen (artikel 4.2.3 Uitvoeringsbesluit Wmo 2015); 
- de vertrouwenspersoon vrije toegang te verschaffen tot de ruimte waar het AMHK haar 
werkzaamheden uitoefent (artikel 4.2.4 uitvoeringsbesluit Wmo 2015); 
- de vertrouwenspersoon de informatie en de faciliteiten te verschaffen die deze nodig heeft voor 
de uitoefening van zijn taak (artikelen 4.2.5 en 4.2.6 Uitvoeringsbesluit Wmo 2015). 
Voor het overige wordt verwezen naar de toelichting op paragraaf 4.1 van dit besluit inzake de 
vertrouwenspersoon. 
 
§ 3. Beleidsinformatie 
 
Artikel 4.3.1 
 
Eerste lid 
Artikel 4.3.1, eerste lid, komt overeen met artikel 7.5.1, eerste lid, van het Besluit Jeugdwet. Het 
CBS wordt hierin aangewezen als de instantie ten behoeve van het genereren van beleidsinformatie 
van het AMHK als bedoeld in artikel 4.2.12 van de Wmo 2015 jo. artikel 7.4.1 van de wet. Op basis 
van de gegevens die op grond van het Uitvoeringsbesluit Wmo 2015 worden verstrekt, verkrijgen 
het Rijk en het college als stelselverantwoordelijken inzicht in het functioneren van de AMHK’s. 
 
Tweede lid 
Gemeenten onderscheidenlijk de Ministers van VWS en van VenJ mogen op basis van dit artikellid 
geen gegevens uitvragen bij een of meer AMHK’s indien zijzelf of het CBS reeds over deze 
gegevens beschikken. Hiermee wordt voorkomen dat van AMHK’s gevraagd wordt om gegevens te 
produceren die reeds aanwezig zijn bij het CBS, het college of het Rijk. 
 
Artikel 4.3.2 
 
Eerste lid 
Bij de te verstrekken gegevens wordt uitgegaan van een zo beperkt mogelijke dataset. 
Het betreft informatie over het aantal gegeven adviezen bij (een vermoeden van) huiselijk geweld 
of kindermishandeling, het aantal meldingen van (een vermoeden van) huiselijk geweld of 
kindermishandeling, het aantal verrichte onderzoeken naar huiselijk geweld of kindermishandeling 
inclusief het bsn over wie de melding is gedaan. Het betreft informatie over de hoedanigheid 
(specificatie bij beroepsmatige meldingen, en niet-beroepsmatige meldingen) van de persoon die 
 
73 

Tweede lid 
Voor de bureaus jeugdzorg (met inbegrip van de functie Advies- en Meldpunt Kindermishandeling) 
gold reeds op grond van het Uitvoeringsbesluit Wet op de jeugdzorg de norm van de verantwoorde 
werktoedeling. Voor die organisaties begint de periode van het eerste jaar te lopen vanaf het 
moment waarop die norm op grond van artikel 77a van het Uitvoeringsbesluit Wet op de jeugdzorg 
voor hen van kracht werd. 
 
Artikel 9.21 
(Besluit verplichte meldcode huiselijk geweld en kindermishandeling) 
Door de intrekking van de Wet op de jeugdzorg komen twee delegatiebepalingen die een grondslag 
vormen voor het Besluit verplichte meldcode huiselijk geweld en kindermishandeling, te vervallen. 
Voor de duidelijkheid zij vermeld dat artikel 4.1.7, vierde lid, van de wet daarvoor in de plaats 
komt. Dit doet overigens niets af aan de overige bepalingen waarop dat besluit berust. 
 
Artikel 9.22 (Besluit zorgaanspraken AWBZ) 
Met het oog op de overheveling van de zorg in verband met een verstandelijke beperking, een 
psychische stoornis en zorg, inhoudende begeleiding, persoonlijke verzorging, kortdurend verblijf 
en het met begeleiding en, op grondslag verstandelijke handicap, met behandeling  
samenhangende vervoer van en naar een instelling als bedoeld in artikel 10 vanuit de AWBZ naar 
de gemeente, worden deze vormen van zorg geschrapt als aanspraak in de zin van artikel 6 van de 
AWBZ in samenhang met de artikelen 4, 5, 9a en 10 van het Besluit zorgaanspraken AWBZ. Ook 
deze vormen van zorg vallen straks onder de verantwoordelijkheid van de gemeente. Een klein 
deel van de ondersteuning, hulp en zorg aan jeugdigen met een verstandelijke beperking blijft 
echter achter in de AWBZ. Dit is de langdurige intensieve zorg waarbij permanent toezicht nodig is 
ter voorkoming van escalatie of ernstig nadeel bij gedragsproblemen, omdat de verzekerde zelf 
niet in staat is om op relevante momenten hulp in te roepen, of waarbij behoeft is aan 24 uur per 
dag zorg rondom de verzekerde in verband met een gebrek aan regie. 
In artikel 1.2, derde lid, van de wet is bepaald dat in afwijking van het eerste lid de gemeente een 
voorziening moet treffen voor jeugdhulp wanneer dat voortvloeit uit een strafrechtelijke beslissing. 
Een jongvolwassene die volgens het jeugdstrafrecht wordt veroordeeld heeft daarmee aanspraak 
op zorg ingevolge de Jeugdwet. Met de voorgestelde wijziging wordt ook uitgesloten dat 
jongvolwassenen boven de achttien jaar die volgens het jeugdstrafrecht zijn veroordeeld een 
aanspraak zouden hebben via het Besluit zorgaanspraken AWBZ. 
 
Artikel 9.23 (Besluit zorgverzekering) 
De jeugd-ggz valt in het nieuwe stelsel onder de Jeugdwet. Met het oog op de overheveling van de 
geestelijke gezondheidszorg voor jeugdigen onder de achttien jaar vanuit de Zvw naar de 
gemeente wordt deze vorm van zorg geschrapt als geneeskundige zorg waarop een jeugdige 
ingevolge artikel 11 van de Zvw in samenhang met artikel 2.4 van het Besluit Zorgverzekering 
recht heeft. Hetzelfde geldt voor ernstige enkelvoudige dyslexiezorg; ook hiervoor draagt de 
gemeente de verantwoordelijkheid in het nieuwe stelsel. Naar aanleiding de reactie van de 
Nationaal rapporteur mensenhandel en seksueel geweld tegen kinderen is de tekst van het artikel 
verduidelijkt. 
In artikel 1.2, derde lid, van de wet is bepaald dat in afwijking van het eerste lid de gemeente een 
voorziening moet treffen voor jeugdhulp als dat voortvloeit uit een strafrechtelijke beslissing. Een 
jongvolwassene die volgens het jeugdstrafrecht wordt veroordeeld heeft daarmee aanspraak op 
zorg ingevolge de Jeugdwet. Met de voorgestelde wijziging wordt ook uitgesloten dat 
jongvolwassenen boven de achttien jaar die volgens het jeugdstrafrecht zijn veroordeeld een 
aanspraak zouden hebben via het Besluit zorgverzekering. 
 
Artikelen 9.12, 9.13, 9.19 en 9.25 (resp. Besluit geslachtsnaamwijziging, Besluit 
gezagsregisters, Besluit studiefinanciering 2000, Reglement justitiële jeugdinrichtingen) 
Op 18 juli 2009 is bij de Tweede Kamer het wetsvoorstel strekkende tot wijziging van Boek 1 van 
het Burgerlijk Wetboek, het Wetboek van Burgerlijke Rechtsvordering, de Wet op de jeugdzorg en 
de Pleegkinderenwet in verband met herziening van de maatregelen van kinderbescherming 
 
75 

Hoofdstuk 10 Slotbepalingen 
 
Artikel 10.1 
 
Eerste lid 
De onmiddellijke inwerkingtreding van artikel 3.2.1 hangt samen met de onmiddellijke 
inwerkingtreding van artikel 3.4 van de wet, waarop artikel 3.2.1 berust. Het artikel betreft de 
aanvraag voor een certificaat of voorlopig certificaat, dat vereist is om als gecertificeerde instelling 
kinderbeschermingsmaatregelen of jeugdreclassering te mogen uitvoeren. 
 
Tweede lid 
De artikelen 9.12, 9.13 en 9.25 hangen samen met het wetsvoorstel inzake de herziening van 
kinderbeschermingsmaatregelen (33 061) en dienen daarom gelijktijdig met dat wetsvoorstel in 
werking te treden. 
 
Artikel 10.2 
 
Eerste lid 
Gedurende het eerste jaar waarin de norm van de verantwoorde werktoedeling op grond van 
artikel 5.1.1 van kracht is voor jeugdhulpaanbieders en gecertificeerde instellingen, blijft het voor 
hen mogelijk werkzaamheden toe te delen aan niet-geregistreerde professionals die al binnen de 
betreffende organisatie werkzaam waren. Hiermee wordt voorkomen dat abrupt grote wijzigingen 
aangebracht moeten worden in de werktoedelingen bij deze organisaties. 
Een werkgever mag na dat eerste jaar aan deze werknemers dat werk niet meer toedelen, tenzij 
de werkgever kan aantonen dat de aard van de werkzaamheden van deze medewerkers een 
beroep op de afwijkingsgrond rechtvaardigt (zie artikel 5.1.1, tweede lid). 
 
Tweede lid 
Het tweede lid regelt dat voor organisaties waarvoor reeds op grond van het Uitvoeringsbesluit Wet 
op de jeugdzorg de norm van de verantwoorde werktoedeling gold, de periode van het eerste jaar 
begint te lopen vanaf het moment waarop die norm op grond van artikel 77a van het 
Uitvoeringsbesluit Wet op de jeugdzorg voor hen van kracht werd. Dit betreft allereerst de 
zorgaanbieders in de zin van de Wjz en de bureaus jeugdzorg, maar ook de particuliere 
jeugdinrichtingen (zie ook artikel 3b, tweede lid, van de Beginselenwet justitiële jeugdinrichtingen) 
en de Halt-bureaus (zie ook artikel 48g, zesde lid, van de Wet Justitie-subsidies). 
 
Artikel 10.3 
 
Eerste lid 
Naast de overgangsregeling van artikel 10.2, is er een regeling getroffen waardoor na 
inwerkingtreding van dit besluit werk kan blijven worden toegedeeld aan medewerkers die op het 
tijdstip van inwerkingtreding op een hbo-functie werkzaam zijn voor een jeugdhulpaanbieder, een 
gecertificeerde instelling, een gemeentelijk georganiseerde toegang of een AMHK doch nog niet op 
hbo-niveau zijn geschoold. De betreffende beroepsbeoefenaren kunnen gedurende een periode van 
vijf jaar en drie maanden ingeschreven zijn in het register zonder over het vereiste scholingsniveau 
te beschikken. Die periode vangt aan op het tijdstip waarop artikel 5.4.2, eerste lid, aanhef en 
onder c, in werking treedt; daar is namelijk voorgeschreven dat de registerstichting het register 
openstelt voor beroepsbeoefenaren die minimaal op hbo-niveau zijn geschoold. Die 
beroepsbeoefenaren moeten dan wel in de eerste drie maanden vanaf inwerkingtreding van dat 
artikel een aanvraag tot registratie hebben gedaan. Beroepsbeoefenaren die de termijn van drie 
maanden voorbij laten gaan, kunnen dus hooguit op basis van artikel 10.2 gedurende een periode 
van een jaar na inwerkingtreding van dat artikel werk toegedeeld krijgen zonder dat zij over het 
vereiste opleidingsniveau beschikken. Na vijf jaar en drie maanden is het niet meer mogelijk om 
geregistreerd te zijn zonder over het vereiste scholingsniveau te beschikken. Beroepsbeoefenaren 
die hun scholing niet tijdig afronden, zullen daardoor niet in aanmerking komen voor herregistratie. 
 
77 

