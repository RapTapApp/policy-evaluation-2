 
 
Staatsblad
van het Koninkrijk der Nederlanden
Jaargang 2014
0
000
Besluit van 3 juni 2014, houdende regels over de 
centrale eindtoets of andere eindtoetsen in het 
primair onderwijs, over een leerling- en 
onderwijsvolgsysteem in het primair onderwijs 
en over toelating van leerlingen tot het 
voortgezet onderwijs (Toetsbesluit PO) 
 
Wij Willem-Alexander, bij de gratie Gods, Koning der Nederlanden, 
Prins van Oranje-Nassau, enz. enz. enz. 
Op de voordracht van de Staatssecretaris van Onderwijs, Cultuur en 
Wetenschap, van 24 maart 2014, nr. WJZ/607263(2762), directie Wetgeving 
en Juridische Zaken; 
Gelet op de artikelen 8, zevende lid, en 9b, achtste en negende lid, van 
de Wet op het primair onderwijs, de artikelen 11, achtste lid, en 18b, 
achtste en negende lid, van de Wet op de expertisecentra, artikel 27, 
eerste lid, van de Wet op het voortgezet onderwijs en de artikelen 2, eerste 
lid, en 4, tweede lid, van de Wet overige OCW-subsidies; 
De Afdeling advisering van de Raad van State gehoord (advies van 
7 mei 2014, nr. W05.14.0078/1); 
Gezien het nader rapport van de Staatssecretaris van Onderwijs, Cultuur 
en Wetenschap van 27 mei 2014, nr. WJZ/636713(2762), directie 
Wetgeving en Juridische Zaken; 
Hebben goedgevonden en verstaan: 
§ 1. Algemene bepalingen  
Artikel 1. Begripsbepalingen  
In dit besluit wordt verstaan onder: 
andere eindtoets: een toegelaten eindtoets als bedoeld in artikel 9b, 
achtste lid, van de Wet op het primair onderwijs of artikel 18b, achtste lid, 
van de Wet op de expertisecentra, 
bevoegd gezag: het bevoegd gezag, bedoeld in artikel 1 van de Wet op 
het primair onderwijs of artikel 1 van de Wet op de expertisecentra, 
centrale eindtoets: de centrale eindtoets, bedoeld in artikel 9b, eerste 
lid, van de Wet op het primair onderwijs of artikel 18b, eerste lid, van de 
Wet op de expertisecentra, 
eindtoets: de centrale eindtoets of een andere eindtoets, 
inspectie: de inspectie, genoemd in artikel 1 van de Wet op het 
onderwijstoezicht, 
Onze minister: Onze minister van Onderwijs, Cultuur en Wetenschap, 
Staatsblad 2014 000 1

Artikel 5. Afnamevoorschriften  
1. De directeur neemt de eindtoets af onder verantwoordelijkheid van 
het bevoegd gezag en draagt zorg voor voldoende toezicht tijdens de 
afname van de eindtoets. Hij kan zijn taken aan een of meer toetsleiders 
overdragen. 
2. De eindtoets wordt afgenomen in overeenstemming met de 
afnameaanwijzingen die zijn opgenomen in het toetsreglement bij de 
desbetreffende toets. 
3. De directeur draagt zorg voor de geheimhouding van de toetsop-
gaven nadat deze hem door de toetsaanbieder ter beschikking zijn 
gesteld. 
Artikel 6. Onregelmatigheden en onvoorziene omstandigheden  
1. Indien bij de afname van de eindtoets een onregelmatigheid wordt 
geconstateerd, dan kan de directeur maatregelen treffen. De directeur 
meldt de onregelmatigheid en de getroffen maatregelen aan de inspectie. 
2. Indien de eindtoets naar het oordeel van de inspectie, al dan niet 
nadat de directeur maatregelen heeft getroffen, niet op regelmatige wijze 
is afgenomen, kan de inspectie besluiten dat de toets geheel of gedeel-
telijk voor een of meer leerlingen opnieuw wordt afgenomen. De 
eindtoets is in ieder geval niet op regelmatige wijze afgenomen indien is 
gehandeld in strijd met het betreffende toetsreglement. 
3. Indien door onvoorziene omstandigheden de eindtoets aan één of 
meer scholen niet, of niet op de voorgeschreven wijze, kan worden 
afgenomen, beslist het bevoegd gezag na overleg met de betreffende 
toetsaanbieder hoe alsdan moet worden gehandeld. 
Artikel 7. Toetsreglement  
Bij elke eindtoets wordt door de betreffende toetsaanbieder een 
toetsreglement vastgesteld, waarin de wijze van afnemen wordt geregeld. 
Daarbij worden ten minste geregeld:
a. de wijze waarop de directeur de leerlingen aanmeldt voor de 
eindtoets,
b. welke hulpmiddelen de leerlingen kunnen gebruiken,
c. de wijze waarop de eindtoets kan worden afgelegd door leerlingen 
voor wie een afwijkende wijze van toetsing noodzakelijk is,
d. de wijze waarop de toetsopgaven aan de directeur ter beschikking 
worden gesteld,
e. de wijze waarop de geheimhouding van de toetsopgaven wordt 
geregeld en de wijze en het moment waarop de toetsopgaven openbaar 
worden gemaakt, en
f. de wijze waarop door de directeur toezicht wordt gehouden op 
leerlingen die de eindtoets afleggen. 
Artikel 8. Leerlingrapport  
1. De toetsaanbieder stelt voor iedere leerling die de eindtoets aflegt 
een leerlingrapport op, waarin ten minste het resultaat van de eindtoets, 
het niveau waarop de toets is afgelegd, een advies omtrent het vervolgon-
derwijs en een indicatie van de beheersing van de referentieniveaus 
Nederlandse taal en rekenen als bedoeld in artikel 3 worden opgenomen. 
2. Het leerlingrapport maakt deel uit van het onderwijskundig rapport, 
bedoeld in artikel 42, eerste lid, van de Wet op het primair onderwijs of 
artikel 43, eerste lid, van de Wet op de expertisecentra. 
Staatsblad 2014 000 3

§ 5. Wijziging andere besluiten  
Artikel 12. Wijziging Besluit bekostiging WPO  
Het Besluit bekostiging WPO wordt als volgt gewijzigd: 
 A
In het opschrift van hoofdstuk IIIa wordt «basisschool» vervangen door: 
school. 
 B
Artikel 34.1 wordt als volgt gewijzigd: 
1. Het eerste lid vervalt. 
2. De aanduiding «2.» voor de tekst vervalt. 
3. In de eerste volzin (nieuw) wordt «van de toetsresultaten» gewijzigd 
in: van de leerresultaten, bedoeld in artikel 10a, derde lid, van de wet,. 
4. In de tweede volzin (nieuw) wordt «groepskenmerken» vervangen 
door: schoolkenmerken. 
 C
Artikel 34.2 vervalt. 
 D
Artikel 34.3 vervalt. 
E 
Artikel 34.4 komt te luiden: 
Artikel 34.4. Ministeriële regeling totstandkoming beoordeling en 
correctie meting leerresultaten  
Bij ministeriële regeling worden geregeld:
a. de uitwerking van de wijze waarop de beoordeling van de leerresul-
taten, bedoeld in artikel 10a, derde lid, van de wet tot stand komt;
b. voor zover van toepassing, de wijze waarop en omstandigheden 
waarin bij kleine scholen de leerresultaten worden gewogen;
c. de wijze van correctie van de meting voor schoolkenmerken en 
individuele kenmerken van leerlingen;
d. de normering waarop de inspectie het oordeel voldoende dan wel 
onvoldoende leerresultaat baseert. 
 F
Artikel 34.5 wordt als volgt gewijzigd: 
1. Het opschrift komt te luiden: Procedure wijziging systematiek 
beoordeling leerresultaten. 
2. In het tweede lid vervalt «in de in de ministeriële regeling 
opgenomen toetsen,». 
Staatsblad 2014 000 5

onderwijsvolgsysteem en invoering van bekostigingsvoorschriften voor 
minimumleerresultaten voor speciale scholen voor basisonderwijs en 
scholen voor speciaal onderwijs en speciaal en voortgezet speciaal 
onderwijs (centrale eindtoets en leerling- en onderwijsvolgsysteem 
primair onderwijs) (Stb 2014, 13) in werking treedt, is dit besluit niet van 
toepassing op leerlingen van scholen voor speciaal onderwijs en speciaal 
en voortgezet speciaal onderwijs. 
3. In afwijking van artikel 2, eerste lid, kan het bevoegd gezag besluiten 
om in het eerste schooljaar na inwerkingtreding van dit besluit in plaats 
van een eindtoets als bedoeld in dit besluit een toets als bedoeld in 
Bijlage A bij de Regeling leerresultaten PO zoals die luidde op de dag voor 
de inwerkingtreding van dit besluit, met uitzondering van de Eindtoets 
Basisonderwijs, inclusief de Niveautoets van Cito, en de Entreetoets van 
Cito, bij de leerlingen af te nemen. 
Artikel 16. Inwerkingtreding  
Dit besluit treedt in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan 
verschillend kan worden vastgesteld. 
Artikel 17. Citeertitel  
Dit besluit wordt aangehaald als: Toetsbesluit PO. 
Lasten en bevelen dat dit besluit met de daarbij behorende nota van 
toelichting in het Staatsblad zal worden geplaatst. 
Wassenaar, 00 MAAND 2014 
Willem-Alexander 
De Staatssecretaris van Onderwijs, Cultuur en Wetenschap, 
S. Dekker 
Uitgegeven de 00 MAAND 2014 
De Minister van Veiligheid en Justitie, 
I.W. Opstelten 
stb-2014-000
ISSN 0920 - 2064
’s-Gravenhage 2014 Staatsblad 2014 000 7

toelichting wordt achtereenvolgens ingegaan op de effecten voor 
Caribisch Nederland, de financiën, de administratieve lasten, de uitvoe-
ringstoets en de internetconsultatie. 
Hoofdstuk 2 bevat allereerst een algemene paragraaf over de keuze die 
een school maakt tussen de centrale eindtoets of een andere toegelaten 
eindtoets (paragraaf 2.1). Hierop volgt een paragraaf over de algemene 
kenmerken en voorwaarden die gelden voor iedere eindtoets, ongeacht of 
het gaat om een toegelaten andere eindtoets of de centrale eindtoets. 
Hierbij gaat het om:
– nadere voorwaarden over de inhoud en kwaliteit (paragraaf 2.2.1);
– inzicht in en de informatie over de beheersing van de wettelijke 
referentieniveaus voor de Nederlandse taal en rekenen (paragraaf 2.2.2);
– voorschriften met betrekking tot de afname van iedere eindtoets 
(paragraaf 2.2.3). 
De procedure en voorwaarden die invulling geven aan de mogelijkheid 
dat de Minister naast de centrale eindtoets het gebruik door scholen van 
andere eindtoetsen toestaat, worden toegelicht in paragraaf 2.3. Paragraaf 
2.4 gaat in op de wijze waarop verder invulling wordt gegeven het 
onderdeel van de Wet eindtoetsing PO waarbij het schooladvies vanuit het 
primair onderwijs de basis vormt voor de toelating van leerlingen tot het 
voortgezet onderwijs. De bepalingen uit het Inrichtingsbesluit WVO over 
de toelating van leerlingen worden daarvoor gewijzigd. De gevolgen van 
de verplichte eindtoetsing voor de wijze waarop de Inspectie van het 
Onderwijs de onderwijsresultaten van scholen in het primair onderwijs 
meet en weegt, komen aan de orde in paragraaf 2.5. De Wet eindtoetsing 
PO biedt de mogelijkheid om nadere voorschriften vast te stellen over het 
gebruik van leerling- en onderwijsvolgsystemen en de toetsen die 
daarvan onderdeel zijn. Van deze mogelijkheid wordt (beperkt) gebruik 
gemaakt. In paragraaf 2.6 wordt dit toegelicht. 
2. Toetsbesluit po  
2.1 Centrale eindtoets en andere eindtoetsen 
De Wet eindtoetsing PO bepaalt dat, op een enkele uitzondering na, alle 
leerlingen aan het eind van het primair onderwijs een onafhankelijke, 
objectieve eindtoets maken. Het bestuur en de directie van de betreffende 
openbare of bijzondere school zorgen daarvoor. Hierbij is sprake van 
keuzevrijheid: het bestuur kiest welke eindtoets aan de school wordt 
afgenomen. Daarbij kan het ervoor kiezen om de door het College voor 
Toetsen en Examens (CvTE) aangeboden centrale eindtoets af te nemen, 
maar het kan ook kiezen voor één van de andere door de Minister 
toegelaten eindtoetsen. De Minister zorgt voor een goed toegankelijk en 
geactualiseerd overzicht van de eindtoetsen waaruit een keuze kan 
worden gemaakt. De beslissing wordt door het bevoegd gezag per school 
genomen. Een bevoegd gezag met meerdere scholen kan dus voor 
verschillende scholen – inclusief wettelijk erkende nevenvestigingen – 
verschillend besluiten, maar binnen de school wordt door alle leerlingen 
dezelfde eindtoets afgelegd. 
De centrale eindtoets heeft een waarborgfunctie: deze moet altijd 
beschikbaar zijn ongeacht de mate waarin sprake is van andere 
eindtoetsen waaruit kan worden gekozen Mocht het onverhoopt 
voorkomen dat een bevoegd gezag de andere eindtoets van zijn keuze niet 
af kan nemen, bijvoorbeeld omdat de eindtoetsaanbieder de toets niet kan 
leveren of omdat de toelating van de toets door de minister wordt 
ingetrokken, dan kunnen de betrokken scholen altijd een beroep doen op 
de waarborgfunctie van de centrale eindtoets. Het CvTE draagt dan zorg 
Staatsblad 2014 000 9

eindtoetsen beschikken niet over dergelijke historische gegevens. Zij 
kunnen vooralsnog volstaan met het uiteenzetten van de werkwijze om de 
voorspellende waarde van de betreffende eindtoets systematisch te 
volgen. 
Omdat het advies behorend bij de uitslag van een eindtoets fungeert als 
tweede onafhankelijk gegeven dat kan leiden tot bijstelling van het 
schooladvies voor het vervolgonderwijs, is het van belang dat dit een 
duidelijk advies is. Momenteel komen eindtoetsadviezen voor die meer 
dan twee schoolsoorten of leerwegen omvatten. Dit is te onduidelijk. Zo is 
een gemengd vmbo-tl/havo/vwo-advies geen helder en eenduidig advies. 
Iedere eindtoets zal moeten leiden tot een eenduidig advies voor de 
specifieke schoolsoort waarvoor de leerling op basis van de uitslag het 
meest geschikt is. Gemengde adviezen worden alleen nog toegestaan 
indien het om twee naastgelegen onderwijstypen in het voortgezet 
onderwijs gaat (bijvoorbeeld vmbo-tl/havo of havo/vwo). Deze meer 
eenduidige advisering maakt onderdeel uit van de rapportage over het 
toetsresultaat die iedere toetsaanbieder in de vorm van een 
leerlingrapport aanbiedt aan iedere leerling (zie artikel 8 van het Toetsbe-
sluit PO). 
Inhoudelijke validiteit, betrouwbaarheid en deugdelijke normering  
Iedere eindtoets zal aan de kerneisen van psychometrische kwaliteit – 
inhoudelijke validiteit, betrouwbaarheid en deugdelijke normering – 
moeten beantwoorden. Bij de centrale eindtoets is het College voor 
toetsen en examens (CvTE) daarvoor verantwoordelijk. Bij de toelating 
van andere eindtoetsen is hier een rol weggelegd voor de Expertgroep 
toetsen PO (zie verder onder paragraaf 2.3). 
Onder inhoudelijke validiteit wordt verstaan dat de toetsopgaven 
daadwerkelijk meten wat de taal- en rekenvaardigheden van leerlingen 
zijn zonder dat systematische fouten zorgen voor verstoringen. Zo moeten 
leerlingen met dezelfde taal- en rekenvaardigheden, ongeacht de 
onderwijsmethoden die zij hebben gevolgd, op hetzelfde niveau scoren op 
de eindtoets. 
De betrouwbaarheid van een toets is de mate waarin de toetsscore vrij 
van meetfouten is en dus een nauwkeurige meting is van het construct 
dat gemeten moet worden. Een belangrijke factor voor die nauwkeu-
righeid is de selectie van opgaven in de toets en dan met name de mate 
waarin de score van een leerling anders uit zou vallen als andere maar 
vergelijkbare opgaven zouden zijn geselecteerd. Ook kunnen bij een 
toetsafname onbedoelde of toevallige factoren de toetsscore beïnvloeden, 
zodat meetfouten ontstaan. Bijvoorbeeld het tijdstip van de toetsafname 
of de specifieke vormgeving van de toets. Een betrouwbare toets is 
ongevoelig voor dergelijke factoren, zodat de toetsscores consistent, 
nauwkeurig en reproduceerbaar zijn. 
Bij deugdelijke normering gaat het om een verantwoorde en berede-
neerde weging en waardering van de prestaties die leerlingen hebben 
geleverd. Bij het normeren worden regels vastgesteld waarmee de op de 
diverse onderdelen van de toets goed en fout beantwoorde toetsopgaven 
worden omgezet in een totaalscore. 
Verversing van opgaven  
Om de validiteit van de eindtoetsopgaven te borgen wordt ten minste 
van iedere aanbieder van een eindtoets verwacht dat de inhoud van de 
toets jaarlijks wordt ververst. De validiteit van een eindtoets kan namelijk 
in het geding komen wanneer leerlingen al voor de afname van de toets 
op de hoogte kunnen zijn van de gebruikte opgaven. Als een eindtoets 
terugkerende, reeds gebruikte opgaven bevat, is de kans daarop reëel. Om 
Staatsblad 2014 000 11

wijskundig rapport en maken zo onderdeel uit van de overdracht van 
gegevens aan het voortgezet onderwijs. De overdracht van deze inhoude-
lijke gegevens past in het streven naar een doorgaande leerlijn voor taal 
en rekenen. Bij of krachtens algemene maatregel van bestuur kunnen 
nadere voorschriften worden vastgesteld over de inhoud van de gegevens 
die worden verzameld en overgedragen. De wettelijke opdracht om 
objectieve en valide gegevens te verzamelen (artikel 9, negende lid van de 
WPO en artikel 12, elfde lid van de WEC) is echter nog niet in werking 
getreden. De reden daarvoor is dat er nog geen geschikte eindtoetsen zijn 
die voor scholen voldoende objectieve en valide gegevens leveren over 
het bereikte eindniveau van leerlingen ten opzichte van de referentieni-
veaus. Met de invoering van de verplichte eindtoetsing komt hierin 
verandering. 
Onder regie van het CvTE is een instrumentarium in ontwikkeling 
waarmee de beheersing van de referentieniveaus in eindtoetsen kan 
worden getoetst. Dit instrumentarium bestaat uit referentiesets en 
ankersets van op deze niveaus afgestemde toetsopgaven en een 
normering voor het vaststellen van de referentiecesuur. De cesuur stelt 
vast hoeveel opgaven een leerling goed beantwoord moet hebben om 
een bepaald niveau te beheersen. Het instrumentarium komt beschikbaar 
voor alle aanbieders van eindtoetsen. Hiermee kunnen zij ervoor zorgen 
dat hun eindtoets betrouwbaar de beheersing van de referentieniveaus 
meet. In artikel 3 van het Toetsbesluit PO wordt daaraan inhoud gegeven. 
In dit artikel is opgenomen welke informatie met de eindtoets ten minste 
beschikbaar moet komen over de beheersing van de referentieniveaus 
door elke leerling. Dit is uitgewerkt in het algemeen deel van de toets-
wijzer voor eindtoetsen taal en rekenen, die het CvTE vaststelt. Het 
algemene deel van deze toetswijzer beschrijft welke domeinen van de 
referentieniveaus een eindtoets in elk geval moet meten en welke ruimte 
er daarnaast is voor inhoudelijke keuzes. Daarbij gaat het om ten minste 
alle domeinen van het onderdeel rekenen: Getallen, Verhoudingen, Meten 
en meetkunde, en Verbanden. Voor Nederlandse taal gaat het vooralsnog 
tenminste om het domein Lezen en het domein Taalverzorging. Deze 
inhoudelijke eisen gelden voor alle eindtoetsen, dus zowel de centrale 
eindtoets die het CvTE aanbiedt, als eindtoetsen van andere toetsaan-
bieders. 
Naast deze verplichte inhoud kunnen toetsaanbieders ervoor kiezen hun 
eindtoets aan te vullen met andere vaardigheden uit de domeinen van het 
referentieniveau taal. Bijvoorbeeld luistervaardigheid of schrijven. Dit kan 
de innovatie van toetsen stimuleren en de keuzemogelijkheden van 
scholen in het primair onderwijs vergroten. Het algemeen deel van de 
toetswijzer geeft beschrijvingen van kwaliteitseisen die aan de uitwerking 
van andere domeinen van de referentieniveaus Nederlandse taal in een 
eindtoets PO kunnen worden gesteld. 
De toetswijzer voor eindtoetsen taal en rekenen bestaat, naast het 
algemene deel, uit een specifiek deel dat alleen van toepassing is op de 
centrale eindtoets. Dit specifieke deel verantwoordt de inhouden voor taal 
en rekenen van de centrale eindtoets PO. Het beschrijft de verschillende 
inhoudsonderdelen die getoetst worden en het niveau waarop getoetst 
wordt. Ook voor de andere eindtoetsen geldt dat de inhoud verantwoord 
moet worden in een handleiding die vergelijkbaar is met de specifieke 
toetswijzer voor de centrale eindtoets. In de handleiding worden de 
keuzes voor de te toetsen domeinen beschreven, en de daarbij passende 
afnamevorm. 
Staatsblad 2014 000 13

In de Wet eindtoetsing PO is vastgelegd dat de Minister beslist over het 
toelaten van andere eindtoetsen dan de centrale eindtoets. De aanbieder 
van een andere eindtoets dient bij de Minister een aanvraag in, waarin hij 
aantoont dat hij voldoet aan de daarvoor geformuleerde voorwaarden en 
eisen. 
Expertgroep toetsen PO  
De Minister laat zich bij de beslissing over de toelating van andere 
eindtoetsen adviseren door een onafhankelijke adviescommissie. De 
reden hiervoor is dat het oordeel van de Minister gebaseerd zal moeten 
zijn op de beoordeling van de onderwijsinhoudelijke en psychometrische 
kwaliteit van een eindtoets. Dezelfde commissie die de Minister adviseert 
over de kwaliteit van eindtoetsen zal oordelen over de kwaliteit van de 
toetsen in het leerling- en onderwijsvolgsysteem. In het instellingsbesluit 
van deze adviescommissie, die de naam Expertgroep toetsen PO zal 
dragen, worden de organisatorische, procedurele en financiële aspecten 
van het werk van de Expertgroep gespecificeerd. De Expertgroep wordt 
organisatorisch ondergebracht bij het Nederlands Instituut voor Psycho-
logen (NIP). Hiervoor is gekozen omdat het werk van de Expertgroep 
inhoudelijk nauw samenhangt met de bestaande Commissie Testaangele-
genheden Nederland (COTAN) die onder het NIP ressorteert. Draagvlak 
voor de inrichting, samenstelling en werkwijze van de Expertgroep 
Toetsen PO is van groot belang. Daarom wordt bij de inrichting van de 
Expertgroep breed overleg gevoerd met alle relevante partijen, waaronder 
de PO-Raad, de VO-Raad, de Nederlandse vereniging van pedagogen en 
onderwijskundigen (NVO) en ter zake deskundige hoogleraren. 
De Expertgroep krijgt als opdracht om externe beoordelaars in te 
schakelen, die expert zijn op het gebied van psychometrie en toetscon-
structie en die onderwijskundige kennis hebben op het gebied van het 
primair onderwijs. De beoordeling van de psychometrische aspecten van 
de toets en de toetsconstructie wordt uitgevoerd door de COTAN. De 
basis voor deze beoordeling is de bestaande beoordelingssystematiek van 
de COTAN, die waar nodig wordt aangevuld met aanvullende kwaliteits-
aspecten uit het Toetsbesluit. De Expertgroep betrekt deze expertise bij 
het opstellen en uitbrengen van het advies aan de Minister over de 
toelating van een andere eindtoets. In het instellingsbesluit wordt verder 
geregeld dat de leden van de Expertgroep zitting nemen «zonder last of 
ruggespraak», zodat de onafhankelijkheid van de leden en daarmee van 
de commissie als geheel gewaarborgd is. Dit impliceert dat werknemers 
van belanghebbende partijen die direct betrokken zijn bij de ontwikkeling 
van de centrale eindtoets, waaronder het CvTE en Cito, geen zitting 
hebben in de Expertgroep. Dit geldt vanzelfsprekend ook voor (markt)par-
tijen die een andere eindtoets hebben ontwikkeld of zullen ontwikkelen, en 
voor partijen die toetsen uit een leerling- en onderwijsvolgsysteem voor 
een kwaliteitsoordeel aan de Expertgroep voor zullen leggen. 
Verder wordt in het instellingsbesluit geregeld dat potentiële aanbieders 
van andere eindtoetsen, voorafgaande aan het formele verzoek tot 
toelating van hun eindtoets aan de minister, contact kunnen opnemen met 
het secretariaat van de Expertgroep. Zij kunnen vragen stellen over de 
procedure voor het verzoek tot toelating, de inhoud van de eindtoets en 
de diverse kwaliteitsaspecten. Daarnaast kan het secretariaat van de 
Expertgroep op basis van de beschikbare informatie gericht feedback 
geven op de volledigheid van de aanvraag en de relevantie van de inhoud 
van de toets binnen de kaders van het algemeen deel van de toetswijzer 
voor eindtoetsen taal en rekenen. Het doel van deze werkwijze is om het 
formele proces van indiening en toelating zo soepel mogelijk te laten 
verlopen. Dit is in het belang van zowel de aanbieders van andere 
Staatsblad 2014 000 15

leggen de inhoud van hun toets ieder jaar rechtstreeks voor aan de 
Expertgroep toetsen PO. In de ministeriële regeling die de grondslag 
wordt voor de subsidie van de andere eindtoetsen (zie de toelichting 
hieronder) wordt als subsidievoorwaarde neergelegd dat de toetsaan-
bieders hun toets voor de jaarlijkse check aan de expertgroep voorleggen. 
In het instellingsbesluit van de Expertgroep toetsen PO wordt 
vastgelegd dat de expertgroep jaarlijks de al toegelaten andere 
eindtoetsen beoordeelt op de psychometrische criteria validiteit, 
betrouwbaarheid en normering. Wanneer de expertgroep tot het oordeel 
komt dat een toets voldoet aan de psychometrische criteria, dan blijft de 
toelating van de toets onverkort van kracht. Zo niet, dan meldt de 
Expertgroep dit aan de Minister voorzien van een advies over de gevolgen 
die daaraan verbonden moeten worden. Als de Minister het advies 
overneemt en oordeelt dat de kwaliteit van de eindtoetsen in het geding 
is, trekt hij het besluit tot toelating van de andere eindtoets in. 
Subsidiëring van andere eindtoetsen  
Een andere eindtoets die is toegelaten komt in aanmerking voor 
rijkssubsidie. Het leidende principe hierbij is dat scholen bij een keuze 
voor een eindtoets niet belemmerd worden door financiële of administra-
tieve overwegingen. Aangezien de centrale eindtoets op aanvraag «om 
niet» beschikbaar is voor de scholen, gaat dit ook op wanneer de keuze 
van een school valt op een toegelaten andere eindtoets. 
Om die reden verloopt de subsidiëring van aanbieders van toegelaten 
eindtoetsen niet via de lumpsumvergoeding aan de scholen, maar direct 
op basis van de Wet overige OCW-subsidies (WOOS). Hiermee wordt 
voorkomen dat een (complexe) aanpassing van de lumpsumvergoeding 
moet plaatsvinden. Ook wordt voorkomen dat er facturering moet 
plaatsvinden tussen de eindtoetsaanbieder en de school die voor de 
eindtoets van die aanbieder kiest wat tot onnodige administratieve lasten 
leidt. 
In artikel 10 van het besluit is vastgelegd dat bij een op de WOOS 
gebaseerde ministeriële regeling wordt vastgelegd welke regels gehan-
teerd worden om de hoogte van het subsidiebedrag te bepalen. De 
hoofdlijn daarvan is dat de aanbieder van een andere eindtoets een vast 
bedrag ontvangt om een deel van de initiële ontwikkelkosten te dekken. 
Daarnaast ontvangt de aanbieder een bedrag per leerling waarmee het 
overige deel van de ontwikkelkosten gedekt kan worden, evenals de 
kosten voor de uitvoering van de eindtoets. Dit bedrag per leerling wordt 
lager, naarmate er meer leerlingen deelnemen aan de toets. De Minister 
stelt de subsidie ambtshalve vast, op basis van de gegevens die scholen 
aan het Basisregister Onderwijs (BRON) aanleveren. Daaruit kan worden 
opgemaakt hoeveel leerlingen een bepaalde eindtoets hebben afgelegd. 
De werking van de ministeriële regeling en het onderliggende proces en 
model van subsidiëring maken onderdeel uit van de evaluatie van de Wet 
eindtoetsing PO die binnen vier jaar na invoering plaatsvindt. 
2.4 Overgang PO-VO 
Met de Wet eindtoetsing PO is ook artikel 27 van de Wet op het 
voortgezet onderwijs (WVO) gewijzigd op het punt van de toelating van 
leerlingen. Met die wijziging wordt het leidende karakter van het school-
advies tot uitdrukking gebracht. Scholen voor voortgezet onderwijs 
baseren de toelating van leerlingen tot het eerste leerjaar voortaan op het 
advies van de basisschool over wat voor een leerling de meest passende 
Staatsblad 2014 000 17

Het resultaat dat een leerling op de centrale eindtoets of andere 
eindtoets behaalt, leidt tot een «toetsadvies» over het vervolgonderwijs, 
dat dus kan afwijken van het schooladvies dat door de basisschool zelf al 
is opgesteld. Het toetsadvies wordt met dit besluit «exclusief» het 
verplichte, objectieve, tweede gegeven dat wordt opgenomen in het 
onderwijskundig rapport van de basisschool (zie artikel 8). Vanaf de 
inwerkingtreding van de Wet eindtoetsing PO en dit besluit is het niet 
meer toegestaan voor scholen voor voortgezet onderwijs om van de 
betreffende basisschool andere toets- of testgegevens van de leerling te 
vragen voordat tot toelating wordt besloten. De overige bestaande 
middelen om de geschiktheid van leerlingen vast te stellen, zoals een 
toelatingsexamen of een psychologisch onderzoek, worden uit het 
Inrichtingsbesluit WVO geschrapt. Ook intelligentietesten kunnen daarom 
niet meer worden gebruikt als het verplichte tweede gegeven. 
Wel wordt de mogelijkheid opgenomen om een onderzoek naar de 
geschiktheid af te nemen bij leerlingen voor wie geen schooladvies is 
opgesteld of die geen eindtoets hebben afgelegd. Dat kunnen bijvoor-
beeld leerlingen zijn die zich vanuit het buitenland of vanuit particulier 
onderwijs aanmelden bij een school voor voortgezet onderwijs. Ook kan 
het voorkomen dat een leerling geen eindtoets heeft afgelegd op grond 
van artikel 9b, vierde lid, van de WPO of artikel 18b, vierde lid, van de 
WEC. Omdat voor deze leerlingen het schooladvies of een objectief 
tweede gegeven ontbreekt, kan het bevoegd gezag van de school voor VO 
een onderzoek doen naar de kennis en vaardigheden van de leerling. 
Een tweede mogelijkheid voor het bevoegd gezag van een VO-school 
om onderzoek te doen naar de geschiktheid van kandidaat-leerlingen, 
wordt opgenomen in het gewijzigde tweede lid van artikel 4 van het 
Inrichtingsbesluit WVO (zie artikel 13, onderdeel B van het Toetsbesluit 
PO). Daarin wordt geregeld dat scholen met een bijzondere inrichting 
waarvoor ook bijzondere kennis of vaardigheden van de kandidaat-
leerling vereist zijn, deze kennis of vaardigheden kunnen testen. Dat 
gebeurt uitsluitend in aanvulling op het schooladvies en resultaat van de 
eindtoets. Een school met tweetalig voortgezet onderwijs kan bijvoor-
beeld nagaan of de kandidaat-leerling over voldoende kennis van de 
betreffende vreemde taal beschikt. Een ander voorbeeld is een Topsport 
4
Talentenschool , die moet kunnen vaststellen of de kandidaat-leerling de 
noodzakelijke sportieve talenten en vaardigheden beschikt om tot de 
school te worden toegelaten. Bij het aanvullende onderzoek gaat het 
uitdrukkelijk niet om het nagaan of een leerling geschikt is voor een 
bepaalde schoolsoort of leerweg – daarvoor is het schooladvies in 
combinatie met het eindtoetsresultaat leidend – maar om vast te stellen of 
een leerling beschikt over de kennis en vaardigheden die nodig zijn voor 
de betreffende bijzondere inrichting van de school. 
Met deze wijzigingen van het Inrichtingsbesluit WVO wordt beoogd om 
het schooladvies leidend te maken bij de toelating van kandidaat-
leerlingen tot het voortgezet onderwijs. De functie van de eindtoetsscore 
wordt die van tweede objectieve gegeven. In de toekomst kan het dus niet 
meer zo zijn dat VO-scholen leerlingen uitsluitend op basis van een 
eindtoetsresultaat wel of niet toelaten. Een (categoraal) gymnasium kan 
daarom niet langer een hoge eindtoetsscore als toelatingseis stellen. En 
omdat er bij een gymnasium ook geen sprake is van een bijzondere 
inrichting, kunnen geen eisen in aanvulling op het schooladvies worden 
gesteld. 
4
Voorheen LOOT-scholen, geven regulier voortgezet onderwijs volgens een aangepast 
programma, zodat een kind ook veel kan sporten.
Staatsblad 2014 000 19

een bijgesteld schooladvies door de leerling onverhoopt niet wordt 
gerealiseerd aan het einde van de onderbouw van het voortgezet 
onderwijs, dit geen nadeel oplevert voor de inspectieweging van het 
onderbouwrendement. 
2.5 Beoordeling leerresultaten door Inspectie van het onderwijs 
Met de inwerkingtreding van de Wet eindtoetsing PO wijzigt de manier 
waarop de onderwijsinspectie de leerresultaten aan het eind van het 
basisonderwijs op het gebied van taal en rekenen betrekt in haar 
beoordeling. Deze wijziging van artikel 10a van de WPO leidt tot aanpas-
singen van technische aard in het Besluit bekostiging WPO. De invoering 
van de eindtoetsing verandert niets aan het principe dat het behalen van 
voldoende eindopbrengsten sinds 1 augustus 2010 in artikel 10a van de 
WPO is verankerd als een bekostigingsvoorwaarde. De wijze waarop de 
inspectie op basis van de eindopbrengsten beoordeelt of een school 
hieraan voldoet, is uitgewerkt in dit artikel van de WPO en in de daarop 
gebaseerde bepalingen uit Hoofdstuk IIIa van het Besluit bekostiging 
WPO. De bepalingen uit dit hoofdstuk worden met artikel 12 van dit 
besluit vereenvoudigd. De belangrijkste aanpassing is dat de inspectie 
niet langer op basis van een aantal criteria aangeeft of een bepaalde vorm 
van eindtoetsing wel of niet geschikt is om leerresultaten te kunnen 
beoordelen. In de toekomst worden de eindopbrengsten voor taal en 
rekenen alleen op basis van de centrale of een andere toegelaten 
eindtoets gemeten. De mogelijkheden die nu bestaan om de meting te 
corrigeren voor specifieke schoolkenmerken of individuele kenmerken van 
leerlingen blijven wel bestaan. Deze correctie wordt vastgelegd in de 
bestaande ministeriële regeling Leerresultaten PO. 
Het principe van «minimumleerresultaten als bekostigingsvoorwaarde» 
gaat op termijn ook gelden voor het speciaal basisonderwijs en het 
speciaal onderwijs. De Wet eindtoetsing PO legt daarvoor de basis. 
Scholen en schoolbesturen krijgen eerst tijd en ruimte om op vrijwillige 
basis ervaring op te doen met het instrument van eindtoetsing. Niet 
eerder en mogelijk wat later dan het moment van de inwerkingtreding van 
de verplichte eindtoetsing voor deze schoolsoorten, zullen aangepaste 
bekostigingsvoorwaarden gelden. Omdat het nog enkele jaren zal duren 
voordat de minimumleerresultaten een bekostigingsvoorwaarde worden 
voor speciale scholen voor basisonderwijs en het speciaal onderwijs, is 
het nu nog te vroeg om de precieze uitwerking vast te leggen. 
2.6 Leerling- en onderwijsvolgsysteem 
Een leerling- en onderwijsvolgsysteem bestaat uit twee of meer toetsen 
die leervorderingen op diverse kennis en vaardigheden meten. Het kan 
ook bestaan uit één toets die op verschillende meetmomenten wordt 
afgenomen, of meerdere versies van een toets. Veel leerling- en onder-
wijsvolgsystemen toetsen kennis en vaardigheden van Nederlandse taal 
en rekenen en wiskunde. De toetsen worden verspreid over een bepaalde 
periode afgenomen. Bijvoorbeeld gedurende de onderbouw, de 
bovenbouw of de hele basisschoolperiode (groep 1/2 tot en met groep 8). 
De leerlingscores op verschillende losse toetsen uit het leerling- en 
onderwijsvolgsysteem kunnen in samenhang worden bezien. Op deze 
wijze brengen scholen de leervorderingen oftewel de groei van kennis en 
vaardigheden van leerlingen in kaart. Hiermee vormt het leerling- en 
onderwijsvolgsysteem een waardevol instrument voor scholen bij het 
vormgeven van het onderwijs. De gegevens uit het leerling- en onderwijs-
volgsysteem zijn ook bruikbaar bij het evalueren van de leerresultaten van 
groepen leerlingen gedurende meerdere jaren. 
Staatsblad 2014 000 21

in het belang van zowel de toetsaanbieders als van de Expertgroep. 
Toetsaanbieders kunnen vervolgens waar nodig aanpassingen doen 
voordat zij een formeel verzoek tot beoordeling indienen bij de Expert-
groep. 
Scholen zijn vrij om te kiezen uit leerling- en onderwijsvolgsystemen die 
aan de kwaliteitseisen voldoen. Ook kunnen scholen eigen keuzes maken 
bij de inrichting van het systeem, bijvoorbeeld welke kennis en vaardig-
heden bij leerlingen worden getoetst, of hoe veel toetsen in welk 
schooljaar worden afgenomen. De aanbieders van leerling- en onderwijs-
volgsystemen hebben er alle belang bij om hun producten voor te leggen 
aan de Expertgroep. Immers, scholen die straks gebruik maken van 
toetsen uit leerlingvolgsystemen die niet beschikken over een positief 
kwaliteitsoordeel van de Expertgroep, voldoen niet aan de wettelijke eis 
die in artikel 8, zesde en zevende lid, van de WPO en artikel 11, zevende en 
achtste lid, van de WEC wordt gesteld. Deze scholen kunnen hierop door 
de inspectie worden aangesproken. 
De meeste scholen in het primair onderwijs gebruiken al tussentijdse 
toetsen of toetsen uit een leerling- en onderwijsvolgsysteem, die voldoen 
aan een kwaliteitsoordeel van de COTAN. In het instellingsbesluit van de 
Expertgroep wordt een voorziening getroffen zodat een positieve 
COTAN-beoordeling door de Expertgroep kan worden overgenomen. Op 
die manier voldoen scholen die bij de inwerkingtreding van dit besluit 
gebruik maken van tussentijdse toetsen (al dan niet uit een leerling- en 
onderwijsvolgsysteem) met een positieve COTAN-beoordeling, aan hun 
wettelijke verplichting. De Expertgroep toetsen PO bepaalt of een termijn 
moet worden vastgesteld waarbinnen de positieve COTAN-beoordeling bij 
bovengenoemde toetsen geldig is. 
Beoordeling kwaliteitsaspecten  
De Expertgroep toetsen PO beoordeelt de psychometrische kwaliteit 
van losse toetsen binnen het leerling- en onderwijsvolgsysteem: de 
validiteit van de toets, de betrouwbaarheid van de toets en de deugde-
lijkheid van de normering. Deze drie aspecten zijn toegelicht in paragraaf 
2.2.1 van dit besluit. Naast de psychometrische kwaliteit beoordeelt de 
Expertgroep ook enkele onderwijskundige aspecten van het leerling- en 
onderwijsvolgsysteem. De toetsen uit het leerling- en onderwijsvolgsys-
temen meten in ieder geval de kennis en vaardigheden van leerlingen op 
het gebied van Nederlandse taal en rekenen. De Expertgroep zal 
beschrijven op welke wijze de referentieniveaus taal en rekenen zijn 
verwerkt in de leerling- en onderwijsvolgsystemen. Scholen kunnen naast 
taal en rekenen ook kiezen voor leerling- en onderwijsvolgsystemen die 
de kennis en vaardigheden van leerlingen in andere vakken toetsen. 
De gezamenlijke toetsen of toetsversies van een leerling- en onderwijs-
volgsysteem moeten op systematische en valide wijze de leervorderingen 
van leerlingen in kaart brengen. Bij de meting van de leervorderingen op 
verschillende meetmomenten wordt in principe gebruik gemaakt van 
verschillende toetsopgaven, dus twee of meer toetsen of toetsversies. In 
sommige specifieke gevallen bestaat een leerling- en onderwijsvolg-
systeem uit één toets, waarbij dezelfde toetsopgaven dus vaker worden 
gebruikt. Dit kan alleen als deze werkwijze niet strijdig is met een valide 
meting van leervorderingen. De toetsontwikkelaar die een dergelijk 
leerling- en onderwijsvolgsysteem aanbiedt, moet aannemelijk maken dat 
een eventuele groei in kennis en vaardigheid van een leerling niet het 
gevolg is van bekendheid met de opgaven. 
Staatsblad 2014 000 23

leerlingadministratiesystemen over de verbetering van de uitwisselings-
mogelijkheden tussen deze systemen. 
Leerling- en onderwijsvolgsystemen en de gegevens van leerlingen die 
daarin verwerkt worden vallen voluit onder de werking van de Wet 
bescherming persoonsgegevens, en scholen moeten zorgvuldig met deze 
gegevens omgaan. Leerlinggegevens zijn eigendom van een leerling en 
de ouders of verzorgers van de leerling en mogen uitsluitend worden 
verwerkt door de school. In de WPO en de WEC is gespecificeerd in welke 
gevallen leerlinggegevens mogen worden uitgewisseld met gebruik-
making van het onderwijsnummer. Uitwisseling van leerlinggegevens met 
derden – bijvoorbeeld de aanbieders van leerling- en onderwijsvolgsys-
temen en leerlingadministratiesystemen – is uitsluitend toegestaan als 
leerlingen of hun ouders daar uitdrukkelijk toestemming voor hebben 
gegeven. Scholen zijn verantwoordelijk voor het afsluiten van gebruikers-
overeenkomsten met de aanbieders van hun leerling- en onderwijsvolg-
systeem en leerlingadministratiesysteem om te zorgen dat de privacy van 
hun leerlingen voldoende is geborgd. In het overleg met leveranciers van 
de leerlingadministratiesystemen over het aanleveren van informatie aan 
BRON is specifiek aandacht voor het bewaken van de privacy van de 
leerling, door voorwaarden te stellen aan de beveiliging van zowel de 
systemen zelf als de internetverbinding waarmee de leerlinggegevens 
worden uitgewisseld. 
3. Caribisch Nederland  
In de Onderwijsagenda voor Caribisch Nederland is het doel 
opgenomen dat in 2016 de onderwijskwaliteit van scholen in Caribisch 
Nederland op een naar Nederlandse en Caribische maatstaven 
aanvaardbaar niveau is gebracht. Scholen gebruiken sinds kort leerling-
volgsystemen om de resultaten van hun leerlingen te volgen en bijtijds bij 
te kunnen sturen op achterstanden in taal en rekenen. Daarbij wordt 
rekening gehouden met het feit dat er in Caribisch Nederland een tweede, 
gelijkwaardig instructietaal bestaat naast het Nederlands: Papiaments op 
Bonaire en Engels op Sint Eustatius en Saba. 
De Wet eindtoetsing PO wijzigt alleen de Wet op het primair onderwijs 
en de Wet op de expertisecentra. Pas in een later stadium zal een 
wetsvoorstel worden ingediend om de eindtoets ook in de Wet primair 
onderwijs BES op te nemen. Dit biedt de betrokken partijen op de 
eilanden de tijd om ervaring op te doen met de kerndoelen voor beide 
instructietalen, met opbrengstgericht werken en met het toetsen en 
volgen van leerlingen. Nadat er een wettelijke grondslag in de WPO BES 
is opgenomen voor de eindtoets, zal de reikwijdte van dit besluit worden 
uitgebreid zodat het ook in Caribisch Nederland van toepassing wordt. 
4. Financiën  
Dit besluit heeft geen gevolgen voor de Rijksbegroting. In het Regeerak-
koord Rutte I zijn middelen beschikbaar gesteld voor invoering van 
verplichte eindtoetsing in het primair onderwijs. Daarmee kunnen de 
kosten voor de regiefunctie van het College voor toetsen en examens, de 
ontwikkeling van de centrale eindtoets door Stichting Cito op grond van 
de Wet subsidiëring landelijke onderwijsondersteunende activiteiten 2013, 
en de subsidiëring van andere toegelaten eindtoetsen op grond van dit 
besluit binnen de begroting van het ministerie van OCW worden 
opgevangen. 
Staatsblad 2014 000 25

Op de internetconsultatie «Toetsbesluit PO» zijn in totaal 80 reacties 
binnenkomen, waarvan 48 openbaar. Hierbij zaten onder meer reacties 
van de PO-Raad, de aanbieders van andere eindtoetsen, de PO/VO 
werkgroep vanuit de G4 (Amsterdam, Rotterdam, Den Haag, Utrecht), 
(samenwerkingsverbanden van) scholen uit het primair en voorgezet 
onderwijs, enkele andere belangenbehartigers en individuele ouders en 
burgers. De consultatie heeft dus een breed bereik gehad. 
Een groot aantal van de reacties had betrekking op onderdelen die 
reeds in de Wet eindtoetsing PO zijn geregeld. Zo zetten veel respon-
denten uit het primair onderwijs grote vraagtekens bij de nut en noodzaak 
van eindtoetsing, hetgeen tot de oproep leidde om af te zien van de 
invoering van de verplichte eindtoetsing. Aan deze oproep kan in het 
kader van dit besluit geen gehoor worden gegeven. De keuze tot invoering 
van de eindtoetsing is immers vastgelegd in de Wet eindtoetsing PO, 
waaraan dit besluit verder uitvoering geeft. Genoemde keuze is het 
resultaat van een uitgebreide parlementaire behandeling. 
Daarnaast maken respondenten zich zorgen over het feit dat de 
inspectie de resultaten op de eindtoets betrekt bij het oordeel over de 
minimumleerresultaten van de school. Respondenten zijn ongerust dat 
scholen de resultaten van de eindtoets zullen proberen te beïnvloeden of 
zelfs te manipuleren om zo hogere leerresultaten te halen. Dit met alle 
negatieve gevolgen vandien zoals een te eenzijdige nadruk op het oefenen 
voor de eindtoetsen voor taal en rekenen. Ook dit aspect heeft niet direct 
betrekking op het uitvoerende karakter van het voorliggende Toetsbesluit 
PO. De principiële keuze om in de vorm van een bekostigingsvoorwaarde 
de beoordeling van de eindopbrengsten van een basisschool te baseren 
op de opbrengsten van eindtoetsen is reeds door de wetgever in 2010 
gemaakt bij aanvaarding van de Wet goed onderwijs, goed bestuur. In de 
Wet Eindtoetsing PO is deze lijn door de wetgever herbevestigd. De 
regering heeft geen aanwijzingen dat scholen of besturen na de 
genoemde wijziging in 2010 onzorgvuldig zouden omgaan met het 
hulpmiddel van eindtoetsing. Er is ook geen reden om ervan uit te gaan 
dat hierin door de invoering van de Wet eindtoetsing PO verandering 
optreedt. De regering heeft er alle vertrouwen in dat schoolbesturen en 
scholen hier in het belang van de leerlingen zorgvuldig mee om zullen 
blijven gaan. De in het besluit opgenomen voorschriften rond de afname 
van de eindtoetsen beogen daar ook aan bij te dragen. 
De respondenten uit het primair en voortgezet onderwijs zijn 
overwegend positief over het feit dat het schooladvies leidend wordt voor 
toelating tot het voortgezet onderwijs. De po/vo werkgroep van de G4 stelt 
wel vragen over de mogelijkheid voor scholen voor voortgezet onderwijs 
om ook andere gegevens te vragen bij toelating. De toelichting op dit punt 
is verduidelijkt. Daarnaast zal twee jaar na invoering een evaluatie 
plaatsvinden op dit onderdeel van de wet en het besluit, zoals toegezegd 
bij de behandeling van de wet in de Eerste Kamer op 3 december 2013 
Er zijn ook enkele reacties binnengekomen die betrekking hebben op de 
eisen die worden gesteld aan eindtoetsen en leerling- en onderwijsvolg-
systemen. Naar aanleiding van deze reacties is de toelichting op enkele 
punten aangepast. Zo is bijvoorbeeld verduidelijkt wat wordt verstaan 
onder de jaarlijkse verversing van de inhoud van de eindtoetsen. Ook is 
het onderscheid verduidelijkt tussen leerling- en onderwijsvolgstemen 
waarmee de leervorderingen van leerlingen aan de hand van toetsen 
worden gevolgd en leerlingadministratiesystemen waarin deze toetsge-
gevens worden geregistreerd. 
Staatsblad 2014 000 27

8). Zo mogelijk geeft het leerlingrapport ook inzicht in de beheersing van 
de vier domeinen van het onderdeel rekenen. 
Zoals in het algemeen deel van deze toelichting is beschreven, worden 
de domeinen mondelinge taalvaardigheid en schrijven vooralsnog buiten 
beschouwing gelaten, omdat de huidige vorm van de centrale eindtoets 
zich niet leent om die domeinen in hun volle breedte te toetsen. Toetstech-
nisch is het nog niet mogelijk om hierover door middel van de 
eindtoetsen objectieve en valide gegevens te ontsluiten. Dit vraagt om 
een geheel andere wijze en inrichting van toetsing. Voor deze domeinen 
wordt onderzocht of deze een plek kunnen krijgen in de nog te ontwik-
kelen digitale adaptieve centrale eindtoets. Door een digitale afname van 
een eindtoets nemen de mogelijkheden toe om op termijn gebruik te 
maken van andere itemtypen dan de huidige meerkeuzevragen. Op die 
manier ontstaat de mogelijkheid om in de toekomst taal en rekenen 
breder te toetsen, waardoor de evaluatiedoelstelling van de eindtoets 
versterkt kan worden. Het CvTE acht het haalbaar per 2018 een adaptieve 
centrale eindtoets beschikbaar te hebben en een start te maken met de 
invoering daarvan. Een belangrijke voorwaarde voor digitale afname van 
een eindtoets is de ict-infrastructuur in het primair onderwijs. Deze is op 
dit moment nog niet voldoende om binnen enkele jaren de eindtoets 
digitaal af te nemen. Scholen en hun besturen moeten daarom voldoende 
in de gelegenheid gesteld worden om de daarvoor benodigde 
ict-voorzieningen op orde te krijgen. 
Voor de centrale eindtoets in de huidige vorm is gekozen voor een 
beperkt aantal te meten taalvaardigheden van leerlingen. Deze keuze is 
gebaseerd op het belang van bepaalde vaardigheden voor de voorbe-
reiding op het vervolgonderwijs (zoals begrijpend lezen) en de mate 
waarin de te meten vaardigheid een voorspeller is van een succesvol 
verloop in het vervolgonderwijs. Scholen kunnen uiteraard ook zelf 
bijdragen aan doorlopende leerlijnen voor taal en rekenen door in het 
onderwijskundig rapport informatie te geven over hun eigen waarneming 
over de mondelinge taalvaardigheid en de schrijfvaardigheid van de 
leerling. Bovendien kan het voorkomen dat een andere eindtoets wel 
domeinen toetst die niet in de centrale eindtoets voorkomen. Dat is 
toegestaan, toetsaanbieders zijn vrij om ook andere domeinen op te 
nemen in hun andere eindtoets. Het algemeen deel van de toetswijzer 
voor eindtoetsen taal en rekenen beschrijft hiervoor ook kwaliteitseisen. 
De validiteit van deze onderdelen van de toets wordt dan ook beoordeeld 
door de Expertgroep toetsen PO. 
De informatie vormt onderdeel van het leerlingrapport waarin het 
resultaat van de eindtoets wordt weergegeven. Dit rapport maakt deel uit 
van het onderwijskundig rapport en maakt daardoor ook onderdeel uit 
van de inhoudelijke gegevens die worden overgedragen aan het voort-
gezet onderwijs (artikel 8). Het vergt nog enige voorbereidingstijd voordat 
de diverse eindtoetsen kunnen rapporteren over de referentieniveaus op 
de manier zoals hiervoor is beschreven. De planning is erop gericht dat de 
eindtoetsen die in het voorjaar 2016 worden afgenomen over deze 
functionaliteit beschikken. De betreffende bepaling in de WPO en de 
daarmee samenhangende voorschriften in het Toetsbesluit PO zullen 
daarom niet eerder in werking treden dan het schooljaar 2015/2016. Dit zal 
dan alleen het geval zijn voor het regulier basisonderwijs. 
De inwerkingtreding voor het speciaal basisonderwijs en het speciaal 
onderwijs vindt plaats wanneer de verplichting van eindtoetsing ook voor 
deze schoolsoorten van kracht wordt. 
Staatsblad 2014 000 29

Onderdeel c 
Het CvTE gaat op grond van artikel 2, zesde lid, onderdeel c, van de Wet 
College voor toetsen examens de toetswijzers vaststellen voor zowel de 
onderdelen Nederlandse taal en rekenen, als voor de facultatieve 
eindtoets wereldoriëntatie. Omdat alleen de onderdelen Nederlandse taal 
en rekenen verplichte onderdelen van de eindtoets zijn (artikel 9b, tweede 
lid, eerste volzin van de WPO en artikel 18b, tweede lid, eerste volzin van 
de WEC), moet de inhoud van de eindtoets in ieder geval gebaseerd 
worden op het algemeen deel van de toetswijzer voor eindtoetsen taal en 
rekenen. 
Onderdeel d 
In het algemeen deel van deze toelichting is het belang uiteengezet van 
het jaarlijks verversen van de opgaven. De validiteit van de toets kan in 
het geding komen als toetsopgaven bekend zijn. De opgaven moeten dan 
ook ieder jaar ververst worden. Alleen gedurende de beginfase wordt 
door de Expertgroep toegestaan dat aanbieders van andere eindtoetsen 
slechts een deel (ten minste de helft) van de opgaven verversen. De 
Expertgroep toetsen PO beoordeelt jaarlijks of de ververste toets nog 
voldoet aan de psychometrische criteria. 
Onderdeel e 
In artikel 3 van het besluit is vastgelegd dat de referentieniveaus de 
basis vormen voor de inhoud van de eindtoets: de eindtoets meet het 
eindniveau van een leerling voor verschillende domeinen van de 
referentieniveaus. In onderdeel e van artikel 4 wordt vastgelegd dat het 
toetsresultaat dan ook een indicatie moet geven van de beheersing van de 
referentieniveaus. 
Onderdeel f 
In artikel 9b, vierde lid, van de WPO en 18b, vierde lid, van de WEC 
worden drie categorieën leerlingen genoemd voor wie het bevoegd gezag 
kan bepalen dat ze geen eindtoets afleggen. Dat zijn zeer moeilijk lerende 
kinderen, meervoudig gehandicapte kinderen voor wie het zeer moeilijk 
lerend zijn een van de handicaps zijn, en leerlingen die zo kort in 
Nederland zijn dat ze de taal nog niet voldoende beheersen. Alle andere 
leerlingen moeten de eindtoets afleggen. Dat betekent dat de eindtoets 
ook geschikt moet zijn voor alle leerlingen, en dat er dus aangepaste 
versies moeten zijn voor bijvoorbeeld slechtziende leerlingen of dyslec-
tische leerlingen. 
In het toetsreglement kan een toetsaanbieder regelen welke hulpmid-
delen gebruikt kunnen worden bij het maken van de toets. Daarbij valt ook 
te denken aan hulpmiddelen voor leerlingen met verschillende ondersteu-
ningsbehoeften. 
Onderdeel g 
Met de wet eindtoetsing PO wordt artikel 10a van de WPO zodanig 
aangepast, dat het oordeel van de inspectie over het behalen van de 
minimumleerresultaten op de eindtoets wordt gebaseerd. Een zelfde 
bepaling wordt opgenomen in artikel 19a van de WEC. De eindtoets moet 
dan wel voldoende basis bieden voor het oordeel van de inspectie. In 
onderdeel g van artikel 4 is dan ook opgenomen dat dat een van de 
kenmerken van de eindtoets is. 
Staatsblad 2014 000 31

Artikel 6  
Artikel 6 bevat een aantal bepalingen over hoe te handelen in geval van 
onvoorziene omstandigheden of onregelmatigheden. Hierbij wordt vooral 
de verdeling van verantwoordelijkheden en bevoegdheden geregeld. 
Op grond van het eerste lid kan de directeur bij onregelmatigheden 
maatregelen treffen. Zoals in het algemeen deel van deze toelichting is 
beschreven, valt bij onregelmatigheden te denken aan afwezigheid zonder 
geldige reden, afkijken of het vroegtijdig geven van antwoorden, maar 
ook ongeoorloofd gebruik van hulpmiddelen. Daarbij krijgt de directeur de 
ruimte om per geval de maatregelen te treffen die hij passend acht. Deze 
maatregelen – en de onregelmatigheid die aanleiding was – worden 
vervolgens wel aan de inspectie gemeld. De inspectie is immers verant-
woordelijk voor het toezicht op de naleving van de regels die ervoor 
zorgen dat scholen de toets correct afnemen. 
Op grond van het tweede lid kan de inspectie besluiten dat de eindtoets 
geheel of gedeeltelijk opnieuw wordt afgenomen. Daarvan zal in ieder 
geval sprake zijn als de eindtoets niet overeenkomstig het betreffende 
toetsreglement wordt afgenomen. Zie hierover verder de toelichting bij 
artikel 7. 
Bij iedere afname kunnen zich onvoorziene omstandigheden voordoen, 
zoals een staking of de dood van een leerling. In dat geval beslist het 
bevoegd gezag van de school hoe wordt gehandeld. Het bevoegd gezag 
overlegt daarover met de betreffende toetsaanbieder, om te bezien wat 
voor oplossing kan worden gevonden. In dit geval hoeft de maatregel niet 
te worden gemeld aan de inspectie, omdat een onvoorziene omstan-
digheid niet direct gerelateerd is aan het overtreden van de regels die 
zorgen voor een correcte afname van de toets. Het bevoegd gezag kan 
zich in beginsel aan de afnameregels van de toets houden, ook als de 
afname door overmacht niet op de reguliere wijze plaats kan vinden. Het 
bevoegd gezag vindt, in samenwerking met de toetsaanbieder, een 
alternatief om te zorgen dat de toets alsnog kan worden afgenomen. 
Artikel 7  
De uitwerking van de wijze waarop de toets wordt afgenomen, wordt 
door elke toetsaanbieder zelf in het toetsreglement opgenomen. Scholen 
handelen daarnaar bij het afnemen van de eindtoets. Bij het niet op een 
juiste wijze opvolgen van de afnameregels in het toetsreglement, kan de 
inspectie op grond van artikel 6 beslissen dat een eindtoets opnieuw moet 
worden afgenomen. 
Het toetsreglement behorend bij de centrale eindtoets wordt opgesteld 
door het CvTE. Dit valt onder de wettelijke taak van het CvTE om de wijze 
waarop en de vorm waarin de centrale eindtoets wordt afgenomen vast te 
stellen (artikel 2, zesde lid, onderdeel b en f Wet CvTE). De beoordeling 
van het reglement behorend bij een andere eindtoets vormt onderdeel 
van de beoordelingscriteria voor de toelating (zie verder paragraaf 2.3 van 
het algemeen deel). 
Onderdeel a 
In artikel 2 is vastgelegd dat scholen zich voor 1 januari melden bij de 
toetsaanbieder van hun keuze, en dan aangeven hoeveel leerlingen naar 
schatting zullen deelnemen aan de eindtoets. Dat zijn alle leerlingen in het 
achtste leerjaar, in voorkomend geval met uitzondering van de leerlingen 
die op grond van artikel 9b, vierde lid, van de WPO en 18b, vierde lid, van 
Staatsblad 2014 000 33

het leerlingrapport een advies over het volgen van aansluitend voortgezet 
onderwijs. Zoals in het algemeen deel van deze toelichting is uiteengezet, 
is een kenmerk van iedere eindtoets dat deze een eenduidig advies geeft 
omtrent vervolgonderwijs. Dat betekent dat gemengde adviezen waarin 
meerdere schoolsoorten of leerwegen genoemd worden, zoveel mogelijk 
worden vermeden en alleen worden toegestaan als er ten hoogste twee – 
naastgelegen – schoolsoorten of leerwegen worden geadviseerd. 
Het leerlingrapport bevat ook informatie over de beheersing van de 
referentieniveaus: 
Over Nederlandse taal geeft het leerlingrapport van iedere eindtoets ten 
minste aan:
– de mate van beheersing op het domein leesvaardigheid (1F/2F);
– de mate van beheersing op het domein taalverzorging (1F/2F). 
Over rekenen geeft het leerlingrapport van iedere eindtoets ten minste 
de mate van beheersing op het onderdeel rekenen (1F/1S) aan. 
Artikel 9  
In artikel 9 is de procedure opgenomen die invulling geeft aan het 
7 
amendement Rog en Schouten dat het mogelijk maakt om ook het 
gebruik van andere eindtoetsen toe te staan. De bevoegdheid daartoe is 
neergelegd bij de Minister. De aanvraag wordt dan ook ingediend bij de 
Minister. In het eerste lid van artikel 9 is een aantal stukken genoemd die 
in ieder geval bij de aanvraag gevoegd moeten worden om aan te tonen 
dat de andere eindtoets voldoet aan de noodzakelijke kenmerken. Als het 
gaat om het indienen van de toetsopgaven kan een uitzondering worden 
gemaakt voor nieuwe andere eindtoetsen. Op grond van de Algemene 
wet bestuursrecht (Awb) kunnen ook andere stukken nodig zijn en 
gevraagd worden. 
In het tweede lid is de beslistermijn van dertien weken geregeld. De 
beslissing van de Minister is een appellabel besluit, waarvoor de normale 
termijnen voor bezwaar en beroep gelden. Het besluit wordt in de 
Staatscourant gepubliceerd. Het gebruik van de eindtoets wordt voor vier 
jaar toegelaten. Dat betekent dat in vier schooljaren de eindtoets kan 
worden toegelaten. Na die periode van vier jaar moet de toetsaanbieder 
een nieuwe aanvraag indienen en wordt de aanvraagprocedure opnieuw 
doorlopen. Een besluit tot toelating kan ook binnen die vier jaar worden 
ingetrokken. Dat zal bijvoorbeeld het geval zijn, wanneer de Expertgroep 
toetsen PO constateert dat de toetsen niet meer voldoen aan de psycho-
metrische kenmerken en de Minister het besluit tot toelating op grond van 
het vierde lid intrekt. Maar ook als de andere eindtoets niet voldoet aan 
een ander kenmerk, genoemd in artikel 4, dan kan de Minister het besluit 
tot toelating intrekken. Dat kan bijvoorbeeld het geval zijn wanneer de 
Minister op grond van signalen van bijvoorbeeld scholen of de inspectie, 
constateert dat de kwaliteit van de toets onder de maat is, of dat de toets 
in het geheel niet geleverd wordt. Ook in zulke gevallen kan de Minister 
besluiten om de toelating van de andere eindtoets in te trekken. 
Voordat de Minister besluit over toelating van een andere eindtoets, 
wint hij advies in bij een onafhankelijke adviescommissie. In het algemeen 
deel van deze toelichting is uiteengezet dat de Expertgroep toetsen PO 
advies zal uitbrengen. 
7
Kamerstukken II 2012/13, 33 157, nr. 38.
Staatsblad 2014 000 35

worden vereenvoudigd. De wijzigingen in het Besluit bekostiging WPO 
zijn van technische aard. De Regeling leerresultaten PO, die op artikel 34.4 
van het Besluit bekostiging WPO is gebaseerd, zal worden herzien om 
deze vereenvoudiging van Hoofdstuk IIIa uit te werken. 
Artikel 13  
In het algemeen deel van deze toelichting is uiteengezet dat het 
leidende karakter van het schooladvies ook zijn weerslag moet krijgen in 
de wijze waarop scholen voor voortgezet onderwijs beslissen over 
toelating van de leerlingen tot het eerste leerjaar. Alleen als er voor de 
kandidaat-leerling geen schooladvies of geen eindtoetsresultaat is, kan 
een VO-school voor toelating een onderzoek naar de geschiktheid van de 
leerling doen. Daarnaast kan een VO-school met een bijzondere inrichting 
een onderzoek naar de noodzakelijke specifieke kennis of vaardigheden bij 
de toelatingsbeslissing mee laten wegen. 
Met de aanduiding dat het om een bijzondere inrichting moet gaan 
waar bovendien specifieke kennis of vaardigheden voor nodig zijn, wordt 
tot uitdrukking gebracht dat slechts in bijzondere gevallen aanvullend 
onderzoek gedaan zal kunnen worden. In de meeste gevallen zal sprake 
zijn van een bijzondere inrichting in de zin van artikel 25 van de WVO. 
De wijzigingen in het Inrichtingsbesluit WVO laten overigens onverlet 
dat een school een eigen toelatingsbeleid kan hebben. Een consistent en 
transparant toelatingsbeleid op basis van de grondslag van de school 
blijft mogelijk. Ook blijft het mogelijk dat een school een consistent en 
transparant beleid hanteert met betrekking tot de selectie van kandidaat-
leerlingen bij overaanmelding en onvoldoende plaatsruimte. Een 
toelatingsbeleid waarbij bijvoorbeeld een lotingsprocedure wordt 
gehanteerd of waarbij broertjes of zusjes voorrang krijgen, blijft ook in de 
toekomst mogelijk. Uiteindelijk blijft het bevoegd gezag beslissen over de 
toelating van leerlingen, en daarbij hanteert het een consistent en 
transparant toelatingsbeleid. 
Artikel 14  
Dit artikel is een technische aanpassing van het Toetsbesluit PO, dat pas 
na drie jaar in werking zal treden. Dan vervalt namelijk de mogelijkheid 
om de eindtoets op verschillende niveaus af te nemen. In het 
leerlingrapport hoeft dan ook niet meer te worden opgenomen op welk 
niveau de eindtoets is afgenomen. Met artikel 14 vervalt die verplichting. 
Artikel 15  
De inwerkingtreding van de Wet eindtoetsing PO voor het speciaal 
basisonderwijs en het speciaal onderwijs is voorzien voor een aantal jaar 
na inwerkingtreding van de wet voor het regulier basisonderwijs. Dat 
betekent dat de bepalingen in dit besluit ook pas vanaf de inwerking-
treding van de Wet eindtoetsing PO voor het speciaal basisonderwijs en 
het speciaal onderwijs van toepassing kan zijn op die soorten onderwijs. 
Ook als de Wet eindtoetsing PO nog niet van toepassing is op het 
speciaal basisonderwijs en het speciaal onderwijs, kunnen bevoegde 
gezagsorganen in die sectoren er wel vrijwillig voor kiezen om de 
eindtoets bij (een deel van) hun leerlingen af te nemen. Zo kunnen 
scholen en leerlingen ervaring opdoen met het toetsen. Wanneer een 
bevoegd gezag beslist om de leerlingen een eindtoets af te laten leggen, 
dan wordt die wel overeenkomstig de Wet eindtoetsing PO en het 
onderhavige besluit afgenomen. 
Staatsblad 2014 000 37

