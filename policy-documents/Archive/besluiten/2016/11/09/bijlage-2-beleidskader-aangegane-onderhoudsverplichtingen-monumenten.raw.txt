EDOC 1091450 
CONCEPT 
-1- 
 
Besluit van de Minister van Onderwijs, Cultuur en Wetenschap van […], 
nr. [ …], houdende vaststelling van beleidsregels en een subsidieplafond inzake de 
subsidie voor rijksmonumentenonderhoud bij reeds aangegane 
onderhoudsverplichtingen (Besluit vaststelling beleidskader inzake subsidie voor 
rijksmonumentenonderhoud bij aangegane onderhoudsverplichtingen) 
 
De Minister van Onderwijs, Cultuur en Wetenschap, 
 
Gelet op artikel 7.1, eerste lid, juncto artikel 7.7, tweede lid, van de Erfgoedwet en de artikelen 1.3 
en 2.1 van de Kaderregeling subsidies OCW, SZW en VWS; 
 
Besluit: 
 
Artikel 1. Vaststellen beleidskader 
Het beleidskader inzake subsidie voor rijksmonumentenonderhoud bij reeds aangegane 
onderhoudsverplichtingen wordt vastgesteld overeenkomstig de bijlage bij dit besluit. 
 
Artikel 2. Subsidieplafond 
Voor subsidieverlening op grond van dit besluit is een bedrag van ten hoogste  
€ 25 miljoen beschikbaar. 
 
Artikel 3. Inwerkingtreding en vervaldatum 
1. Indien het bij koninklijke boodschap van 20 september 2016 ingediende voorstel van wet, 
houdende wijziging van de Wet inkomstenbelasting 2001 met het oog op afschaffing van de aftrek 
van uitgaven voor monumentenpanden en de aftrek van scholingsuitgaven (Wet fiscale 
maatregelen rijksmonumenten en scholing), Kamerstukken II 2016/17, 34 556, nr. 2, tot wet is of 
wordt verheven en die wet in werking treedt, treedt dit besluit op hetzelfde tijdstip in werking. 
2. Dit besluit vervalt met ingang van 1 januari 2018. 
 
Artikel 4. Citeertitel 
Dit besluit wordt aangehaald als: Besluit vaststelling beleidskader inzake subsidie op 
rijksmonumentenonderhoud bij aangegane onderhoudsverplichtingen. 
 
 
Dit besluit zal met de bijlage in de Staatscourant worden geplaatst. 
 
De Minister van Onderwijs, Cultuur en Wetenschap, 
 
 
 
 
 
dr. Jet Bussemaker 
 

EDOC 1091450 
CONCEPT 
-3- 
 
4. Uitvoerder  
1
Dit beleidskader wordt uitgevoerd door Dus-I of RVO. Bij de uitvoering controleert de Stichting 
Nationaal Restauratiefonds (hierna: het NRF) of de aangeleverde stukken volledig zijn (zie punt 7). 
 
5. Subsidiabele kosten en hoogte subsidie 
Subsidiabel zijn alleen de kosten die aftrekbaar zouden zijn geweest op grond van het besluit van 7 
maart 2016 inzake de aftrek van uitgaven voor monumentenpanden (Staatscourant 2016, nr. 
13309). Subsidiabel zijn bovendien enkel de kosten die voortvloeien uit aangegane verplichtingen, 
op basis van gerechtvaardigde verwachtingen over de fiscale aftrek. Met andere woorden: alleen 
de te maken kosten die daadwerkelijk voor fiscale aftrek in aanmerking zouden zijn gekomen zijn 
subsidiabel, en enkel indien die kosten op basis van gerechtvaardigde verwachtingen over de 
fiscale aftrek – omdat op basis van gerechtvaardigde verwachtingen verplichtingen zijn aangegaan 
– zullen worden gemaakt. De subsidie bedraagt een vast percentage van 40% van deze 
subsidiabele kosten.  
Bij de fiscale aftrek kan maximaal 80% van de onderhoudskosten als aftrekpost worden 
opgevoerd. Gemiddeld wordt voor deze projecten 50% (hoogste schijf) via de belastingteruggave 
vergoed. Netto is de teruggave fiscaal dus 40% van de onderhoudskosten en dat percentage is 
daarom in de overgangsregeling opgenomen. Alle kosten die worden gemaakt vanaf 1 januari 
2017, komen voor subsidie in aanmerking. De subsidie kan dus worden verleend voor een langere 
periode dan een jaar. Als dat het geval is, zal bij beschikking worden voorzien in 
voortgangsrapportages die dan vereist zijn. Ook zal bij beschikking een afwijkend voorschotregime 
kunnen worden bepaald. 
 
Indien op basis van een BBM-verklaring reeds eerder kosten zijn afgetrokken, zijn die kosten 
uiteraard niet subsidiabel. In zijn aanvraag zal de aanvrager moeten verklaren welke kosten reeds 
in voorgaande jaren zijn afgetrokken op basis van een eerder verkregen BBM-verklaring. 
 
Indien voor de subsidiabele kosten ook een andere subsidie is verleend (bijvoorbeeld op grond van 
de Subsidieregeling instandhouding monumenten of de Subsidieregeling stimulering 
herbestemming monumenten), wordt het bedrag van deze subsidie daarmee verrekend. Met 
andere woorden, op de subsidiabele kosten, waarvoor op grond van dit beleidskader 40% subsidie 
zou worden verstrekt, worden andere subsidies, die voor dezelfde kosten zijn verstrekt, in 
mindering gebracht.  
 
6. Aanvraag tot subsidieverlening 
Monumenteigenaren kunnen van 1 januari 2017 tot en met 28 februari 2017 een aanvraag 
indienen. De aanvraag kan elektronisch worden ingediend bij de uitvoerder met gebruikmaking van 
het formulier dat is bekendgemaakt op de website www.rijksoverheid.nl/kaderregeling-subsidies-
ocw-szw-vws.  
 
In de aanvraag dient door de rijksmonumenteneigenaar te worden aangetoond dat hij subsidiabele 
kosten zal maken op basis van reeds aangegane verplichtingen (zie punt 5). Daarbij dient de 
hoogte van deze kosten te worden aangetoond. Hij dient dit te doen door aan het activiteitenplan, 
bedoeld in artikel 3.4 van de Kaderregeling, de volgende stukken toe te voegen: 
 
Indien de subsidiabele kosten van het rijksmonumentenonderhoud met een lening worden 
gefinancierd: 
 
 stukken waaruit blijkt dat vóór 20 september 2016 op basis van gerechtvaardigde 
verwachtingen over de fiscale aftrek is aangevangen met de voorbereidingen van het 
betreffende rijksmonumentenonderhoud; en 
 de vóór 1 januari 2017 gesloten overeenkomst van lening.  
 
                                                
1
 Op dit moment wordt nog overleg gevoerd over welke uitvoeringsinstantie de uitvoering van dit beleidskader 
op zich zal nemen. Theoretisch mogelijk zijn bijvoorbeeld NRF, RCE, DUO, RVO en DUS-I. 

EDOC 1091450 
CONCEPT 
-5- 
 
 
11. Bevoorschotting en ambtshalve vaststelling 
Bij (al dan niet gedeeltelijke) toewijzing van de aanvraag tot verlening geldt het volgende. 
De bedragen in dit beleidskader worden gehanteerd in het Uniform subsidiekader dat is opgenomen 
in de Aanwijzingen voor subsidieverstrekking. 
 
Wanneer de subsidie minder dan € 25.000,- bedraagt, wordt een voorschot van 100% verstrekt. 
en wordt de subsidie ambtshalve vastgesteld binnen 22 weken na afloop van de datum waarop de 
activiteiten waarvoor de subsidie is verleend, zijn verricht. In dit geval hoeft de 
monumenteneigenaar dan ook geen aanvraag tot vaststelling in te dienen.  
 
Wanneer de subsidie meer dan € 25.000,- bedraagt, wordt de subsidie na verlening niet 
ambtshalve vastgesteld. In dit geval moet de monumenteneigenaar voor de uitbetaling van de 
subsidie dan ook een aanvraag tot vaststelling indienen. Deze aanvraag dient te worden ingediend 
binnen 22 weken na de datum waarop de activiteiten waarvoor subsidie is verleend (ingevolge de 
verleningsbeschikking) uiterlijk moeten zijn verricht. In dit geval geldt dat een voorschot (van 
30%) wordt verstrekt nadat de omgevingsvergunning is verleend, en nadat de 
rijksmonumenteneigenaar daarvan een afschrift aan de uitvoerder heeft gezonden. Op twee latere 
momenten zal, afhankelijk van de van de looptijd van de activiteiten, nogmaals 30% voorschot 
worden verstrekt. Bij de vaststelling zal de resterende 10% worden betaald. 
 
12. Vaststelling en verantwoording 
Als vermeld hoeft enkel indien de subsidie meer dan € 25.000,- bedraagt een aanvraag tot 
vaststelling te worden ingediend. De verantwoording bij de aanvraag tot vaststelling bestaat in dat 
geval voor subsidie tot € 125.000,- uit een activiteitenverslag, en voor subsidie boven € 125.000,- 
een activiteitenverslag én een financieel verslag (zie hieromtrent nader artikel 7.6, respectievelijk 
artikel 7.8 van de Kaderregeling). De aanvraag kan elektronisch worden ingediend bij de uitvoerder 
met gebruikmaking van het formulier dat is bekendgemaakt op de website 
www.rijksoverheid.nl/kaderregeling-subsidies-ocw-szw-vws. 
Uiteraard zal de subsidie lager worden vastgesteld dan verleend, voor zover activiteiten niet 
worden uitgevoerd. 
 
Ook voor subsidie van minder dan € 25.000,- kan controle plaatsvinden of de werkzaamheden 
daadwerkelijk zijn uitgevoerd. In dit geval dient (ingevolge artikel 7.4 van de Kaderregeling) de 
subsidieontvanger op verzoek van de uitvoerder, namens de Minister aan te tonen dat de 
activiteiten waarvoor de subsidie is verleend zijn verricht.  
 
13. Caribisch Nederland 
Dit beleidskader heeft geen betrekking op Caribisch Nederland.  
 
14. Administratieve lasten 
2
[…] 
 
15. Uitvoeringstoets 
3
[…] 
 
16. Inwerkingtreding 
Dit besluit en het bijgesloten beleidskader treedt tegelijkertijd met de Wet fiscale maatregelen 
4
rijksmonumenten en scholing in werking. Het besluit vervalt met ingang van 1 januari 2018. Het 
besluit en het beleidskader blijven echter de grondslag bieden voor het rechtmatig afhandelen van 
gevestigde aanspraken en voor het afleggen van verantwoording.  
 
                                                
2
 Deze paragraaf zal nog worden ingevuld. 
3
 Deze paragraaf zal nog worden ingevuld.  
4
 Voorstel van wet, houdende wijziging van Wet inkomstenbelasting 2001 met het oog op afschaffing van de 
aftrek van uitgaven voor monumentenpanden en de aftrek van scholingsuitgaven (Wet fiscale maatregelen 
rijksmonumenten en scholing), Kamerstukken II 2016/17, 34 556, nr. 2. 

