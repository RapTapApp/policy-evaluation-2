EDOC 1091575 
CONCEPT 
-1- 
 
Besluit van de Minister van Onderwijs, Cultuur en Wetenschap van […], 
nr. [ …], houdende vaststelling van beleidsregels en een subsidieplafond inzake de 
subsidie voor sober en doelmatig rijksmonumentenonderhoud (Besluit vaststelling 
beleidskader inzake subsidie voor sober en doelmatig rijksmonumentenonderhoud) 
 
De Minister van Onderwijs, Cultuur en Wetenschap, 
 
Gelet op artikel 7.1, eerste lid, juncto artikel 7.7, tweede lid, van de Erfgoedwet en de artikelen 1.3 
en 2.1 van de Kaderregeling subsidies OCW, SZW en VWS; 
 
Besluit: 
 
Artikel 1. Vaststellen beleidskader 
Het beleidskader inzake subsidie voor sober en doelmatig rijksmonumentenonderhoud wordt 
vastgesteld overeenkomstig de bijlage bij dit besluit. 
 
Artikel 2. Subsidieplafond 
Voor subsidieverlening op grond van dit besluit is een bedrag van ten hoogste € 11 miljoen per jaar 
beschikbaar. 
 
Artikel 3. Inwerkingtreding en vervaldatum 
1. Indien het bij koninklijke boodschap van 20 september 2016 ingediende voorstel van wet, 
houdende wijziging van de Wet inkomstenbelasting 2001 met het oog op afschaffing van de aftrek 
van uitgaven voor monumentenpanden en de aftrek van scholingsuitgaven (Wet fiscale 
maatregelen rijksmonumenten en scholing), Kamerstukken II 2016/17, 34 556, nr. 2, tot wet is of 
wordt verheven en die wet in werking treedt, treedt dit besluit op hetzelfde tijdstip in werking. 
2. Dit besluit vervalt met ingang van 1 januari 2020. 
 
Artikel 4. Citeertitel 
Dit besluit wordt aangehaald als: Besluit vaststelling beleidskader inzake subsidie voor sober en 
doelmatig rijksmonumentenonderhoud. 
 
 
Dit besluit zal met de bijlage in de Staatscourant worden geplaatst. 
 
De Minister van Onderwijs, Cultuur en Wetenschap, 
 
 
 
 
 
dr. Jet Bussemaker 
 
  

EDOC 1091575 
CONCEPT 
-3- 
 
In aanmerking voor subsidie komen de kosten die door eigenaren van rijksmonumenten met een 
woonfunctie zijn gemaakt voor sober en doelmatig onderhoud van dat rijksmonument. Kosten die 
ter zake van doe-het-zelf-werk worden gemaakt zijn niet subsidiabel. 
 
Om te bepalen wat als sober en doelmatig onderhoud wordt aangemerkt wordt aangesloten bij de 
bijlage van de Sim. Met andere woorden: enkel de kosten die op basis van de bijlage van de Sim 
bij de toepassing van die regeling subsidiabel zouden zijn, zijn subsidiabel op grond van dit 
beleidskader. In de bijlage bij de Sim wordt heel concreet aangegeven welke werkzaamheden 
subsidiabel zijn en dat die gericht op maximaal behoud van aanwezige monumentale waarden, in 
het bijzonder historische materialen en constructies Ook werkzaamheden gericht op het voorkomen 
van verval of het voorkomen van vervolgschade zijn subsidiabel. Denk daarbij aan schilderwerk, 
herstel van voegen, het repareren of vervangen van goten en afvoeren, Het vervangen van kapotte 
dakpannen of het herstel van scheuren in het buiten pleisterwerk.   
Tevens geldt dat enkel de kosten die in de jaren 2017 en 2018 worden gemaakt subsidiabel zijn 
(als voormeld zal met ingang van 2019 een herijking van het financieringsstelsel voor de 
monumentenzorg plaatsvinden). Per jaar kan voor een maximum van € 10.000,- aan subsidiabele 
kosten subsidie worden aangevraagd. Subsidieaanvragen waarbij de subsidiabele kosten lager zijn 
dan € 2.000,- komen niet voor subsidie in aanmerking. 
 
De subsidie bedraagt 25% van de subsidiabele kosten. Dit betekent dat per jaar voor een 
maximum van € 2.500,- aan subsidie kan worden verstrekt. Andersom geldt, omdat subsidiabele 
kosten lager dan € 2.000,- niet voor subsidie in aanmerking komen, dat de subsidie per jaar niet 
minder kan bedragen dan € 500,-.  
 
Indien voor de subsidiabele kosten ook een andere subsidie is verleend wordt het bedrag van deze 
subsidie daarmee verrekend.  
 
6. Subsidieaanvraag 
Aanvragers kunnen eenmaal een aanvraag indienen in de periode van 1 januari tot en met 28 
februari, volgend op het jaar waarin de subsidiabele kosten zijn gemaakt (1 januari tot en met 28 
februari 2018, respectievelijk 2019). Een aanvraag kan elektronisch worden ingediend bij de 
uitvoerder met gebruikmaking van het formulier dat is bekendgemaakt op de website 
www.rijksoverheid.nl/kaderregeling-subsidies-ocw-szw-vws.  
 
Hoewel slechts eenmaal een aanvraag kan worden gedaan, kunnen in die aanvraag 
vanzelfsprekend wel kosten voor meerdere werkzaamheden aan het monument in het 
(voorafgaande) subsidiejaar worden opgenomen. Hierbij geldt uiteraard dat een maximum van  
€ 10.000,- aan subsidiabele kosten per jaar voor subsidie in aanmerking komt (zie punt 5). 
 
In de subsidieaanvraag moet door de aanvrager aan de hand van een activiteitenverslag en een 
opgave van het totaal van de gemaakte subsidiabele kosten worden aangetoond dat de activiteiten 
waarvoor de subsidie wordt aangevraagd, zijn verricht (zie artikel 7.3 van de Kaderregeling). Bij 
het activiteitenverslag moeten stukken worden gevoegd waaruit blijkt dat de subsidiabele kosten 
zijn gemaakt (bijvoorbeeld facturen van aannemers, loodgieters, etc.). Het gaat bij de in te dienen 
facturen e.d. om algemene rekeningen. Bij de subsidieaanvraag hoeft door de aanvrager geen 
begroting te worden meegezonden.  
Deze wijze van subsidieverstrekking is gebruikelijk voor alle subsidie tot € 25.000. Ook de Sim 
kent deze variant. Dit bedrag van € 25.000 wordt gehanteerd in het Uniform subsidiekader dat is 
opgenomen in de Aanwijzingen voor subsidieverstrekking. 
 
Bij een ongenoegzame aanvraag wordt de aanvrager met inachtneming van artikel 4:5 van de 
Algemene wet bestuursrecht in de gelegenheid gesteld om zijn aanvraag aan te vullen. De datum 
van ontvangst van de volledige aanvraag is bepalend voor de volgorde van binnenkomst.  
 
Volledigheidshalve wordt vermeld dat de aanvrager ingevolge artikel 3.6 van de Kaderregeling de 
verplichting heeft bij zijn aanvraag mededeling te doen van andere door hem voor dezelfde 

