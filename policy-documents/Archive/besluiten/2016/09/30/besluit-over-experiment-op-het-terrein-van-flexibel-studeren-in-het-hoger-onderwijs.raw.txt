 
Besluit van …  
tot wijziging van het Besluit experimenten flexibel hoger onderwijs in verband 
met de introductie van een experiment op het terrein van flexibel studeren in 
het hoger onderwijs 
 
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx, directie Wetgeving en Juridische Zaken, gedaan in overeenstemming met Onze 
Minister van Economische Zaken; 
 
Gelet op artikel 1.7a, eerste en tweede lid, van de Wet op het hoger onderwijs en 
wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken, uitgebracht in overeenstemming 
met Onze Minister van Economische Zaken;  
 
Hebben goedgevonden en verstaan: 
 
 
 
Artikel I Wijziging van het Besluit experimenten flexibel hoger onderwijs  
 
Het Besluit experimenten flexibel hoger onderwijs wordt als volgt gewijzigd: 
 
A 
 
Na artikel 1, onderdeel bb, worden twee onderdelen toegevoegd, luidende: 
 
cc. experiment flexstuderen: experiment als bedoeld in artikel 17b; 
dd: studiejaar: tijdvak dat begint op 1 september en eindigt op 31 augustus van het 
daaropvolgende jaar. 
 
B 
 
B7511.K-1 

 
 
 
H 
 
Na hoofdstuk 2 wordt een nieuw hoofdstuk 2a ingevoegd, luidende: 
 
Hoofdstuk 2a. Experiment flexstuderen 
 
Artikel 17a. Experiment flexstuderen; bijzondere begripsbepaling. 
 
In dit hoofdstuk wordt verstaan onder deelnemende instelling: een universiteit als 
bedoeld in de onderdelen a en b van de bijlage behorende bij de wet, of een hogeschool 
als bedoeld in onderdeel g van die bijlage, die deelneemt aan het experiment 
flexstuderen. 
 
Artikel 17b. Experiment flexstuderen; inhoud 
 
1. Een deelnemende instelling kan een student die is ingeschreven voor een voltijdse 
bachelor- of masteropleiding of een Ad-programma de mogelijkheid bieden die opleiding, 
het Ad-programma, of een deel daarvan, flexibel te volgen, waarbij  
a. de hoogte van het collegegeld wordt bepaald door de omvang van het 
onderwijs dat de student van plan is te volgen, en 
b. de student uitsluitend het onderwijs volgt waarvoor hij collegegeld betaalt.  
2. Aan het experiment kunnen uitsluitend studenten deelnemen die het volledig wettelijk 
collegegeld als bedoeld in artikel 7.45a van de wet verschuldigd zijn en die, voor zover 
het studenten aan een bacheloropleiding betreft, bij de desbetreffende opleiding hun 
propedeutisch examen als bedoeld in artikel 7.8, derde lid, van de wet hebben behaald 
of bij de desbetreffende opleiding geen afwijzing hebben ontvangen als bedoeld in artikel 
7.8b, derde lid, van de wet. 
3. Het collegegeldtarief voor het volgen van onderwijs, bedoeld in het eerste lid, 
bedraagt voor onderwijs met een studielast van één studiepunt, het bedrag van het 
wettelijk collegegeld, geldend voor het desbetreffende studiejaar, gedeeld door 60 en 
vermeerderd met 15 procent van dat breukdeel. 
 
Artikel 17c. Experiment flexstuderen; omvang 
 
1. Een deelnemende instelling laat in een studiejaar niet meer studenten toe tot het 
experiment flexstuderen dan 10 procent van het totaal aantal studenten dat in het 
daaraan voorafgaande studiejaar per 1 oktober was ingeschreven bij alle voltijdse 
opleidingen van die instelling.  
2. Per studiejaar laat een deelnemende instelling maximaal 1000 nieuwe studenten toe 
tot het experiment flexstuderen. 
3. Vanaf het studiejaar 2021-2022 kunnen studenten niet meer voor de eerste keer 
deelnemen aan het experiment flexstuderen. 
 
Artikel 17d. Experiment flexstuderen; duur 
 
Het experiment flexstuderen duurt van 1 september 2017 tot 1 september 2023, tenzij 
Onze Minister een besluit neemt als bedoeld in artikel 17h, tweede lid. 
 
Artikel 17e. Experiment flexstuderen; doel 
 
Met het experiment flexstuderen wordt beoogd te onderzoeken of het aanbieden van 
hoger onderwijs als bedoeld in artikel 17b leidt tot een toegankelijker aanbod van 
B7511.K-1 

 
 
1. Onze Minister neemt binnen zes weken gelijktijdig een besluit over de voor 1 maart 
2017 ingediende aanvragen tot deelname aan het experiment flexstuderen. 
2. Onverminderd het derde tot en met vijfde lid verleent Onze Minister uitsluitend 
toestemming voor deelname aan het experiment flexstuderen, indien de aanvraag het 
doel, bedoeld in artikel 17e, in voldoende mate ondersteunt. 
3. Toestemming wordt geweigerd, indien uit de aanvraag niet blijkt dat het bevoegde 
medezeggenschapsorgaan, bedoeld in artikel 3, vierde en vijfde lid, heeft ingestemd met 
het voornemen tot deelname aan het experiment flexstuderen. 
4. Toestemming kan worden geweigerd, indien honorering van de aanvraag in verband 
met de wenselijke omvang van het experiment flexstuderen de uitvoerbaarheid daarvan 
ernstig zou bemoeilijken.  
5. Bij het besluit tot verlening van toestemming en in voorkomend geval bij het 
selecteren van deelnemende instellingen betrekt Onze Minister de variëteit van de 
ingediende plannen en de mate waarin de plannen zijn uitgewerkt. 
 
Artikel 17l. Experiment flexstuderen; voorwaarde voor uitvoering 
 
Bij onvoldoende belangstelling voor deelname aan het experiment flexstuderen of indien 
er onvoldoende voor het doel, bedoeld in artikel 17e, geschikte plannen zijn ingediend, 
kan Onze Minister besluiten het experiment flexstuderen niet uit te voeren. 
 
Artikel 17m. Experiment flexstuderen; rechten en verplichtingen van de 
student 
 
1. Deelname aan het experiment flexstuderen geeft de student uitsluitend het recht: 
deel te nemen aan het onderwijs waarvoor hij overeenkomstig artikel 17b betaalt, 
tentamens af te leggen van de onderwijseenheden waarvoor hij overeenkomstig artikel 
17b betaalt en in voorkomend geval examens af te leggen. Artikel 7.48 van de wet is 
niet van toepassing.  
2. De student die deelneemt aan het experiment flexstuderen, kan gedurende het 
studiejaar volgens door de instelling vastgestelde regels van procedurele aard alsnog 
kiezen voor het volgen van voltijds onderwijs tegen volledig wettelijk collegegeld. In dat 
geval betaalt de student het resterende deel van het wettelijk collegegeld naar rato van 
de omvang van het resterende deel van het desbetreffende studiejaar. In een studiejaar 
betaalt de deelnemende student in totaal niet meer dan het bedrag van het wettelijk 
collegegeld, geldend voor het desbetreffende studiejaar vermeerderd met 15 procent 
van dat bedrag. 
3. Een student die deelneemt aan het experiment flexstuderen verstrekt desgevraagd 
nadere informatie aan de deelnemende instelling waar hij is ingeschreven in verband 
met de deelname aan het experiment flexstuderen door de instelling en de monitoring, 
evaluatie en effectmeting van het experiment flexstuderen door Onze Minister. 
 
Artikel 17n. Experiment flexstuderen; bevoegdheden van het instellingsbestuur 
 
1. Met inachtneming van dit besluit richt het bestuur van een deelnemende instelling het 
experiment flexstuderen naar eigen inzicht in. 
2. Het bestuur van een deelnemende instelling kan in verband met de uitvoering van het 
experiment flexstuderen afwijken van de verplichting jegens een deelnemende student 
tot het bieden van financiële ondersteuning, bedoeld in de artikelen 7.51 tot en met 
7.51i van de wet, indien die ondersteuning in verband met de deelname van de student 
aan het experiment flexstuderen niet nodig is.  
B7511.K-1 

 
 
Na hoofdstuk 6 van het Uitvoeringsbesluit WHW 2008 wordt een nieuw hoofdstuk 6A 
ingevoegd, luidende: 
 
Hoofdstuk 6A. Experimenten. 
 
Artikel 6.6. Experiment flexstuderen. 
 
Van 1 september 2017 tot en met 31 augustus 2023 wordt onder “opleiding van eerste 
inschrijving” begrepen: 
1° opleiding waarvoor een student het collegegeld, bedoeld in de artikelen 7.43, 
eerste lid, van de wet, is verschuldigd en waarvoor geen vermindering of 
vrijstelling van het betalen van collegegeld op grond van de wet is verkregen, 
tenzij er sprake is van een vermindering als bedoeld in artikel 7.48, derde en 
vierde lid, of, 
2° opleiding waarvoor een persoon die het collegegeld, bedoeld in artikelen 7.43, 
tweede lid of 7.44 van de wet is verschuldigd, zich als eerste heeft ingeschreven; 
3° opleiding of Ad-programma waarvoor een student collegegeld als bedoeld in 
artikel 17b van het Besluit experimenten flexibel hoger onderwijs heeft betaald. 
 
Artikel III Inwerkingtreding 
 
Dit besluit treedt in werking met ingang van de dag na de datum van uitgifte van het 
Staatsblad waarin het wordt geplaatst. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
De Minister van Onderwijs,  
Cultuur en Wetenschap, 
 
 
 
 
 
  
  
B7511.K-1 

 
 
studentenvoorzieningen en heeft hij recht op studiebegeleiding. Daardoor blijft hij 
binding met de opleiding behouden. 
 
2. Inhoud van dit besluit 
 
In dit besluit wordt het nieuwe experiment op het terrein van flexibilisering van het 
voltijdse hoger onderwijs vormgegeven. Artikel 1.7a, eerste en tweede lid, van de Wet 
op het hoger onderwijs en wetenschappelijk onderzoek (WHW) vormt de juridische basis 
voor het experiment “flexstuderen”. 
  
Artikel 1.7a van de WHW verlangt dat een experiment waarbij wordt afgeweken van die 
wet op het niveau van een algemene maatregel van bestuur wordt geregeld. Daarin 
dienen in ieder geval de volgende aspecten te worden geregeld:  
a. het doel van het experiment, 
b. op welke wijze van welke artikelen van de wet wordt afgeweken, 
c. de duur van het experiment, en 
d. op welke wijze en aan de hand van welke criteria de met het experiment beoogde 
effecten worden geëvalueerd. 
 
Omdat het experiment flexstuderen de flexibilisering van het hoger onderwijs als 
onderwerp heeft, hoort het thuis bij de drie andere experimenten die zijn gestart naar 
aanleiding van het advies van de commissie Rinnooy Kan, en die zijn opgenomen in het 
Besluit experimenten flexibilisering hoger onderwijs. Gedoeld wordt op het experiment 
leeruitkomsten, dat het verzorgen van hoger onderwijs in de vorm van leeruitkomsten 
betreft, het experiment accreditatie onvolledige opleidingen, dat het mogelijk maakt ook 
een deel van een opleiding te laten accrediteren en het experiment educatieve module, 
dat meer flexibiliteit aanbrengt in de route naar het leraarschap. Vanwege de 
inhoudelijke verwantschap is er voor gekozen aan het Besluit experimenten 
flexibilisering hoger onderwijs een nieuw hoofdstuk toe te voegen. Daarbij is de 
structuur van het te wijzigen besluit zoveel mogelijk overgenomen. In het nieuwe 
hoofdstuk 2a worden 15 nieuwe artikelen geïntroduceerd, waarin het experiment 
flexstuderen wordt vormgegeven.  
 
In geval van het experiment flexstuderen wordt afgeweken van artikel 7.34. eerste lid, 
onderdelen a en b, van de WHW waarin is geregeld waarop een student als gevolg van 
zijn inschrijving recht heeft. De inschrijving als student geeft op grond van artikel 7.34, 
eerste lid, onderdelen a en b, de volgende rechten:  
a. aan het initieel onderwijs van de instelling deel te nemen, behoudens de bevoegdheid 
van het instellingsbestuur van een universiteit, hogeschool of levensbeschouwelijke 
universiteit in geval van toepassing van de artikelen 6.7a, 7.9, eerste lid, 7.30a, derde 
lid, 7.30b, eerste lid, 7.42a, 7.53, derde lid, 7.56 of 7.57h anders te beslissen, 
b. de tentamens af te leggen van de onderwijseenheden behorend tot de opleiding, 
alsmede de examens af te leggen van die opleiding. 
Genoemde rechten worden in dit experiment beperkt tot die onderdelen van de opleiding 
die de student daadwerkelijk wenst te volgen en waarvoor hij heeft betaald. Dit is in 
zekere zin de kern van het experiment. Ook wordt afgeweken van de artikelen die 
regelen dat een student die aanspraak maakt op wettelijk collegegeld, voor het volgen 
van een voltijdse opleiding het volledige wettelijke collegegeld is verschuldigd. In het 
kader van dit experiment wordt de omvang van die verplichting immers bepaald door de 
omvang van het onderwijs waarvoor de student betaalt.  
 
Het experiment flexstuderen is geen experiment op het terrein van de inrichting van 
opleidingen. Het gaat om “reguliere” voltijdse opleidingen die qua inhoud niet 
B7511.K-1 

 
 
aan een onderwijsaanbod dat beter aansluit bij de specifieke behoeften van de student, 
zodat iedere student het beste uit zichzelf kan halen. Flexstudenten kunnen leren hun 
studie te combineren met andere activiteiten en hun studie in te passen in hun leven, 
ongeacht belemmerende factoren. De verwachting is dat studenten deze studiehouding - 
die ook goed past bij “een leven lang leren” - door flexstuderen tijdens hun initiële 
opleiding kunnen aanleren. 
 
Omdat studenten beter in staat worden gesteld hun nevenactiviteiten te combineren met 
hun studie, profiteren ze van de ontwikkelingsmogelijkheden die dat hen biedt. De 
medestudenten profiteren wanneer studenten de ervaring en kennis die zij naast hun 
studie opdoen kunnen gebruiken in de collegezaal. Dit kan de verbinding tussen het 
hoger onderwijs en de samenleving ten goede komen.  
 
In het experiment wordt daarnaast onderzocht of studenten behorende tot de doelgroep 
minder uitvallen dan nu het geval is. Het experiment kan er immers toe leiden dat 
studenten minder snel geneigd zullen zijn (tijdelijk) te stoppen met studeren en vaker 
een diploma halen.  
 
Ook wordt beoogd met het experiment uit te zoeken of flexstuderen doelmatig is. Zo zal 
uit het experiment moeten blijken of het financieel houdbaar is te investeren in deze 
vorm van flexibilisering en of het praktisch en organisatorisch voor de instelling haalbaar 
is, mede in relatie tot de uitvoeringslasten (bij onder andere DUO, Studielink en 
instellingen) en de administratieve lasten. Het voorgaande is van belang in geval van 
omzetting in een bestendige regeling in de toekomst. 
 
 
5. Hoofdlijnen van het experiment flexstuderen 
 
Het experiment flexstuderen voorziet er in dat het voor een (beperkte) groep 
voltijdstudenten aan deelnemende instellingen mogelijk wordt om collegegeld te betalen 
op basis van het aantal vakken dat zij van plan is te volgen. Het wettelijk collegegeld 
wordt voor deze “flexstudent” per studiepunt berekend. De flexstudent behoudt zijn 
eventuele aanspraak op studiefinanciering. Zo ontstaat er meer ruimte voor de student 
om een voltijdstudie te combineren met (tijdelijke) andere activiteiten, zoals 
bestuurswerk, topsport, werk, een eigen onderneming of zorgtaken. Ook handicap en 
(chronische) ziekte kunnen een reden zijn om (tijdelijk) op een lager tempo te studeren. 
De aan het experiment deelnemende instellingen zijn vrij om het experiment nader in te 
vullen binnen de kaders van dit besluit. 
 
 Selectiecriteria deelnemende instellingen 
 
Het is de bedoeling dat het experiment een beperkte schaal heeft omwille van de 
uitvoerbaarheid en beheersbaarheid en om te voorkomen dat voor het experiment de 
rijksbekostingssystematiek ingrijpend moet worden gewijzigd. Gedacht wordt aan drie 
hogescholen en drie universiteiten. Hiervan kan tot op zekere hoogte afgeweken worden 
in verband met het aantal aanmeldingen.  
 
Indien zich meer instellingen aanmelden dan wenselijk gezien de uitvoerbaarheid, vindt 
selectie plaats. De minister neemt gelijktijdig een besluit over de ingediende aanvragen, 
dit zal binnen zes weken na de uiterlijke datum waarop aanvragen kunnen worden 
ingediend (1 maart) plaatsvinden. De minister zal bij de selectie rekening houden met 
variëteit (qua deelnemende instellingen, qua ingediende plannen en qua doelgroepen 
waarop de plannen zich richten). Ook zal de mate waarin het plan door de 
B7511.K-1 

 
 
resultaten. Mits de student zijn inschrijving voortzet onder de voorwaarden die 
voortvloeien uit zijn gewijzigde situatie, kan de student zijn studie en de vakken 
waarmee hij als flexstudent bezig was voortzetten. Hij is dan weer regulier student en 
heeft de rechten die uit zijn inschrijving voortvloeien zoals omschreven in artikel 7.34 
WHW. De student betaalt dan weer het reguliere collegegeldtarief (afhankelijk van diens 
situatie volledig wettelijk of instellingscollegegeld of gedeeltelijk wettelijk collegegeld) en 
niet langer het flextarief. 
 
De deelnemende instelling stelt vast hoeveel flexstudenten zij per jaar toelaat. Dit aantal 
mag per instelling echter niet meer zijn dan 10% van het totaal aantal voltijdstudenten 
aan de instelling in het voorafgaande jaar, per 1 oktober, met een maximum van 1.000. 
Het staat de deelnemende instelling vrij om minder dan 1.000 studenten per jaar toe te 
laten tot het experiment. Door deze maximering blijft het een overzichtelijk en 
beheersbaar experiment. 
De instellingsregels kunnen ruimte bieden voor flexstuderen gedurende meerdere jaren. 
Stel dat aan een instelling in het eerste jaar van het experiment 1.000 flexstudenten 
deelnemen, dan mogen in het tweede studiejaar daar bovenop maximaal 1.000 nieuwe 
flexstudenten worden toegelaten.  
 
Samengevat: de deelnemende instelling kan, met inachtneming van het voorgaande, 
zelf een keuze maken met betrekking tot het aantal studenten dat zij toelaat tot het 
experiment. Ook is zij vrij om vast te stellen op welke wijze studenten zich kunnen 
aanmelden voor flexstuderen, hoe de selectie wordt geregeld (op volgorde van 
inschrijving of anders), aan welke criteria studenten moeten voldoen om te kunnen 
flexstuderen en welke overige voorwaarden voor flexstuderen de instelling hanteert.  
 
 Verschuldigd collegegeld 
 
Het verschuldigde collegegeld wordt berekend per studiepunt, oftewel, het wettelijk 
collegegeld gedeeld door 60. Vanwege de extra lasten voor de instelling, die aan deze 
wijze van collegegeldheffing verbonden zullen zijn, wordt een opslag van 15% over het 
aldus berekende bedrag toegepast. Dit percentage, dat zijn oorsprong vindt in het 
oorspronkelijke plan van de LSVb, wordt redelijk gevonden door de 
studentenorganisaties en realistisch bevonden door de instellingen die reeds betrokken 
zijn. Het collegegeld voor flexstuderen per studiepunt is dus het wettelijk collegegeld 
gedeeld door 60 vermeerderd met 15%. De student betaalt voor één studiejaar nooit 
meer dan het wettelijk collegegeld plus 15%. 
 
 Verdere spelregels voor flexstuderen 
 
De student die wil flexstuderen schrijft zich bij een deelnemende instelling op de 
reguliere wijze in als voltijdstudent voor een studiejaar. Bij de instelling meldt hij zich 
volgens de door de instelling vastgestelde procedure aan voor flexstuderen. De instelling 
maakt tijdig aan de studenten bekend op welke wijze de student zich dient aan te 
melden voor flexstuderen en – in voorkomend geval - op welke wijze en gronden hij 
hiervoor door de instelling wordt geselecteerd. Het is aan de deelnemende instelling om 
te bepalen gedurende hoeveel jaar een student mag flexstuderen en of een flexstudent 
die stopt met flexstuderen en verder gaat in voltijd of deeltijd het recht heeft om zonder 
nieuwe aanmelding op een later tijdstip in zijn studie weer verder te gaan als 
flexstudent. De instelling kan vaststellen of aanmelding voor flexstuderen alleen met 
ingang van een nieuw studiejaar mogelijk is, of dat er tussentijdse momenten zijn 
waarop studenten kunnen starten met flexstuderen. De instelling kan een minimum 
aantal studiepunten vaststellen dat de flexstudent per studiejaar (of periode) moet 
B7511.K-1 

 
 
Gewaarborgd moet worden dat de overgang van voltijdstuderen naar flexstuderen en 
vice versa soepel verloopt voor de student. De instelling moet berekenen wat het 
resterende deel van het collegegeld is dat de student nog moet betalen.  
 
 Looptijd 
 
De looptijd van het experiment flexstuderen is zes jaar; van 1 september 2017 tot en 
met 31 augustus 2023. Een looptijd van zes jaar biedt voldoende tijd om resultaten te 
kunnen meten en inzicht te kunnen krijgen in het studiegedrag van de flexstudent, om 
een afweging te kunnen maken over structurele wetgeving en – indien daartoe wordt 
besloten - voor een soepele overgang naar een structurele situatie. De wet biedt in 
bijzondere gevallen de mogelijkheid voor een experimenteertermijn van maximaal acht 
jaar, maar de regering meent dat zes jaar in dit kader voldoende ruimte biedt. Er vindt 
na vier jaar een evaluatie plaats omdat er dan naar verwachting voldoende informatie 
voorhanden zal zijn en vervolgkeuzes zo niet onnodig lang worden uitgesteld.  
 
In beginsel kunnen studenten in de studiejaren 2017-2018, 2018-2019, 2019-2020 en 
2020-2021 voor de eerste keer beginnen met flexstuderen. In het studiejaar 2018-2019 
zal worden onderzocht of er zwaarwegende redenen op het gebied van de animo van 
studenten, de financiële consequenties, de organisatorische uitvoerbaarheid en/of de 
beheersbaarheid zijn, op basis waarvan de minister zich genoodzaakt ziet het 
experiment met ingang van het studiejaar 2019-2020 te beëindigen.  
 
Studenten die zijn toegelaten tot flexstuderen kunnen blijven flexstuderen voor de door 
de instelling vastgestelde duur, maar nooit langer dan voor de duur van het experiment. 
Dit betekent dat studenten niet per definitie het recht hebben hun hele studie als 
flexstudent af te maken. Omdat het experiment niets wijzigt aan de inhoud van de 
studie en de vakken tijdens en na het experiment gewoon aangeboden worden heeft dit, 
naast de financiële consequenties, geen negatieve gevolgen voor de student. Wel zal de 
maximale duur van deelname aan het experiment van te voren goed door de instelling 
moeten worden gecommuniceerd richting de student. 
 
6. Europese regelgeving (staatssteun) 
 
Naar de mening van de regering is er geen sprake van staatssteun, omdat er nauwelijks 
tot geen effect is op de interstatelijke handel en de deelnemende instellingen geen 
voordeel hebben met het experiment.  
 
Deelnemende instellingen hebben naar verwachting geen financieel voordeel van het feit 
dat de bekostigingssystematiek niet wordt aangepast voor het experiment, omdat de 
totale termijn van de bekostiging is beperkt tot de wettelijke (nominale) opleidingsduur. 
Ook in het kader van de collegegeldopbrengsten is de verwachting dat de deelnemende 
instellingen geen financieel voordeel hebben. Flexstudenten betalen immers alleen voor 
de vakken die zij van plan zijn te gaan volgen. 
 
Flexstudenten volgen gewoon het reguliere voltijdonderwijs voor een bachelor- of 
masteropleiding dan wel een Ad-programma, gericht op het behalen van een diploma. 
Deelnemende instellingen passen hun onderwijsaanbod niet aan voor flexstudenten. Het 
enige verschil met de reguliere voltijdstudent is dat de flexstudent het collegegeld meer 
verspreid betaalt over het aantal jaren dat hij studeert, namelijk naar rato van het 
aantal vakken dat hij volgt. Daarbij is het experiment flexstuderen alleen toegankelijk 
voor studenten die het volledige wettelijke collegegeld verschuldigd zouden zijn en niet 
voor hen die het instellingscollegegeld verschuldigd zijn. Er blijft een onderscheid met 
B7511.K-1 

 
 
De volgende effecten worden in ieder geval geëvalueerd: 
 
 De mate waarin het experiment bijdraagt aan een toegankelijker aanbod van het 
hoger onderwijs en grotere tevredenheid van de student, onder andere vast te stellen 
aan de hand van: 
- belangstelling en daadwerkelijke deelname (per opleiding en fase van 
opleiding); 
- de tevredenheid van de student; 
- effecten op motivatie en beleving van gevolgde vakken; 
- de motieven van studenten voor deelname;  
- keuzes ten aanzien van bredere ontplooiing en eventuele toename van de 
bereidheid van studenten om nevenactiviteiten, zoals bestuurs- of 
medezeggenschapswerk, op te pakken; 
- in hoeverre er in individuele gevallen alternatieven geboden hadden kunnen 
worden (bijvoorbeeld profileringsfonds of deeltijdonderwijs); 
- het al dan niet bestaan van de behoefte om de gehele studie te flexstuderen 
(of slechts een korte periode); 
- effect op deelname en uitval (o.a. zijn er studenten die als zij niet hadden 
kunnen flexstuderen waren gestopt met studeren of met hun 
nevenactiviteiten?); 
- effect op de studeerbaarheid, studievoortgang (o.a. de mate waarin 
flexstudenten de vakken die zij volgen halen) en totale studieduur (voor zo 
ver meetbaar binnen de duur van het experiment); 
- effect op het al dan niet behalen van een diploma door de flexstudent (voor 
zo ver meetbaar binnen de duur van het experiment); 
- de aantrekkingskracht op studenten van instellingen die niet aan het 
experiment deelnemen.  
 
 De mate waarin de vormgeving van het experiment doelmatig en financieel 
levensvatbaar is, alsmede praktisch en organisatorisch uitvoerbaar, o.a. vast te stellen 
aan de hand van: 
- gemiddelde collegegeldopbrengsten per student per jaar; 
- effect op de kosten en opbrengsten van de opleiding c.q. instelling; 
- effect op de bekostigingssystematiek bij structurele inbedding; 
- effecten op de studiefinanciering (inclusief collegegeldkrediet) en het effect 
op de hoogte van de studieschuld van deelnemende studenten; 
- uitvoeringsconsequenties bij onder anderen DUO, Studielink en instellingen 
(tijdens experiment en bij structurele inbedding); 
- effecten in relatie tot de inrichting van het onderwijs: planning, curriculum, 
studiebegeleiding; 
- effecten (inclusief werkdruk) op organisatie, docenten en studieadviseurs; 
- effecten op inschrijvingsproces en informatievoorziening; 
- mogelijk misbruik, zoals het volgen van onderwijs waarvoor niet is betaald; 
mogelijk misbruik ten aanzien van het ontvangen van studiefinanciering of 
ten aanzien van het verkrijgen van bekostiging (inclusief de mate waarin 
misbruik kan worden voorkomen of tegengegaan);  
- de tevredenheid van de student-deelnemers met betrekking tot kosten, 
proces en resultaat. 
 
8. Aanpassing experiment leeruitkomsten 
 
De minister heeft in een brief van 22 januari 2016 aan de Tweede Kamer over de 
voortgang van de pilots flexibilisering en experimenten vraagfinanciering aangegeven 
B7511.K-1 

 
 
processen en systemen van DUO. Het besluit is daarmee door DUO uitvoerbaar 
bevonden.  
 
De uitvoeringstoets is ook uitgezet bij de IvhO en de Auditdienst Rijk (ADR). De IvhO 
heeft een aantal opmerking ten aanzien van de nalevingsaspecten gedeeld. De IvhO 
stelt dat het niet duidelijk is of deelname aan de begeleidingscommissie die toezicht 
houdt op de evaluatie verplichtend of vrijblijvend is voor de aan het experiment 
deelnemende instellingen. Er is nauw overleg met de betrokken instellingen en de 
studentenorganisaties die zelf de meerwaarde van een begeleidingscommissie zien. Een 
verplichtend karakter is daarom niet nodig. Verder vraagt de IvhO zich af of er een risico 
is dat een instelling het flexstuderen oplegt aan studenten, om een beroep op het 
profileringsfonds te voorkomen. Dit risico lijkt niet reëel omdat het profileringsfonds 
ongewijzigd van kracht blijft, en omdat de medezeggenschap adviesrecht heeft op de 
invulling van het experiment flexstuderen. Verder bestaat er individuele 
rechtsbescherming voor de studenten. Ten aanzien van uitvoerbaarheidsaspecten merkt 
de IvhO op dat in het besluit verduidelijkt dient te worden dat de flexstudent recht heeft 
op de tentamens en examens behorend bij de onderwijseenheden waarvoor hij als 
flexstudent heeft betaald. Dit is verduidelijkt in de tekst van het besluit en de 
toelichting. Op advies van de IvhO is verder de paragraaf over staatsteun aangevuld met 
een toelichting op de financiële voor- en nadelen van het experiment voor deelnemende 
instellingen.  
 
De ADR merkt op dat een becijfering van de gevolgen van de rijksbegroting als gevolg 
van de vertraging voor studenten wenselijk is. Een precieze doorrekening is echter niet 
mogelijk, juist omdat het experiment onderzoekt in hoeverre het aanbieden van de 
mogelijkheid tot flexstuderen leidt tot extra vertraging.  
 
Studielink heeft aangegeven dat instellingen in het instellingsspecifieke gedeelte van 
Studielink zelf eventueel gewenste wijzigingen kunnen doorvoeren.  
 
11. Privacy Impact Assessment 
 
Er is een Privacy Impact Assessment Rijksdienst (PIA) uitgevoerd ten aanzien van dit 
experiment. Dit assessment heeft opgeleverd dat verwerking van persoonsgegevens in 
het kader van het experiment uitsluitend door en onder verantwoordelijkheid van de aan 
het experiment deelnemende instellingen plaatsvindt. Het betreft de 
studentenadministratie en financiële administratie ten behoeve van de berekening en 
incasso van het collegegeld. Voorts wordt van studenten informatie gevraagd door 
middel van enquêtes, waarbij ernaar wordt gestreefd dat deze binnen de bestaande 
kwaliteits- of evaluatiesystemen plaats kunnen vinden en worden verwerkt. De 
instellingen leveren alleen de reguliere studentengegevens waarvan de bescherming 
wettelijk is geborgd en voorts uitsluitend geanonimiseerde gegevens ten behoeve van 
evaluatie. Op rijksniveau behoeven voor de uitvoering van dit experiment daarom geen 
maatregelen te worden getroffen die gericht zijn op de bescherming van 
persoonsgegevens. 
 
12. Gevolgen voor de Rijksbegroting 
 
Het experiment leidt in het kader van de bekostiging niet tot extra kosten. De 
flexstudent wordt wat betreft de bekostiging beschouwd als een regulier ingeschreven 
voltijdstudent. Omdat de totale termijn van de bekostiging is beperkt tot de wettelijke 
(nominale) opleidingsduur, is het effect hiervan op de gehele bekostigingsperiode 
minimaal. De evaluatie zal incidentele kosten met zich meebrengen. Deze kosten zullen 
B7511.K-1 

 
 
vraagfinanciering, de pilots flexibilisering en de ontwikkelingen in het kader van een 
open en online hoger onderwijs.  
 
Een aantal reacties gaat in op vraagpunten die in deze toelichting afdoende zijn 
behandeld en ook in de voorbereidingsfase met alle betrokken partijen zijn afgestemd. 
Zo wordt gevraagd of het experiment ook opengesteld zou kunnen worden voor 
eerstejaarsstudenten. Dit is niet het geval, omdat de doelgroep uitdrukkelijk bestaat uit 
voltijdsstudenten in een diplomagerichte opleiding. Met het oog hierop wordt met de 
studievoortgangseis bewerkstelligd dat de studenten die deelnemen aan het experiment 
al enig studiesucces hebben behaald en binding hebben met de instelling. Ook wordt in 
de reacties genoemd dat het belangrijk is dat de gevolgen voor de 
bekostigingssystematiek bij een structurele inbedding van flexstuderen worden bezien. 
In de toelichting is het effect op de bekostigingssystematiek bij structurele inbedding al 
expliciet opgenomen als evaluatiecriterium.  
Ook wordt aangegeven dat het voor de deelnemende instellingen moeilijk wordt om de 
studenteninstroom te voorspellen en op basis daarvan goed personeelsbeleid te voeren. 
Het effect van dit experiment op het personeelsbeleid is naar verwachting gering, gezien 
de beperkte omvang van het experiment. Bij de evaluatie van het experiment wordt het 
effect op de organisatie en docenten bezien.  
Er wordt aandacht gevraagd voor mogelijk misbruik binnen het experiment, met als 
voorbeeld de vraag of het mogelijk is dat een student zich voor één studiepunt inschrijft 
en volledig recht houdt op studiefinanciering. Dit is in theorie mogelijk, maar de 
deelnemende instellingen kunnen in hun interne regeling over flexstuderen dergelijk 
misbruik tegengaan door het stellen van voorwaarden omtrent studievoortgang of het 
minimale aantal studiepunten dat per periode moet worden afgenomen. Bovendien geldt 
de begrenzing van het aantal jaren dat een student recht heeft op studiefinanciering, en 
de terugbetalingsregeling van prestatiebeurs wanneer hij niet binnen 10 jaar afstudeert. 
Hoe dan ook zal gedurende het experiment worden gemonitord en daarbij is aandacht 
voor mogelijk misbruik.  
Verder wordt aandacht gevraagd voor goede communicatie naar studenten toe, over de 
werking en de voorwaarden van flexstuderen, over de gevolgen voor studiefinanciering 
en voor de uitkering uit het profileringsfonds. Ook wordt gewezen op de noodzaak van 
goede begeleiding van de flexstudent, zodat het flexstuderen echt bijdraagt aan de 
ontplooiing van de student. Juiste voorlichting en goede studiebegeleiding zijn al 
algemene verplichtingen die op de instellingen rusten en vanzelfsprekend dienen 
deelnemende instellingen goede zorg hieraan te besteden. 
 
Ten slotte is de NRTO kritisch ten aanzien van de toegevoegde waarde van het 
experiment. Zij heeft daarbij naar voren gebracht dat het experiment niet de weg naar 
bekostigd modulair onderwijs mag openen.  
De regering stelt vast dat het mogelijk maken van bekostigd modulair onderwijs niet 
wordt beoogd met dit experiment. Het mogelijk maken van bekostigd modulair 
onderwijs zou bovendien ingrijpende wijzigingen van de WHW vergen. Dat is op dit 
moment en binnen dit experiment uitdrukkelijk niet aan de orde.  
 
14. Voorhangprocedure  
 
Het ontwerpbesluit heeft voorgehangen bij de Eerste en Tweede Kamer. De Vaste 
commissie voor Onderwijs, Cultuur en Wetenschap van de Tweede Kamer heeft een 
aantal schriftelijke vragen en opmerkingen over het experiment voorgelegd aan de 
minister. Bij brief van …. zijn de vragen beantwoord. Het verslag van het schriftelijk 
overleg is op … vastgesteld. Op hoofdlijnen komt de inbreng van de Eerste en Tweede 
Kamer er op neer dat …. 
B7511.K-1 

 
 
 de omvang van het collegegeld van de student is op die omvang afgestemd;  
 de student komt in aanmerking voor het wettelijk collegegeld; 
 aan de deelnemende bachelor-student (en de student aan een Ad-programma) 
wordt de eis gesteld dat deze zijn of haar eerste studiejaar aan de 
desbetreffende opleiding succesvol heeft afgerond.  
 
Artikelen 17c en 17d 
De duur en de gewenste omvang van het experiment zijn in het algemeen deel van de 
toelichting aan de orde gekomen. 
 
Artikel 17e 
Een experiment is ingevolge artikel 1.7a, eerste lid, van de WHW alleen toelaatbaar als 
het oogmerk van het experiment verbetering van de kwaliteit, toegankelijkheid of 
doelmatigheid van het hoger onderwijs is. Dit experiment beoogt vooral de 
toegankelijkheid van het hoger onderwijs te bevorderen. In het algemeen deel van de 
toelichting is hierop ingegaan. 
 
Artikel 17f 
De afwijking van artikel 7.34, eerste lid, onderdelen a en b, van de WHW houdt verband 
met de beperking van het recht op onderwijs. De student heeft uitsluitend het recht het 
onderwijs te volgen (en de tentamens af te leggen van de onderwijseenheden behorend 
bij dat onderwijs) waarvoor hij of zij heeft betaald. Dat is geregeld in artikel 17m, eerste 
lid. 
Artikel 7.43 van de WHW regelt de verplichting voor de student om collegegeld te 
betalen. Daarmee wordt gedoeld op het wettelijk collegegeld, het collegegeld OU of het 
instellingscollegegeld. In het kader van dit experiment geldt deze verplichting niet. Er 
geldt voor de flexstudent namelijk een bijzonder financieel arrangement met een 
afwijkende betaalplicht. Dat is geregeld in artikel 17b, derde lid. 
De regeling voor vermindering, vrijstelling en terugbetaling van collegegeld die artikel 
7.48 van de WHW biedt, geldt niet voor de flexstudent. Het bijzondere collegegeld dat 
hij betaalt, geeft hem dus geen recht op vrijstelling van collegegeldbetaling in geval van 
een tweede inschrijving. Verlate inschrijving of tussentijdse uitschrijving geeft geen 
recht op gedeeltelijke compensatie van het collegegeld in de zin van artikel 7.48 van de 
WHW. De regel dat vermindering van collegegeld, anders dan in de zin van artikel 7.48, 
ondoelmatig is, geldt evenmin in het kader van dit experiment. 
Een deelnemende instelling is bevoegd eigen regelingen vast te stellen voor 
betalingstermijnen (artikel 17n, derde lid) en uitkeringen uit het profileringsfonds 
(artikel 17n, tweede lid). Als het instellingsbestuur van deze bevoegdheden gebruik 
maakt, wordt afgeweken van de artikelen 7.47 onderscheidenlijk 7.51 tot en met 7.51h 
van de WHW. Deze afwijkingsbevoegdheid wordt mogelijk gemaakt in het tweede lid van 
artikel 17d. 
 
 
Artikel 17 g 
De evaluatiecriteria zijn afgeleid van het doel van het experiment zoals verwoord in 
artikel 17e. 
 
Artikel 17i 
Deelname aan het experiment is uitsluitend relevant voor bekostigde universiteiten en 
hogescholen. Niet bekostigde instellingen voor hoger onderwijs zijn immers al vrij om 
hun studenten flexibel te laten studeren. 
 
Artikel 17j, 17k en artikel 17l 
B7511.K-1 

 
 
Gedurende de looptijd van het experiment moeten onder het begrip “opleiding van 
eerste inschrijving” namelijk ook de opleidingen worden begrepen die deel uitmaken van 
het experiment flexstuderen. In combinatie met artikel 4.8 van het Uitvoeringsbesluit 
WHW 2008 wordt aldus een toereikende grondslag voor de bekostiging gerealiseerd. 
 
Artikel III 
Het besluit treedt onmiddellijk in werking. Dit impliceert een afwijking van aanwijzing 
174, eerste lid, van de Aanwijzingen voor de regelgeving, die uitgaat van vaste 
verandermomenten per 1 januari en 1 juli. De belangstellende hoger 
onderwijsinstellingen en de studenten van die instellingen als specifiek betrokken 
doelgroep hebben aangegeven zo spoedig mogelijk, maar in ieder geval uiterlijk op 1 
september 2017 met het experiment van start te willen gaan. Ook de regering acht het 
in het belang van die betrokken partijen zeer wenselijk dat het experiment snel kan 
starten. Omdat aan die start een aanvraag- en toestemmingsprocedure vooraf gaan en 
de aanmelding voor het nieuwe studie jaar voor 1 mei dient plaats te vinden, is het des 
te meer noodzakelijk dat de inwerkingtreding van het experimentbesluit niet wordt 
uitgesteld tot het “vaste verandermoment” van 1 juli. 
 
Deze toelichting wordt gegeven in overeenstemming met de Minister van Economische 
Zaken 
 
 
De Minister van Onderwijs,  
Cultuur en Wetenschap, 
 
 
 
 
 
dr. Jet Bussemaker 
 
 
 
 
 
B7511.K-1 

