 
 
 
 
Besluit van …  
tot wijziging van het Uitvoeringsbesluit WHW 2008 in verband met een andere 
bekostigingswijze van de Open Universiteit en enige technische wijzigingen 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx, directie Wetgeving en Juridische Zaken, gedaan in overeenstemming met Onze 
Minister van Economische Zaken; 
 
Gelet op artikel 2.6, eerste lid, van de Wet op het hoger onderwijs en wetenschappelijk 
onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken, uitgebracht in overeenstemming 
met Onze Minister van Economische Zaken;  
 
Hebben goedgevonden en verstaan: 
 
 
Artikel I Wijziging van het Uitvoeringsbesluit WHW 2008 
Het Uitvoeringsbesluit WHW 2008 wordt gewijzigd als volgt: 
 
A 
Artikel 1.1 wordt gewijzigd als volgt: 
1. In alfabetische volgorde wordt een onderdeel toegevoegd, luidend: 
- onderwijseenheid: onderwijseenheid als bedoeld in artikel 7.3, tweede lid, eerste 
volzin, van de wet;. 
2. In de begripsomschrijving van “opleiding van eerste inschrijving”, onderdeel 1°, wordt 
“de artikelen 7.43, eerste lid, van de wet” vervangen door: artikel 7.45, eerste lid, van 
de wet. 
3. In de begripsomschrijving van “opleiding van eerste inschrijving”,  onderdeel 2°, 
wordt “artikelen 7.43, tweede lid of 7.44 van de wet” vervangen door: artikel 7.45, 
tweede lid, van de wet.  
4. In de begripsomschrijving van “wettelijke studielast” wordt “7.4b, eerste en tweede 
lid, van de wet: vervangen door: 7.4b, eerste tot en met zevende lid, van de wet. 
  
 
 
 
ID7398.K-1 

 
 
Nota van toelichting  
 
I  ALGEMEEN 
 
 
1. Inleiding 
 
Op grond van artikel 2.6, eerste lid, van de Wet op het hoger onderwijs en 
wetenschappelijk onderzoek kunnen bij of krachtens algemene maatregel van bestuur 
uitvoeringsvoorschriften met betrekking tot de berekening van de rijksbijdrage worden 
vastgesteld. Dit besluit wijzigt die uitvoeringsvoorschriften voor wat betreft het 
bekostigen van de Open Universiteit.  
 
2. Doel van dit besluit.  
 
Instellingen in het hoger onderwijs ontvangen een rijksbijdrage voor het verzorgen van 
onderwijs. Deze rijksbijdrage wordt berekend op basis van een onderwijsopslag (vaste 
voet), het aantal verleende graden én het aantal inschrijvingen. In artikel 4.8, derde lid, 
van het Uitvoeringsbesluit WHW 2008 wordt op die berekeningswijze een uitzondering 
gemaakt voor de Open Universiteit ten aanzien van het aantal inschrijvingen. De Open 
Universiteit ontvangt momenteel een rijksbijdrage voor het verzorgen van onderwijs die 
wordt berekend op basis van een onderwijsopslag (vaste voet) en het aantal verleende 
graden en dus niet op basis van het aantal inschrijvingen. Dit geldt alleen voor de Open 
Universiteit. Inschrijvingen bij de 17 andere bekostigde Nederlandse universiteiten tellen 
wel mee voor de berekening van de rijksbijdrage. Inschrijvingen aan de Open 
Universiteit komen niet in aanmerking voor variabele bekostiging, maar worden via het 
vaste bedrag gefinancierd. Dit bedrag is niet afhankelijk van een groei of daling in het 
aantal inschrijvingen aan de Open Universiteit. Het doel van dit besluit is om hier met 
ingang van 1 januari 2018 verandering in te brengen. 
  
De reden dat inschrijvingen bij de Open Universiteit tot dusverre niet werden bekostigd, 
is dat het bij die universiteit gaat om inschrijving voor een of meer onderwijseenheden 
en bij de overige universiteiten om inschrijvingen voor een opleiding. De Open 
Universiteit vormt echter het onderwijsaanbod steeds verder om naar een 
gestructureerd, systematisch onderwijsaanbod dat vergelijkbaar is met dat van andere 
bekostigde universiteiten met betrekking tot deeltijdse opleidingen. Voor de Open 
Universiteit is het belangrijk dat dan ook de bekostigingssystematiek zo veel mogelijk 
gelijk getrokken wordt. Door de Open Universiteit vanaf 2018 ook variabel te bekostigen 
op basis van het aantal inschrijvingen wordt de bekostigingssystematiek voor de Open 
Universiteit meer op één lijn gesteld met de bekostigingssystematiek van andere 
bekostigde instellingen in het hoger onderwijs. Dat is om redenen van rechtsgelijkheid 
wenselijk. Ten eerste leidt het huidige verschil ertoe dat de Open Universiteit niet in 
dezelfde mate als andere bekostigde instellingen in het hoger onderwijs de gevolgen 
ondervindt van kortingen of intensiveringen in het variabele deel van de 
onderwijsbekostiging. Deze kortingen of intensiveringen worden doorgaans verrekend 
via het variabele deel van de onderwijsbekostiging van instellingen in het hoger 
onderwijs. Het variabele deel betreft het onderdeel van de bekostiging dat is gebaseerd 
op het aantal inschrijvingen en graden van een instelling. Ten tweede is het zo dat 
wanneer het aantal bekostigde inschrijvingen of bekostigde graden van een instelling 
stijgt dan wel daalt, de rijksbijdrage voor een bekostigde instelling als gevolg daarvan 
toe- dan wel afneemt. Voor de Open Universiteit geldt dat op dit moment niet voor de 
inschrijvingen. De Open Universiteit is een bekostigde instelling in het hoger onderwijs 
en het is wenselijk om bekostigde instellingen zo veel mogelijk gelijk te behandelen 
zodat iedere instelling in dezelfde mate last dan wel profijt heeft van generieke 
maatregelen en wijzigingen in het aantal inschrijvingen. Dit besluit beïnvloedt op geen 
enkele wijze de flexibiliteit die studenten ervaren bij het studeren aan de Open 
Universiteit.  
3 
ID7398.K1 

 
 
voor een onderwijseenheid van 6 ECTS, die onderdeel uitmaakt van een opleiding van 
180 ECTS en de student heeft zich eerder al voor 175 ECTS ingeschreven bij de Open 
Universiteit. In dat geval ontvangt de Open Universiteit bij de laatste inschrijving nog 
maar voor 5 ECTS bekostiging, mits de inschrijving aan alle overige voorwaarden voor 
bekostiging voldoet. 
 
In de tweede plaats is in dit besluit bepaald dat een inschrijving aan de Open Universiteit 
bekostigd wordt, ook al is er eveneens sprake van een bekostigde inschrijving aan een 
andere bekostigde instelling in het hoger onderwijs. Dat houdt verband met het 
volgende. In artikel 7.48, eerste lid, van de WHW is bepaald dat indien een student als 
bedoeld in artikel 7.45a van de WHW bij een instelling is ingeschreven voor een 
opleiding en aan dezelfde, of een andere bekostigde instelling met uitzondering van de 
Open Universiteit een tweede inschrijving wenst, dat de student dan voor de 
laatstbedoelde inschrijving is vrijgesteld van het betalen van collegegeld. In artikel 4.8 
van het Uitvoeringsbesluit WHW 2008 is bepaald dat een instelling alleen voor een 
inschrijving waarvoor wettelijk collegegeld wordt betaald door de student, in aanmerking 
kan komen voor bekostiging. De gedachte hierachter is dat de overheid per student één 
opleiding (bachelor én master) aanbiedt. Om voldoende financiële middelen te 
garanderen, ontvangt de desbetreffende instelling zowel bekostiging van de overheid als 
collegegeld van de student. Vanwege de uitzondering in artikel 7.48, eerste lid, van de 
WHW betaalt een student voor een inschrijving aan de Open Universiteit altijd 
collegegeld. De hoogte van het collegegeld aan de Open Universiteit kan wel lager zijn 
dan het wettelijk collegegeld wanneer de student slechts enkele onderwijseenheden 
afneemt (artikel 7.45b van de WHW).  
Vanwege de hiervoor weergegeven wettelijke systematiek is in dit besluit bepaald dat 
een inschrijving aan de Open Universiteit altijd wordt bekostigd, ook al is er eveneens 
sprake van een bekostigde inschrijving aan een andere bekostigde instelling in het hoger 
onderwijs. De voorwaarde hierbij is wel dat de inschrijving aan alle overige 
bekostigingsvoorwaarden voldoet. Andersom wordt ook een inschrijving aan een andere 
bekostigde instelling in het hoger onderwijs bekostigd, ook al is er reeds sprake van een  
inschrijving aan de Open Universiteit. Om het bekostigingsniveau van de Open 
Universiteit en andere bekostigde instellingen in het hoger onderwijs te handhaven, 
wordt in dit besluit bepaald dat een bekostigde inschrijving aan de Open Universiteit 
recht geeft op bekostiging van de volledige wettelijke studielast van een opleiding 
waarvoor een student zich inschrijft, ook al heeft een andere instelling in het hoger 
onderwijs, met uitzondering van de Open Universiteit, reeds aanspraak gemaakt op 
bekostiging voor de inschrijving van de desbetreffende student. De bekostigingshistorie 
van een student aan een andere instelling dan de Open Universiteit heeft in dit geval 
geen invloed op de bekostigingsaanspraak van de Open Universiteit. Andersom geldt ook 
dat de bekostigingshistorie van een student aan de Open Universiteit geen invloed heeft 
op de bekostigingsaanspraak van een andere bekostigde instelling in het hoger 
onderwijs. Voor iedere bekostigde instelling in het hoger onderwijs vervalt wel het recht 
op toekomstige bekostiging voor een inschrijving zodra een student een graad behaalt. 
Dit geldt niet voor uitzonderingsopleidingen in het CROHO-onderdeel onderwijs en het 
CROHO-onderdeel gezondheidszorg, zoals vastgelegd in het UWHW 2008, artikel 5.2.  
 
In de derde plaats vloeit uit dit besluit voort dat een student bij twee opleidingen aan de 
Open Universiteit tegelijkertijd ingeschreven kan staan voor een onderwijseenheid, en 
dat de Open Universiteit voor beide onderwijseenheden bekostiging ontvangt. 
Bijvoorbeeld wanneer een student ingeschreven staat voor een module rechten en een 
module bedrijfskunde. Uiteraard geldt dit alleen wanneer de Open Universiteit nog 
aanspraak maakt op bekostiging voor de inschrijving van de student. Bij andere 
bekostigde instellingen in het hoger onderwijs wordt de inschrijving voor de tweede 
opleiding aangemerkt als tweede inschrijving en die wordt niet bekostigd.  
  
5 
ID7398.K1 

 
 
de incidentele administratieve lasten voor de Open Universiteit wordt geraamd op circa € 
45.000 voor het aanpassen van de systemen om informatie over inschrijvingen voor 
modules door te kunnen zetten naar DUO. De wijziging in de structurele administratieve 
lasten voor de Open Universiteit na implementatie van het besluit wordt geraamd op 
circa € 10.000 per jaar vanaf 2017. Dit betreft het uitbreiden van de 
accountantscontrole ten behoeve van controle op de inschrijvingen. Er zijn geen andere 
structurele of eenmalige administratieve lasten als gevolg van dit besluit voorzien.  
Er is een Privacy Impact Assessment (PIA) uitgevoerd ten aanzien van het 
ontwerpbesluit. Dat assessment heeft de volgende informatie opgeleverd. Het betreft in 
dit geval het gebruik van een bestaand datasysteem bij DUO. In het desbetreffende 
informatiesysteem worden gegevens geregistreerd over inschrijvingen en diploma’s. Met 
deze gegevens kan DUO bepalen of de instelling aanspraak maakt op bekostiging als 
gevolg van een inschrijving van een student. Alle bekostigde instellingen in het hoger 
onderwijs zijn gebruiker van dit informatiesysteem. De Open Universiteit was al 
gebruiker van dit informatiesysteem voor het aanleveren van gegevens over graden en 
zal als gevolg van dit besluit ook gegevens aanleveren over inschrijvingen. Deze 
gegevens zijn beleidsmatig en technisch direct van belang en onontbeerlijk voor het 
bereiken van de beleidsdoelstelling, namelijk het bekostigen van inschrijvingen aan de 
Open Universiteit. Studenten zijn ermee bekend dat bij inschrijving in het bekostigd 
hoger onderwijs hun inschrijving en diploma bij DUO worden geregistreerd. De wettelijke 
basis voor het gebruiken van deze gegevens is terug te vinden in artikel 7.52 van de 
WHW. Er worden als gevolg van dit besluit geen bijzondere (gevoelige) 
persoonsgegevens verwerkt.  
 
6. Financiële gevolgen voor de rijksbegroting  
 
De overgang naar de nieuwe bekostigingswijze van de Open Universiteit heeft geen 
financiële gevolgen voor de rijksbegroting. Het benodigde bedrag voor variabele 
bekostiging (bekostiging van inschrijvingen voor onderwijseenheden) van de Open 
Universiteit zal in 2018 in mindering worden gebracht op de onderwijsopslag die de 
Open Universiteit ontvangt. Daarna zal de groei dan wel afname van het aantal 
inschrijvingen aan de Open Universiteit, conform andere bekostigde instellingen in het 
hoger onderwijs, meelopen in de jaarlijkse referentieraming.  
 
7. Caribisch Nederland 
 
Dit besluit heeft geen gevolgen voor Caribisch Nederland. Op Caribisch Nederland is er 
geen bekostigd hoger onderwijs. 
 
8. Draagvlak  
 
Een ontwerp van dit besluit is voorgelegd aan de  VSNU. Naar aanleiding daarvan is 
geen bestuurlijke reactie ontvangen. Wel heeft ambtelijke afstemming plaatsgevonden. 
Een ontwerp van dit besluit is tevens voorgelegd aan de Open Universiteit. De Open 
Universiteit kan zich vinden in dit besluit en vindt het een goede weergave van de 
gesprekken die gevoerd zijn tussen de Open Universiteit en het ministerie van 
Onderwijs, Cultuur en Wetenschap. Voor de Open Universiteit is het belangrijk dat de 
bekostigingssystematiek zo veel mogelijk gelijk wordt getrokken met die van andere 
bekostigde instellingen in het hoger onderwijs.   
 
9. Internetconsultatie 
 
Deze wijziging van het Uitvoeringsbesluit WHW 2008 is in het kader van 
internetconsultatie gepubliceerd. Er zijn twee reacties ingediend. De verwachting wordt 
uitgesproken dat de kosten als gevolg van dit voorstel verder zullen oplopen en dat 
terugloop van studenten voor de hand ligt. Ook wordt de vraag gesteld of deze 
verandering is ingegeven door een bezuiniging. En er wordt gepleit voor goedkope, zelfs 
7 
ID7398.K1 

 
 
 
Verder werd in Stb. 2010, 314, de begripsbepaling van wettelijke studielast aangepast. 
Daarbij werd de verwijzing naar artikel 7.4b, eerste tot en met zevende lid, van de wet 
abusievelijk vervangen door een verwijzing naar artikel 7.4b, eerste en tweede lid, van 
de wet. Deze technische fout wordt in punt 4 van dit onderdeel verbeterd.  
 
Artikel I, onderdeel B  
Het eerste lid van het nieuwe artikel 4.8a van het UWHW 2008 regelt wanneer een 
inschrijving voor een of meer onderwijseenheden van een bacheloropleiding bij de Open 
Universiteit leidt tot bekostiging uit ’s Rijks kas. Daarvoor is nodig dat de inschrijving 
heeft plaatsgevonden in de peilperiode (2 oktober van derde kalenderjaar vóór 
begrotingsjaar tot en met 1 oktober van tweede kalenderjaar vóór begrotingsjaar) en 
dat de student op het moment van inschrijven het collegegeld OU, bedoeld in artikel 
7.45b, eerste lid, van de WHW is verschuldigd. Verder moet het totale aantal 
studiepunten van onderwijseenheden waarvoor de student zich blijkens het basisregister 
onderwijs eerder, maar op of na 2 oktober 2015 bij de Open Universiteit heeft 
ingeschreven en die door het Rijk worden bekostigd kleiner zijn dan de wettelijke 
studielast van de opleiding waarvan de onderwijseenheid deel uitmaakt.  
 
Voor elke onderwijseenheid wordt uitgegaan van een afzonderlijke inschrijving. Als een 
student zich dus vlak achter elkaar inschrijft voor twee of meer onderwijseenheden, 
moet voor elke inschrijving afzonderlijk worden nagegaan of de maximale bekostiging 
voor de student al is bereikt. Daarbij is denkbaar dat een student voor een eerdere 
inschrijving niet of niet volledig meetelt voor de bekostiging, maar wel geheel of 
gedeeltelijk wordt bekostigd voor een latere inschrijving. Dit kan gebeuren als de 
wettelijke studielast van de opleiding, behorend bij de onderwijseenheid waarvoor de 
student zich als eerste heeft ingeschreven, kleiner is dan de wettelijke studielast van de 
opleiding, behorend bij de onderwijseenheid waarvoor de student zich later heeft 
ingeschreven. 
 
Het tweede lid van het nieuwe artikel 4.8a UWHW 2008 regelt de omvang van de 
bekostigde inschrijving. Deze wordt bepaald door het aantal studiepunten van de 
onderwijseenheid of onderwijseenheden waarvoor de inschrijving geldt, te delen door 
60. Het maximale aantal studiepunten dat hierbij in aanmerking wordt genomen, is het 
verschil tussen de wettelijke studielast van de bacheloropleiding waarvoor de student 
zich inschrijft en het totale aantal studiepunten van onderwijseenheden van 
bacheloropleidingen waarvoor de student zich blijkens het basisregister onderwijs 
eerder, maar op of na 2 oktober 2015 bij de Open Universiteit heeft ingeschreven. De 
ondergrens  2 oktober 2015 is opgenomen omdat inschrijvingen pas vanaf die datum 
van invloed zijn op het nieuwe bekostigingssysteem van de Open Universiteit (dit 
systeem geldt voor de bekostiging vanaf het jaar 2018). Het basisregister onderwijs 
bevat ook geen gegevens over onderwijseenheden van de Open Universiteit waarvoor 
studenten zich voor 2 oktober 2015 hebben ingeschreven.  
 
Op grond van het derde lid van het nieuwe artikel 4.8a UWHW zijn het eerste en tweede 
lid van overeenkomstige toepassing op de inschrijving voor een of meer 
onderwijseenheden van een masteropleiding bij de Open Universiteit. “Overeenkomstige 
toepassing”  betekent dat moet worden uitgegaan van masteropleidingen en 
mastergraden bij de Open Universiteit en niet van bacheloropleidingen en 
bachelorgraden bij de Open Universiteit. 
 
Zoals in het algemeen deel van deze toelichting al werd opgemerkt, kan een inschrijving 
bij de Open Universiteit ook worden bekostigd als er tevens sprake is van een 
bekostigde inschrijving bij een andere bekostigde instelling voor hoger onderwijs.  
Als een student zich eerst voor een bachelor- of masteropleiding inschrijft bij de Open 
Universiteit en vervolgens voor een soortgelijke opleiding bij een andere instelling voor 
9 
ID7398.K1 

