 
Besluit van  25 januari 2016, tot wijziging van onder meer het Examen- en 
kwalificatiebesluit beroepsopleidingen WEB in verband met de invoering van 
keuzedelen  
 
 
 
 
Op de voordracht van Onze Minister van Onderwijs, Cultuur en Wetenschap, van  
11 november 2015, nr. WJZ/842540(6743) , directie Wetgeving en Juridische Zaken, 
gedaan mede namens de Staatssecretaris van Economische Zaken; 
 
Gelet op artikel 2.2.1, eerste lid, 7.2.3, eerste lid, 7.2.7, negende lid, en 7.4.3a, eerste 
en tweede lid, van de Wet educatie en beroepsonderwijs; 
 
De Afdeling advisering van de Raad van State gehoord (advies van 16 december 2015, 
nr. W05.15.0397/I); 
 
Gezien het nader rapport van Onze Minister van Onderwijs, Cultuur en Wetenschap van 
21 januari 2016, nr. WJZ/864631 (6743), directie Wetgeving en Juridische Zaken, 
uitgebracht mede namens de Staatssecretaris van Economische Zaken;  
 
Hebben goedgevonden en verstaan: 
 
 
Artikel I 
 
Het Examen- en kwalificatiebesluit beroepsopleidingen WEB wordt gewijzigd als volgt. 
 
A 
Artikel 1 wordt gewijzigd als volgt. 
1. Na de begripsbepaling van “instellingsexamen” wordt ingevoegd: 
keuzedeel Engels: keuzedeel waarvan de eisen en het niveau overeenkomen met de 
eisen en het niveau van het onderdeel Engels van een kwalificatie; 
keuzedeel Nederlandse taal: keuzedeel waarvan de eisen en het niveau overeenkomen 
met de eisen en het niveau van het onderdeel Nederlandse taal van een kwalificatie;  
keuzedeel rekenen: keuzedeel waarvan de eisen en het niveau overeenkomen met de 
eisen en het niveau van het onderdeel rekenen van een kwalificatie. 
2. In de begripsbepaling van onderdeel Engels wordt “onderdeel Engels waarvoor” 
vervangen door: onderdeel Engels van een kwalificatie waarvoor. 
 B6743.K-2 1 

 
onderdeel rekenen, een onderdeel Nederlandse taal of het onderdeel Engels van een 
middenkaderopleiding of een specialistenopleiding. 
2. In de aanhef van het tweede lid wordt “een specifiek examenonderdeel” vervangen 
door: andere examenonderdelen. 
3. In het tweede lid, onderdeel b, wordt na “ruim onvoldoende,” ingevoegd: “bijna 
voldoende”,.   
 
I 
Na artikel 15 wordt een artikel ingevoegd, luidend: 
Artikel 15a. Meenemen examenresultaat keuzedeel 
De deelnemer kan bij de examencommissie een verzoek indienen tot het meenemen van  
het examenresultaat van een keuzedeel waarin hij in het kader van een eerder door hem 
gevolgde beroepsopleiding examen heeft afgelegd, maar dat niet met goed gevolg door 
hem is afgesloten.  
 
J 
Artikel 17 wordt gewijzigd als volgt. 
1. In het eerste lid wordt “artikel 7.4.3” vervangen door “artikel 7.4.6, tweede lid,”, 
vervalt “en” aan het eind van onderdeel a, wordt de punt aan het eind van onderdeel b 
vervangen door “; en” en wordt na onderdeel b een onderdeel  toegevoegd, luidend: 
c. examen is afgelegd in het keuzedeel dat deel uitmaakt van de desbetreffende 
opleiding. 
2. In het tweede lid wordt “artikel 7.4.3” vervangen door “artikel 7.4.6, tweede lid,”, 
wordt in onderdeel a “onderdelen Nederlandse taal en rekenen” vervangen door 
“generieke examenonderdelen Nederlandse taal en rekenen”, vervalt “en” aan het eind 
van onderdeel b, wordt de punt aan het eind van onderdeel c vervangen door “; en” en 
wordt na onderdeel c een onderdeel toegevoegd, luidend: 
d. examen is afgelegd in het keuzedeel dat of de keuzedelen die deel uitmaken van de 
desbetreffende opleiding. 
3. In het derde lid wordt “artikel 7.4.3” vervangen door “artikel 7.4.6, tweede lid,”, 
wordt in onderdeel a ”onderdelen Engels, Nederlandse taal en rekenen” vervangen door 
“generieke examenonderdelen Engels, Nederlandse taal en rekenen”, vervalt “en” aan 
het eind van onderdeel b, wordt de punt aan het eind van onderdeel c vervangen door “; 
en” en wordt na onderdeel c een onderdeel toegevoegd, luidend: 
d. examen is afgelegd in het keuzedeel dat of de keuzedelen die deel uitmaken van de 
desbetreffende opleiding. 
 
K 
Artikel 17 wordt gewijzigd als volgt: 
1. In het eerste lid, onderdeel a, wordt na “specifieke examenonderdelen” ingevoegd “en 
het keuzedeel dat deel uitmaakt van de desbetreffende opleiding”  en wordt de 
puntkomma aan het eind vervangen door “; en”,  
2. In het eerste lid, onderdeel b, wordt “; en” vervangen door een punt. 
3. In het eerste lid vervalt onderdeel c. 
4. In het tweede lid komt onderdeel d te luiden: 
d. voor het keuzedeel dat deel uitmaakt van de beroepsopleiding een eindwaardering 
van ten minste het cijfer 6 of ten minste “voldoende” is behaald of op grond van artikel 
14a vrijstelling is verkregen of, indien twee of meer keuzedelen deel uitmaken van de 
beroepsopleiding, het volgende resultaat is behaald: 
1° voor de keuzedelen waarmee wordt voldaan aan de minimum studielast, bedoeld in 
artikel 17d, daaronder begrepen de keuzedelen waarvoor op grond van artikel 14a 
vrijstelling is verkregen, is een gemiddelde eindwaardering van ten minste het cijfer 6 of 
ten minste “voldoende” behaald, en 
    B6743.K-2  3 

 
 
N 
Artikel 18 wordt gewijzigd als volgt: 
1. Het opschrift komt te luiden: 
Artikel 18. Invoering centrale examinering, specifieke en generieke 
examenonderdelen en examenonderdelen die een keuzedeel betreffen. 
2. Toegevoegd worden drie leden, luidend: 
9. Het examen van een beroepsopleiding wordt voor de eerste maal ingedeeld op de 
wijze als bedoeld in artikel 3, eerste lid, zoals luidend op 1 augustus 2016 in het 
studiejaar 2016-2017 bij beroepsopleidingen waarmee een aanvang wordt gemaakt op 
of na 1 augustus 2016. 
10. Het eerste, tweede en vierde lid zijn vanaf het studiejaar 2016-2017 van 
overeenkomstige toepassing op de examinering van keuzedelen rekenen en Nederlandse 
taal die wat betreft eisen en niveau overeenkomen met de in die leden bedoelde 
onderdelen bij beroepsopleidingen waarmee een aanvang is gemaakt op of na 1 
augustus 2016.  
11. Het derde en vierde lid zijn vanaf het studiejaar 2017-2018 van overeenkomstige 
toepassing op de examinering van het keuzedeel Engels dat wat betreft eisen en niveau 
overeenkomt met het in die leden bedoelde onderdeel bij beroepsopleidingen waarmee 
een aanvang is gemaakt op of na 1 augustus 2016. 
 
O 
Artikel 18c wordt gewijzigd als volgt: 
1. In het eerste lid wordt “examenonderdeel” telkens vervangen door: generieke 
examenonderdeel. 
2. In het tweede lid wordt “onderdelen” vervangen door “generieke examenonderdelen”, 
wordt “onderdeel” vervangen door “generieke examenonderdeel” en wordt 
“examenonderdeel” vervangen door: generieke examenonderdeel. 
 
 
Artikel II 
Het Uitvoeringsbesluit WEB wordt gewijzigd als volgt. 
 
A 
In artikel 2.2.2, tweede lid, wordt de begripsomschrijving van Dbbl vervangen door: 
 
Dbbl: elke deelnemer die  
a. op 1 oktober van het tweede kalenderjaar voorafgaand aan het bekostigingsjaar 
aan de desbetreffende instelling is ingeschreven voor de entreeopleiding in de 
beroepsbegeleidende leerweg,  
 
b. daadwerkelijk die opleiding volgt en 
 
c. uiterlijk op 31 december van datzelfde kalenderjaar een overeenkomst als 
bedoeld in artikel 7.2.8, tweede lid, van de wet heeft gesloten die geheel of 
gedeeltelijk betrekking heeft op een kwalificatie of kwalificatiedossier, behorend 
bij die opleiding;.   
  
B 
Artikel 2.2.3, tweede lid, wordt gewijzigd als volgt: 
1. De begripsomschrijving van Dbbl wordt vervangen door:  
 
Dbbl: elke deelnemer die  
    B6743.K-2  5 

 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
 
 
 
 
 
 
De Minister van Onderwijs,  
Cultuur en Wetenschap, 
 
 
 
 
 
De Staatssecretaris van Economische Zaken, 
    B6743.K-2  7 

 
4. nadere voorschriften voor de examinering van keuzedelen Nederlandse taal en 
rekenen.  
5. aanpassing van de definitie van de deelnemer in de beroepsbegeleidende 
leerweg die in aanmerking komt voor bekostiging i.v.m. de invoering van 
keuzedelen. 
6. enkele technische wijzigingen die niet voortvloeien uit de invoering van 
keuzedelen 
 
2. Doel en inhoud van het besluit 
 
2.1. Het bepalen van de omvang van de keuzedeelverplichting per soort opleiding 
In de wet Herziening kwalificatiestructuur is bepaald (toevoeging aan artikel 7.1.2, 
tweede lid, WEB) dat een beroepsopleiding behalve op het behalen van een kwalificatie 
ook is gericht op het behalen van een of meer daarbij behorende keuzedelen 
(keuzedeelverplichting). Verder wordt in die wet een nieuwe negende lid toegevoegd aan 
artikel 7.2.7 WEB. Op grond daarvan kunnen bij of krachtens AMvB nadere voorschriften 
worden gegeven over de omvang van de keuzedelen die onderdeel uitmaken van de 
beroepsopleiding (de omvang van de keuzedeelverplichting). Het is nodig om deze 
nadere voorschriften tot stand te brengen om te grote verschillen in omvang van de 
keuzedeelverplichting te voorkomen. De keuzedeelverplichting geldt voor zowel de 
instelling als de student. Bij de betreffende soort opleiding moet de instelling voldoende 
keuzedelen verzorgen en moet de student voldoende keuzedelen kiezen uit het actuele 
aanbod van de instelling. Indien de omvang van het keuzedeel of de keuzedelen van een 
opleiding te klein is ten opzichte van het deel van de opleiding dat gebaseerd is op de 
kwalificatie, dan is sprake van te weinig verrijking c.q. te weinig aansluiting op 
(regionale) arbeidsmarktontwikkelingen en biedt het ook minder ruimte om opleidingen 
flexibel in te richten. Indien – omgekeerd – de omvang van het keuzedeel/de keuzedelen 
in de opleiding te groot is ten opzichte van het deel dat gebaseerd is op de kwalificatie, 
dan bestaat de kans dat dit ten koste gaat van het behalen van de kwalificatie en de 
toetreding als gediplomeerd beginnend beroepsbeoefenaar tot de arbeidsmarkt, en 
daarmee ten koste van het civiel effect van de opleiding.  
 
Te grote verschillen in omvang dragen tevens risico’s met zich mee op het vlak van 
transparantie en daarmee ook voor het civiel effect van beroepsopleidingen. Daarom is 
het belangrijk dat er een goede balans is tussen het deel van de beroepsopleiding dat 
gebaseerd is op de kwalificatie en het deel dat gebaseerd is op het keuzedeel of de 
keuzedelen van de opleiding en dat de instellingen daar allemaal op dezelfde manier 
mee omgaan. Het geven van voorschriften voor de omvang van de keuzedeelverplichting 
betekent dat alle instellingen hieraan gebonden zijn. Dit geeft de beste borging voor een 
doelmatige invulling van opleidingen, en voor herkenbaarheid en civiel effect van 
beroepsopleidingen voor studenten, vervolgonderwijs en afnemend bedrijfsleven.  
 
De voorschriften voor de omvang van de keuzedeelverplichting zijn opgenomen in dit 
besluit (artikel 17d van het EKB WEB). Deze voorschriften zijn overeenkomstig het in de 
memorie van toelichting bij  het wetsvoorstel Herziening kwalificatiestructuur 
opgenomen voornemen voor de omvang van de keuzedeelverplichting (Kamerstukken 
II, 2014/15, 34 160, nr. 3, pagina 17). De keuzedeelverplichting is aangegeven per 
soort beroepsopleiding; de omvang van de verplichting verschilt per soort opleiding (met 
het oog op het bovengenoemde evenwicht tussen kwalificatie en keuzedeel/-delen) 
vanwege het verschil in zwaarte van de verschillende soorten opleidingen.  
 
Per keuzedeel is landelijk de zwaarte vastgesteld en vermeld in het keuzedeeldocument. 
De zwaarte betreft de studielast en wordt uitgedrukt in klokuren. De zwaarte van de 
    B6743.K-2  9 

 
de brief van 31 oktober 2014 over Leven lang leren (Kamerstukken II 2014/15, 30 012, 
nr. 41). Een belangrijk uitgangspunt is dat elk certificaat een zelfstandige betekenis op 
de arbeidsmarkt dient te hebben.  
In de brief van de minister van OCW van 14 september 2015 (Kamerstukken II 
2014/15, 31 524, nr. 250) is aangegeven dat een onderwijstraject gericht op het 
behalen van een certificaat niet in aanmerking komt voor publieke bekostiging. Het 
bekostigd onderwijs blijft gericht op het behalen van een mbo-diploma; alleen bij uitval 
kan een student een certificaat ontvangen (als hij het betreffende onderdeel heeft 
behaald).  
 
Het voordeel van certificaten is dat ongediplomeerde uitstromers (die dus niet de 
volledige kwalificatie hebben behaald, maar wel één of meer onderdelen van de 
kwalificatie of één of meer keuzedelen waaraan een certificaat is verbonden) een door 
de overheid erkend bewijs kunnen tonen aan werkgevers, instellingen voor 
vervolgonderwijs of andere instanties c.q. betrokkenen. Dat verhoogt het civiel effect. 
Als er geen certificaat is verbonden aan het betreffende onderdeel van een kwalificatie of 
aan een keuzedeel dan kan de instelling de student bij ongediplomeerde uitstroom een 
instellingsverklaring uitreiken. Hiervoor is geen wettelijke grondslag vereist. 
 
2.3. Nadere voorschriften voor examinering en diplomering als gevolg van de invoering 
van keuzedelen 
In het huidige EKB WEB worden eisen gesteld aan de examinering en diplomering van 
(onderdelen van) beroepsopleidingen. Deze eisen zijn in verband met de invoering van 
keuzedelen aangepast.  
 
In de wet Herziening kwalificatiestructuur is in artikel 7.4.6, tweede lid, WEB het 
voorschrift opgenomen: ‘De opleiding is eerst dan met goed gevolg afgesloten wanneer 
met goed gevolg examen is afgelegd in de kwalificatie, examen is afgelegd in het 
keuzedeel of de keuzedelen en de beroepspraktijkvorming (bpv) met een positieve 
beoordeling is voltooid.’ Als voorwaarde voor het verkrijgen van het diploma geldt dus 
ook dat de student examen heeft afgelegd in het keuzedeel of de keuzedelen. Voor het 
verkrijgen van het diploma is het niet nodig dat het examen voor het keuzedeel of de 
keuzedelen met goed gevolg is afgelegd.  
 
Na inwerkingtreding van artikel I, onderdeel Ra, van de wet Herziening 
kwalificatiestructuur (1 augustus 2018) is het behalen van het diploma daarentegen wel 
mede afhankelijk van het behalen van het keuzedeel of de keuzedelen. Dat geldt dan 
voor studenten die instromen vanaf 1 augustus 2018. 
 
In de wijziging van artikel 3 juncto artikel 18 EKB WEB in het onderhavige besluit is 
geregeld dat het examen voor opleidingen waarmee op of na 1 augustus 2016 wordt 
gestart, behalve uit generieke en specifieke examenonderdelen ook bestaat uit  
onderdelen die de examinering betreffen van keuzedelen.  
 
In onderdeel J artikel 17 EKB WEB (over de uitslag van het examen) is tot uitdrukking 
gebracht dat het voor het met goed gevolg afsluiten van de opleiding niet nodig is om 
het examen in de keuzedelen met goed gevolg af te leggen. Het volstaat dat examen in 
het keuzedeel of de keuzedelen is afgelegd. Dit geldt vanaf 1 augustus 2016 tot 1 
augustus 2018. 
 
In onderdeel K artikel 17 EKB WEB is tot uitdrukking gebracht dat het voor het met goed 
gevolg afsluiten van de opleiding wél nodig is om het examen in de keuzedelen met 
goed gevolg af te leggen. Zoals gezegd geldt dat vanaf 1 augustus 2018. 
    B6743.K-2  11 

 
Als een student overstapt van de ene naar een andere opleiding, kan er in sommige 
gevallen vrijstelling worden verleend voor een (deel van het) keuzedeel op basis van een 
behaald onderdeel van de kwalificatie uit de eerdere opleiding. De student heeft dan 
immers al aangetoond iets te beheersen dat nodig is voor het behalen van (een deel 
van) het betreffende keuzedeel. De student kan een verzoek hiertoe indienen bij de 
examencommissie. De examencommissie bepaalt of dit verzoek wordt toegewezen.  
 
Voorbeeld: een student die de opleiding volgt die is gebaseerd op de kwalificatie 
‘Medewerker facilitaire diensten’ en gedurende de opleiding besluit om over te stappen 
naar de opleiding gebaseerd op de kwalificatie ‘Helpende zorg en welzijn’. Het keuzedeel 
‘Assisteren bij facilitaire diensten’ is gekoppeld aan de kwalificatie ‘Helpende zorg en 
welzijn’. Het keuzedeel is gebaseerd op een kerntaak uit de kwalificatie ‘Medewerker 
facilitaire diensten’, maar komt er niet helemaal mee overeen. De student beschikt over 
een positief examenresultaat voor deze kerntaak en kan de examencommissie vragen 
om vrijstelling te verlenen voor een deel van het examen van het keuzedeel ‘Assisteren 
bij facilitaire diensten’.  
 
2.4. Nadere voorschriften voor de examinering van keuzedelen Nederlandse taal en 
rekenen 
De centrale examens voor de generieke examenonderdelen Nederlandse taal en rekenen 
zijn of worden vanaf het studiejaar 2014-2015 in het mbo gefaseerd ingevoerd. In het 
Besluit referentieniveaus Nederlandse taal en rekenen is voor de generieke 
examenonderdelen Nederlandse taal en rekenen per soort beroepsopleiding een 
referentieniveau bepaald. Om een diploma te behalen, moet de student het examen van 
het generieke examenonderdeel Nederlandse taal ten minste op dit referentieniveau 
afleggen en behalen. Voor het generieke examenonderdeel rekenen geldt dat de 
komende jaren wel het examen moet worden afgelegd voor het behalen van het 
diploma, maar het diploma kan worden behaald ongeacht het examenresultaat hiervoor. 
 
Eén van de doelen van de introductie van keuzedelen is om studenten beter voor te 
bereiden op de arbeidsmarkt of om doorstroom naar een vervolgopleiding te 
bevorderen. Ook het behalen van een hoger referentieniveau voor Nederlandse taal of 
rekenen dan ten minste vereist is voor het behalen van het diploma van de betreffende 
soort opleiding kan hieraan bijdragen.  
Concreet betekent dit dat studenten van opleidingen op mbo niveau 2 en 3, die voor het 
behalen van het diploma moeten aantonen het referentieniveau 2F voor Nederlandse 
taal voldoende te beheersen, het keuzedeel Nederlandse taal  niveau 3F kunnen kiezen 
en met het behalen van dat keuzedeel kunnen aantonen een hoger referentieniveau te 
beheersen. 
Ook rekenen maakt onderdeel uit van alle beroepsopleidingen al zal het behalen van het 
generieke examenonderdeel rekenen voorlopig geen voorwaarde zijn voor het behalen 
van het diploma. Sommige studenten op mbo niveau 2 en 3 zullen vanwege hun 
toekomstig beroep of de doorstroom naar een opleiding op een hoger niveau graag 
willen aantonen een hoger niveau voor rekenen te beheersen. Om die reden komt er een 
keuzedeel rekenen 3F.  
  
In een opleiding op mbo niveau 4 kan een student geen keuzedeel Nederlandse taal of 
rekenen kiezen, want daar is 3F (het hoogste niveau dat wordt aangeboden in het mbo) 
al verplicht. Er mag immers (behalve bij de entreeopleiding, waar sprake kan zijn van 
remediërende keuzedelen) geen overlap zijn tussen de kwalificatie en het keuzedeel. 
Omdat via landelijke koppeling van keuzedelen aan kwalificaties is bepaald dat een 
keuzedeel Nederlandse taal of rekenen een waardevolle toevoeging is op de betreffende 
    B6743.K-2  13 

 
2.5 Nadere voorschriften als gevolg van de invoering van onderdelen als bedoeld in 
artikel 6.1.2a, tweede lid, WEB 
Op grond  van artikel 6.1.2a, tweede lid, van de WEB zoals opgenomen in artikel I, 
onderdeel E van de wet Herziening kwalificatiestructuur kan het bevoegd gezag binnen 
een basisberoepsopleiding, vakopleiding of middenkaderopleiding een of meer 
onderdelen aanbieden die niet behoren tot de kwalificaties of de keuzedelen. (Dat kan 
dus niet bij een entreeopleiding en specialistenopleiding.) Deze onderdelen moeten 
betrekking hebben op persoonlijke, culturele of levensbeschouwelijk vorming en 
aantoonbaar van voldoende kwaliteit zijn. Verder mogen ze niet samenvallen met 
onderdelen van de kwalificatie van de desbetreffende opleiding. Indien de instelling 
gebruik maakt van deze mogelijkheid, dient hierover verantwoording te worden afgelegd 
in het jaarverslag van de instelling. Verder moet informatie over deze onderdelen 
worden opgenomen in de onderwijs- en examenregeling van de instelling (artikel 7.4.8, 
tweede lid, WEB) en in de onderwijsovereenkomsten (artikel 8.1.3, derde lid, onderdeel 
a, WEB). Bovengenoemde bepalingen in de wet vloeien voort uit het amendement Rog 
en Bisschop (Kamerstukken II 2014/15, 34 160, nr. 20) dat is aangenomen bij de 
behandeling in de Tweede Kamer. 
 
Artikel 17d, tweede lid, van het onderhavige besluit bepaalt dat bij een opleiding met 
bovengenoemde onderdelen in totaal 240 klokuren in mindering wordt gebracht op de 
minimum studielast van de keuzedelen die geldt voor de betreffende soort 
beroepsopleiding. In de toelichting op artikel I, onderdeel M (artikel 17d, tweede lid, EKB 
WEB) is aangegeven wat dat betekent voor de omvang van de keuzedeelverplichting 
voor de betreffende soorten beroepsopleidingen. 
 
De wet herziening kwalificatiestructuur bevat een basis (artikel 7.2.7, negende lid, WEB) 
om bij AMvB voorschriften te stellen omtrent de omvang van het keuzedelen of de 
keuzedelen die onderdeel uitmaken van de beroepsopleiding en de omvang van 
onderdelen als bedoeld in artikel 6.1.2a, tweede lid, WEB. Artikel 17d, derde lid, van het 
onderhavige besluit bepaalt dat voor de toepassing van artikel 7.2.7, twee lid, van de 
WEB de omvang van de keuzedeelverplichting die geldt voor de betreffende soort 
beroepsopleiding tevens de maximum studielast is voor keuzedelen en bovengenoemde 
onderdelen tezamen die deel uitmaken van de opleiding. (Artikel 7.2.7, tweede lid, van 
de WEB bepaalt dat de minimum studielast van de beroepsopleiding tenminste 1.600 
klokuren per volledig studiejaar bedraagt.) Deze bepaling is in het onderhavige besluit 
opgenomen om te waarborgen dat er bij de beroepsopleiding voldoende tijd wordt 
besteed aan het behalen van de kwalificatie. Een nadere toelichting en voorbeelden 
worden gegeven in de artikelsgewijze toelichting bij artikel I, onderdeel M.  
 
2.6. Aanpassing van de definitie van de deelnemer in de beroepsbegeleidende leerweg 
die in aanmerking komt voor bekostiging i.v.m. de invoering van keuzedelen  
De  aanpassingen van de artikelen 2.2.2 en 2.2.3 van het UWEB zorgen ervoor dat geen 
rijksbijdrage wordt verstrekt voor deelnemers aan een opleiding in de 
beroepsbegeleidende leerweg (bbl) voor wie er op 31 december van het tweede 
kalenderjaar voorafgaand aan het bekostigingsjaar een bpv-overeenkomst is voor alleen 
een of meer keuzedelen. Voor de bekostiging van een bbl-deelnemer moet namelijk 
sprake zijn van een bpv-overeenkomst die geheel of gedeeltelijk betrekking heeft op de 
kwalificatie of het kwalificatiedossier waarvoor de deelnemer staat ingeschreven.  
 
Hieraan hebben de volgende afwegingen ten grondslag gelegen. Het kenmerk van de 
beroepsbegeleidende leerweg is het “werkend leren” en het onderwijs vindt daarbij voor 
een belangrijk deel plaats bij een leerbedrijf. Voor de deelnemer in de 
beroepsbegeleidende leerweg (bbl) is het daarom van essentieel belang dat de 
    B6743.K-2  15 

 
de invoering van keuzedelen, waaronder de in dit besluit uitgewerkte 
keuzedeelverplichting en wijze van examinering van keuzedelen en consequenties voor 
de diplomering. Het overleg heeft geresulteerd in afspraken op hoofdlijnen van de 
uitwerking. 
4. Administratieve lasten en regeldruk 
Aan dit besluit zijn geen extra administratieve lasten of gevolgen voor de regeldruk 
verbonden ten opzichte van hetgeen reeds is verantwoord in paragraaf 13 van de 
memorie van toelichting bij het wetsvoorstel Herziening kwalificatiestructuur. 
5. Uitvoerings- en handhavingsgevolgen 
 
De Dienst Uitvoering Onderwijs (DUO) heeft aangegeven dat het onderhavige besluit 
uitvoerbaar is. De Inspectie van het Onderwijs acht het onderhavige besluit 
handhaafbaar.  
6. Financiële gevolgen voor de rijksbegroting 
 
De invoering van dit besluit heeft geen gevolgen voor de rijksbegroting. 
7. Caribisch Nederland 
 
De wet Herziening kwalificatiestructuur wijzigt ook de WEB BES, onder andere door 
toevoeging van een zesde lid aan artikel 7.2.6. Deze wijziging, die voorlopig niet in 
werking zal treden, biedt de grondslag voor een AMvB met nadere voorschriften voor de 
keuzedeelverplichting van de student en de aanbodverplichting van de instelling. Voor 
zover nodig zullen deze nadere voorschriften in een latere fase worden opgesteld. 
Daarbij zal ook worden bezien of nadere voorschriften nodig zijn op basis van artikel 
7.2.3 WEB BES (certificaten) of artikel 7.4.4 WEB BES (centrale examinering).    
8. Internetconsultatie 
 
Het ontwerpbesluit is van 15 april 2015 tot en met 15 mei 2015 opengesteld voor 
internetconsultatie, waarbij vijf vragen zijn gesteld. Er zijn in totaal 78 reacties 
binnengekomen, voornamelijk van mbo-docenten.  
Een meerderheid van de respondenten heeft instemmend gereageerd op het 
ontwerpbesluit, maar er zijn ook kanttekeningen geplaatst bij de aangegeven 
uitwerking.  
De reacties hebben niet geleid tot wijzing van het voor de internetconsultatie 
aangeboden besluit, maar wel van het algemene en artikelsgewijze deel van de nota van 
toelichting. Hieronder wordt nader ingegaan op de hoofdlijnen van de reacties.  
 
Door een ruime meerderheid van de respondenten wordt de voorgestelde bepaling over 
de waarderingswijze van de examenresultaten van keuzedelen positief beoordeeld. Men 
waardeert dat de waarderingswijze gelijkluidend is met die van de examenresultaten van 
de specifieke examenonderdelen (kerntaken). Dit zorgt voor eenduidigheid, 
herkenbaarheid en transparantie. Bovendien laat de geformuleerde waarderingswijze 
een bandbreedte aan eigen beleidsruimte van instellingen (namelijk de keus uit een drie 
tot en met een tienpuntschaal als waarderingswijze). Enkele respondenten hebben 
aangegeven liever een ander waarderingswijze te zien, bijvoorbeeld door te volstaan 
met een tweepuntschaal of een tienpuntschaal in cijfers.  
    B6743.K-2  17 

 
Ten slotte hebben veel respondenten suggesties aangedragen en kritisch gereageerd op 
punten die al zijn vastgelegd in de wet keuzedelen. Dat betreft onder andere kritiek op: 
het niet meetellen van het behalen van keuzedelen voor het behalen van het diploma, 
de koppeling van keuzedelen aan kwalificaties, het vervangen van de vrije ruimte door 
keuzedelen, de uitvoerbaarheid van keuzedelen bij bepaalde opleidingen en de 
voorgeschreven omvang van de keuzedeelverplichting. Een aantal respondenten hebben 
zorgen over de examinering van keuzedelen. 
Naar aanleiding van de reacties: bij de behandeling van het wetsvoorstel keuzedelen in 
de Tweede Kamer zijn wijzigingen in het wetsvoorstel aangebracht die tegemoet komen 
aan een aantal suggesties van respondenten bij bovengenoemde kritiekpunten. Zo zal 
het behalen van keuzedelen vanaf het studiejaar 2018-2019 meetellen voor het behalen 
van het diploma; de instelling kan op verzoek van de student bij een opleiding ook 
keuzedelen opnemen die afwijken van de koppeling van keuzedelen aan de kwalificatie 
van de opleiding zoals opgenomen in de ministeriële regeling; en de instelling kan één of 
meer onderdelen van een beroepsopleiding (uitgezonderd de entree- en de 
specialistenopleidingen) aanbieden die niet behoren tot de kwalificaties of de 
keuzedelen, mits deze onderdelen betrekking hebben op persoonlijke, culturele of 
levensbeschouwelijke vorming, aantoonbaar van voldoende kwaliteit zijn en niet 
samenvallen met onderdelen van de desbetreffende kwalificatie. In het onderhavige 
besluit is ook aan bovengenoemde wijzigingen van het wetsvoorstel nadere uitwerking 
gegeven.  
Wat betreft de kanttekeningen van respondenten bij de omvang van de 
keuzedeelverplichting in relatie tot ‘versnelde/verkorte opleidingstrajecten’: de omvang 
van de keuzedeelverplichting is bepaald per soort beroepsopleiding. Zo geldt 
bijvoorbeeld voor de vakopleidingen dat de omvang van de keuzedeelverplichting 720 
klokuren bedraagt (als geen onderdelen worden aangeboden als bedoeld in artikel 
6.1.2.a, tweede lid WEB). De studieduur van een vakopleiding bedraagt ten minste twee 
en ten hoogste drie jaar (artikel 7.2.4a WEB). Een school kan een vakopleiding dus 
inrichten met een studieduur van twee jaar in plaats van drie jaar als dat haalbaar is 
voor de betreffende studenten, maar dat betekent niet dat de school minder delen van 
de kwalificatie of minder keuzedelen kan aanbieden dan vereist is. De examencommissie 
kan wel vrijstellingen verlenen (ook voor een keuzedeel of een deel daarvan) als sprake 
is van aantoonbaar en betrouwbaar bewijs van beheersing.  
Wat betreft de geuite zorgen van respondenten over de examinering van keuzedelen: 
Keuzedelen zijn nieuw en dat geldt ook voor de examinering. Instellingen kunnen 
gebruik maken van ondersteuning bij de voorbereiding van de examinering van 
keuzedelen. Instellingen kunnen examens ook inkopen in plaats van zelf te ontwikkelen; 
dat geldt ook voor de afname en beoordeling van examens. 
 
 
Artikelsgewijs 
 
Artikel I, onderdeel A 
Aan artikel 1 zijn begripsbepalingen toegevoegd voor de keuzedelen Engels, Nederlandse 
taal en rekenen. Aangegeven is, dat hiervoor dezelfde (inhoudelijke en procedurele) 
eisen gelden als voor de onderdelen Engels, Nederlandse taal en rekenen. Voor alle 
duidelijkheid is in de omschrijving van laatstgenoemde begrippen aangegeven dat het 
gaat om onderdelen van een kwalificatie. Keuzedelen zijn geen onderdeel van de 
kwalificatie.  
 
Artikel I, onderdeel B 
De opsomming van examenonderdelen bij een beroepsopleiding wordt uitgebreid met 
examenonderdelen die de examinering betreffen van keuzedelen.   
    B6743.K-2  19 

 
artikel 2 en bijlage 1 van het Besluit  referentieniveaus Nederlandse taal en rekenen. 
Voor de (kwalificatie)onderdelen Engels zijn eisen en niveaus vastgesteld in de artikelen 
17a, vierde lid, en 17b en bijlage 2 van het EKB WEB. De keuzedelen Nederlandse taal 
en Engels moeten qua eisen en niveau overeenkomen met  een (kwalificatie)onderdeel 
Nederlandse taal onderscheidenlijk een (kwalificatie)onderdeel Engels. Als bij het 
desbetreffende (kwalificatie)onderdeel geheel of gedeeltelijk centrale examinering 
plaatsvindt, geldt dat ook voor het overeenkomstige keuzedeel. 
 
Artikel I, onderdeel G 
Na het van kracht worden van de desbetreffende bepaling van de wet Herziening 
kwalificatiestructuur kan het verzoek van een deelnemer tot vrijstelling voor een 
instellingsexamen niet alleen betrekking hebben op de kwalificatie van de opleiding of 
een deel daarvan, maar ook op een keuzedeel van de opleiding of een deel daarvan. De 
examencommissie kan een vrijstelling daarvoor verlenen als sprake is van aantoonbaar 
en betrouwbaar bewijs van beheersing daarvan door de student. In verband hiermee 
bepaalt het onderhavige onderdeel dat de examencommissie bij de beslissing op een 
verzoek tot vrijstelling behalve de kwalificatie-eisen ook de eisen van het keuzedeel in 
acht moet nemen. De kwalificatie-eisen zijn opgenomen in de ministeriële regeling, 
bedoeld in artikel 7.2.4, tweede lid, onder a tot en met c, van de WEB en de eisen van 
het keuzedeel zijn opgenomen in de ministeriële regeling, bedoeld in artikel 7.2.4, 
tweede lid, onder d, van de WEB. 
 
Artikel I, onderdeel H 
Het nieuwe artikel 15, eerste lid, van het EKB WEB  regelt dat bij de examinering van de 
keuzedelen die wat betreft eisen en niveau overeenkomen met een kwalificatieonderdeel 
Nederlandse taal of rekenen of het kwalificatieonderdeel Engels van een 
middenkaderopleiding of een specialistenopleiding dezelfde eindwaarderingswijze wordt 
toegepast als bij de examinering van deze kwalificatieonderdelen. Het gaat hier om de 
eindwaardering bij generieke examenonderdelen, met uitzondering van het generieke 
examenonderdeel loopbaan en burgerschap. Er is geen regeling getroffen voor de 
eindwaardering van een keuzedeel loopbaan en burgerschap, omdat zo’n keuzedeel niet 
mogelijk is. Er mag namelijk geen overlap zijn tussen het keuzedeel en de kwalificatie.  
Op grond van het nieuwe artikel 15, tweede lid, EKB WEB geldt bij de examinering van 
de overige keuzedelen (waaronder de keuzedelen die wat betreft eisen en niveau 
overeenkomen met een onderdeel Engels van een andere opleiding dan de 
middenkaderopleiding of de specialistenopleiding) dezelfde eindwaarderingswijze als bij 
specifieke examenonderdelen.  
Artikel 15, tweede lid, van het EKB WEB bepaalt dat de eindwaardering voor een 
specifiek examenonderdeel kan worden uitgedrukt in een geheel cijfer of in een 
waardering zoals opgenomen in onderdeel a of b van dat lid (waardering in woorden).  
Dit besluit voegt de waardering “bijna voldoende” toe. Op deze wijze komt het aantal in 
woorden uitgedrukte waarderingen op tien. Dat is evenveel als het aantal waarderingen 
uitgedrukt in cijfers. Daardoor kunnen waarderingen in woorden gerelateerd worden aan 
waarderingen in cijfers (zo staat het cijfer 10 voor ‘uitmuntend’ en het cijfer 5 voor 
‘bijna voldoende’) en kan ook een gemiddeld cijfer worden berekend. Een gemiddeld 
cijfer kan van belang zijn voor toelating tot bijvoorbeeld een hbo-opleiding. 
 
Artikel I, onderdeel I 
Als een student bij tussentijdse overstap naar een andere opleiding of doorstroom naar 
een vervolgopleiding al over een negatief examenresultaat van één of meer keuzedelen 
beschikt, kan de examencommissie geen vrijstelling voor het betreffende keuzedeel 
    B6743.K-2  21 

 
3. voor de andere keuzedelen waarmee wordt voldaan aan de keuzedeelverplichting ten 
minste het cijfer 4, of een daarmee overeenkomende eindwaardering in woorden, 
worden behaald.  
Bij de bepaling of hieraan is voldaan, telt het bij een eerdere opleiding verkregen 
examenresultaat voor een keuzedeel  mee, als de examencommissie voor dat keuzedeel 
vrijstelling heeft gegeven (als het keuzedeel is behaald) of ermee heeft ingestemd dat 
het examenresultaat wordt meegenomen (als het keuzedeel niet is behaald). De omvang 
van de keuzedelen (studieduur) telt niet mee in de weging van de gemiddelde 
eindwaardering.  
 
Voor de goede orde wordt erop gewezen dat de onderdelen als bedoeld in artikel 6.1.2a, 
tweede lid, van de WEB zoals opgenomen in artikel I, onderdeel E, van de wet 
Herziening kwalificatiestructuur geen keuzedelen zijn. De examenresultaten van deze 
onderdelen hebben geen invloed op de slaag-zakbeslissing voor het diploma.  
 
In artikel V is geregeld, dat het onderhavige onderdeel K op hetzelfde tijdstip in werking 
treedt als artikel I, onderdeel Ra, van de wet Herziening kwalificatiestructuur (1 
augustus 2018). 
 
Artikel I, onderdeel L 
Het opschrift van hoofdstuk III wordt aangepast in verband met de nieuwe artikelen 17c 
en 17d.  
 
Artikel I, onderdeel M 
Op grond van het nieuwe artikel 17c van het EKB WEB kan bij ministeriële regeling 
worden bepaald dat aan onderdelen van een of meer kwalificaties of aan een of meer 
keuzedelen een certificaat kan worden verbonden. Hiermee is de bevoegdheid om dit bij 
AMvB te regelen, gedelegeerd aan de minister. De basis van dit artikel is artikel 7.2.3, 
eerste lid, van de WEB zoals gewijzigd door de wet Herziening kwalificatiestructuur. 
 
Het nieuwe artikel 17d van het EKB WEB geeft nadere voorschriften voor de omvang van 
de keuzedelen die onderdeel uitmaken van de beroepsopleiding en de omvang van de 
onderdelen, bedoeld in artikel 6.1.2a, tweede lid, van de WEB zoals opgenomen in 
artikel I, onderdeel E, van de wet Herziening kwalificatiestructuur. De omvang is de 
studielast in klokuren. Met deze voorschriften moet rekening worden gehouden bij de 
inrichting van het onderwijsprogramma van de deelnemer. 
 
Het eerste lid bepaalt dat de studielast van elk keuzedeel wordt vastgesteld bij 
ministeriële regeling en op voorstel van de Samenwerkingsorganisatie beroepsonderwijs 
bedrijfsleven. De studielast wordt opgenomen in het ‘keuzedeeldocument’, waarin het 
keuzedeel wordt beschreven en dat eveneens wordt vastgesteld bij ministeriële regeling 
(zie artikel 7.2.4, tweede lid, onder d, WEB zoals opgenomen in artikel I, onderdeel L, 
tweede lid, van de wet Herziening kwalificatiestructuur). Het eerste lid bepaalt tevens 
dat de studielast van de afzonderlijke keuzedelen is gestandaardiseerd en 240, 480, 720 
of 960 klokuren bedraagt. 
 
Het tweede lid regelt de omvang van de keuzedeelverplichting bij de verschillende 
soorten beroepsopleidingen. Er is een minimum gesteld aan de totale studielast van de 
in het kader van de beroepsopleiding gevolgde keuzedelen. Dit betekent dat de in het 
keuzedeeldocument aangegeven studielast van alle in het kader van de beroepsopleiding 
gevolgde keuzedelen tezamen ten minste het in artikel 17d, tweede lid, genoemde 
aantal klokuren moet bedragen. Als de in het keuzedeeldocument aangegeven studielast 
van een bepaald keuzedeel gelijk is aan of meer is dan dit minimum, kan met dat ene 
    B6743.K-2  23 

 
hele duur van de bedoeld in artikel 6.1.2a, 
opleiding (artikel tweede lid WEB deel uitmaken 
17d, tweede lid, van de beroepsopleiding  
EKB WEB) (artikel 17d, derde lid, EKB 
WEB) 
Entreeopleidingen 240 n.v.t. 
Basisberoepsopleidingen 480 240 
Vakopleidingen 720 480 
Middenkaderopleidingen 720 480 
Middenkaderopleidingen waarvoor 960 720 
een langere studieduur dan 3 jaar 
kan worden vastgesteld 
Specialistenopleidingen 240 n.v.t. 
 
Artikel 17d, vierde lid, bepaalt dat de gezamenlijke studielast van de keuzedelen van 
een opleiding en van de onderdelen als bedoeld in artikel 6.1.2a, tweede lid, van de WEB 
voor maximaal het in artikel 17d, tweede lid, EKB WEB genoemde aantal klokuren 
meetelt voor het voldoen aan de minimum studielast van de beroepsopleiding (ten 
minste 1600 klokuren per volledig studiejaar). Dit betekent dat extra keuzedelen en 
extra uren besteed aan keuzedelen niet ten koste kunnen gaan van de tijd die wordt 
besteed aan de kwalificatie. Deze bepaling is opgenomen om te waarborgen dat er bij de 
beroepsopleiding voldoende tijd wordt besteed aan het behalen van de kwalificatie.  
 
Voorbeeld: een basisberoepsopleiding is gebaseerd op  
a. een kwalificatie,  
b. een keuzedeel met een landelijk vastgestelde studielast van 240 klokuren en een 
door de instelling (in het opleidingsprogramma) vastgestelde studielast van 200 
klokuren, alsmede  
c. een onderdeel als bedoeld in artikel 6.1.2a, tweede lid, WEB met een door de 
instelling vastgestelde studielast van 300 klokuren. 
Voor het voldoen van de minimum studielast van de volledige beroepsopleiding (ten 
minste 1600 klokuren per volledig studiejaar) mag de instelling maximaal 480 klokuren 
van de door de instelling voor het keuzedeel en genoemd onderdeel tezamen 
vastgestelde studielast meetellen (dus niet de volledige door de instelling vastgestelde 
studielast van 500 klokuren). 
 
Artikel I, onderdeel N 
Het nieuwe artikel 18, negende lid, EKB WEB bepaalt dat het examen voor het eerst 
keuzedelen omvat in het studiejaar 2016-2017 voor beroepsopleidingen waarmee (door 
de studenten) een aanvang is gemaakt op of na 1 augustus 2016. Studenten die eerder 
met een beroepsopleiding zijn gestart, kunnen wel keuzedelen volgen, maar dat is voor 
hen geen verplichting.  
 
Voor keuzedelen rekenen en Nederlandse taal die wat betreft eisen en niveau 
overeenkomen met een generiek examenonderdeel rekenen of Nederlandse taal wordt 
voor het eerst een (gedeeltelijk) centraal examen afgenomen in het studiejaar 2016-
2017 voor studenten die met een beroepsopleiding zijn gestart op of na 1 augustus 
2016. Dit is geregeld in het nieuwe tiende lid van artikel 18 EKB WEB. 
 
Op grond van het nieuwe elfde lid van artikel 18 EKB WEB wordt voor het keuzedeel 
Engels dat wat betreft eisen en niveau overeenkomt met generieke examenonderdeel 
Engels voor het eerst een centraal examen afgenomen in het studiejaar 2017-2018 (dat 
    B6743.K-2  25 

 
 
 
 
Artikel V  
Het grootste deel van het besluit treedt in werking op 1 augustus 2016. Voor 
onderstaande onderdelen van het besluit geldt een andere inwerkingtredingsdatum.  
 
Artikel I, onderdeel K (dit regelt dat het behalen van een diploma mede afhankelijk is 
van het met goed gevolg afleggen van het examen in het keuzedeel of de keuzedelen), 
treedt in werking op 1 augustus 2018. Dit is ook de datum waarop het hiermee 
samenhangende artikel I, onderdeel Ra, van de wet Herziening kwalificatiestructuur in 
werking treedt (zie Stb. 2016, 13 ). 
 
Artikel I, onderdelen L en M (wijziging opschrift en grondslag voor ministeriële 
regelingen tot het vaststellen van certificaten en de omvang van keuzedelen) treedt in 
werking met ingang van de dag na de datum waarop dit besluit in het Staatsblad wordt 
geplaatst. De ministeriële regelingen zullen op of zo spoedig mogelijk na deze dag in de 
Staatscourant worden geplaatst.  
 
Artikel II (wijziging Uitvoeringsbesluit WEB) kan op grond van artikel 2.2.1, zesde lid, 
WEB niet in werking treden dan nadat het is voorgelegd aan beide Kamers der Staten-
Generaal en niet door of namens een der Kamers de wens wordt te kennen gegeven dat 
het daarin geregelde onderwerp bij wet wordt geregeld. Dit artikel wordt daarom aan 
beide Kamers voorgelegd. Als geen der Kamers de wens te kennen geeft om het 
onderwerp bij wet te regelen, wordt de inwerkingtreding van artikel II bij koninklijk 
besluit geregeld.  
 
De Minister van Onderwijs,  
Cultuur en Wetenschap, 
 
 
 
 
dr. Jet Bussemaker 
 
 
    B6743.K-2  27 

