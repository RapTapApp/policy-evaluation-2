 
 
 
Besluit van  
tot wijziging van het 
Uitvoeringsbesluit Les- en 
cursusgeldwet 2000 in verband 
met onder meer het aanpassen 
van het moment van de 
jaarlijkse vaststelling van het 
cursusgeld en van de 
termijnbedragen voor betaling 
van het lesgeld 
 
 
 
Op de voordracht van Onze Minister van Onderwijs, Cultuur en Wetenschap, van 
xxx, nr. xxx, directie Wetgeving en Juridische Zaken, gedaan mede namens de 
Staatssecretaris van Economische Zaken; 
 
Gelet op artikel 5, vierde lid, en artikel 6, vierde lid, van de Les- en cursusgeldwet; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap, 
van xxx, nr. xxx, directie Wetgeving en Juridische Zaken, uitgebracht mede 
namens de Staatssecretaris van Economische Zaken; 
 
Hebben goedgevonden en verstaan: 
 
 
ARTIKEL I 
 
Het Uitvoeringsbesluit Les- en cursusgeldwet 2000 wordt als volgt gewijzigd: 
 
A 
 
Artikel 4 wordt als volgt gewijzigd: 
  
 B10314.K-1 1 
OCW  10933 

NOTA VAN TOELICHTING 
 
I. ALGEMEEN 
 
Inleiding 
Deze toelichting wordt mede namens de Staatssecretaris van Economische Zaken 
gegeven. Met onderhavig besluit zijn drie wijzigingen aangebracht in het 
Uitvoeringsbesluit Les- en cursusgeldwet 2000 (hierna: ULCW 2000). De eerste 
wijziging betreft de aanpassing van het moment van de jaarlijkse vaststelling van 
de cursusgeldtarieven. Deze vaststelling moet nu vóór 1 oktober voorafgaand aan 
het cursusjaar waarop de herziening van de cursusgeldtarieven betrekking heeft, 
plaatsvinden. Eerder was dat uiterlijk 31 maart voorafgaande aan dat cursusjaar. 
Met de tweede wijziging zijn de bedragen die gelden voor het betalen van het 
lesgeld in termijnen opnieuw vastgesteld, zodat de betaling van het lesgeld 
voortaan in gelijke termijnbedragen geschiedt. De derde wijziging betreft het 
vervangen van de acceptgirokaart die aan lesgeldplichtigen wordt verzonden door 
een betalingsverzoek waarin de benodigde betaalgegevens vermeld staan. 
 
Aanpassing vaststelling cursusgeldtarief 
Het ULCW 2000 geeft regels ter uitvoering van de Les- en cursusgeldwet (hierna: 
LCW). Les- en cursusgeld wordt geheven ter zake van het volgen van uit de 
openbare kas bekostigd onderwijs. Lesgeld wordt geheven indien het een voltijdse 
beroepsopleiding in de beroepsopleidende leerweg of een voltijdse opleiding in het 
voortgezet algemeen volwassenenonderwijs (vavo) betreft, cursusgeld indien het 
een beroepsopleiding in de beroepsbegeleidende leerweg, een deeltijdopleiding of 
anderszins (bijvoorbeeld de opleiding Nederlands als tweede taal) betreft. De 
ministeriële regeling tot vaststelling van het lesgeldtarief wordt op grond van artikel 
5, tweede lid, van de LCW jaarlijks vastgesteld vóór 1 oktober voorafgaand aan het 
cursusjaar waarop de herziening van het lesgeld betrekking heeft. Voordat 
onderhavige wijzigingen in werking traden werd het cursusgeldtarief op basis van 
de ULCW 2000 vastgesteld in een aparte ministeriële regeling. Deze vaststelling 
geschiedde uiterlijk op 31 maart voorafgaande aan het cursusjaar waarop de 
herziening van het cursusgeldtarief betrekking heeft.  
Het gebruikersoverleg BRON heeft aangegeven het wenselijk te vinden het moment 
van vaststelling van het cursusgeld te vervroegen zodat nieuwe deelnemers aan 
instellingen voor beroepsonderwijs tijdig kunnen worden geinformeerd over het 
tarief. Doordat nu eenzelfde moment van vaststelling voor zowel het lesgeldtarief 
als het cursusgeldtarief wordt gehanteerd, kan vaststelling van beide tarieven in 
één ministeriële regeling geschieden. Dat zorgt voor uniformiteit, en een betere 
toegankelijkheid van de tarieven voor de gebruikers. De wijziging geldt vanaf 1 
augustus 2013; dat betekent dat vóór 1 oktober 2013 het cursusgeldtarief voor het 
cursusjaar 2014-2015 moet worden vastgesteld. Vaststelling van het 
cursusgeldtarief voor het cursusjaar 2013-2014 heeft nog plaatsgevonden op basis 
van het ULCW 2000 zoals dat gold voor de wijziging. 
 
 
 B10314.K-1 3 
OCW  10933 

worden overgemaakt op de gebruikelijke betalingswijzen; door middel van 
internetbankieren, een overschrijvingskaart of per telefoon. 
 
Uitvoering 
De wijzigingen die in het ULCW 2000 zijn aangebracht brengen minimale 
aanpassingen in de uitvoeringssystemen van DUO met zich mee. DUO heeft 
aangegeven de wijzigingen op tijd te kunnen uitvoeren. In verband met een juiste 
voorlichting over de wijzigingen zal DUO informatie (website, folders, brieven aan 
lesgeldplichtigen) moeten ontwikkelen of aanpassen.  
 
Financiële gevolgen  
De vervroeging van het moment van vaststelling van het cursusgeld heeft geen 
budgettaire gevolgen. Het aanpassen van de verdeling van de lesgeldtermijnen 
heeft een eenmalig kasschuifeffect. Omdat een deel van het lesgeld later wordt 
geïnd, is een eenmalige kasschuif van 2014 naar 2013 nodig van afgerond € 10 
miljoen. Dit betekent een eenmalig budgettair gevolg van € 10 miljoen minder 
ontvangsten in 2013 en € 10 miljoen meer ontvangsten in 2014. 
 
Gevolgen Caribisch Nederland 
Voor Caribisch Nederland heeft dit voorstel geen gevolgen, omdat in Caribisch 
Nederland geen wettelijk les- dan wel cursusgeld wordt geheven. Jaarlijkse 
vaststelling daarvan of termijnbetaling ervan is dus ook niet aan de orde. 
 
Internetconsultatie 
Aangezien voorliggende voorstellen technische wijzigingen zonder grote gevolgen 
voor betrokkenen behelzen, is niet gekozen voor een internetconsultatie.  
 
 
II. ARTIKELSGEWIJS 
 
Artikel I 
 
Onderdeel A 
Het eerste lid van artikel 4 is gewijzigd zodat een lesgeldplichtige niet langer een 
acceptgirokaart ontvangt waarmee het lesgeld kan worden betaald, maar een 
betalingsverzoek met daarin de betaalgegevens die nodig zijn om het lesgeld te 
betalen. In het derde lid zijn de percentages die van toepassing zijn op het betalen 
van het lesgeld zo aangepast dat het betalen van het lesgeld, indien de 
betalingsplichtige kiest voor betaling in meer dan één termijn, geschiedt in zes 
gelijke bedragen van 16,67 procent van het in totaal verschuldigde bedrag. 
Voorheen werd betaald in zes termijnen waarbij de eerste twee termijnen 25 
procent van het totaalbedrag bedroegen, en de vier daaropvolgende termijnen 12,5 
procent.  
 
 
 
 B10314.K-1 5 
OCW  10933 

