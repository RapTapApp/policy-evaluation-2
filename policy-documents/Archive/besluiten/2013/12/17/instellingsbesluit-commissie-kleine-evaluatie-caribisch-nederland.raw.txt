 
INSTELLINGSBESLUIT 
Commissie “Kleine evaluatie Caribisch Nederland” 
Voorgeschiedenis 
In het afgelopen jaar zijn door vele actoren (het Parlement, de Algemene 
Rekenkamer, de Openbare Lichamen etc) vraagtekens geplaatst bij het 
functioneren van de coördinatie van het Rijksbestuur in Caribische 
Nederland. Dat heeft er toe geleid dat – eerder dan voorzien – de 
evaluatie van deze coördinatie moet plaats vinden. De minister van 
Binnenlandse Zaken en Koninkrijksrelaties heeft de Tweede Kamer 
geïnformeerd en de toezegging gedaan om uiterlijk 1 mei met een 
standpunt te komen. 
Ter voorbereiding is een eerste stap gezet door het uitvoeren van een 
doorlichting door het ministerie van Buitenlandse Zaken (de Inspectie, 
Signalering en Begeleiding). De inspectie heeft deze doorlichting 
uitgevoerd van 22 oktober t/m 6 november en verslag gedaan aan de 
Secretaris-generaal van het ministerie van Binnenlandse Zaken en 
Koninkrijksrelaties. Het verslag wordt ter beschikking gesteld aan de 
commissie. 
Leden Commissie 
De commissie bestaat uit: 
 Een voorzitter, namelijk: de heer Marcel van Gastel; 
 Een lid namens de eilanden, namelijk: de heer Jonathan Johnson, 
gezaghebber van Saba;  
 Een lid namens de CN-tafel, namelijk: mevrouw Jenny Thunnissen, 
Inspecteur-generaal van het ministerie van Infrastructuur en Milieu. 
 
Het secretariaat van de commissie wordt verzorgd door de directie 
Koninkrijksrelaties. De commissie handelt zonder last of ruggespraak en 
zal haar verslag uiterlijk 1 februari uitbrengen aan de minister van 
Binnenlandse Zaken en Koninkrijksrelaties. 
Opdracht Commissie 
In het rapport van het ministerie van Buitenlandse zaken worden een 
groot aantal aanbevelingen gedaan, gericht aan meerdere actoren. Een 
deel van de aanbevelingen verdient een nadere analyse en precisering, 
een andere deel kan al direct worden opgepakt. De inspectie heeft in haar 
 

