Landsverordening op de Winstbelasting 1940, overgangsregeling 
fiscale eenheid BES. 
Directoraat-generaal Belastingdienst/Belastingdienst Caribisch 
Nederland
Besluit van 19 december 2010, nr. DGB2010/8058M, 
Staatscourant 2010, 21195 
 
De staatssecretaris van Financiën heeft het volgende besloten. 
 
In dit besluit wordt een overgangsregeling getroffen voor 
(grensoverschrijdende) fiscale eenheden tussen lichamen gevestigd op 
Curaçao, Sint Maarten of de BES eilanden. 
 
1. Inleiding 
Op 10 oktober 2010 is het land de Nederlandse Antillen opgehouden te 
bestaan. Vanaf dat moment zijn de voormalige eilandgebieden Curaçao en 
Sint Maarten landen binnen het Koninkrijk geworden. De eilandgebieden 
Bonaire, Sint Eustatius en Saba zijn onderdeel uit gaan maken van het 
land Nederland en hebben elk de status van openbaar lichaam gekregen. 
Voor de openbare lichamen Bonaire, Sint Eustatius en Saba is een nieuw 
fiscaal stelsel voorzien. De voorgenomen inwerkingtredingdatum van het 
nieuwe fiscale stelsel is 1 januari 2011.  
Om de overgang naar het nieuwe fiscale stelsel soepel te laten verlopen is 
voorzien in een overgangsregeling voor de periode vanaf 10 oktober 2010 
tot 1 januari 2011 (de transitieperiode). In die periode zal de 
oorspronkelijk Antilliaanse fiscale regelgeving van toepassing blijven. Deze 
overgangsregeling is nader uitgewerkt in de Wet geldstelsel BES en de 
1
Uitvoeringsregeling fiscaliteit in overgangsperiode BES .  
De overgangsregeling strekt ertoe dat materieel de veranderingen per 1 
januari 2011 ingang vinden. De overgangsregeling bevat geen specifieke 
regeling voor bestaande fiscale eenheden als bedoeld in artikel 14 van de 
Landsverordening op de winstbelasting 1940 tussen lichamen gevestigd 
op Curaçao, Sint Maarten of de BES eilanden.  
 
In overleg met de landen Curaçao en St. Maarten voorziet dit besluit in 
een overgangsregeling voor grensoverschrijdende fiscale eenheden. 
Wellicht ten overvloede wordt hierbij vermeld dat gedurende de 
transitieperiode voor lichamen gevestigd op de BES eilanden 
                                                      
1
 Wet geldstelsel BES van 30 september 2010, Staatsblad 2010, 363 en Regeling van 4 
oktober 2010, NR. AFP 2010/477M, Staatscourant 2010, 15646 

Goedkeuring 
Voor op de BES eilanden gevestigde lichamen die deel uit maken van een 
grensoverschrijdende fiscale eenheid keur ik goed dat het splitsingstijdstip 
van de fiscale eenheid wordt gesteld op uiterlijk 31 december 2010. 
Voor deze goedkeuring gelden de volgende voorwaarden: 
-  behoudens de voorwaarde dat de lichamen gevestigd moeten zijn 
binnen de Nederlandse Antillen wordt aan de overige voorwaarden die 
gesteld worden aan een fiscale eenheid voldaan; 
- het verzoek om het splitsingstijdstip te stellen op 31 december 2010 
wordt ingediend bij de Inspecteur zowel namens de 
moedermaatschappij als de dochtermaatschappij waarbij deze zich 
akkoord verklaren met de in dit besluit gestelde voorwaarden;  
-  het splitsingstijdstip van de fiscale eenheid wordt gesteld op een 
ondeelbaar moment direct voorafgaand aan het tijdstip waarop voor de 
op de BES eilanden gevestigde lichamen de belastingplicht voor de in 
de overgangsperiode als wet van toepassing zijnde Landsverordening 
op de winstbelasting 1940 eindigt; 
e
- een herwaardering ingevolge de 16 standaardvoorwaarde behorend bij 
de ministeriële beschikking standaardvoorwaarden fiscale eenheid blijft 
achterwege indien gedurende 5 jaar na het splitsingstijdstip geen 
winsten die ontstaan zijn door de besmette transactie aan de 
moedermaatschappij ten goede zijn gekomen.  
 
3. Inwerkingtreding 
Dit besluit treedt in werking met ingang van de dag na de datum van 
uitgifte van de Staatscourant waarin het wordt geplaatst en werkt terug 
tot en met 10 oktober 2010. 
 
Den Haag, 19 december 2010. 
  
De staatssecretaris van Financiën, 
mr. drs. F.H.H. Weekers 
 

