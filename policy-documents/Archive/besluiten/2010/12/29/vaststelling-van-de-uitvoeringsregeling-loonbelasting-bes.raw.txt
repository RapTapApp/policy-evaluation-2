M I N I S T E R I E  V A N  F I N A N C I E N 
 
 
DIRECTORAAT-GENERAAL VOOR FISCALE ZAKEN 
DIRECTIE DIRECTE BELASTINGEN, DIRECTIE ALGEMENE FISCALE POLITIEK 
 
 
Nr. DB 2010/302     ‘s-Gravenhage, 23 december 2010 
 Staatscourant 2010, 21103 
 
 
Vaststelling van de Uitvoeringsregeling loonbelasting BES 
 
De Staatssecretaris van Financiën, 
 
Gelet op de artikelen 8 en 12A van de Wet loonbelasting BES en artikel 58 van de Wet 
inkomstenbelasting BES; 
 
Besluit: 
 
Artikel 1 
Deze regeling geeft uitvoering aan de artikelen 8 en 12A van de Wet loonbelasting BES en 
artikel 58 van de Wet inkomstenbelasting BES. 
 
Artikel 2 
Als loonbelasting- en premietabellen worden vastgesteld: 
a. de halvedagtabel, opgenomen in bijlage A; 
b. de dagtabel, opgenomen in bijlage B;  
c. de weektabel, opgenomen in bijlage C; 
d. de tweeweken(quincena)tabel, opgenomen in bijlage D; 
e. de maandtabel, opgenomen in bijlage E; 
f. de kwartaaltabel, opgenomen in bijlage F. 
g. de tabel bijzondere beloningen, opgenomen in bijlage G. 
 
Artikel 3 
De loonbelasting- en premietabellen, genoemd in artikel 2, zijn van toepassing op de in 
artikel 2 van de Wet loonbelasting BES genoemde werknemers.  
 
Artikel 4 
De bij deze regeling behorende bijlagen A tot en met G liggen, inclusief toelichting, ter 
inzage bij de Directie Directe belastingen van het Ministerie van Financiën. 
 
Artikel 5 
 1

TOELICHTING 
 
I. Algemeen 
In de ingevolge de onderhavige regeling vast te stellen Uitvoeringsregeling loonbelasting 
BES worden de loonbelasting- en premietabellen vastgesteld. De bij deze regeling behorende 
bijlagen A tot en met G liggen ter inzage bij de Directie Directe belastingen van het Ministerie van 
Financiën. De tabellen zijn, inclusief toelichting, ook raadpleegbaar op de site van de 
Belastingdienst/Caribisch Nederland. De Uitvoeringsregeling loonbelasting BES treedt ingevolge de 
onderhavige regeling met ingang van 1 januari 2011 (om 00:00 uur in de openbare lichamen 
Bonaire, Sint Eustatius en Saba en om 05:00 uur in het Europese deel van Nederland) in werking. 
 
II. Artikelsgewijs 
 
Artikel 1 
In artikel 1 van de Uitvoeringsregeling loonbelasting BES is opgenomen aan welke artikelen 
van de Wet loonbelasting BES en de Wet inkomstenbelasting BES die regeling uitvoering geeft. 
 
Artikelen 2 tot en met 4 
De loonbelasting- en premietabellen zijn door de inhoudingsplichtige te gebruiken indien de 
verschuldigde loonbelasting en premies Algemene ouderdomsverzekering BES, algemene 
weduwen- en wezenverzekering BES en het niet-werkgeversdeel van de premie voor de 
zorgverzekering dient te worden vastgesteld. In artikel 3 is opgenomen dat de tabellen van 
toepassing zijn op de in artikel 2 van de Wet loonbelasting BES genoemde werknemers. Dat zijn 
natuurlijke personen die tot een inhoudingsplichtige in dienstbetrekking staan of die van een 
inhoudingsplichtige loon genieten uit een vroegere dienstbetrekking van hunzelf of van een ander. 
Zoals in het algemeen deel van de toelichting reeds is genoemd, liggen de bijlagen met de daarin 
opgenomen tabellen ter inzage bij de Directie Directe belastingen van het Ministerie van Financiën 
en zijn de tabellen, inclusief toelichting, tevens raadpleegbaar op de site van de 
Belastingdienst/Caribisch Nederland.  
Er is een zevental tabellen. Een zestal tabellen hangt samen met de verschillende 
loontijdvakken, genoemd in artikel 7 van de Wet loonbelasting BES. Verder is er een tabel 
bijzondere beloningen voor tantièmes, gratificaties, overwerkloon en andere beloningen die 
gewoonlijk slechts eenmaal of eenmaal per jaar worden genoten, zoals genoemd in artikel 8 van de 
Wet loonbelasting BES. De tabellen zijn voorzien van een toelichting. 
 
 
Artikel 5 (citeertitel) 
In artikel 5 is de citeertitel van deze regeling opgenomen. 
 
Artikel 6 (inwerkingtreding) 
In artikel 6 is de inwerkingtredingsdatum geregeld. De inwerkingtredingsdatum is 1 januari 
2011. Vanwege het tijdsverschil van (tijdens de op 1 januari 2011 in het Europese deel van 
Nederland geldende wintertijd) 5 uur treedt de onderhavige regeling en daarmee ook de 
 3

