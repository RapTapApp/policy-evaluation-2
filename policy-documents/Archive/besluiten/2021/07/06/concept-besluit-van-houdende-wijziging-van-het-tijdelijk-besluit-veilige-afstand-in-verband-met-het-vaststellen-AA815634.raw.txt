 
Besluit van  
 
houdende wijziging van het Tijdelijk besluit veilige afstand in verband met het 
vaststellen van de veilige afstand op nul meter 
 
 
 
 
 
Op de voordracht van Onze Minister van Volksgezondheid, Welzijn en Sport, mede 
namens Onze Ministers van Justitie en Veiligheid en van Binnenlandse Zaken en 
Koninkrijksrelaties, van vul in datum voordracht, kenmerk vul in kenmerk van de 
voordracht; 
 
Gelet op artikel 58f, tweede lid, van de Wet publieke gezondheid; 
 
De Afdeling advisering van de Raad van State gehoord (advies van vul in datum advies 
RvS, no. vul in nummer advies RvS); 
 
Gezien het nader rapport van Onze Minister van Volksgezondheid, Welzijn en Sport, 
mede namens Onze Ministers van Justitie en Veiligheid en van Binnenlandse Zaken en 
Koninkrijksrelaties van (vul in datum nader rapport, vul in kenmerk nader rapport); 
 
Hebben goedgevonden en verstaan: 
 
 
Artikel I 
 
In artikel 1 van het Tijdelijk besluit veilige afstand wordt “anderhalve” vervangen door 
“nul”. 
 
Artikel II 
 
Dit besluit treedt in werking op een bij koninklijk besluit te bepalen tijdstip. 
  
 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
 

Nota van toelichting 
 
1. Inleiding 
 
Met dit besluit wordt de veilige afstand, bedoeld in hoofdstuk Va van de Wet publieke 
gezondheid (Wpg), bepaald op nul meter. Daarmee geldt op grond van artikel 58f Wpg 
dat iedereen die zich buiten een woning ophoudt geen afstand meer heeft te houden tot 
andere personen. Dit besluit is ook van toepassing in Caribisch Nederland. Het moment 
waarop dit besluit in werking treedt en dus het exacte moment waarop de veilige afstand 
op nul meter wordt gesteld, wordt bij koninklijk besluit bepaald aan de hand van de in 
paragraaf 2.2 genoemde omstandigheden. De regering verwacht dat de anderhalve 
meter in de tweede helft van augustus 2021 losgelaten kan worden. 
 
De regering beoogt enerzijds de veilige afstand aan te passen op het moment waarop de 
epidemiologische situatie zodanig is dat het verantwoord is om de veilige afstand van 
anderhalve meter los te laten en anderzijds om daartoe over te kunnen gaan zodra het 
kan. Met het oog daarop, en gelet op het verloop van de epidemie, is dit besluit tijdig 
voorbereid. Daarbij is in aanmerking genomen dat een ontwerp van het besluit tot 
wijziging van de veilige afstand ter advisering voorgelegd dient te worden aan de 
Afdeling advisering van de Raad van State. Daaraan voorafgaand dient het 
ontwerpbesluit overgelegd te worden aan beide Kamers der Staten-Generaal. Er is naar 
gestreefd deze voorhang zo veel mogelijk voor het reces van beide Kamers mogelijk te 
maken.  
 
De regering gaat hierna allereerst in op de redenen om de veilige afstand op nihil te 
stellen en op de adviezen van het Rijksinstituut voor Volksgezondheid en Milieu (RIVM) 
en het Outbreak Management Team (OMT) die daarop betrekking hebben. Vervolgens 
worden de noodzakelijkheid en proportionaliteit van deze keuze toegelicht en wordt 
ingegaan op het juridisch kader voor het wijzigen van de veilige afstand. Ten slotte 
wordt ingegaan op de betrokkenheid van het parlement bij dit besluit en de 
inwerkingtreding van dit besluit. 
 
2. De keuze voor nul meter 
 
2.1. Nul meter 
De veilige afstand van anderhalve meter is een van de belangrijkste maatregelen ter 
bestrijding van (de directe dreiging van) de epidemie. Net als andere maatregelen die 
zijn genomen vanwege het virus SARS-CoV-2 (het virus) is de maatregel gebaseerd op 
drie pijlers: 
– een acceptabele belastbaarheid van de zorg – ziekenhuizen moeten kwalitatief 
goede zorg kunnen leveren aan zowel covid-19-patiënten als aan patiënten 
binnen de reguliere zorg; 
– het beschermen van kwetsbare mensen in de samenleving; 
– het zicht houden op en het inzicht hebben in de verspreiding van het virus. 
 
De veilige afstand van anderhalve meter was ingegeven door de constatering dat 
virusdeeltjes die verspreid worden door bijvoorbeeld niezen of hoesten zelden verder 
1
komen dan anderhalve meter. Door afstand te houden kan het contact met een grotere 
hoeveelheid van het virus worden beperkt en wordt de kans op overdracht van het virus 
tussen personen verkleind. De veilige afstand van anderhalve meter is dan ook van 
groot belang om de verspreiding van het virus tegen te gaan. Factoren die daarbij een 
rol spelen, zijn het aantal besmettelijke personen (incidentie), de kans op overdracht 
                                                
1
 Stb. 2020, 474. 

worden afgeschaald, wordt de regering geadviseerd door het OMT en wordt de 
(internationale) epidemiologische situatie in ogenschouw genomen, alsook de op dat 
moment bereikte beschermingsgraad. In paragraaf 2.2 wordt nader toegelicht welke 
omstandigheden van belang zijn om de veilige afstand van anderhalve meter los te 
kunnen laten.  
 
2.2. Omstandigheden nihilstelling veilige afstand 
e e
In het advies naar aanleiding van de 116 en 117 OMT-bijeenkomst van 17 juni 2021 is 
beschreven dat de veiligeafstandsnorm van anderhalve meter een zeer effectieve 
maatregel is tegen overdracht van het virus. Het OMT heeft daarom geadviseerd deze 
maatregel in de openbare ruimte voort te zetten totdat duidelijk is dat het virus blijvend 
e
onder controle is. Ten behoeve van de 118 OMT-bijeenkomst van 2 juli 2021 is aan het 
OMT gevraagd of de veiligeafstandsnorm buiten werking gesteld kan worden onder de 
volgende omstandigheden: 
1. Hoge beschermingsgraad van de bevolking: 
– Vaccinatiegraad: streefwaarde 85% minimaal één prik; 80% volledig; 
– Opbouw antistoffen: Sanquin levert medio augustus onderzoek op over 
de opbouw van antistoffen. Het RIVM heeft halfjaarlijks PiCo 
(PienterCorona) onderzoek over de opbouw van antistoffen dat half juli 
2021 wordt opgeleverd. 
2. Incidentie:  
– Streefwaarde van ten hoogste 50 infecties per 100.000 inwoners (14-
daags gemiddelde, conform EU-inzet). 
3. Epidemiologische risico’s:  
– Op basis van een kwalitatieve weging van de epidemiologische trend in 
Europa en omringende landen, gelet op de daar geldende maatregelen, 
de ontwikkeling van zorgelijke varianten (VOC’s) en nieuwe varianten. 
Ook is gevraagd welke alternatieve of aanvullende omstandigheden, indien de hiervoor 
genoemde niet voldoende zijn, toereikend zijn om de veilige afstand van anderhalve 
e
meter verantwoord los te laten. Het OMT heeft in zijn 118 advies aangegeven op het 
moment van die OMT-bijeenkomst (2 juli 2021) hierover nog geen uitspraak te kunnen 
doen. De epidemiologische situatie in het najaar is namelijk nog onzeker. Het loslaten 
van de anderhalvemeternorm moet volgens het OMT daarom bezien worden in het kader 
van de volgende onzekerheden: de vaccinatiegraad, de opkomst van de deltavariant, de 
import van infecties door reizigers, de mate waarin vaccinatie ook de transmissie afremt, 
pockets met een lage vaccinatiegraad, afnemende immuniteit na vaccinatie, risico van 
‘crowding’ tijdens grote evenementen en eventuele extrabelasting van de intensive care 
en ziekenhuizen door het RS-virus en influenza. Het OMT kon gezien de hiervoor 
e
genoemde onzekerheden ten tijde van het 118 OMT nog niet unaniem tot een positief 
advies komen over het loslaten van de anderhalvemeternorm. Het OMT zal in zijn 
bijeenkomst van 9 augustus 2021 een definitief advies uitbrengen over het loslaten van 
de anderhalve meter als veilige afstand. Aan de hand van dit advies zal de regering 
bepalen of half augustus de anderhalvemeternorm losgelaten kan worden.  
 
2.3. Advies van het RIVM 
Conform artikel 58f, tweede lid, Wpg is het RIVM gehoord over de wijziging van de 
vaststelling van de veilige afstand. Het RIVM heeft op 29 juni 2021 aangegeven dat op 
dat moment geen actueel andersluidend advies gegeven kon worden, dan het advies van 
e e
het OMT naar aanleiding van de 116 en 117 bijeenkomst. In dit advies geeft het OMT 
aan dat de anderhalve meternorm een zeer effectieve maatregel is tegen overdracht van 
covid-19.  Het RIVM geeft aan dat gezien het actuele beeld van het verloop van de 
epidemie er op het moment van het uitbrengen van het advies nog geen aanleiding is 
om af te wijken van de huidige maatregelen.  
 

tweede lid van dat artikel. De veilige afstand is bij amvb vastgesteld op anderhalve 
5
meter. Dit is geregeld in het Tijdelijk besluit veilige afstand. In de Trm is nader 
uitgewerkt in welke gevallen de veilige afstand niet van toepassing is. De wetgever heeft 
ervoor gekozen om het niet mogelijk te maken om de veiligeafstandsnorm bij 
6
ministeriële regeling te wijzigen. De veilige afstand is namelijk een zo wezenlijk 
bestanddeel van het wetgevingscomplex dat bij overweging van een wijziging of 
nihilstelling van de veilige afstand, de route van een amvb, waarover de Raad van State 
zal adviseren, bewandeld moet worden. Uit artikel 58f, zesde lid, Wpg vloeit voort dat 
indien naar het oordeel van de Minister van Volksgezondheid, Welzijn en Sport, de 
Minister van Justitie en Veiligheid en de Minister van Binnenlandse Zaken en 
Koninkrijksrelaties gezamenlijk, gelet op het in artikel 58b, eerste lid, Wpg genoemde 
doel, de veilige afstand kan worden verkleind of op nihil kan worden gesteld, zo spoedig 
mogelijk een voordracht wordt gedaan voor een daartoe vast te stellen amvb. Het 
hiervoor genoemde lid is tot stand gekomen bij amendement van het lid Van der Graaf 
7
e.a. Uit de toelichting bij dit amendement blijkt dat wanneer de noodzakelijkheid van 
het treffen van de veiligeafstandsnorm verdwijnt of blijkt dat getroffen maatregelen niet 
dusdanig effectief zijn dat continuering gerechtvaardigd is, deze norm dient te worden 
afgeschaald. Ook wanneer de afstandsnorm kan worden verkleind of op nihil kan worden 
gesteld, dient dit te gebeuren. 
 
5. Gevolgen regeldruk en administratieve lasten 
 
Dit besluit heeft enige gevolgen voor de regeldruk voor burgers, bedrijven/instellingen of 
professionals. Doordat de veilige afstand op nihil wordt gezet, neemt de regeldruk af. 
Beheerders van plaatsen zijn niet langer verplicht ervoor te zorgen dat personen in staat 
zijn de veilige afstand tot elkaar te houden (artikelen 58k, eerste lid, en 58l, eerste lid, 
Wpg). Beheerders kunnen dan ook hun communicatie en inrichting van hun organisatie 
hierop gaan aanpassen. Deze aanpassing kan enige regeldruk met zich brengen. Het 
Adviescollege toetsing regeldruk (ATR) heeft het dossier niet geselecteerd voor een 
formeel advies, omdat het wel gevolgen voor de regeldruk van bedrijven heeft, maar 
deze toereikend in beeld zijn gebracht. 
 
6. Betrokkenheid van het parlement 
 
Volgens artikel 58f, tweede lid, Wpg kan de voordracht voor dit besluit niet eerder 
gedaan worden dan een week nadat het ontwerp aan beide Kamers van de Staten-
8
Generaal is overgelegd.  
 
7. Inwerkingtreding 
 
Dit besluit treedt in werking op een bij koninklijk besluit te bepalen tijdstip. Gelet op 
artikel 58f, zesde lid, Wpg wordt vanwege het belang om, waar de ruimte er is, zo snel 
mogelijk te versoepelen en om de inperking van grondrechten zo kort mogelijk te 
houden, bij de vaststelling van het tijdstip van inwerkingtreding waarschijnlijk 
afgeweken van de zogeheten vaste verandermomenten. Om die reden zal in elk geval 
ook worden afgeweken van de minimuminvoeringstermijn van drie maanden.  
 
                                                
5
 Stb. 2020, 474. 
6
 Kamerstukken II 2020/21, 35526, nr. 4, p. 8. 
7
 Kamerstukken II 2020/21, 35526, nr. 39. 
8
 Op grond van artikel 1 van de Tijdelijke wet COVID-19 Justitie en Veiligheid geldt een uitzondering 
indien terstond intredende onaanvaardbare gevolgen in verband met de uitbraak van covid-19 
noodzaken tot de vaststelling van een algemene maatregel van bestuur of ministeriële regeling. 
Daarvan is in dit geval geen sprake. 

