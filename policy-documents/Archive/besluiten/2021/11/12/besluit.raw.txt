 
Besluit van  
 
houdende wijziging van het Tijdelijk besluit veilige afstand in verband met het 
vaststellen van de veilige afstand op anderhalve meter 
 
 
 
 
 
Op de voordracht van Onze Minister van Volksgezondheid, Welzijn en Sport, mede 
namens Onze Ministers van Justitie en Veiligheid en van Binnenlandse Zaken en 
Koninkrijksrelaties, van PM 2021, kenmerk PM-WJZ; 
 
Gelet op artikel 58f, tweede lid, van de Wet publieke gezondheid; 
 
De Afdeling advisering van de Raad van State gehoord (advies van PM, no. PM); 
 
Gezien het nader rapport van Onze Minister van Volksgezondheid, Welzijn en Sport, 
mede namens Onze Ministers van Justitie en Veiligheid en van Binnenlandse Zaken en 
Koninkrijksrelaties van PM, kenmerk PM-WJZ; 
 
Hebben goedgevonden en verstaan: 
 
 
Artikel I 
 
In artikel 1 van het Tijdelijk besluit veilige afstand wordt “nul” vervangen door 
“anderhalve”. 
 
Artikel II 
 
Dit besluit treedt in werking met ingang van PM. 
  
 
  
1 
 

 
Nota van toelichting 
 
1. Inleiding 
 
Met dit besluit wordt de veilige afstand, bedoeld in hoofdstuk Va van de Wet publieke 
gezondheid (Wpg), bepaald op anderhalve meter. Daarmee geldt op grond van artikel 
58f Wpg dat iedereen die zich buiten een woning ophoudt tot andere personen een 
afstand van anderhalve meter heeft te houden, behalve wanneer een van de in dat 
artikel bedoelde uitzonderingen van toepassing is. Dit besluit is ook van toepassing in 
Caribisch Nederland. 
 
Hierna gaat de regering in op het voorstel, de redenen om de veilige afstand op 
anderhalve meter te stellen en op het advies van het Outbreak Management Team 
(OMT) dat daarop betrekking heeft, alsmede de reactie van het RIVM op dit 
voorgenomen besluit. Daarna zal worden ingegaan op de redenen om de veilige afstand 
te bepalen op anderhalve meter en op het daartoe strekkende worden de 
noodzakelijkheid en proportionaliteit van deze keuze toegelicht. Ten slotte wordt 
ingegaan op de betrokkenheid van het parlement bij dit besluit en de inwerkingtreding 
van dit besluit. 
 
2. Hoofdlijnen van het voorstel 
 
2.1 Aanleiding 
e
Het advies van 11 november 2021 naar aanleiding van de 129 bijeenkomst van het 
OMT en de huidige epidemiologische situatie is voor de regering de aanleiding om de 
veiligeafstandsnorm aan te passen naar anderhalve meter. Het RIVM volgt in zijn reactie 
op dit voorgenomen besluit hetgeen het OMT voorstelt in zijn genoemd advies. Het OMT-
advies over de anderhalvemeterafstandsnorm en de reactie van het RIVM worden met 
dit besluit overgenomen door de veilige afstand, bedoeld in artikel 58f, tweede lid, Wpg, 
vast te stellen op anderhalve meter. 
 
De kaders voor het introduceren van de anderhalve meter afstand zijn de volgende 
pijlers: 
 
–een acceptabele belastbaarheid van de zorg – ziekenhuizen moeten kwalitatief goede 
zorg kunnen leveren aan zowel covid-19-patiënten als aan patiënten binnen de reguliere 
zorg; 
 
–het beschermen van kwetsbare mensen in de samenleving; 
 
–het zicht houden op en het inzicht hebben in de verspreiding van het virus. 
 
Bij het nemen of afschalen van maatregelen wordt ook het sociaal-maatschappelijk 
perspectief betrokken dat is gericht op het beperken van economische en 
maatschappelijke schade op korte termijn, aandacht voor structurele maatschappelijke 
en economische schade en het voorkomen dat de lasten onevenredig neerslaan bij 
bepaalde groepen. 
 
Hierna wordt eerst de huidige epidemiologische situatie geschetst in Europees Nederland 
en Caribisch Nederland (par. 2.2). Daarna worden het OMT-advies over het invoeren van 
de anderhalvemeterafstandsnorm (par. 2.3) en de reactie van het RIVM op het 
voornemen tot dit besluit besproken, dat aansluit op dit OMT-advies (par. 2.4). 
 

 
piek bereikt wordt en de hoogte van de piekwaarde van de IC-bezetting is aanzienlijk. 
 
Caribisch Nederland 
Het OMT is niet specifiek ingegaan op de epidemiologische omstandigheden in Caribisch 
Nederland. De bij het Ministerie van Volksgezondheid, Welzijn en Sport beschikbare 
gegevens per 10 november 2021 hierover laten het volgende beeld zien. 
 
Op Bonaire is het aantal besmettingen de afgelopen periode hoog. Op dit moment zijn er 
134 actieve gevallen. Daarvan liggen momenteel vijf patiënten met covid-19 opgenomen 
op de verpleegafdeling van het ziekenhuis, er is geen sprake van IC-opnames.  
 
Op Sint Eustatius en Saba zijn sinds het begin van de covid-19--crisis respectievelijk 29 
en elf personen positief getest. Op dit moment zijn er geen actieve casus op Sint 
Eustatius of Saba. De afgelopen maanden is een aantal mensen positief getest op de 
twee eilanden. Dit betrof mensen die tijdens of aan het einde van hun 
quarantaineperiode na inreizen positief testten. Er vindt (nagenoeg) geen overdracht op 
de eilanden zelf plaats.  
Het aantal ziekenhuisopnames in Caribisch Nederland bedraagt op dit moment dus vijf. 
Deze patiënten liggen in het ziekenhuis van Bonaire. Gezien de geringe 
ziekenhuiscapaciteit is het ook mogelijk om patiënten uit te zenden naar andere landen 
binnen het Koninkrijk. Vanuit Bonaire gebeurt dit naar Aruba en Curaçao en, indien 
nodig, ook naar Colombia. Vanuit Saba en Sint Eustatius naar Sint Maarten.  
In het Caribisch deel van het Koninkrijk zijn er bijna 440.000 vaccins toegediend aan de 
inwoners van de eilanden. Momenteel worden alle inwoners van twaalf jaar en ouder 
gevaccineerd. Op Bonaire, Sint Eustatius en Saba is respectievelijk 64%, 46% en 81% 
van de totale bevolking volledig gevaccineerd. Van de volwassen bevolking betreft dit 
75%, 58% en 93%. 
 
2.3 Advies naar aanleiding van het 129e OMT over de anderhalvemeterafstandsnorm 
 
Het OMT maakt zich ernstige zorgen over het gegeven dat het aantal infecties nog 
steeds snel toeneemt en dat het aantal ziekenhuis en IC-opnames verder doorstijgt. 
Modelleringen van ziekenhuis- en IC-opnames sluiten overbelasting van de zorg met de 
kans op een te hoge belasting niet uit. Vanuit de modelleringen komt naar voren dat er 
een reductie van 20-25% van de contacten nodig is om de verspreiding van het virus te 
beheersen en de Rt onder de 1 te laten dalen. Het OMT geeft aan dat de opvolging van 
de ingezette maatregelen per 6 november 2021 te beperkt lijkt om dit effect te kunnen 
bewerkstelligen.  
 
Tevens geeft het OMT aan dat in de praktijk het coronatoegangsbewijs (CTB) 
onvoldoende afdekking levert van de infectierisico’s en zou voor verdere risicoreductie 
gecombineerd moeten worden met aanvullende maatregelen, zoals placering waar dat 
kan of anders een combinatie met de anderhalvemeterafstandsregel. Het OMT is van 
mening dat er aanvullende maatregelen nodig zijn om transmissie te beperken om 
daarmee de kans op een overbelasting van de zorg te verkleinen en te borgen dat 
kwalitatief goede zorg kan worden geleverd aan zowel covid-19-patiënten als aan 
patiënten binnen de reguliere zorg. 
 
Het OMT adviseert derhalve om naast het CTB ook te placeren, plus de 1,5 meter 
 

 
mogelijk verhoogde vraag naar ondersteuning vanuit het sociaal domein en de 
geestelijke gezondheidzorg – ook in de periode na de crisis.  
Ten behoeve van het draagvlak in de samenleving, vertrouwen in de instituties en 
bereiken van ongevaccineerde kwetsbare groepen benadrukt het SCP het belang van 
heldere, transparante communicatie en toegankelijke informatievoorziening. Ook beveelt 
het aan dat er in de communicatie voldoende aandacht wordt besteed aan de betekenis 
van de gedeelde (en eigen) verantwoordelijkheid van mensen voor hun eigen 
gezondheid en die van anderen. Bij alle communicatie, zowel over maatregelen als over 
het vaccinatiebeleid, is het belangrijk aandacht te hebben hoe informatie iedereen 
bereikt en welke kanalen daarvoor gebruikt kunnen worden. De meer fundamentele 
boodschap over de uitlegbaarheid van besluiten en het belang van een betrouwbare 
overheid wordt volgens het SCP bevestigd door onderzoek van het RIVM naar de 
voorkeuren van mensen over mogelijke opschaling van maatregelen dit najaar. Hieruit 
komt naar voren dat er moet worden gekozen voor effectieve maatregelen, maatregelen 
die tot weinig negatieve (langetermijn)effecten leiden. Ook wordt hierin geadviseerd te 
kiezen voor generieke maatregelen die een specifieke groep of gebied raken. Tot slot 
doet het SCP de aanbeveling te waken voor het stigmatiseren van bevolkingsgroepen 
waarbij voorkomen wordt dat gehele groepen – zoals op dit moment niet-
gevaccineerden – worden weggezet als onwillig, onwetend of onverantwoordelijk. Het 
SCP adviseert de verschillende perspectieven en zorgen van mensen te erkennen en 
nadrukkelijk mee te nemen in de communicatie en informatievoorziening. Volgens het 
SCP zou dit kunnen voorkomen dat tegenstellingen tussen gevaccineerden en niet-
gevaccineerden verder worden verscherpt en tot grotere spanning in de samenleving 
leidt. 
Sociaalmaatschappelijke en economische reflectie Financiën, Economische Zaken en 
Klimaat en Sociale Zaken en Werkgelegenheid (Trojka)  
Uit de sociaal-maatschappelijke en economische reflectie van de Ministeries van Sociale 
Zaken en Werkgelegenheid, Economische Zaken en Klimaat en Financiën (Trojka) komt 
naar voren dat maatregelen om de zorg te ontlasten of besmettingen terug te dringen 
per definitie een maatschappelijke impact hebben. In de context van een beperkte 
zorgcapaciteit bestaat er dus een uitruil tussen maatregelen die iedereen treffen en 
maatregelen die vooral ongevaccineerden treffen. Zij stellen dat een CTB-plicht voor 
niet-essentiële detailhandel en dienstverlening en in de werksfeer gepaard gaan met 
aanzienlijke sociaalmaatschappelijke en economische kosten, zeker in het licht van de 
krapte op de arbeidsmarkt. Indien aanvullende maatregelen nodig zijn, geven zij aan 
vanuit sociaalmaatschappelijke en economisch perspectief een verbreding van de CTB-
plicht en invoering van 2G te prefereren boven een (gedeeltelijke) lockdown. De 
invoering van sluitingstijden is vanuit sociaalmaatschappelijke en economisch perspectief 
zeer kostbaar en schadelijk. Zij adviseren in te zetten op alternatieve maatregelen die 
lagere sociaalmaatschappelijke en economisch kosten hebben waaronder een 
placeringplicht of een capaciteitsmaximum voor evenementen. De Trojka geeft aan dat 
herinvoering van de anderhalvemetermaatregel de capaciteit beperkt in sectoren waar 
dit geldt. Zolang deze niet geldt in CTB-plichtige sectoren zoals de horeca en kunst en 
cultuur is de economische impact hiervan relatief beperkt. Daarnaast staat de maatregel 
innig contact met naasten in de weg. Vanuit economisch perspectief prefereert de Trojka 
de anderhalvemetermaatregel, in sectoren waar geen CTB geldt, boven de sluitingstijd. 
Vanuit sociaalmaatschappelijk perspectief heeft de anderhalvemetermaatregel buiten het 
CTB-regime echter wel grotere impact op de mentale gezondheid van gezondheid van 
mensen.  
 

 
een grote hoeveelheid virusdeeltjes. Het houden van anderhalve meter afstand 
reduceert de kans op besmetting niet tot nul, maar verkleint die kans doordat het risico 
op overdracht van virusdeeltjes afneemt. 
 
Vaccinatie geeft een goede bescherming tegen ernstig verloop van covid-19, maar 
beschermt minder goed tegen lichte infecties en verspreiding van het virus. Ook 
gevaccineerde personen kunnen dus (ongemerkt) coronavirus verspreiden. Gezien het 
grote aantal besmettingen – ook onder gevaccineerden – is het noodzakelijk dat 
iedereen (ongeacht de vaccinatiestatus) anderhalve meter afstand aanhoudt om het 
aantal besmettingen te beperken.  
 
Hoewel ook kleine druppels of druppelkernen (aerosolen) die langer in de lucht blijven 
hangen een rol kunnen spelen bij de overdracht van het virus is dit een minder 
belangrijke verspreidingsroute is dan via de grotere druppels.  
 
 
4. Verhouding tot de Wpg en grond- en mensenrechten 
 
4.1 Verhouding tot de Wpg 
 
De veilige afstand 
Uit artikel 58f Wpg vloeit voort dat eenieder die zich buiten de woning ophoudt, een 
veilige afstand moet bewaren tot andere personen. De grondslag voor het vaststellen 
van de veilige afstand, berust op het tweede lid van dat artikel.  
 
De veilige afstand wordt bij deze algemene maatregel van bestuur vastgesteld op 
anderhalve meter. In de Tijdelijke regeling maatregelen covid-19 (Trm) en de tijdelijke 
5
regelingen die gelden in Caribisch Nederland wordt nader uitgewerkt in welke gevallen 
de veiligeafstandsnorm niet van toepassing is. De wetgever heeft ervoor gekozen om het 
6
niet mogelijk te maken om de veilige afstand bij ministeriële regeling te wijzigen. De 
veilige afstand is namelijk een zo wezenlijk bestanddeel van het wetgevingscomplex dat 
ziet op de bestrijding van het virus dat bij overweging van een wijziging of nihilstelling 
van de veilige afstand, een algemene maatregel van bestuur, waarover de Raad van 
State zal adviseren, zal moeten worden vastgesteld.  
 
Geldende maatregelen per 13 november 
Voor de geldende maatregelen per 13 november verwijs ik naar Regeling van de Minister 
van Volksgezondheid, Welzijn en Sport, de Minister van Justitie en Veiligheid en de 
Minister van Binnenlandse Zaken en Koninkrijksrelaties, van 12 november 2021, 
kenmerk 3282720-1019939-WJZ, houdende wijziging van de Tijdelijke regeling 
maatregelen covid-19 in verband met een verplichte sluitingstijd voor winkels en eet-en 
drinkgelegenheden, een gedeeltelijk evenementenverbod en enkele andere regels 
 
4.2 Grond- en mensenrechten 
Artikel 22 van de Grondwet waarborgt dat de overheid maatregelen treft ter bevordering 
en bescherming van de volksgezondheid. Uit dit recht op gezondheidszorg als 
mensenrecht volgt de noodzaak dat de overheid optreedt indien de volksgezondheid in 
gevaar komt. Dit sociale grondrecht komt overeen met wat in internationale verdragen is 
bepaald (artikel 12 van het Internationaal verdrag inzake economische en sociale en 
                                                
5
 De Tijdelijke regeling maatregelen covid-19 Bonaire, de Tijdelijke regeling maatregelen covid-19 
Sint Eustatius en de Tijdelijke regeling maatregelen covid-19 Saba.  
6
 Kamerstukken II 2020/21, 35526, nr. 4, p. 8. 
 

 
8
maatregelen die een beperking van grondrechten inhouden. In de wetsgeschiedenis bij 
9
artikel 58f Wpg is uiteengezet dat de veiligeafstandsnorm een wezenlijk onderdeel 
vormt van de regels ter bestrijding van de epidemie van covid-19, door de overdracht 
10
van het virus via druppels die vrijkomen bij hoesten en niezen te beperken. Ook is in 
de vorige paragraaf uiteengezet waarom anderhalve meter met het oog op dat doel een 
geschikte en effectieve afstand, gelet op de huidige epidemiologische situatie. 
 
Er zijn verschillende manieren om de kans op overdracht van het virus te verkleinen, 
zoals geen handen schudden, niezen in de elleboog en groepen vermijden. Deze 
maatregelen zijn eveneens van belang om het risico op overdracht van het virus te 
verkleinen, maar zijn daarvoor geen alternatief. Ook het beschermingsniveau van niet-
medische mondkapjes of kuchschermen is naar de huidige wetenschappelijke inzichten 
niet vergelijkbaar met het effect van het houden van afstand.  
 
Het risico op overdracht van het virus is met name aanwezig indien groepen personen 
voor een langere periode in elkaars nabijheid verkeren. Daarvan kan ook sprake zijn bij 
grondwettelijk beschermde bijeenkomsten, zoals demonstraties. Voor zover de 
veiligeafstandsnorm een beperking van de uitoefening van deze grondrechten 
meebrengt, acht de regering die beperking noodzakelijk ter bescherming van de 
volksgezondheid en evenredig aan dat doel, nu het om een relatief geringe beperking 
gaat. De veiligeafstandsnorm staat op zichzelf immers niet in de weg aan de uitoefening 
van het recht tot betoging, maar brengt enkel mee dat daarbij anderhalve meter afstand 
in acht moet worden genomen (indien de betrokkenen zich buiten een woning 
ophouden). Voor zover de afstand van anderhalve meter het recht op de persoonlijke 
levenssfeer raakt, wordt een dergelijke beperking om de hiervoor genoemde redenen – 
het belang van bescherming van de volksgezondheid en het recht op gezondheidszorg 
als mensenrecht – in relatie tot hetgeen van burgers gevraagd wordt, evenredig geacht. 
 
De keuze voor anderhalve meter voldoet naar het oordeel van de regering dan ook aan 
de vereisten van noodzakelijkheid en evenredigheid. Daarbij is ook van belang dat 
artikel 58f Wpg met het oog op de genoemde vereisten al een aantal uitzonderingen 
bevat. Zo geldt de veiligeafstandsnorm vanwege het belang van het huisrecht alleen 
buiten woningen (eerste lid) en zijn uitzonderingen gemaakt voor onder meer personen 
die op hetzelfde adres woonachtig zijn en bepaalde hulpverleners (derde lid). In de Trm 
zullen, net als in het verleden is gedaan, nadere uitzonderingen worden opgenomen 
waarbij te denken valt aan kinderen tot en met twaalf jaar of zorgvrijwilligers. 
 
6. Caribisch Nederland 
 
In de Tijdelijke wet maatregelen covid-19 bestaat er geen mogelijkheid om te 
differentiëren tussen Europees Nederland en Caribisch Nederland bij de vaststelling van 
11
de veilige afstand bij algemene maatregel van bestuur. Dit besluit is vastgesteld na 
overleg met de gezaghebbers van Bonaire, Sint Eustatius en Saba. Het openbaar 
lichaam Bonaire heeft in zijn communicatie, ook na het eerder afschaffen van de veilige 
afstand, de afgelopen periode geadviseerd om anderhalve meter afstand te houden. Met 
het toeristisch hoogseizoen op komst en de mogelijke influx van het virus door  
 
                                                
8
 Kamerstukken II 2019/20, 35526, nr. 3, hoofdstukken 5 en 6. 
9
 Kamerstukken II 2019/20, 35526, nr. 3, § 3.5.1.1. 
10
 Zie ook de elfde update van het ECDC over covid-19 
(https://www.ecdc.europa.eu/sites/default/files/documents/covid-19-rapid-risk-assessment-
20200810.pdf), § 4.5.1. 
11
 Kamerstukken II 2019/20, 35526, nr. 3. 
 

