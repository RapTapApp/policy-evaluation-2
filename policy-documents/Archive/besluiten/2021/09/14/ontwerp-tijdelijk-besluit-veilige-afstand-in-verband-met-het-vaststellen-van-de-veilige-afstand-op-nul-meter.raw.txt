 
Besluit van  
 
houdende wijziging van het Tijdelijk besluit veilige afstand in verband met het 
vaststellen van de veilige afstand op nul meter 
 
 
 
 
 
Op de voordracht van Onze Minister van Volksgezondheid, Welzijn en Sport, mede 
namens Onze Ministers van Justitie en Veiligheid en van Binnenlandse Zaken en 
Koninkrijksrelaties, van vul in datum voordracht, kenmerk vul in kenmerk van de 
voordracht; 
 
Gelet op artikel 58f, tweede lid, van de Wet publieke gezondheid; 
 
De Afdeling advisering van de Raad van State gehoord (advies van vul in datum advies 
RvS, no. vul in nummer advies RvS); 
 
Gezien het nader rapport van Onze Minister van Volksgezondheid, Welzijn en Sport, 
mede namens Onze Ministers van Justitie en Veiligheid en van Binnenlandse Zaken en 
Koninkrijksrelaties van (vul in datum nader rapport, vul in kenmerk nader rapport); 
 
Hebben goedgevonden en verstaan: 
 
 
Artikel I 
 
In artikel 1 van het Tijdelijk besluit veilige afstand wordt “anderhalve” vervangen door 
“nul”. 
 
Artikel II 
 
Dit besluit treedt in werking met ingang van 25 september 2021. 
  
 
  
1 
 

 
Nota van toelichting 
 
1. Inleiding 
 
Met dit besluit wordt de veilige afstand, bedoeld in hoofdstuk Va van de Wet publieke 
gezondheid (Wpg), vastgesteld op nul meter (nihil). Daarmee geldt op grond van artikel 
58f Wpg dat iedereen die zich buiten een woning ophoudt geen afstand meer heeft te 
houden tot andere personen. Dit besluit is ook van toepassing in Caribisch Nederland. 
Dit besluit treedt in werking met ingang van 25 september 2021. 
 
Artikel 58f, zesde lid, Wpg schrijft voor om de vastgestelde veilige afstand te verkleinen 
of op nihil te stellen, indien dit naar het oordeel van de ministers (van Volksgezondheid, 
Welzijn en Sport, van Justitie en Veiligheid en van Binnenlandse Zaken en 
Koninkrijksrelaties gezamenlijk) kan gelet op het doel van de bestrijding van de 
epidemie, of een directe dreiging daarvan.  
 
Het oordeel is dat het vaststellen van de veilige afstand op nihil mogelijk is. Dit oordeel 
wordt, wat betreft de huidige epidemiologische situatie, gebaseerd op de reactie van het 
Rijksinstituut voor Volksgezondheid en Milieu (RIVM) van 13 september 2021 op dit 
e
voorgenomen besluit en het advies van 13 september 2021 naar aanleiding van de 126 
bijeenkomst van het Outbreak Management Team (OMT).  
 
Een ontwerp van dit besluit tot wijziging van de veilige afstand dient ter advisering te 
worden voorgelegd aan de Afdeling advisering van de Raad van State. Dit is mogelijk 
vanaf een week nadat het ontwerpbesluit is overgelegd aan beide Kamers der Staten-
Generaal. Een eerder ontwerp is op 13 juli 2021 voorgelegd aan de Afdeling advisering 
van de Raad van State. Beoogd werd om hiermee te voorzien in het vaststellen van de 
veilige afstand op nihil vanaf medio augustus 2021. Op het moment van het in 
procedure brengen van het ontwerpbesluit kon de destijds geldende epidemiologische 
situatie het besluit nog onvoldoende dragen. Om die reden is besloten het eerder 
voorgedragen ontwerp niet voor bekrachtiging aan te bieden. Indachtig het advies van 
de Afdeling advisering van de Raad van State over dit eerdere ontwerp is de procedure 
van voorhang en advisering voor dit besluit zo kort mogelijk voor de voorziene 
inwerkingtreding gestart. Hiermee kunnen dit besluit en de toelichting ervan bij de 
voorhang en advisering worden beoordeeld aan de hand van actuele (epidemiologische) 
omstandigheden. 
 
Hierna gaat de regering in op het voorstel, de redenen om de veilige afstand op nihil te 
stellen en op het advies van het OMT die daarop betrekking heeft, alsmede de reactie 
van het RIVM op dit voorgenomen besluit. Vervolgens worden de noodzakelijkheid en 
proportionaliteit van deze keuze toegelicht. Ten slotte wordt ingegaan op de 
betrokkenheid van het parlement bij dit besluit en de inwerkingtreding van dit besluit. 
 
2. Hoofdlijnen van het voorstel 
 
2.1 Aanleiding 
 
Het voornemen voor het in de loop van september 2021 loslaten van deze maatregel, 
indien dat epidemiologisch verantwoord is, is gecommuniceerd aan de Tweede Kamer op 
1
13 augustus 2021 en 3 september 2021. 
                                                
1
 Kamerstukken II 2020/21, 25295 nr. 1396; Kamerstukken II 2021/21, 25295 nr. 1418. 
 

 
2.2 Huidige epidemiologische omstandigheden 
 
e
Advies naar aanleiding van het 126 OMT  
De huidige epidemiologische omstandigheden, zoals die in het advies naar aanleiding 
e
van het 126 OMT worden beschreven, zijn als volgt.  
 
Het aantal meldingen van met SARS-CoV-2 positief geteste personen is redelijk stabiel in 
de zeven kalenderdagen voorafgaand aan het OMT-advies, in vergelijking met de zeven 
dagen ervoor. In die zeven kalenderdagen voorafgaand aan het OMT-advies werden 
landelijk 102 personen per 100.000 inwoners positief getest voor SARS-CoV-2, 
vergeleken met 104 per 100.000 inwoners in de week daarvoor. Er was een variatie 
tussen de regio’s van 64 tot 159 positief geteste personen per 100.000 inwoners. Het 
patroon van het aantal meldingen naar leeftijd is verschoven naar de jongere 
leeftijdsgroepen. Het hoogste aantal meldingen werd in de afgelopen zeven dagen 
gevonden in de leeftijdsgroep tien- tot en met veertienjarigen, zowel in absolute 
aantallen als aantallen per 100.000 inwoners. Het aantal positieve testen varieerde van 
30 tot 67 per 100.000 in de leeftijdsgroepen vanaf 60 jaar tot 137 tot 222 per 100.000 
in de leeftijdsgroepen tussen 5 en 29 jaar. 
 
De instroom en bezetting op verpleegafdelingen in het ziekenhuis is ook redelijk stabiel. 
Het aantal opnames in de kalenderweek 30 augustus tot en met 5 september 2021 was 
403, waarvan 94 intensivecare- (IC-)opnames. Op 9 september 2021 bedroeg de 
ziekenhuisbezetting 443 verpleegbedden en 214 IC-bedden. 
 
De opkomst voor de eerste vaccinatie bedroeg op 5 september 2021 85,4% voor de 
volwassen bevolking. 77,1% had de volledige vaccinatieserie afgerond, op basis van de 
landelijke registratie. Van de twaalf- tot en met zeventienjarigen had 52% minimaal één 
vaccinatie ontvangen en had 39% de volledige vaccinatieserie afgerond. Er is een hoge 
vaccineffectiviteit te zien tegen zowel ziekenhuisopname (95%) als noodzaak tot IC-
opname (97%). 
 
Het huidig epidemiologisch beeld laat dus zien dat er weinig verandering is. Het aantal 
positief geteste personen was stabiel, evenals het aantal in het ziekenhuis en op de IC 
opgenomen personen met covid-19. Het overgrote merendeel van de positief geteste en 
opgenomen covid-19-patiënten was ongevaccineerd. 
 
Caribisch Nederland 
Het OMT is niet specifiek ingegaan op de epidemiologische omstandigheden in Caribisch 
Nederland. De gegevens per 14 september 2021 hierover bij het ministerie van 
Volksgezondheid, Welzijn en Sport laten het volgend beeld zien. 
 
Een huidige uitbraak in Bonaire valt te relateren aan vijf clusters: vier clusters op 
scholen en één cluster binnen een voetbalteam dat voor een toernooi naar de 
Dominicaanse Republiek was afgereisd. Op Bonaire is het aantal besmettingen recent 
fors gestegen. De uitbraak heeft geresulteerd in twee IC-opnames, waarvan een persoon 
inmiddels is overgeplaatst naar een algemene afdeling. Er is momenteel geen sprake van 
andere ziekenhuisopnames. De twee IC-opnames betrof ongevaccineerde volwassenen. 
 
Op Sint Eustatius en Saba zijn sinds het begin van de epidemie respectievelijk 
vierentwintig en elf personen positief getest. Op dit moment is er één actieve casus op 
Sint Eustatius en geen op Saba. De afgelopen maanden zijn er een aantal mensen 
 

 
De veilige afstand van anderhalve meter kan dus gelet op het advies naar aanleiding van 
e
de 126 bijeenkomst van het OMT worden losgelaten, mits er sprake is van een brede 
inzet van coronatoegangsbewijzen in risicovolle situaties. De inzet van 
coronatoegangsbewijzen beperkt naar verwachting een mogelijk aanzienlijke opleving 
van het virus in de komende winter. Volgens het OMT leveren coronatoegangsbewijzen 
een belangrijke bijdrage aan het reduceren van het risico op besmetting tijdens 
evenementen. De kans dat een besmette persoon aanwezig is op een evenement kan 
echter niet helemaal worden weggenomen. Daarom benadrukt het OMT dat een goed 
werkend systeem rond coronatoegangsbewijzen en goede toegangscontroles en 
handhaving belangrijk is.  
 
Ook adviseert het OMT om het thuiswerken voorlopig te handhaven waar mogelijk, en 
om versoepelingen niet in alle settings op hetzelfde moment door te voeren, maar 
stapsgewijs. Versoepelingen in de settings met het hoogste risico, zoals discotheken, 
nachthoreca, dance festivals binnen en meerdaagse of zeer massale evenementen 
dienen volgens het OMT nog ten minste een aantal weken uitgesteld te worden in 
afwachting van het verdere verloop van de epidemie. Uit de gegevens van clusters van 
begin juli 2021 is volgens het OMT gebleken dat het transmissierisico in deze locaties en 
op deze evenementen zeer groot kan zijn. Het OMT wijst daarbij op de gemiddelde 
vaccinatiegraad onder jongeren en jonge volwassenen, de doelgroep van veel 
nachthoreca en massale evenementen, helaas nog lager is dan gewenst en dan de 
gemiddelde vaccinatiegraad onder volwassenen in Nederland. 
2.4  Reactie van het RIVM 
 
Conform artikel 58f, tweede lid, Wpg is het RIVM gehoord over de wijziging van de 
vaststelling van de veilige afstand. Het RIVM volgt in zijn reactie van 13 september 2021 
e
op dit voorgenomen besluit hetgeen het OMT in het advies naar aanleiding van zijn 126 
bijeenkomst ten aanzien van de anderhalvemeterafstandsnorm voorstelt. 
 
2.5 Sociaal-maatschappelijk perspectief 
 
Hierna worden achtereenvolgens het maatschappelijk beeld en de sociaal-
maatschappelijke reflectie van het Sociaal Cultureel Planbureau (SCP) van 10 september 
2021, en de sociaal-maatschappelijke en economische reflectie Financiën, EZK en SZW 
van 13 september 2021 besproken. 
 
Maatschappelijk beeld en reflectie SCP 
Het SCP geeft aan dat enkele sectoren, waaronder de culturele sector, de horeca en 
evenementenbranche hard zijn geraakt door de crisis en bijbehorende maatregelen. De 
vrijetijdsbesteding die deze gelegenheden bieden, zijn voor veel mensen belangrijke 
activiteiten die bijdragen aan ontplooiing, ontspanning, plezier en ontmoeting. Het 
loslaten van de anderhalve meter, de placering en bezoekersnormen zullen volgens het 
SCP naar verwachting positieve gevolgen hebben voor het welzijn van burgers en voor 
de sectoren die vooralsnog met beperkingen worden geconfronteerd. Zij refereren hierbij 
aan het onderzoek van de RIVM-gedragsunit dat laat zien dat afstand houden van 
anderen in de praktijk niet altijd kan worden gerealiseerd. Zes op de tien deelnemers 
van het onderzoek zegt dat het lukt om voldoende afstand te houden, vier op de tien 
2
lukt dat dus niet.  
                                                
2
 https://www.rivm.nl/gedragsonderzoek/maatregelen-welbevinden/naleven-gedragsregels. 
 

 
vertrouwen gegeven worden dat zij kunnen bijdragen aan het open houden en herstellen 
van onze samenleving.  
 
Sociaal-maatschappelijke en economische reflectie Financiën, EZK en SZW (Trojka) 
Volgens de sociaal-maatschappelijke en economische reflectie van de ministeries van 
Financiën, Economische Zaken en Klimaat en Sociale Zaken en Werkgelegenheid is het 
opzetten van een breed coronatoegangsbewijzenbeleid een kans om de samenleving te 
openen. Tegelijkertijd geven zij aan dat dit ook een ingrijpende maatregel is, die kosten 
met zich meebrengt. Daarom is het goed dat het principe van een open samenleving 
daartegenover staat. Wel is het van belang dat de inzet van het systeem met 
coronatoegangsbewijzen niet langer wordt voortgezet dan noodzakelijk. 
De Trojka benadrukt dat er aanzienlijke baten van het loslaten van de anderhalve meter 
zijn. Wel is het vanuit het sociaal-maatschappelijk en economische perspectief wenselijk 
om rekening te houden met de uiteenlopende wensen van burgers op dit punt. Daarom 
adviseren zij om in de communicatie aandacht te besteden aan diegene die volledige 
heropening spannend vinden.  
Daarnaast geeft de Trojka aan dat vanuit het sociaal-maatschappelijk en economische 
perspectief er veel aan gelegen is om ook andere beperkende maatregelen los te laten 
wanneer de epidemiologische situatie dat toelaat. In het bijzonder maatregelen die 
jongvolwassenen treffen, zoals het maximum van vijfenzeventig personen in het 
onderwijs en de beperkingen voor de nachthoreca en evenementen. Nu anderhalf jaar 
solidariteit van hen is gevraagd, zou het volgens de Trojka wrang zijn dat juist op 
plekken die voor hen van belang zijn als laatste nog beperkingen gelden. Vanuit het 
sociaal-maatschappelijk en economische perspectief is het daarom zeer wenselijk om 
ook de nachthoreca zo snel als mogelijk te openen met een coronatoegangsbewijzen-
regime. Naast de economische belangen vervult de nachthoreca een sociale functie in 
het leven om mensen te ontmoeten en vrije tijd te besteden, met name voor jongeren, 
waarvan de mentale gezondheid is verslechterd, is dit belangrijk. 
 
Tot slot brengen zij naar voren dat een brede opzet van het 
coronatoegangsbewijzenbeleid ingrijpend is en significante kosten met zich meebrengt. 
Dit kan tot economische fricties leiden. Deze kosten wegen op tegen de baten van een 
open samenleving, tegelijk is tijdelijkheid van deze maatregel van groot belang. Zij 
geven daarbij aan dat dit systeem ook extra kosten voor ondernemers met zich 
meebrengt. Hierbij kan gedacht worden aan extra kosten in verband met het inzetten 
van extra personeel of omzetverlies doordat consumenten of bezoekers wegblijven. Wel 
is aannemelijk dat de economische kosten van coronatoegangsbewijzenbeleid kleiner 
zijn dan die van de huidige anderhalvemeternorm. 
2.6 Gevolgtrekking adviezen door de regering 
 
De veilige afstand van anderhalve meter was ingegeven door de constatering dat 
virusdeeltjes die verspreid worden door bijvoorbeeld niezen of hoesten zelden verder 
4
komen dan anderhalve meter. Door afstand te houden kan het contact met een grotere 
hoeveelheid van het virus worden beperkt en wordt de kans op overdracht van het virus 
tussen personen verkleind. De veilige afstand van anderhalve meter is dan ook van 
groot belang om de verspreiding van het virus tegen te gaan. Factoren die daarbij een 
rol spelen, zijn het aantal besmettelijke personen (incidentie), de kans op overdracht 
                                                
4
 Stb. 2020, 474. 
 

 
2.7 Resumerend 
 
Gelet op het voorgaande mag worden verwacht dat de pijlers van een acceptabele 
belasting van de zorg of het beschermen van kwetsbare mensen in de samenleving niet 
onder onaanvaardbare druk zullen komen te staan, zonder inachtneming van de 
anderhalve meter afstand, en in combinatie met de brede inzet van 
coronatoegangsbewijzen en het stapsgewijs openstellen van settings met het hoogste 
risico. De regering stelt daarom de veilige afstand als bedoeld in artikel 58f Wpg vast op 
nul meter. 
 
3. Verhouding tot de Wpg en grond- en mensenrechten 
 
3.1 Verhouding tot de Wpg 
 
De veilige afstand 
Uit artikel 58f Wpg vloeit voort dat eenieder die zich buiten de woning ophoudt, een 
veilige afstand moet bewaren tot andere personen. De grondslag voor het vaststellen 
van de veilige afstand, en daarmee ook het op nihil zetten daarvan, berust op het 
tweede lid van dat artikel.  
 
De veilige afstand is bij algemene maatregel van bestuur vastgesteld op anderhalve 
6
meter. Dit is geregeld in het Tijdelijk besluit veilige afstand. In de Trm is nader 
uitgewerkt in welke gevallen de veiligeafstandsnorm niet van toepassing is. De wetgever 
heeft ervoor gekozen om het niet mogelijk te maken om de veilige afstand bij 
7
ministeriële regeling te wijzigen. De veilige afstand is namelijk een zo wezenlijk 
bestanddeel van het wetgevingscomplex dat bij overweging van een wijziging of 
nihilstelling van de veilige afstand, de route van een algemene maatregel van bestuur, 
waarover de Raad van State zal adviseren, bewandeld moet worden.  
 
Uit artikel 58f, zesde lid, Wpg vloeit voort dat indien naar het oordeel van de Ministers 
van Volksgezondheid, Welzijn en Sport, van Justitie en Veiligheid en van Binnenlandse 
Zaken en Koninkrijksrelaties gezamenlijk, gelet op het in artikel 58b, eerste lid, Wpg 
genoemde doel, de veilige afstand kan worden verkleind of op nihil kan worden gesteld, 
zo spoedig mogelijk een voordracht wordt gedaan voor een daartoe vast te stellen 
algemene maatregel van bestuur. Het hiervoor genoemde lid is tot stand gekomen bij 
8
amendement van het lid Van der Graaf e.a. Uit de toelichting bij dit amendement blijkt 
dat wanneer de noodzakelijkheid van het treffen van de veilige afstand van, in dit geval, 
anderhalve meter verdwijnt of blijkt dat getroffen maatregelen niet dusdanig effectief 
zijn dat continuering gerechtvaardigd is, deze afstand dient te worden verkleind of op 
nihil te worden gesteld.  
 
Geldende maatregelen 
Bij het vervallen van de anderhalvemeterafstandsnorm zullen de meeste beperkingen 
die samenhangen met de veilige afstand van anderhalve meter in de Trm vervallen. Dit 
geldt voor de algemene voorwaarden voor openstelling van locaties, zoals het scheiden 
van stromen van publiek, de registratieplicht en de gezondheidscheck voor plekken waar 
geen gebruik gemaakt wordt van coronatoegangsbewijzen. Daarnaast vervallen de  
bezoekersnormen in geplaceerde- en doorstroomsettings voor locaties en evenementen. 
                                                
6
 Stb. 2020, 474. 
7
 Kamerstukken II 2020/21, 35526, nr. 4, p. 8. 
8
 Kamerstukken II 2020/21, 35526, nr. 39. 
 

 
van coronatoegangsbewijzen is immers het in risicovolle settings mitigeren van de 
verspreiding van het coronavirus onder aanwezigen.  
 
4. Noodzakelijkheid en evenredigheid 
 
e
Het advies naar aanleiding van het 126 OMT vermeldt onomwonden dat er nog steeds 
sprake is van een epidemie. Maatregelen voor de bestrijding van de epidemie, en de 
dreiging daarvan, worden gebaseerd op de volgende pijlers, die eerder zijn genoemd in 
paragraaf 2.1: 
- een acceptabele belastbaarheid van de zorg – ziekenhuizen moeten kwalitatief 
goede zorg kunnen leveren aan zowel covid-19-patiënten als aan patiënten 
binnen de reguliere zorg; 
- het beschermen van kwetsbare mensen in de samenleving; 
- het zicht houden op en het inzicht hebben in de verspreiding van het virus. 
 
Verder wordt het sociaal-maatschappelijk perspectief betrokken dat is gericht op 
beperken van economische en maatschappelijke schade op korte termijn, aandacht voor 
structurele maatschappelijke en economische schade en voorkomen dat de lasten 
onevenredig neerslaan bij bepaalde groepen. 
 
Aan de hand van deze pijlers en het sociaal-maatschappelijk perspectief beoordeelt de 
regering of maatregelen noodzakelijk en evenredig zijn. Het OMT adviseert de regering 
e
met het oog op de eerste drie pijlers. Uit het advies naar aanleiding van de 126 
bijeenkomst van het OMT, dat is besproken in paragraaf 2.3, blijkt dat er vanaf 25 
september 2021 geen noodzaak is tot het handhaven van de anderhalvemeternorm. In 
een dergelijk geval dient op grond van artikel 58f, zesde lid, Wpg de vastgestelde veilige 
afstand te worden aangepast. Daarbij speelt ook een rol dat deze maatregel een grote 
impact heeft op het dagelijks leven van de Nederlandse bevolking, samenleving en 
economie. Er zijn aanzienlijke baten van het loslaten van de anderhalve meter zijn, zoals 
blijkt uit de sociaal-maatschappelijke reflectie, besproken in paragraaf 2.5.  
 
Zoals in paragraaf 2.6 is genoemd, kan het vaststellen van de veilige afstand op nul 
e
meter leiden tot een toename in infecties. Het 126 OMT spreekt in zijn advies een 
voorkeur uit voor het scenario waarbij de anderhalvemeternorm wordt losgelaten, met 
de brede inzet van coronatoegangsbewijzen als mitigerende maatregel om een opleving 
van het virus te mitigeren.  
Deze mitigerende maatregel verkleint ook de kans op het moeten herintroduceren van 
de norm. Herintroductie is daarnaast voorzienbaar in het geval bij een nieuw variant van 
het virus SARS-CoV-2 waartegen de huidige vaccinaties geen of aanzienlijk minder 
bescherming bieden. Dit is momenteel een hypothetische situatie waarvoor geen reden 
is om de anderhalvemeternorm zekerheidshalve te behouden. In een dergelijke situatie 
is de verwachting dat er voldoende draagvlak in de samenleving is om de 
anderhalvemeternorm te herintroduceren. 
Deze coronatoegangsbewijzen worden specifiek ingezet in risicovolle settings. Juridisch 
gezien is dit mogelijk in bepaalde niet-essentiële sectoren (met mogelijkheid van delen 
10
van het onderwijs, waarbij extra waarborgen gelden). Gelet op de hoge 
vaccinatiegraad, beschreven in paragraaf 2.2, zal het overgrote deel van de bevolking 
reeds over een vaccinatiebewijs beschikken. Anderen beschikken over een herstelbewijs 
                                                
10
 Art. 58ra Wpg. 
 

 
Beheerders van plaatsen zijn niet langer verplicht ervoor te zorgen dat personen in staat 
zijn de veilige afstand tot elkaar te houden (artikelen 58k, eerste lid, en 58l, eerste lid, 
Wpg). Beheerders kunnen hun communicatie en inrichting van hun organisatie hierop 
gaan aanpassen. In de praktijk zal dat naar verwachting niet nodig zijn, aangezien het 
houden van een veilige afstand nog steeds geldt als advies. 
 
7. Betrokkenheid van het parlement 
 
Volgens artikel 58f, tweede lid, Wpg kan de voordracht voor dit besluit niet eerder 
gedaan worden dan een week nadat het ontwerp aan beide Kamers van de Staten-
12
Generaal is overgelegd.  
 
8. Inwerkingtreding 
 
Dit besluit treedt in werking met ingang van 25 september 2021. Gelet op artikel 58f, 
zesde lid, Wpg wordt vanwege het belang om, waar de ruimte er is, zo snel mogelijk te 
versoepelen en om de inperking van grondrechten zo kort mogelijk te houden, bij de 
vaststelling van het tijdstip van inwerkingtreding afgeweken van de zogeheten vaste 
verandermomenten. Om die reden wordt ook afgeweken van de 
minimuminvoeringstermijn van drie maanden.  
 
 
De Minister van Volksgezondheid, Welzijn en Sport, mede namens de Minister van 
Justitie en Veiligheid en de Minister van Binnenlandse Zaken en Koninkrijksrelaties, 
 
 
 
 
 
 
H.M. de Jonge 
 
                                                
12
 Op grond van artikel 1 van de Tijdelijke wet COVID-19 Justitie en Veiligheid geldt een 
uitzondering indien terstond intredende onaanvaardbare gevolgen in verband met de uitbraak van 
covid-19 noodzaken tot de vaststelling van een algemene maatregel van bestuur of ministeriële 
regeling. Daarvan is in dit geval geen sprake. 
 

