35808 Wijziging van de Wet publieke gezondheid vanwege de invoering van  
 aanvullende maatregelen voor het internationaal personenverkeer in verband  
 met de bestrijding van de epidemie van covid-19 
 
 
NOTA NAAR AANLEIDING VAN HET VERSLAG 
 
Met interesse is kennis genomen van het verslag van de vaste commissie voor Volksgezondheid, 
Welzijn en Sport over het onderhavige wetsvoorstel. Mede namens de Minister van Justitie en 
Veiligheid en de Minister van Binnenlandse Zaken en Koninkrijksrelaties dank ik de leden voor de 
snelheid waarmee zij het wetsvoorstel in behandeling hebben genomen. In deze nota wordt 
ingegaan op de gestelde vragen, waarbij met het oog op de overzichtelijkheid de vragen zijn 
genummerd. De inbreng van de leden is hieronder cursief vermeld.  
 
Tegelijk met deze nota naar aanleiding van het verslag wordt ook een nota van wijziging 
uitgebracht. Tevens zijn als bijlagen bijgevoegd:  
- het advies van de expertwerkgroep van 7 april 2021;  
- een advies van het Rijksinstituut voor Volksgezondheid en Milieu (RIVM) over de 
onderbouwing van de noodzaak van de quarantaineplicht van 19 april 2021;  
- een concept van de Regeling van de Minister van Volksgezondheid, Welzijn en Sport, de 
Minister van Justitie en Veiligheid en de Minister van Binnenlandse Zaken en 
Koninkrijksrelaties, houdende wijziging van de Tijdelijke regeling maatregelen covid-19, de 
Tijdelijke regeling maatregelen covid-19 Bonaire, de Tijdelijke regeling maatregelen covid-
19 Sint Eustatius en de Tijdelijke regeling maatregelen covid-19 Saba, in verband met de 
invoering van aanvullende maatregelen voor het internationaal personenverkeer.   
 
De vaste commissie voor Volksgezondheid, Welzijn en Sport, belast met het voorbereidend 
onderzoek van voorliggend wetsvoorstel, heeft de eer als volgt verslag uit te brengen van haar 
bevindingen. Onder het voorbehoud dat de in het verslag opgenomen vragen en opmerkingen 
afdoende door de regering worden beantwoord, acht de commissie de openbare behandeling van 
het wetsvoorstel voldoende voorbereid. 
 
Inhoudsopgave 
 
I. Algemeen 
 
1. Inleiding 
2.  Aanleiding van de voorgestelde maatregelen  
3. Hoofdlijnen van het voorstel  
4. Uitvoering, monitoring, toezicht en handhaving 
5.  Verhouding tot grond- en mensenrechten 
6.  Verhouding tot andere regelgeving 
7.  Advies en consultatie 
8. Financiële en regeldrukgevolgen  
9. Overig 
 
II. Artikelsgewijze toelichting  
 
I. ALGEMEEN  
 
1. INLEIDING  
 
De leden van de VVD-fractie hebben kennisgenomen van de Wijziging van de Wet publieke 
gezondheid (Wpg) vanwege de invoering van aanvullende maatregelen voor het internationaal 
personenverkeer in verband met de bestrijding van de epidemie van covid-19. Genoemde leden 
vinden het belangrijk dat we continu blijven kijken hoe we deze pandemie zo effectief mogelijk 
kunnen bestrijden en het importeren van virus(varianten) uit het buitenland kunnen indammen. 
Deze leden hebben een aantal vragen en opmerkingen bij het voorstel.  
 
1. De leden van de VVD-fractie willen graag een totaaloverzicht van alle ministeriële regelingen, 
algemene maatregelen van bestuur (AMvB), en andere gedelegeerde handelingen in dit 
1 
 

regelgeving worden opgenomen in een ministeriële regeling. De in de regeling opgenomen 
bepalingen ten aanzien van het hebben van een negatieve testuitslag bij inreis, sluiten aan bij de al 
in de Tijdelijke regeling maatregelen covid-19 opgenomen bepalingen voor het tonen van een 
negatieve testuitslag bij de toegang tot bedrijfsmatig personenvervoer. Tevens is een beperkt deel 
van de uitzonderingen opgenomen in de regeling. De in de regeling opgenomen uitzonderingen zijn 
grotendeels onlosmakelijk verbonden met de werkzaamheden waarvoor zij naar Nederland komen. 
Het is denkbaar dat hierin wijzigingen moeten plaatsvinden wanneer de covid-pandemie zou 
verergeren. Door ook uitzonderingscategorieën bij ministeriële regeling te kunnen aanwijzen, kan 
flexibel worden ingespeeld op onvoorziene of gewijzigde omstandigheden. Dat is enerzijds 
noodzakelijk met het oog op de bestrijding van de epidemie, maar anderzijds ook met het oog op 
de belangen van betrokkenen. Het is immers noodzakelijk om de quarantaineplicht niet (langer) 
van toepassing te laten zijn in situaties waarvoor met het oog op de bestrijding van de epidemie 
geen noodzaak meer bestaat. Om een aanpassing snel op te nemen zijn deze uitzonderingen 
opgenomen in de regeling. De categorieën van personen die op wetsniveau worden uitgezonderd 
van de quarantaineplicht betreffen personen ten aanzien van wie het zonder meer voorzienbaar is 
dat naleving van die plicht niet mogelijk of disproportioneel is. 
 
De gehanteerde systematiek om diverse onderdelen uit te werken bij ministeriële regeling sluit aan 
bij de systematiek van de Tijdelijke wet maatregelen covid-19 en is noodzakelijk om slagvaardig en 
met maatwerk maatregelen te kunnen treffen in het kader van de bestrijding van de epidemie. Uit 
het oogpunt van democratische legitimatie is parlementaire betrokkenheid bij de vast te stellen 
uitvoeringregelingen uiteraard wel van groot belang. Die is geborgd via de procedurele 
voorschriften die in artikel 58c van de Wpg zijn neergelegd en die uitgaan van een 
nahangprocedure bij het parlement. De vaststelling van de regeling zal plaatsvinden na 
aanvaarding van het wetsvoorstel door beide Kamers en zal dan ook aan de Kamers worden 
gezonden in het kader van die nahangprocedure.   
 
Verder geldt dat de (zeer) hoogrisicogebieden worden aangewezen bij besluit van de minister van 
Volksgezondheid, Welzijn en Sport (VWS; artikel 58nb Wpg).  
 
De leden van de D66-fractie hebben kennisgenomen van onderhavig wetsvoorstel. Deze leden 
hebben kritische vragen over dit wetsvoorstel, met name over de totstandkoming, effectiviteit, 
proportionaliteit, handhaafbaarheid, privacy en de ontwikkelingen binnen Europa ten aanzien van 
reizen met de Digital Green Pass. Deze leden constateren dat ook bij de geconsulteerde partijen, 
alsmede de Raad van State, veel kritiek is gekomen op genoemde punten. 
 
2. De leden van de D66-fractie vragen de regering hoeveel mensen gedurende deze periode 
Nederland inreizen. Kan de regering aangeven hoeveel mensen met eigen vervoer Nederland 
inreizen en hoeveel per vliegtuig, per boot en per trein binnenreizen? Voor hoeveel mensen zou 
deze quarantaineplicht gelden als deze vandaag zou worden ingevoerd, gegeven het aantal landen 
waarvoor de quarantaineplicht van toepassing zou zijn? Deze getallen zijn van belang om inzicht te 
krijgen in de effectiviteit en handhaafbaarheid van de maatregel. 
 
Er kan niet per vervoersmodaliteit – en dus niet voor het totaal – worden aangegeven hoeveel 
mensen Nederland inreizen. Zo wordt het aantal grensbewegingen op het hoofdwegennet 
gemonitord, maar niet het aantal automobilisten en kan iemand op een station in bijvoorbeeld 
België of Duitsland een los treinkaartje naar Nederland kopen zonder geregistreerd te worden.  
Op dit moment is het grootste deel van de wereld een aangewezen hoogrisicogebied. Slechts een 
deel van de hoogrisicogebieden zal echter worden aangewezen als zeer hoogrisicogebied en er zijn 
uitzonderingen op de quarantaineplicht (zoals bijvoorbeeld transport- en grensmedewerkers), zodat 
het aantal potentieel quarantaineplichtige inreizigers dus lager zal zijn. Daarbij wordt bovendien 
aangetekend dat door seizoenseffecten en een verwachte dalende incidentie door toenemende 
vaccinatiegraad het aantal aangewezen zeer hoogrisicogebieden zal verminderen, waardoor het 
aantal quarantaineplichtige inreizigers de komende maanden verder zal dalen.  
 
De leden van de PVV-fractie zien een quarantaineverplichting zoals voorgesteld in het wetsvoorstel 
met aanvullende maatregelen voor het internationaal personenverkeer in verband met de covid-
19-epidemie niet zitten. Deze leden zijn van mening dat de regering haar burgers goed moet 
3 
 

 
De juridische borging van de duur van de quarantaineplicht vindt plaats door opneming in 
hoofdstuk Va van de Wpg. Dit hoofdstuk is tot stand gekomen met de Tijdelijke wet maatregelen 
covid-19. Hoofdstuk Va en daarmee samenhangende elders in de Wpg opgenomen bepalingen 
vervallen in beginsel na drie maanden, tenzij besloten wordt tot (gedeeltelijke) verlenging met ten 
hoogste drie maanden. In dat geval dient advies te worden ingewonnen bij de Afdeling advisering 
van de Raad van State en geldt een voorhangprocedure bij het parlement. Verlenging van de 
quarantaineplicht zal uitsluitend geïndiceerd zijn, indien dat noodzakelijk en proportioneel is in het 
licht van de epidemiologische situatie op dat moment. Er zijn geen aanvullende maatstaven nodig 
voor de besluitvorming over de intrekking van de quarantaineplicht. Overigens geldt de 
quarantaineplicht alleen ten aanzien van aangewezen zeer hoogrisicogebieden. Indien de 
epidemiologische situatie in de wereld dermate verbetert dat van zodanige gebieden geen sprake 
meer is, geldt de facto ook geen quarantaineplicht meer.  
 
6. Genoemde leden vragen de regering toe te lichten waarom de kleurcodering van 
hoogrisicolanden al begint bij code oranje, omdat dit betekent dat reizigers uit alle landen ter 
wereld met deze wet een quarantaineplicht krijgen. Ook ontstaat nu de situatie dat mensen uit 
landen die het (stukken) beter doen in de bestrijding van het coronavirus dan wij, toch bij 
binnenkomst in quarantaine moeten, terwijl zij eigenlijk naar hoogrisicoland Nederland reizen. Kan 
de regering hierop reflecteren?  
 
Tot 15 mei a.s. geldt er een generiek negatief reisadvies, waardoor alle landen de kleurcode oranje 
of rood hebben. Begin mei neemt het kabinet een besluit over de terugkeer naar een 
landenspecifiek reisadvies. De aanwijzingsbesluiten voor hoogrisico- en zeer hoogrisicogebieden 
zullen hierin worden meegenomen. De verplichte quarantaine gaat gelden voor reizigers uit 
aangewezen zeer hoogrisicogebieden. Het is dus niet zo dat wanneer een gebied een oranje 
reisadvies heeft, dit betekent dat reizigers uit deze gebieden per definitie verplicht in quarantaine 
moeten. De quarantaineplicht geldt voor reizigers uit landen met een incidentie van meer dan 500 
covid-19 gevallen per 100.000 inwoners in de afgelopen 14 dagen, aanwezigheid van 
zorgwekkende varianten (Variant of Concern, VOC’s) en/of landen of gebieden met geen of 
onvoldoende test- of sequencingdata. Op dit moment zit Nederland qua incidentiecijfers nog boven 
de 500, maar het is de verwachting dat dit vanwege onder meer het vaccinatietempo de komende 
weken snel zal dalen.   
 
7. De leden van de SP-fractie lezen dat de verplichte quarantaine niet gaat gelden voor mensen die 
positief getest zijn. De regering verantwoordt deze keuze, omdat dit mogelijk de testbereid 
aantast. Genoemde leden vragen de regering toe te lichten wat het met het draagvlak doet 
wanneer mensen die bewezen besmettelijk zijn niet verplicht in quarantaine moeten, terwijl 
mensen die een negatieve testuitslag hebben dit wel moeten. Ziet de regering in dat dit een 
vreemd beeld geeft? Kan de regering tevens inzichtelijk maken welk percentage mensen zich bij 
een positieve testuitslag niet aan de vrijwillige quarantaine houdt? En wat is het effect van deze 
groep mensen op de besmettingscijfers en het reproductiegetal? 
 
De quarantainenaleving van positief geteste personen is vele malen beter dan de 
quarantainenaleving voor inreizigers uit hoogrisicogebieden. Uit gedragsonderzoek van het RIVM  
blijkt dat gemiddeld 76% van de positief geteste mensen echt thuisblijft. Bovendien ontvangt 98% 
geen bezoek. De naleving voor inreizigers is veel slechter. Slechts 21% blijft echt thuis en maar de 
helft van de mensen ontvangt geen bezoek. Over het algemeen zien mensen die positief getest 
worden de noodzaak van het thuisblijven dus in. Op het moment dat er voor deze mensen een 
plicht komt, gaat de testbereidheid van een groep die eigenlijk redelijk goed naleeft, mogelijk naar 
2
beneden.  
 
De leden van de PvdA-fractie hebben met belangstelling kennisgenomen van onderhavig 
wetsvoorstel. Zij begrijpen dat nu de eerder ingezette ‘zachte drang’ om reizen van en naar 
hoogrisicogebieden te ontmoedigen tot te weinig resultaat lijkt te hebben geleid, er gekeken moet 
                                               
2
 Bron: Naleven gedragsregels | RIVM 
 
5 
 

internationale epidemiologische situatie zeer ernstig verslechterd, waardoor er weinig is gereisd. 
Nu de zomer er weer aankomt en er naar verwachting weer meer reizen mogelijk worden, is het 
van belang om te voorkomen dat het virus door reizigers in Nederland weer verder wordt 
verspreid. Dit is nog nadrukkelijker van belang bij eventuele nieuwe virusvarianten die zich 
gemakkelijker verspreiden of waar de bestaande vaccins mogelijk minder goed tegen werken. 
Binnen het kabinet wordt voortdurend nagedacht over wat nodig is om de pandemie te beheersen. 
Daarbij is ook steeds aandacht geweest voor de mogelijkheid van een quarantaineplicht. In januari 
is besloten om een quarantaineplicht voor reizigers uit te gaan werken. Vanaf dat moment is ook 
gewerkt aan de juridische vormgeving daarvan. 
 
11. Het lid van de 50PLUS-fractie heeft via de RIVM-tabellen vernomen dat inmiddels vele mensen, 
in Nederland maar ook daarbuiten, zijn gevaccineerd. Waarom dan nu een dergelijke ingrijpende 
wetswijziging?  
 
Er staan op dit moment nog veel vragen open over bijvoorbeeld de verspreiding van covid-19 nadat 
iemand gevaccineerd is en de bescherming tegen mutaties na vaccinatie. Het doel van de 
quarantaineplicht is om de import van het covid-19 virus te voorkomen uit gebieden met een hoge 
signaalwaarde per 100.000 inwoners, in het geval van de aanwezigheid van zorgwekkende 
varianten (VOC’s) en voor gebieden met onvoldoende test- of sequencingdata. 
 
2. AANLEIDING VAN DE VOORGESTELDE MAATREGELEN 
 
12. De leden van de D66-fractie constateren dat al vanaf de zomer van 2020 wordt gesproken over 
3
een quarantaineplicht voor inkomende reizigers. De regering verwijst naar de motie-Jetten c.s. . 
Deze motie verzocht echter om geen quarantaineplicht in te voeren na bron- en contactonderzoek. 
Waarom was er veel tijd nodig sinds de aankondiging van deze wet en de toezending richting de 
Kamer? Hoe ziet de regering het feit dat het wellicht wenselijker was om deze wet eerder 
voorhanden te hebben, omdat in de winterperiode er bijvoorbeeld sprake was van influx van Britse 
en Zuid-Afrikaanse varianten? Waarom verzoekt de regering de Kamer nu om de quarantaineplicht 
alsnog met spoed te behandelen? Wat is er nu anders dan de periode in het najaar of de periode in 
januari? 
De leden van de D66-fractie vragen de regering in dit licht meer feitelijk beeld van het verloop van 
het wetstraject, omdat in de zomer van 2020 werd gesproken over een quarantaineplicht maar op 
8 maart jongstleden de consultatie pas is gestart. Vanaf welke datum is het ministerie van 
Volksgezondheid, Welzijn en Sport en/of andere ministeries begonnen met het werken aan dit 
wetsvoorstel? Op welke datum begonnen de eerste besprekingen? Op welke datum is begonnen 
met het daadwerkelijk opstellen van een eerste concept-wettekst? 
 
Voor het antwoord op al deze vragen wordt verwezen naar het antwoord op vraag nr. 10 van het lid 
van de 50PLUS-fractie.  
 
13. De leden van de D66-fractie vragen de regering daarnaast hoe de quarantaineplicht zich 
verhoudt tot het feit dat we nu juist een periode tegemoet gaan waarbij een groot deel van 
Nederland (en Europa) gevaccineerd zal zijn en dat COVID-19 naar een meer endemische status 
zal gaan? Temeer ook omdat de introductie van nieuwe gevallen vanuit het buitenland minder van 
impact zullen zijn, omdat de verspreiding wordt geremd door gevaccineerde mensen. Indien het 
primaire argument is om deze quarantaineplicht in deze periode vooral in te stellen voor Variants 
of Concern (VOC), kan de eis van hoogrisicogebied dan niet beperkt worden naar alleen dit 
criterium en niet naar het criterium van het aantal besmettingen? 
 
Er staan op dit moment nog veel vragen open over bijvoorbeeld de verspreiding van covid-19 nadat 
iemand gevaccineerd is en de bescherming tegen mutaties na vaccinatie. Het doel van de 
quarantaineplicht is om de import van het corona-virus te voorkomen uit gebieden met een hoge 
signaalwaarde per 100.000 inwoners, in het geval van de aanwezigheid van zorgwekkende 
varianten (VOC) en voor gebieden met onvoldoende test- of sequencingdata. 
 
14. De leden van de CDA-fractie begrijpen uit de diverse adviezen van het OMT dat sinds oktober 
bekend is dat slechts een kwart van de reizigers het quarantaineadvies na terugkomst uit een ‘code 
                                               
3
 Kamerstuk 25295, nr. 482. 
7 
 

 
Het onderhavige wetsvoorstel beoogt de quarantaineplicht toe te passen om virusverspreiding door 
inreizende personen te voorkomen of tegen te gaan. Het zou onjuist zijn te veronderstellen dat het 
zich vooral richt op uitbraakclusters als gevolg van terugkerende personen die op vakantie zijn 
geweest. De quarantaineplicht geldt ongeacht de aard van de reiziger en het doel waarmee hij 
heeft gereisd.  
  
In het kader van de reeds getroffen covid-maatregelen aan de voorkant, zoals vliegverboden, 
aanmeerverboden, generieke reisadviezen etc., wordt getracht de vorming van uitbraakclusters als 
gevolg van inreizende personen te voorkomen. Echter, dat zijn ingrijpende maatregelen die het 
maatschappelijk en economisch verkeer zeer verstoren. Met de introductie van een 
quarantaineplicht en testverplichtingen kan volgens het OMT een gelijkwaardig beschermingsniveau 
worden geboden, dat in de plaats kan komen van die genoemde maatregelen. Daardoor ontstaan 
minder maatschappelijke verstoringen en wordt de volksgezondheid op een gelijkwaardige en 
proportionele wijze geborgd. Bovendien wordt daarmee de mogelijkheid geboden om naast een 
dringend advies tot quarantaine voor aangewezen hoogrisicogebieden, nu ook een afdwingbare 
quarantaineplicht op te leggen aan inreizende personen uit aangewezen zeer hoogrisicogebieden. 
Dus het zwaarste middel wordt toegepast voor gebieden met de hoogste risico’s. Die wettelijke 
mogelijkheid bestond tot dusver niet en maakt het mogelijk dat grensoverschrijdend 
personenverkeer weer op verantwoorde wijze kan plaatsvinden, onder andere voor 
vakantiedoeleinden. De introductie van een quarantaineplicht is bovendien geheel in 
overeenstemming met de aangenomen EU-Raadsaanbevelingen ter bestrijding van de verspreiding 
van het corona-virus. Overigens is quarantaine allerminst een ‘ophokplicht’ maar een verantwoorde 
middel wijze om de volksgezondheid te beschermen dat voor proportionele situaties wordt ingezet. 
De lage nalevingsbereidheid van dringende adviezen, ligt mede aan de introductie van dit 
afdwingbare middel ten grondslag. 
 
19. De leden van de SGP-fractie hebben de indruk dat de memorie van toelichting ten onrechte de 
teruggekeerde vakantiegangers op een hoop gooit met andere (in)reizigers voor wie het doel van 
de reis meer legitiem is. Kan de regering aangeven wat het aandeel van de groep vakantiegangers 
is in de verspreiding van het coronavirus? Wil de regering eveneens inzichtelijk maken hoe het 
staat met de nalevingsbereidheid tussen de groepen vakantiegangers en degenen die met een 
meer noodzakelijk doel reizen? 
 
In de uitzonderingen op de quarantaineplicht wordt rekening gehouden met het belang van het zo 
min mogelijk verstoren van maatschappelijke functies. Een vakantie, waarbij een persoon er 
vrijwillig voor kiest om in een zeer hoogrisicogebied te verblijven, is dan ook van een andere aard 
dan een transportmedewerker die geen keuze heeft. Desondanks is het van belang om ongeacht de 
aard van het verblijf het risico op virusverspreiding tot een aanvaardbaar niveau te reduceren. Er 
bestaan op dit moment geen onderzoeksresultaten waarin het aandeel van personen die op 
vakantie gaan en anderen wordt onderscheiden. Evenmin is informatie beschikbaar over verschillen 
in nalevingsbereidheid tussen deze groepen van personen. 
 
20. Het lid van de 50PLUS-fractie las dat het OMT in oktober al gemuteerde virusstammen 
Nederland zag binnenkomen. Er gold toen nog geen testverplichting bij binnenkomst van 
Nederland. Toen bekend werd dat er een Britse variant was kwamen er nog vele vliegtuigen uit 
Engeland binnen zonder testverplichting. Waarom is de situatie nu anders volgens de regering?  
 
Er zijn inmiddels al duizenden varianten van het covid-19. Deze zijn echter niet allemaal zorgelijk. 
Een aantal van de nieuwe varianten brengt echter nieuwe risico’s met zich mee. De eerste variant 
waarvan dit bekend werd, was de Britse variant. Na de alarmering van het RIVM dat de variant die 
zich in het Verenigd Koninkrijk verspreidde, een gevaarlijke mutatie was, heeft Nederland vrijwel 
direct een vlieg- en een aanmeerverbod opgelegd en een testverplichting ingesteld. Reizigers 
mochten pas naar Nederland terugkeren indien zij aan de vervoerder een negatieve testuitslag 
konden tonen. Na de Britse variant kwam ook de Zuid-Afrikaanse en de Braziliaanse variant op. De 
quarantaineverplichting is noodzakelijk om verspreiding van zorgwekkende varianten (VOC’s) in 
Nederland zoveel mogelijk te beperken. 
 
9 
 

Nederland inreist’. 
 
Het kabinet heeft geenszins de noodzaak en proportionaliteit van de voorgestelde quarantaineplicht 
uitsluitend onderbouwd met een verwijzing naar de praktijk in andere landen. In de memorie van 
toelichting is, mede naar aanleiding van het advies van de Afdeling advisering van de Raad van 
State, uitvoerig gemotiveerd waarom de quarantaineplicht toelaatbaar kan worden geacht in het 
licht van artikel 5 van het EVRM en andere grond- en mensenrechten waarvan de uitoefening door 
deze maatregel wordt of kan worden beperkt. Er is gemotiveerd uiteengezet waarom het kabinet 
van mening is dat de voorgestelde quarantaineplicht voldoet aan de eisen van noodzaak, 
proportionaliteit en subsidiariteit. De lage nalevingsbereidheid van inkomende reizigers uit 
hoogrisicogebieden om vrijwillig in thuisquarantaine te gaan, levert een onaanvaardbaar risico op 
5
voor de volksgezondheid. Dit is meermalen door het OMT benoemd in zijn adviezen. Andere 
minder vergaande maatregelen zijn tot op heden onvoldoende effectief gebleken en andere 
maatregelen kunnen niet als vervanging gelden, zoals alleen een testverplichting. De verplichting 
van de negatieve testuitslag vermindert het risico dat een persoon die besmet is met het virus 
Nederland inreist. Op het moment van het afnemen van de test kan de betrokkene evenwel toch 
besmet zijn, wat op dat moment nog niet met de test kan worden vastgesteld. Om het risico dat 
reizigers na hun terugkeer toch het virus in Nederland verspreiden afdoende te verkleinen kan een 
quarantaineplicht noodzakelijk zijn. Op basis van de huidige inzichten moet na inreis tenminste vijf 
dagen worden gewacht alvorens voldoende betrouwbaar met een test kan worden vastgesteld dat 
de betrokkene inderdaad niet besmet is met het virus. Andere maatregelen, zoals een vlieg- of 
reisverbod, kunnen volgens het kabinet juist verderstrekkend zijn omdat deze het reisverkeer 
volledig beperken. De maatregel gaat ook niet verder dan strikt noodzakelijk is. De 
quarantaineplicht zal alleen gelden voor gebieden met een zeer hoge virusincidentie of waar 
zorgwekkende varianten van het virus rondgaan (VOC’s), dan wel voor landen waarvan onbekend 
is wat de epidemiologische situatie is vanwege onvoldoende test- of sequencing data. Dit betreft 
een specifieke categorie van gebieden van de reeds aangewezen hoogrisicogebieden in het Besluit 
aanwijzing hoogrisicogebieden (Stcrt. 2021, 1713) en waar sprake is van een zeer hoog risico op 
grond van de hiervoor genoemde criteria. Verder geldt dat de categorieën van personen voor wie 
een quarantaineplicht niet mogelijk of disproportioneel zou zijn vanwege persoonlijke 
omstandigheden of het verrichten van werkzaamheden zullen worden uitgezonderd. 
Proportionaliteitsafwegingen zijn verder verdisconteerd in de duur van de quarantaine en het feit 
dat de quarantaine op het eigen woonadres of een andere verblijfplaats naar keuze kan 
plaatsvinden.  
 
25. De leden van de D66-fractie constateren dat de regering meermaals heeft aangegeven dat in 
heel Europa het aantal besmettingen vergelijkbaar zijn verlopen en dat maatregelen, zoals een 
lockdown, in bijna alle Europese landen noodzakelijk waren. Echter hebben niet alle Europese 
landen een quarantaineplicht. Kan de regering aangeven in welke mate de quarantaineplicht in 
andere Europese landen ervoor gezorgd heeft dat besmettingen zijn voorkomen of dat VOC’s 
minder zijn gaan circuleren, en dat een quarantaineplicht hiermee dus ook in Nederland effectief 
zal zijn en te rechtvaardigen is? 
 
De effecten van de verplichte quarantaine op de besmettingsgraad in het buitenland is bij het 
kabinet niet exact bekend, mede omdat dit altijd samenhangt met overige maatregelen die 
genomen worden in een land om de verspreiding van covid-19 tegen te gaan. In het bijgevoegde 
advies van het RIVM over de noodzaak van een quarantaineplicht voor reizigers wordt aangegeven 
dat quarantaine het meest effectieve middel is voor het voorkomen van transmissie. Een nadere 
toelichting op de inhoud van dit advies is hiervoor reeds gegeven in antwoord op vraag nr. 23 van 
de leden van de D66-fractie.  
 
26. De leden van de D66-fractie wijzen op het feit dat vliegverboden reeds een middel zijn om te 
voorkomen dat onder andere VOC’s Nederland binnenkomen. Is de regering nog steeds 
voornemens deze maatregel te stoppen als de quarantaineverplichting eenmaal is ingevoerd in 
Nederland? Zo ja, wanneer en op basis van welke gegevens constateert de regering dat een 
                                               
5
 Zie de weergave in paragraaf 2 van de memorie van toelichting. 
11 
 

zich niet te houden aan een quarantaineplicht, onder meer het praktisch regelen van bepaalde 
zaken zijn en dwang of drang om te gaan werken. Kan de regering aangeven wat het doet om 
mensen op deze punten te ondersteunen bij de quarantaineplicht, zo vragen de leden van de 
ChristenUnie-fractie. Welke ondersteuning is reeds beschikbaar voor mensen die bijvoorbeeld geen 
sociaal netwerk hebben om op terug te vallen, voor het doen van boodschappen of het halen van 
medicatie bij de apotheek? Hoe kan, reeds voor, maar zeker ook bij aankomst in Nederland, al 
worden gewezen op hulpmiddelen om de quarantaineperiode door te komen? Kunnen 
vrijwilligersnetwerken, zoals NietAlleen hier ook een rol in spelen?  
 
De invoering van een quarantaineplicht voor inreizigers uit zeer hoogrisicogebieden vormt het 
sluitstuk van de quarantaine-aanpak. Deze aanpak richt zich primair op het ondersteunen van 
mensen in quarantaine. Die ondersteuning loopt via een aantal sporen. Allereerst is dat de inzet 
van heldere communicatie om de adviezen rondom quarantaine en isolatie voor iedereen duidelijk 
te maken. Hiertoe blijven we mediacampagnes via TV, radio en social media inzetten. Op basis van 
gebruikersonderzoek en klantreizen is de informatie over testen en quarantaine op Rijksoverheid.nl 
verbeterd en meer geschreven vanuit de verschillende situaties van waaruit mensen zich laten 
testen of in quarantaine gaan. Daarnaast wordt er op dit moment veel hulp beschikbaar gesteld 
voor mensen die in quarantaine moeten. Zo is er een quarantainegids met tips en hulpinitiatieven 
voor thuisquarantaine in zeven talen beschikbaar. Ook zijn er in heel Nederland quarantainecoaches 
van het Rode Kruis actief om mensen die het zwaar hebben te ondersteunen bij hun quarantaine. 
De coaches kunnen mensen begeleiden naar het ‘Let op Elkaar’-netwerk dat met 85.000 
vrijwilligers helpt bij zaken als boodschappen doen of de hond uitlaten. In samenwerking met de 
Vereniging van Nederlandse Gemeenten (VNG) wordt bovendien verkend of lokaal 
ondersteuningsaanbod beter inzichtelijk kan worden gemaakt voor de burger. Specifiek voor 
reizigers wordt quarantainenaleving tot slot gestimuleerd en ondersteund via de ‘Quarantaine 
Reischeck’ en de ‘Quarantaine Check’: twee praktisch gerichte, digitale checklists waarin verhelderd 
wordt welke stappen reizigers moeten zetten bij terugkomst in Nederland. Ook die checklists geven 
tips voor de quarantaine of bieden reizigers de mogelijkheid om de quarantainegids te downloaden. 
De checklists komen uitgebreid in alle mediacampagnes aan bod, zodat reizigers afweten van deze 
tools. 
 
31. De leden van de ChristenUnie-fractie vinden het verstandig dat vanuit het oogpunt van 
proportionaliteit geen verplichting tot verblijf in een zogeheten quarantainehotel is opgenomen in 
de wet. Wel vragen zij de regering te reageren op de mogelijkheid om dit als optie aan te bieden 
aan mensen voor wie thuisquarantaine niet of lastig haalbaar blijkt. Bijvoorbeeld aan mensen die 
geen stabiele thuissituatie hebben, of willen voorkomen dat zij een huisgenoot met een kwetsbare 
gezondheid besmetten. 
 
Betrokkenen kunnen kiezen waar zij in quarantaine verblijven. De quarantaine is dus niet beperkt 
tot de eigen woning. Verblijf op een andere zelfverkozen locatie behoort ook tot de mogelijkheden. 
Voor ingezetenen zonder vaste woon- of verblijfplaats zal op lokaal niveau een voorziening moeten 
6
worden getroffen, zie hiervoor ook de richtlijn opvang dak- en thuislozen tijdens coronacrisis. 
 
32. Ten aanzien van de werknemers verwijzen de leden van de ChristenUnie-fractie naar de 
inbreng van het Veiligheidsberaad. Terecht brengt het Veiligheidsberaad namelijk de positie van 
arbeidsmigranten onder de aandacht. Inderdaad, er ligt een verantwoordelijkheid bij de 
werknemer. Maar erkent de regering dat arbeidsmigranten zich vaak in een ingewikkelde positie 
bevinden, waarbij werkgevers of tussenpersonen niet altijd rekening houden met persoonlijke 
omstandigheden zoals een quarantaineplicht? Welke verantwoordelijkheid ziet de regering, juist 
waar het arbeidsmigranten betreft, voor de werkgever en is deze ook aanspreekbaar bij 
overtreding van de quarantaineplicht? 
 
Het kabinet erkent dat arbeidsmigranten in de praktijk ook afhankelijk zijn van de werkgever en 
roept werkgevers nadrukkelijk op om rekening te houden met de quarantaineplicht, werknemers te 
                                               
6
 https://www.rijksoverheid.nl/actueel/nieuws/2020/03/27/richtlijn-voor-opvang-van-dak--en-thuislozen-tijdens-
coronacrisis-vastgesteld 
 
13 
 

voorwaarden zou moeten voldoen. De regering gaat in het nader rapport voorbij aan het vereiste 
dat in de jurisprudentie gesproken wordt over vrijheidsontneming van “de geïnfecteerde persoon’’ 
en verplicht in het wetsvoorstel personen van wie niet zeker is of zij aan een infectieziekte lijden 
om aan de wettelijke quarantaineplicht te voldoen. De leden van de SGP-fractie maken zich 
ernstige zorgen om de proportionaliteit van de maatregel. Kan de regering aangeven waarom zij 
deze vergaande wettelijke quarantaineplicht noodzakelijk acht nu er ook sprake is van een 
verplicht negatief testbewijs bij het inreizen? 
 
Het kabinet is van mening dat de voorgestelde quarantaineplicht voldoet aan de eisen die het 
7
EHRM in de zaak Enhorn heeft geformuleerd. Uit de tekst van artikel 5, eerste lid, onderdeel e, 
van het EVRM volgt niet dat een quarantaineplicht alleen kan worden opgelegd aan een 
geïnfecteerd persoon. Daarin wordt in algemene zin gesproken van ‘personen’ en niet van personen 
die geïnfecteerd zijn met een besmettelijke ziekte. Een vrijheidsontnemende maatregel moet 
evenwel noodzakelijk zijn ter voorkoming van verspreiding van een besmettelijke ziekte. Die 
noodzaak kan zich juist ook voordoen bij personen bij wie (nog) niet zeker is dat zij geïnfecteerd 
zijn, maar niet kan worden gewacht totdat daarover bekendheid is verkregen omdat de 
verspreiding dan al heeft plaatsgevonden. In de zaak Enhorn ging het in concreto om een 
geïnfecteerde persoon. Die uitspraak biedt echter volgens het kabinet onvoldoende grond om aan 
te nemen dat het EHRM daarmee uitdrukkelijk de personele reikwijdte van artikel 5, eerste lid, 
onderdeel e, van het EVRM in algemene zin heeft willen beperken tot geïnfecteerde personen.  
 
De verplichting van de negatieve testuitslag vermindert inderdaad het risico dat een persoon die 
besmet is met het virus Nederland inreist. Op het moment van het afnemen van de test kan de 
betrokkene evenwel toch besmet zijn, wat op dat moment nog niet met de test kan worden 
vastgesteld. Om het risico dat reizigers na hun terugkeer toch het virus in Nederland verspreiden 
afdoende te verkleinen kan een quarantaineplicht noodzakelijk zijn. Op basis van de huidige 
inzichten moet na inreis tenminste vijf dagen worden gewacht alvorens voldoende betrouwbaar 
met een test kan worden vastgesteld dat de betrokkene inderdaad niet besmet is met het virus.  
 
37. Het lid van de 50PLUS-fractie leest dat er een lage nalevingsbereidheid is onder reizigers voor 
de quarantaineplicht, zeker voor reizigers uit een hoogrisicogebied. Hoe denkt de regering te gaan 
handhaven en controleren met het gebrek aan capaciteit bij bijvoorbeeld de GGD, waar nu al 
sprake van is?  
 
Er is gekozen voor een genuanceerd systeem van monitoring, toezicht en handhaving. Daarbij 
wordt in eerste instantie via monitoring alsnog getracht om te bewerkstelligen dat inkomende 
reizigers in thuisquarantaine gaan. De monitoring wordt uitgevoerd door een belteam in opdracht 
van de minister van VWS. Bij (omgevings)signalen van niet-naleving of het meerdere malen niet 
opnemen van de telefoon wordt er een melding gedaan bij de gemeente. De gemeentelijke 
toezichthouder kan op basis van deze melding een controle uitvoeren. De GGD heeft in dit 
wetsvoorstel geen rol in de toezicht en naleving van de quarantaineplicht. 
 
38. Het lid van de 50PLUS-fractie verneemt dat controle kan worden gedaan door een gemeentelijk 
toezichthouder. Hebben de gemeenten hier capaciteit voor? Worden zij hiervoor financieel 
ondersteund door de regering?  
 
De expertwerkgroep heeft geadviseerd om in te zetten op Regionale Mobiele Teams. Die teams 
bestaan uit toezichthouders die zich specifiek worden ingezet voor de handhaving van de 
quarantaineplicht. Hiermee ligt het capaciteitsvraagstuk niet alleen bij individuele gemeenten, maar 
wordt deze over meerdere gemeenten verspreid. Dit advies wordt momenteel uitgewerkt in 
samenspraak met de VNG en gemeenten. De kosten voor deze Regionale Mobiele Teams zullen 
door het Rijk worden gefinancierd. 
 
 
 
 
                                               
7
 EHRM Enhorn t. Zweden (no. 56529/00). 
15 
 

Stimulering gebeurt door een grootschalige communicatiecampagne en het online beschikbaar 
stellen van het quarantaineformulier. De communicatiecampagne richt zich zowel op Nederlandse 
als op buitenlandse reizigers, ook zakelijk, en op specifieke doelgroepen als arbeidsmigranten en 
asielzoekers. Voor Nederlandse reizigers komt er een tool waarmee zij direct kunnen zien wat de 
quarantaineplicht voor hun reisplannen betekent. Handhaving vindt plaats door steekproefsgewijze 
controle en sanctionering van het bedrijfsmatig vervoer en het wegverkeer en door 
steekproefsgewijze controles en sanctionering van de naleving hierop door gemeentelijke 
handhaving.    
 
43. De wetswijziging regelt ook dat reizigers uit hoogrisicogebieden die met eigen vervoer 
Nederland inreizen, verplicht kunnen worden om bij het inreizen te beschikken over een negatieve 
testuitslag. Welke gevolgen kan dit hebben voor de grensstreek in Nederland, indien het hier zou 
gaan gelden voor onze buurlanden? In hoeverre en hoe is hiermee rekening gehouden in de 
voorliggende wetswijziging? Gelden de uitzonderingscategorieën, zoals opgenomen bij de 
quarantaineplicht, ook daarvoor?  
 
De uitzonderingscategorieën ten aanzien van de quarantaineplicht zijn voor een groot deel 
opgenomen in het wetsvoorstel. Daarnaast wordt een aantal aanvullende uitzonderingen 
opgenomen in de regeling behorend bij het wetsvoorstel. De uitzonderingen voor het hebben van 
een negatieve testuitslag bij inreis in Nederland worden eveneens opgenomen in de regeling. 
Voor grenswerkers, grensstudenten en grensscholieren wordt zowel ten aanzien van de 
quarantaineplicht als ten aanzien van de verplichting om bij inreis te beschikken over een 
negatieve testuitslag een uitzondering opgenomen. Tevens wordt een uitzondering opgenomen 
voor personen die ten hoogste twaalf uur in Nederland zullen verblijven dan wel korter dan twaalf 
uur in een aangewezen gebied hebben verbleven. 
 
44. De leden van de D66-fractie vragen de regering of de vaststelling van een hoogrisicogebied 
voor de eis van een negatieve testuitslag voor binnen de Europese Unie ook niet in Europees 
verband kan worden vastgesteld, zoals dat gebeurt met landen buiten de Europese Unie. 
 
Nederland heeft zich gecommitteerd aan de Raadsaanbeveling (EU) 2020/1475 over een 
gecoördineerde aanpak van beperkingen van het vrije verkeer wegens de covid-19-pandemie. In 
deze Raadsaanbeveling wordt aangeraden dat lidstaten geen beperkingen opleggen aan reizigers 
uit gebieden die op de kaart van het ECDC als ‘groen’ gebied worden geclassificeerd. Het ECDC 
publiceert deze kaart ter ondersteuning van de betreffende Raadsaanbeveling. Het RIVM zal het 
kabinet wekelijks adviseren welke gebieden als hoogrisicogebied geclassificeerd zouden moeten 
worden. In de beoordelingssystematiek sluit het RIVM zoveel mogelijk aan bij de criteria die in de 
Raadsaanbeveling zijn vastgelegd en door het ECDC worden gebruikt voor de inschaling van de 
lidstaten op kleur.   
 
45. De leden van de D66-fractie vragen of de regering bereid is om personen met een bewijs van 
vaccinatie toe te voegen aan de lijst van mensen die uitgezonderd zijn voor de testverplichting? Zo 
niet, hoe verhoudt dit zich tot andere Europese landen alwaar een volledige vaccinatie wel als 
uitzondering geldt, zoals Estland? 
 
Op dit moment is er geen uitzondering op de quarantaineplicht meegenomen voor personen die 
zijn gevaccineerd. In het antwoord op vraag nr. 15 van de leden van de CDA-fractie is dit nader 
toegelicht.  
 
46. De leden van de D66-fractie vragen de regering naar de toepassing van deze wet bij het 
inreizen vanuit andere Europese landen op het moment dat in Europees verband de verordening 
‘Digital Green Certificate’ in werking is getreden. Zal deze wet nog gelden of wordt verwezen naar 
de verordening? In welke mate verschilt deze wet met het huidige voorstel van de verordening van 
de ‘Digital Green Certificate’? Of is een Europees ‘Digital Green Certificate’ straks een 
uitzonderingsgrond? 
 
De Europese verordening Digitaal Groen Certificaat betreft een kader voor de afgifte, verificatie en 
acceptatie van interoperabele certificaten, specifiek vaccinnatiebewijzen, testbewijzen en bewijzen 
van herstel. De voorgestelde verordening verplicht lidstaten tot de afgifte van deze certificaten en 
regelt de vorm en de inhoud van de certificaten. Wanneer een lidstaat maatregelen versoepelt voor 
17 
 

niet verplicht, net als voor andere groepen in Nederland. In de praktijk blijkt dat vrijwel alle 
asielzoekers meewerken. Slechts een zeer klein aantal asielzoekers (minder dan één procent) heeft 
geweigerd om een test te laten afnemen. Asielzoekers waarvan de test positief is, worden meteen 
in isolatie geplaatst. Op dit moment geldt er geen quarantaineplicht voor asielzoekers die 
Nederland inreizen, zoals deze verplichting ook niet bestaat voor andere groepen die Nederland 
inreizen. Wanneer het onderhavige wetsvoorstel wordt aangenomen en ingevoerd, dan wordt 
vanzelfsprekend met inachtneming van de context van de opvang(voorzieningen) een passende 
quarantainevoorziening getroffen om besmettingsrisico’s te voorkomen. 
 
50. De leden van de PVV-fractie willen weten hoe Nederlanders die onverhoopt positief testen in 
het buitenland geholpen worden? Is het in grondwettelijk opzicht wel rechtvaardig om hun de 
toegang tot Nederland te ontzeggen? Hiermee wordt hun immers ook zorg onthouden. Genoemde 
leden ontvangen hierover graag een toelichting. 
 
Het niet beschikken over een negatieve testuitslag vormt geen grond om Nederlanders de toegang 
tot Nederland te weigeren. Mocht in een onverhoopt geval de infectie met het virus dusdanige 
gezondheidsklachten geven dat de betrokkene is aangewezen op medisch-specialistische zorg die 
niet in het betreffende land aanwezig of voor hem beschikbaar is, dan kan sprake zijn van 
overmacht. In dat geval is de betrokkene niet strafbaar als hij bij inreis niet beschikt over de 
vereiste negatieve testuitslag. Uiteraard is het wel aan de betrokkene om bij zijn reis naar 
Nederland en na inreis de noodzakelijke maatregelen te treffen om te voorkomen dat hij anderen 
kan besmetten.  
 
51. De leden van de CDA-fractie begrijpen dat de verplichting om bij inreis te beschikken over een 
negatieve testuitslag rust op de reiziger die vanuit een aangewezen hoogrisicogebied Nederland 
inreist. De leden van de CDA-fractie vragen de regering hoe die negatieve testuitslag er precies uit 
zou moeten zien? Deze leden wijzen de regering erop dat er inmiddels (veel) valse negatieve 
testbewijzen in de wereld in omloop zijn. Genoemde leden vragen of de toezichthouder bevoegd is 
contact op te nemen met de instantie die de negatieve testuitslag heeft afgegeven, om deze op 
echtheid te controleren? Welke (andere) mogelijkheden heeft de toezichthouder om de negatieve 
testuitslag te falsificeren?  Zijn (inmiddels) internationale standaarden voor het lay-out van een 
negatieve testuitslag ontwikkeld? Zo niet, is de regering bereid zich hiervoor in te spannen?  
 
De testuitslag moet de volgende gegevens bevatten: 1) gegevens waardoor valt te herleiden wie 
de persoon is die is getest; 2) de uitslag van een NAAT-test; 3) de in het Nederlands, Engels, Duits, 
Frans, Italiaans, Portugees of Spaans vermelde conclusie dat de geteste persoon op dat moment 
niet is besmet met het virus SARS-CoV-2; 4) gegevens waaruit blijkt dat die test maximaal 72 uur 
oud is op het moment van aankomst in Nederland en 5) een logo of kenmerk van een instituut of 
arts. Of er wordt voldaan aan deze eisen wordt gecontroleerd door de vervoerder. Daarnaast 
monitort de GGD steekproefsgewijs reizigers na aankomst in Nederland. Als wordt getwijfeld aan 
de echtheid van de test, kan de passagier de toegang tot het voertuig worden ontzegd door de 
vervoerder. Op dit moment zijn er geen internationale standaarden voor de lay-out, hier wordt in 
Europees verband wel aan gewerkt. 
52. De leden van de SP-fractie lezen dat personen die met eigen vervoer uit hoogrisicolanden naar 
Nederland reizen met deze wet ook een negatieve coronatest moeten hebben en een 
quarantaineplicht krijgen, maar dat bijvoorbeeld bepaalde doelgroepen zoals grenswerkers hiervan 
worden ontheven. Hoe wordt deze uitzondering straks vormgegeven? En hoe zorgt de regering 
ervoor dat er geen misbruik wordt gemaakt van de uitzondering. 
 
In het wetsvoorstel zijn grenswerkers, grensstudenten en grensscholieren die reizen in verband 
met hun werkzaamheden of het volgen van onderwijs en die hiervoor ten minste eenmaal per week 
de grens moeten passeren als uitzondering op de quarantaineplicht opgenomen. In de ministeriële 
regeling die bij onderhavig wetsvoorstel is voorzien, zal worden opgenomen dat deze personen 
over een verklaring van de werkgever, school of instelling voor studie moeten beschikken. Uit die 
verklaring moet blijken dat hij of zij woonachtig is in een ander land dan het land waarin hij werkt, 
studeert of naar school gaat en ten minste eenmaal per week de grens moet passeren. Mogelijke 
documenten zijn onder meer een huurcontract, verklaring van een (gemeentelijke) overheid, een 
verklaring van werkgever, een verklaring van een school of universiteit. Op deze wijze wordt 
voorkomen dat misbruik wordt gemaakt van de uitzondering.  
19 
 

 
De verplichte negatieve testuitslag geldt nu al voor bepaalde vervoersmodaliteiten en wordt met dit 
wetsvoorstel ook verplicht voor niet-bedrijfsmatig personenvervoer. Inreizigers die Nederland met 
eigen vervoer inreizen vanuit een daartoe aangewezen (zeer) hoogrisicogebied moeten over de 
vereiste negatieve testuitslag en de vereiste quarantaineverklaring beschikken. Steekproefsgewijs 
zullen er in de grensstreek controles plaatsvinden waarbij reizigers die met eigen vervoer inreizen 
worden gecontroleerd op het beschikken over de vereiste testuitslag en quarantaineverklaring. Bij 
een geconstateerde overtreding (niet beschikken over testuitslag of quarantaineverklaring en geen 
sprake van een uitzonderingscategorie) treedt de KMar handhavend op door de overtreder te 
beboeten.  
 
3.3. Quarantaineplicht Europees Nederland 
 
57. De leden van de VVD-fractie willen graag weten wat en hoe andere Europese landen de 
quarantaineplicht hebben geregeld en wat de verschillen met het voorliggende voorstel zijn. Deze 
leden willen tevens graag een overzicht ontvangen wat andere Europese landen hebben geregeld 
om de import van het coronavirus uit andere landen in te dammen. 
 
Andere Europese landen gebruiken vergelijkbare maatregelen om de introductie en verspreiding 
van het virus uit het buitenland tegen te gaan. De meeste landen hebben een negatieve 
testverplichting voor inreis uit een hoogrisicogebied en alle lidstaten hebben het EU-inreisverbod 
voor personen uit derdelanden. Daarnaast kennen de meeste landen een quarantaineverplichting,  
overige landen houden het bij een dringend advies tot quarantaine bij aankomst. De meeste landen 
bieden de optie om door middel van een negatieve test in de quarantaineperiode, de quarantaine 
eerder af te breken. Het merendeel heeft geen vliegverboden, maar hanteert het EU-inreisverbod. 
Een kleine groep landen, zoals Frankrijk en Italië, hanteert net als Nederland een vliegverbod, 
bijvoorbeeld sinds kort voor Brazilië en Zuid-Afrika.  
 
58. De leden lezen dat slechts 21 procent van de personen die terugkomen uit het buitenland 
aangeven thuis te zijn gebleven. Hoe zit dit bij de rest van de groepen die ook dringend wordt 
geadviseerd om in quarantaine te gaan? In de memorie van toelichting staat dat de naleving van 
andere categorieën van personen substantieel is als het gaat om het dringende advies om in 
thuisquarantaine te gaan. 
 
Er zijn zes situaties waarin mensen dringend worden geadviseerd om in quarantaine of isolatie te 
gaan: 
 Bij klachten; 
 Bij een positieve coronatest; 
 Als een huisgenoot koorts heeft of benauwd is met verkoudheidsklachten en zich (nog) niet 
heeft laten testen; 
 Als een huisgenoot positief getest is op het coronavirus; 
 Na terugkomst uit het buitenland; 
 Na een waarschuwing van de GGD/CoronaMelder/een besmet persoon/school of werk na 
(nauw) contact met een besmet persoon.  
 
Uit onderzoek van de RIVM gedragsunit blijkt dat naleving van de andere groepen die worden 
geadviseerd in quarantaine te gaan beter is. Bij een positieve coronatest wordt de zelfisolatie het 
beste nageleefd, 76% blijft thuis en 98% ontvangst geen bezoek. Van de mensen met klachten die 
niet konden worden herleid tot een onderliggende aandoening, blijft ongeveer 45% thuis en 
ontvangt 75% geen bezoek. Van de mensen met een positief geteste huisgenoot blijft 63% thuis 
en ontvangt 95% geen bezoek. Van de mensen die een waarschuwing hebben gekregen van de 
GGD, CoronaMelder, een besmet persoon zelf of van school of werk (wegens contact met een 
8
besmet persoon) blijft ongeveer 60% thuis en ontvangt 89% geen bezoek.  
 
59. Eerdere gegevens gaven aan dat zelfs bij personen die positief getest zijn op COVID-19 het 
                                               
8
 Bron: Naleven gedragsregels | RIVM 
 
21 
 

quarantaineplicht kan worden geëist, maar niet vallen onder de uitzonderingscategorieën, is dit dan 
nog snel aan te passen?  
 
In de systematiek van de Wpg en de Tijdelijke wet maatregelen covid-19 is sprake van 
aangewezen gebieden. Als sprake is van een aangewezen hoogrisicogebied, ingevolge het Besluit 
aanwijzing hoogrisicogebieden, dan geldt daarvoor dat een reiziger een negatieve testuitslag moet 
tonen aan de aanbieder van personenvervoer en een toezichthouder. De wettelijke grondslag voor 
de aanwijzing van gebieden volgt uit artikel 58p, derde lid, onderdelen a en b, van de Wpg en 
artikel 6.7a en artikel 6.7b van de Tijdelijke regeling maatregelen covid-19. Het onderhavige 
wetsvoorstel geeft in een nieuw artikel 58nb van de Wpg de minister van VWS de bevoegdheid om 
gebieden aan te wijzen van waaruit een reiziger verplicht is onverwijld na inreis in Nederland in 
quarantaine te gaan. Dat betreft dus een afzonderlijke aanwijzing van afzonderlijke gebieden die 
nog moet plaatsvinden. Als een Europees land of een buurland van Nederland is aangewezen als 
een gebied in de zin van artikel 58nb van de Wpg, waarvoor een quarantaineplicht geldt, is een 
reiziger verplicht onverwijld na inreis in Nederland in quarantaine te gaan. Voor grensverkeer, 
grenswerkers en mensen die wonen en werken in de grensstreek, zijn uitzonderingen op de 
quarantaineplicht opgenomen in artikel 58nc van het wetsvoorstel en worden in artikel 6.19 van de 
voorgenomen concept ministeriële regeling ter uitvoering van het wetsvoorstel uitgewerkt. Die 
uitzonderingen zijn zodanig geformuleerd dat verstoring van wonen en werken in de grensstreek zo 
veel mogelijk is beperkt en daarmee is derhalve bij het opstellen van die uitzonderingen rekening 
gehouden. Als in de praktijk blijkt dat er in de grensstreek situaties ontstaan waarvoor een 
quarantaineplicht niet zou moeten gelden en waarvoor uitzonderingen nodig zijn, kan dat snel 
worden geregeld door aanpassing van artikel 6.19 van de voorgenomen ministeriële regeling ter 
uitvoering van het wetsvoorstel, binnen de reikwijdte die de delegatiebepaling van artikel 58nc 
daartoe biedt.   
 
63. Wat is de stand van zaken met betrekking tot de digitale voorziening rondom de 
quarantaineverklaringen? In hoeverre is het ministerie van Volksgezondheid, Welzijn en Sport 
inmiddels gereed voor het uitvoeren van de taak van het bellen van mensen in thuisquarantaine? 
Hoe gaat dit geregeld worden? Hoeveel capaciteit wordt hiervoor ingezet? Kan de regering 
bevestigen dat die er in ieder geval voor aanvang van de zomervakantie is? 
 
De digitale voorziening van de quarantaineverklaring is in ontwikkeling. Op 1 juli a.s. zullen 
inreizigers de keuze krijgen of zij een papieren of digitale quarantaine verklaring invullen voor 
vertrek naar Nederland. Na invoering van de wet worden inreizigers uit een zeer hoogrisicogebied 
steekproefsgewijs nagebeld door een belteam in opdracht van het ministerie van VWS. De omvang 
van het belteam is flexibel op en af te schalen en zal uit 5 tot 10 fte bestaan. 
 
64. De leden van de VVD-fractie willen weten hoe effectief een verplichte thuisquarantaine is ten 
opzichte van een quarantaine elders (bijvoorbeeld in een quarantainevoorziening). In hoeverre is 
er ook gekeken naar twee varianten, waarbij voor landen met gevaarlijke mutanten van virussen 
ook de optie van een quarantaine elders een optie zou kunnen zijn?   
 
Voor het tegengaan van het verspreiden van het virus is het van groot belang dat mensen in 
quarantaine gaan. Waar mensen in quarantaine maakt daarin niets uit. Bovendien is een verplichte 
quarantaine in een hotel – die even effectief is als thuisquarantaine - veel meer belastend voor 
reizigers. Met name voor de mensen die gewoon een woning in Nederland hebben.   
 
65. Hoe raakt deze regelgeving seizoenarbeiders voor de land- en tuinbouw? Wat zijn op dit terrein 
de gevolgen? En welk overleg heeft hierover plaats gevonden met bijvoorbeeld Land- en 
Tuinbouworganisatie (LTO) Nederland? 
 
Het kabinet is in gesprek getreden met de land- en tuinbouwsector over de gevolgen en het doel 
van de quarantaineplicht, waarbij het kabinet heeft aangegeven dat deze maatregelen de 
bescherming van de volksgezondheid en werknemers tot doel heeft. De land- en tuinbouwsector 
stelt dat de quarantaineperiode (5 of 10 dagen) voor hun bedrijven leidt tot extra uitdagingen in 
hun bedrijfsvoering en ook in het voorzien van de benodigde vraag naar arbeid die vaak door 
arbeidsmigranten wordt uitgevoerd. Het kabinet snapt dat deze uitdagingen bestaan en daarom is 
gekeken naar eventuele mogelijkheden om maatwerk te bieden voor deze specifieke situatie.  
23 
 

wordt aangewezen als zeer hoogrisicogebied. Er is dus geen situatie denkbaar dat er wel een 
quarantaineplicht geldt maar geen testverplichting geldt. Zoals hiervoor bij vraag nr. 60 van de 
leden van de VVD-fractie reeds is geantwoord, zou de quarantaineplicht – wanneer hij vandaag 
ingevoerd zou worden voor aangewezen hoogrisicogebieden – zien op een deel van de EU-landen, 
een deel van de Aziatische landen en de meeste Zuid-Amerikaanse en Afrikaanse landen.  
 
69. De leden van de D66-fractie lezen dat de regering kijkt naar de risico-inschaling van het 
Europees Centrum voor ziektepreventie en –bestrijding (ECDC) en naar de ‘donkerrode’ gebieden. 
Heeft dit betrekking op zowel landen binnen als buiten Europa? Op de website van de ECDC is er 
een weergave van meerdere tinten ‘donkerrood’. Betreft het dan alleen gebieden die de donkerste 
9
kleur rood hebben?  
 
Ja. Het kabinet hanteert hierbij dezelfde grens als de ECDC, namelijk een incidentie van meer dan 
500 positief geteste personen op 100.000 inwoners in de afgelopen 14 dagen. Daarnaast kijkt het 
RIVM ook naar de aanwezigheid van mogelijk zorgwekkende varianten (VOC’s) en naar de 
beschikbaarheid van goede en betrouwbare test- of sequencingdata. Deze indicatoren gelden zowel 
voor gebieden binnen de EU als daarbuiten.  
 
70. De leden van de D66-fractie vragen de regering of is overwogen alleen landen met een VOC 
toe te voegen aan de lijst van hoogrisicogebieden. Zo nee, waarom niet? 
 
Nee, het wetsvoorstel ziet niet alleen op het voorkomen van de import van zorgwekkende varianten 
(VOC’s), maar ook import van het virus in zijn geheel. Door de quarantaineplicht ook op te leggen 
aan reizigers uit landen waar sprake is van een zeer hoge verspreiding of waarvan de test- of 
sequencingdata niet beschikbaar of voldoende betrouwbaar geacht wordt, beperk je ook het risico 
dat reizigers uit deze landen het coronavirus naar Nederland importeren en hier verspreiden.  
 
71. De leden van de D66-fractie vragen bij welke signaalwaarde van de vaccinatiegraad in 
Nederland de quarantaineverplichting specifiek uit gebieden met hoge besmettingsaantallen 
vervalt. En bij welke signaalwaarden van het aantal besmettingen in Nederland? De introductie van 
een extra geval in Nederland zal immers niet leiden dan tot verdere verspreiding.  
 
Op dit moment is er geen sprake van vastgestelde signaalwaardes van een benodigde 
vaccinatiegraad om de verplichte quarantaine op te kunnen heffen. Hiervoor staan nog teveel 
vragen open over bijvoorbeeld de verspreiding van covid-19 nadat iemand gevaccineerd is en de 
bescherming tegen mutaties na vaccinatie. Het OMT volgt dit soort vraagstukken nauwgezet en zal 
het kabinet hierover blijven adviseren. Het kabinet zal uw Kamer hierover blijven informeren. 
 
72. De leden van de D66-fractie vragen de regering of is overwogen om alleen landen buiten het 
vasteland van Europa te kiezen als landen waarvoor een quarantaineplicht geldt. Immers is bij 
doorreizen met eigen vervoer lastig te controleren alwaar een reiziger vandaan komt, heeft de 
pandemie het afgelopen jaar laten zien dat het virus vooral binnen Europa geen grenzen kent en 
zal er binnenkort een Digital Green Pass binnen Europa gelden. Daarnaast constateren deze leden 
dat vooral (schier)eilanden succesvol zijn geweest met het terugdringen van coronabesmettingen 
via van quarantaineverplichtingen.  
 
Het kabinet heeft hier niet voor gekozen, omdat zorgwekkende varianten van het virus of een hoge 
circulatiegraad van het virus zich evengoed in dichtbijgelegen landen kunnen voordoen. Dan is het 
wenselijk om maatregelen te treffen om de verspreiding daarvan naar Nederland te stoppen of te 
vertragen. Het opkomen van de Britse variant, die een grote rol heeft gespeeld in de uitbraak van 
een derde golf van besmettingen, illustreert de noodzaak om ook binnen Europa maatregelen te 
kunnen treffen. 
 
73. De leden van de D66-fractie lezen dat diverse categorieën van personen worden uitgezonderd 
van de quarantaineplicht. De aanwijzing van deze categorieën vindt deels op wetsniveau en deels 
op het niveau van een ministeriële regeling plaats. Deze leden begrijpen de uitzonderingen die nu 
                                               
9
 ECDC, 2021, ‘Maps in support of the Council Recommendation on a coordinated approach to travel measures 
in the EU’ (https://covid19-country-overviews.ecdc.europa.eu/ en https://www.ecdc.europa.eu/en/covid-
19/situation-updates/weekly-maps-coordinated-restriction-free-movement)  
25 
 

uitzonderingscategorie. Deze leden constateren echter dat de Europese Commissie beoogt om op 1 
juni 2021 de Digital Green Pass te lanceren, waarbij mensen een certificaat krijgen als zij 
gevaccineerd zijn. Waarom kunnen gevaccineerde mensen, die gevaccineerd zijn met EMA-
goedgekeurde vaccins, dan niet nu al toegevoegd worden aan de lijst van uitzonderingen?  
 
Op dit moment is er geen uitzondering op de quarantaineplicht meegenomen voor personen die 
zijn gevaccineerd. In het antwoord op vraag nr. 15 van de leden van de CDA-fractie is dit nader 
toegelicht.  
 
77. De leden van de D66-fractie lezen dat meerdere Europese landen al aangeven dat reizigers die 
gevaccineerd zijn niet in quarantaine hoeven. Dit betreft onder andere Estland vanaf heden, 
10 11 12
Griekenland vanaf 27 april , Denemarken vanaf 1 mei en Spanje vanaf 1 juni . Ook binnen de 
Verenigde Staten geldt dat vanaf 2 april jongstleden gevaccineerde mensen binnenlandse reizen 
13
kunnen maken zonder te testen of in quarantaine te gaan. Wat is volgens de regering de 
rationale van deze landen dat er reeds voor gevaccineerde mensen uitzonderingen zijn of komen? 
Waarom is de regering terughoudender in het toevoegen van gevaccineerde mensen als 
uitzondering? Is de regering het met deze leden eens dat binnen Europa, maar ook voor reizen 
buiten Europa, verschillende uitzonderingen kunnen leiden tot een ongelijk speelveld in de 
mogelijkheden om vrij te reizen? 
 
Het is aan de lidstaten zelf om te bepalen of en wanneer zij personen die zijn gevaccineerd 
uitzonderen op een test- of quarantaineverplichting voor inreizigers. Het kabinet is hier 
terughoudend in, omdat de invloed van vaccinatie op het risico om een ander te besmetten tot nog 
toe nog niet volledig duidelijk is. Daarnaast adviseerde het ECDC tot nu ook niet om gevaccineerde 
personen uit te zonderen op maatregelen. Op 21 april jl. is het ECDC met een nieuw, tussentijds 
richtsnoer gekomen met betrekking tot de positieve effecten van volledige vaccinatie voor 
overdracht van het virus en de implicaties voor maatregelen. In het antwoord op vraag nr. 15 van 
de leden van de CDA-fractie is hier nader op ingegaan. Op 2 maart jl. heb ik de Gezondheidsraad 
advies gevraagd wat de verwachting is over het effect van vaccinatie op de transmissie van SARS-
CoV-2 in Nederland en ook hoe dit moet worden beoordeeld in de internationale context waarin 
verspreiding kan blijven plaatsvinden. Dit advies wordt medio mei verwacht.  Het kabinet heeft 
daarnaast naar aanleiding van het ECDC richtsnoer het OMT advies gevraagd over het eventueel 
aanpassen van maatregelen voor reizigers. Wanneer blijkt dat het OMT van mening is dat volledig 
gevaccineerde reizigers uitgezonderd kunnen worden op de quarantaineplicht, ziet het Kabinet 
aanleiding om deze groep reizigers op te nemen als uitzonderingscategorie.   
 
78. De leden van de D66-fractie lezen daarnaast dat Saba, een bijzondere gemeente van 
Nederland, vanaf 1 mei 2021 een vaccinatiebewijs gaat vragen én dat reizigers hiernaar toe wel 
14
een negatieve test moeten laten zien, maar niet in quarantaine hoeven. Op basis van welke 
wetenschappelijke gegevens is Saba tot dit besluit gekomen? Binnen welke uitzonderingsgronden 
van dit wetsvoorstel valt dit besluit? 
 
Het klopt dat iedereen die naar Saba reist vanuit een hoogrisicogebied zich maximaal 72 uur voor 
aankomst moet laten testen. Dit zal ook na 1 mei zo blijven. Daarnaast wordt momenteel 
                                               
10
 The Guardian, 14 april 2021, ‘Greece to ditch quarantine for tourists who are vaccinated or test negative’ 
(https://www.theguardian.com/world/2021/apr/14/greece-to-ditch-quarantine-for-tourists-who-are-vaccinated-or-
test-negative) 
11
 Schengenvisainfo News, 14 april 2021, ‘Denmark to Open Borders for Arrivals From EU/Schengen Area 
Countries From May 1’ (https://www.schengenvisainfo.com/news/denmark-to-open-borders-for-arrivals-from-
eu-schengen-area-countries-from-may-1/)  
12
 The Local, 16 april 2021, ‘Spain will allow EU travellers with vaccine passports to sidestep Covid tests and 
quarantines’ (https://www.thelocal.es/20210416/spain-will-allow-eu-travellers-with-vaccine-passports-to-
sidestep-covid-tests-or-quarantines/) 
13
 CDC, 2 april 2021, ‘Interim Public Health Recommendations for Fully Vaccinated People’ 
(https://www.cdc.gov/coronavirus/2019-ncov/vaccines/fully-vaccinated-
guidance.html#:~:text=Fully%20vaccinated%20people%20can%20resume,back%20in%20the%20United%20St
ates) 
14
 Koninkrijk.nu, 19 april 2021, ‘Saba vraagt reizigers om vaccinatiebewijs’ 
(https://koninkrijk.nu/2021/04/19/saba-vraagt-vanaf-1-mei-vaccinatiebewijs-aan-reizigers/)  
27 
 

 
Voor het antwoord op deze vraag wordt verwezen naar het antwoord op vraag nr. 68 van de leden 
van de D66-fractie.  
 
83. De leden van de CDA-fractie lezen dat er geen uitdrukkelijke wettelijke uitzondering gemaakt 
wordt bij de quarantaineplicht voor topsporters die meedoen aan internationale wedstrijden of 
wedstrijden in het buitenland. Is de regering voornemens dit te regelen in de ministeriele regeling? 
Of is de regering helemaal niet voornemens een uitzonderingsgrond te maken voor topsporters die 
meedoen aan internationale wedstrijden of wedstrijden in het buitenland?  
 
In de ministeriële regeling is voorzien in een uitzondering op de quarantaineplicht voor personen 
werkzaam in de topsport als zij in de uitoefening van hun functie reizen of als zij van of naar hun 
werkzaamheden reizen. Deze personen moeten bij inreis over een verklaring van NOC*NSF of de 
KNVB beschikken, waaruit blijkt dat er vanwege zijn of haar professie in de topsport sprake is van 
een noodzakelijke inreis. 
 
84. De leden van de CDA-fractie zijn het met de regering eens dat het van belang is dat een 
betrokkene in een laagdrempelige spoedprocedure een rechterlijk oordeel over de 
quarantaineplicht kan krijgen. Daar staat voor deze leden de werkdruk voor de rechterlijke macht 
tegenover. Genoemde leden hebben daarom ook hun twijfels over de keuze van de regering om 
geen verplichting in te stellen voor een betrokkene om zich door een advocaat te laten bijstaan 
indien betrokkene een oordeel van de rechter over de quarantaineplicht wenst. Zou een verplichte 
advocaat niet veel nodeloze procedures kunnen voorkomen? De leden van de CDA-fractie zouden 
deze keuze graag nader onderbouwd zien.  
 
Het kabinet hecht eraan de spoedeisende verzoekschriftenprocedure zo laagdrempelig mogelijk in 
te richten. Bij de keuze om bijstand door een advocaat niet verplicht te stellen, is aangesloten bij 
de consultatiereacties van de Nederlandse Orde van Advocaten (NOvA) en de Raad voor de 
rechtspraak (Rvdr). De NOvA heeft erop gewezen dat het verplicht inschakelen van een advocaat 
voor veel reizigers in de praktijk een belemmering zal vormen om van de spoedprocedure gebruik 
te maken. Daarnaast kost het inschakelen van een advocaat tijd, waardoor de kans groter wordt 
dat de rechterlijke uitspraak pas na afloop van de quarantaineduur kan worden gedaan. De Rvdr 
noemt naast de korte voorbereidingstijd in dergelijke zaken ook de verwachting dat het in het 
algemeen niet om complexe zaken zal gaan en het feit dat niet elke reiziger in aanmerking komt 
voor een toevoeging als argumenten om van verplichte procesvertegenwoordiging af te zien. Het 
voorgaande laat uiteraard onverlet dat het reizigers vrijstaat om op basis van vrijwilligheid bijstand 
door een advocaat in te roepen. 
 
85. De leden van de SP-fractie lezen dat de plek van quarantaine voor iedereen zelf te kiezen is, 
zowel mensen met een woonadres in Nederland als zonder woonadres in Nederland. De regering 
geeft aan die locatievrijheid vanuit proportionaliteitsoogpunt te hanteren. Deze leden vragen de 
regering toe te lichten waarom er voor mensen zonder woonadres toch niet is gekozen voor een 
(aantal) quarantainelocaties als hotels of bungalowparken? Hoeveel extra kosten zijn er gemoeid 
met de handhaving van vrije locatiekeuze voor quarantaine in tegenstelling tot centrale 
quarantainelocaties voor mensen zonder woonadres in Nederland? Hoe wordt in het buitenland 
omgegaan met mensen zonder woonadres van het land waar quarantaineverplichting geldt? 
 
Buitenlandse reizigers zullen op eigen kosten in een verblijfplaats moeten voorzien, bijvoorbeeld in 
de vorm van een hotelkamer of vakantiewoning. Ingeval van een ingezetene zonder vaste woon- of 
verblijfplaats, zal op lokaal niveau een voorziening moeten worden getroffen. Hiermee is gekozen 
voor een uniforme toezichts- en handhavingssystematiek voor zowel buitenlandse reizigers als 
inwoners van Nederland. Onder meer in Duitsland en België dient de quarantaine ook te worden 
ondergegaan op een eigen locatie, in het Verenigd Koninkrijk dient de quarantaine op eigen kosten 
in een quarantainehotel te worden ondergaan.  
 
86. De leden van de SP-fractie lezen dat veel bepalingen nader uitgewerkt worden in ministeriële 
regelingen. Kan de regering opsommen welke bepalingen allemaal via ministeriële regeling worden 
geregeld? En kan per bepaling een argumentatie gegeven worden waarom er niet voor is gekozen 
om dit niet nu al in de wet vast te leggen en eventueel via een wetswijziging op een later tijdstip te 
29 
 

het bestrijden van de epidemie van covid-19. 
 
91. De leden van de ChristenUnie-fractie zien dat de duur van de quarantaineplicht op tien dagen 
zal worden vastgesteld in de ministeriële regeling. De regering heeft ervoor gekozen in de 
wetstekst 14 dagen te hanteren. Waarom is er niet voor gekozen de duur op ten hoogste tien 
dagen vast te stellen? 
 
Op basis van de huidige situatie en wetenschappelijke inzichten bedraagt de duur van de 
quarantaine maximaal tien dagen en het voornemen bestaat om in de ministeriële regeling daarbij 
aan te sluiten. Gewijzigde omstandigheden en/of nieuwe wetenschappelijke inzichten kunnen 
echter aanleiding vormen om een langere of kortere duur te hanteren, zo nodig gedifferentieerd 
naar categorieën van personen of gebieden. Met het oog op de bescherming van de 
volksgezondheid enerzijds en het belang van betrokkenen om niet langer dan noodzakelijk in 
quarantaine te hoeven gaan anderzijds, is het noodzakelijk dat de duur van de quarantaineplicht 
snel kan worden aangepast als daartoe reden bestaat. Om die reden wordt de duur niet in de wet 
vastgelegd. Ter waarborging van de belangen van betrokkenen is in de wet wel een grens bepaald, 
namelijk dat de quarantaineduur ten hoogste 14 dagen mag bedragen. Deze termijn hangt samen 
met de incubatietijd voor covid-19. Deze bedraagt meestal 5-6 dagen, met een range van 2-14 
dagen. De kans dat iemand na 14 dagen toch nog covid-19 ontwikkelt is extreem klein. De termijn 
van 14 dagen wordt ook internationaal aangehouden  
 
92. De leden van de ChristenUnie-fractie merken op dat er momenteel slechts een zeer beperkt 
aantal van 11 landen niet als hoogrisicogebied staan aangemerkt.  Kan de regering aangeven 
welke landen op dit moment gekwalificeerd zouden kunnen worden als zeer hoog risicogebied en 
welke precieze signaalwaarden hiervoor zullen worden gehanteerd? Voorts vragen zij welke landen 
op basis van onvoldoende testdata of sequencing data als zeer hoogrisicogebied zullen worden 
aangemeld en welke indicatoren, anders dan de indicator “grijs” van het ECDC, hierbij worden 
gebruikt. 
 
Voor het antwoord op deze vraag wordt verwezen naar de antwoorden op vraag nr. 68 van de leden 
van de D66-fractie en vraag nr. 60 van de leden van de VVD-fractie. De landen die tot zeer 
hoogrisicogebied gerekend zouden worden op basis van onvoldoende test- of sequencingdata zijn 
met name landen in Afrika, Zuid- en Midden-Amerika en delen van Azië.  
 
93. De leden van de ChristenUnie-fractie vinden het een goede zaak dat de regering ervoor kiest 
om categorieën van personen bij wet uit te zonderen. Kan de regering aangeven of de volgende 
categorieën personen al onder de wettelijke bepalingen vallen of niet: 
- Personen die naar Nederland reizen om afscheid te nemen van een naaste die op zijn of 
haar sterfbed ligt. 
- Personen die naar Nederland reizen voor het bijwonen van de bevalling van hun kind. 
- Leden van het Europees Parlement die van Brussel of Straatsburg reizen. 
De leden van de ChristenUnie-fractie vragen waarom ervoor is gekozen de grens van 12 jaar te 
hanteren voor minderjarigen. Waarom is niet gekozen voor 14, 16 of 18 jaar?  
 
In het concept van de ministeriële regeling zijn personen die inreizen in verband met een 
noodzakelijk bezoek aan eerstegraads en tweedegraads familieleden opgenomen als 
uitzonderingscategorie. Op grond van deze uitzondering zullen personen die naar Nederland reizen 
om afscheid te nemen van een naaste die op zijn of haar sterfbed ligt en personen die naar 
Nederland reizen voor het bijwonen van de bevalling van hun kind geen quarantaineplicht hebben. 
De leden van het Europees Parlement die van Brussel of Straatsburg reizen, zullen uitgezonderd 
zijn op grond van de uitzondering voor personen die werkzaam zijn bij internationale organisaties 
In aansluiting op de reeds bestaande uitzondering voor minderjarigen tot twaalf jaar ten aanzien 
van het tonen van een negatieve testuitslag aan een vervoerder van bedrijfsmatig 
personenvervoer, is voor deze minderjarigen ook ten aanzien van de quarantaineplicht een 
uitzondering opgenomen. Een quarantaineplicht zou voor deze jonge kinderen disproportioneel zijn. 
 
94. De leden van de ChristenUnie-fractie spreken hun waardering uit dat onder meer is gedacht 
aan de situatie van grenswerkers, grensstudenten en grensscholieren. Kan de regering nader 
aangeven waarom is gekozen om hierbij als regel te hanteren dat iemand tenminste wekelijks de 
grens moet passeren, alvorens deze in aanmerking komt voor de uitzonderingsgrond? Welke 
gevolgen heeft dit bijvoorbeeld voor iemand die vanwege zijn of haar werk twee tot drie keer 
maand genoodzaakt is de grens over te steken?  
31 
 

noodzakelijk met het oog op de bestrijding van de epidemie, maar anderzijds ook met het oog op 
de belangen van betrokkenen. Het is immers noodzakelijk om de quarantaineplicht niet (langer) 
van toepassing te laten zijn als daartoe met het oog op de bestrijding van de epidemie geen 
noodzaak meer bestaat. Zo is thans nog onduidelijk of een vaccinatie ook van invloed is op het 
risico om een ander te besmetten. Zodra uit wetenschappelijk onderzoek blijkt dat een 
gevaccineerde niet of beperkt besmettelijk is, zal worden bezien of gevaccineerde mensen kunnen 
worden aangewezen als uitzonderingscategorie. 
 
Op dit moment is er geen uitzondering op de quarantaineplicht meegenomen voor personen die 
zijn gevaccineerd. In het antwoord op vraag nr. 15 van de leden van de CDA-fractie is dit nader 
toegelicht.  Bij een eventueel besluit om personen die volledig zijn gevaccineerd uit te zonderen 
van de quarantaineplicht zullen ethische overwegingen meegenomen worden.  
 
98. De leden van de Volt-fractie verzoeken de regering om reactie te geven op de vraag omtrent 
het voorstel van artikel 58nb.1. Op welke manier wordt de plicht tot thuisquarantaine gehandhaafd 
op het moment dat deze plicht niet tot onvoldoende wordt nageleefd? Wie is verantwoordelijk voor 
de handhaving als duidelijk wordt dat de plichten niet worden nageleefd?   
 
De melding van het belteam aan de toezichthouder kan leiden tot een controle aan de deur. In het 
wetsvoorstel is expliciet bepaald dat de betrokkene bereikbaar moet zijn voor de toezichthouder. 
Verwacht mag dus worden dat de persoon thuis wordt aangetroffen. In dat geval is er geen 
overtreding van de quarantaineplicht. De toezichthouder kan in het gesprek met de betrokkene het 
belang van de quarantaine benadrukken. Wordt de persoon buiten aangetroffen is er in beginsel 
wel een overtreding van de quarantaineplicht (behoudens bijvoorbeeld overmacht). Er is in beginsel 
ook sprake van een overtreding van de quarantaineplicht als iemand anders opendoet en aangeeft 
dat de betrokkene niet op het quarantaine-adres aanwezig is. In de situatie dat er niemand 
opendoet, kan daaruit niet onmiddellijk een overtreding van de quarantaineplicht worden afgeleid. 
Het is immers goed denkbaar dat betrokkene wel thuis is, maar om verschillende redenen de bel 
niet hoort (betrokkene zit bijvoorbeeld in de tuin). Wel levert het niet opendoen een belangrijk 
vermoeden van overtreding van de quarantaineplicht op. In dat geval zoekt de toezichthouder 
telefonisch contact en vraagt om de deur open te doen. Wordt ook de telefoon niet opgenomen dan 
is de betrokkene op dat moment onbereikbaar voor de toezichthouder. Afhankelijk van de 
omstandigheden van het geval (bijvoorbeeld een verklaring van een huisgenoot of de buren) kan 
ofwel aangenomen worden dat de quarantaineplicht is geschonden ofwel zal er een hercontrole 
plaatsvinden op een later moment. De landsadvocaat is gevraagd om een handreiking en 
modelbesluiten op te stellen voor de gemeenten. Van een omkering van de bewijslast is met de 
bereikbaarheidsplicht geen sprake. In algemene zin is een betrokkene verplicht om medewerking te 
verlenen aan de toezichthouder, zoals reeds volgt uit artikel 5:20, eerste lid, van de Algemene wet 
bestuursrecht (Awb), en bij de regeling van de bereikbaarheid is bij de reikwijdte van de 
medewerkingsplicht aangesloten.   
 
99. De leden van de SGP-fractie constateren dat de werkgroep van de Vereniging Nederlandse 
Gemeenten (VNG) in het kader van effectiviteit juist ook het belang van een sanctie benoemde bij 
niet naleving van de bereikbaarheidsplicht. Deze leden merken op dat de regering in reactie op het 
advies wel de bereikbaarheidsplicht heeft opgenomen, maar de sanctie achterwege heeft gelaten. 
Onderkent de regering dat de effectiviteit van de maatregel en daarmee de grond ervoor verder 
onder druk komt te staan? 
 
Een zelfstandig beboetbare bereikbaarheidsplicht leidt ertoe dat er primair wordt gehandhaafd op 
het niet bereikbaar zijn. Dit is niet in lijn met het doel van de quarantaineplicht en kan ook leiden 
tot boetes aan mensen die zich wel aan de quarantaineplicht houden, maar niet bereikbaar waren 
omdat ze de deurbel of telefoon niet hebben gehoord, bijvoorbeeld omdat ze in de tuin zaten. Een 
plicht om op straffe van een boete gedurende de quarantaineperiode te allen tijde bereikbaar te 
zijn voor de overheid is derhalve niet passend geacht. Dat laat onverlet dat de 
bereikbaarheidsplicht ook zonder zelfstandige sanctionering naar verwachting effectief zal zijn. Op 
de quarantaineverklaring zal worden vermeld dat inreizigers verplicht zijn om gedurende de 
thuisquarantaine beschikbaar te zijn voor de toezichthouder. Het gedragseffect dat hiervan uitgaat, 
zal naar verwachting de medewerking door reizigers aan toezicht en handhaving vergroten. Door 
het voor het overige overnemen van het advies van de expertwerkgroep en het laten opstellen van 
33 
 

gebruik kunnen maken van de digitale verklaring? Hoe is de opmerking dat de papieren verklaring 
bedoeld is voor de lucht- en scheepvaart in geval de digitale structuur nog niet werkt, te verenigen 
met de opmerking dat reizigers bij andere vervoersmodaliteiten hun papieren verklaring aan de 
toezichthouder moeten afgeven? 
 
De papieren verklaring is vanaf inwerkingtreding van de wet vrij verkrijgbaar voor alle burgers door 
deze te downloaden. Rond 1 juli a.s. volgt een digitaal invulbare versie maar de papieren verklaring 
blijft altijd beschikbaar. De papieren verklaring voor de lucht- en scheepvaart dient ook ingeleverd 
te worden door tussenkomst van de vervoerder. 
 
104. Het lid van de 50PLUS-fractie leest dat burgers via een spoedprocedure bezwaar kunnen 
aantekenen tegen hun quarantaineplicht en de rechter kunnen vragen om een oordeel hierover te 
geven. Heeft de regering rekening gehouden met de belasting op de rechterlijke organisatie? Is 
een dergelijke spoedprocedure uitvoerbaar?  
 
Zonder af te doen aan het belang van de voorgestelde spoedprocedure, is de verwachting dat een 
betrekkelijk gering aantal reizigers van deze procedure gebruik zal maken. De wens om een 
rechterlijk oordeel te verkrijgen over de quarantaineplicht in een individueel geval, zal voor de 
meeste reizigers immers pas ontstaan op het moment dat zij een bestuurlijke boete of last onder 
dwangsom krijgen opgelegd wegens overtreding van de quarantaineplicht. Tegen een zodanig 
handhavingsbesluit staan bezwaar en beroep bij de bestuursrechter open. De Raad voor de 
rechtspraak heeft in zijn consultatiereactie aangegeven slechts een beperkt aantal spoedeisende 
verzoekschriftprocedures te verwachten en mede daarom geen substantiële werklastgevolgen van 
het wetsvoorstel te verwachten. 
 
3.4 Quarantaineplicht Caribisch Nederland 
 
105. Voor Caribisch Nederland is gekozen voor een andere oplossing dan voor Europees Nederland, 
lezen de leden van de VVD-fractie. Daar geldt alleen een quarantaineplicht als dat bij ministeriële 
regeling is bepaald. Er wordt een groot aantal redenen gegeven waarom het anders is geregeld dan 
in Europees Nederland. Een argument wat echter niet wordt genoemd is de kwetsbaarheid van de 
zorg in Caribisch Nederland en de beperkte zorgcapaciteit op de eilanden. De afgelopen tijd heeft 
duidelijk gemaakt dat dit tot grote problemen kan leiden. Zou dit dan geen aanleiding moeten zijn 
om ook daar een quarantaineplicht in te stellen voor reizigers uit hoogrisicogebieden? Waarom is 
daar niet voor gekozen? 
 
De zorg in Caribisch Nederland is inderdaad kwetsbaar. Desondanks achten de eilanden het op dit 
moment niet nodig om een quarantaineplicht in te stellen. Het afgelopen jaar zijn er in totaal 6 
mensen met covid-19 besmet geweest op Saba en 20 mensen op Sint Eustatius. Dit is te danken 
aan het strikte inreisbeleid dat is gevoerd op basis van ‘zachte drang’, zoals een dringend advies, 
gecombineerd met individuele gesprekken die gericht zijn op stimulering, voorlichting en 
begeleiding. Dit heeft dus goed gewerkt en kan vanwege het geringe aantal reizigers dat de 
eilanden aandoet ook na de inwerkingtreding van dit wetsvoorstel worden voortgezet. Indien nodig 
kan de in artikel 35 van de Wpg geregelde maatregel tot verplichte quarantaine, die een individuele 
beoordeling vergt, ingezet worden. Op Bonaire is het streven om voor het eind van deze maand 
alle volwassen inwoners die dat willen een eerste vaccinatie toegediend te hebben en hen voor 1 
juni volledig gevaccineerd te hebben. Ook Bonaire acht daarom een beleid zonder verplichte 
quarantaine verantwoord gelet op de lokale zorgcapaciteit. 
 
106. De leden van de D66-fractie lezen in de memorie van toelichting, bij de paragraaf Caribisch 
Nederland, dat vaccinatiegraad onder de bevolking een aspect is dat op termijn een rol kan spelen. 
Dit aspect staat echter niet beschreven van Europees Nederland. Kan de regering nader uitleggen 
waarom dit onderscheid is gemaakt?  
 
Ook de vaccinatiegraad in Europees Nederland kan op termijn een rol spelen. In Caribisch 
Nederland zal dit naar verwachting eerder het geval zijn, omdat op de eilanden de vaccinatie van 
de bevolking eerder zal zijn voltooid dan in Nederland.  
 
 
35 
 

gekomen? Kan de regering ook aangeven wat de boetebedragen in de ons omliggende landen zijn 
voor het overtreden van de quarantaineplicht? 
 
De mogelijkheid van oplegging van een bestuurlijke boete vormt inderdaad de spreekwoordelijke 
‘stok achter de deur’ ingeval van niet-naleving van de quarantaineplicht. Primair zal worden ingezet 
op naleving van die plicht door stimulering, voorlichting en begeleiding. Voor de beantwoording van 
de vraag van de fractieleden van GroenLinks over de hoogte van de boete en totstandkoming van 
de strafmaat verwijs ik naar het antwoord op de hiervoor vermelde vraag van de fractieleden van 
de SP. De boetebedragen in het buitenland variëren tot en met GBP 10.000 in Groot-Brittannië. 
 
4. UITVOERING, MONITORING, TOEZICHT EN HANDHAVING  
 
110. De leden van de VVD-fractie lezen het volgende: indien de quarantaineplicht niet wordt 
nageleefd, door personen die komen uit hoogrisicogebieden en de persoon of personen zich toch 
buitenshuis begeeft of begeven, kan opgetreden worden. Hetzelfde geldt voor het inreizen zonder 
negatieve testuitslag vanuit hoogrisicogebieden met eigen vervoer. Kan de regering een overzicht 
geven van de bestuurlijk boete, sanctie of strafoplegging die mogelijk zijn in het kader van de 
voorgestelde wijzigingen (bij de quarantaineplicht én bij geen negatieve testuitslag bij inreizen met 
eigen vervoer), en daarbij ook worden ingegaan op de hoogte van de boete, last onder dwangsom, 
etc.? 
 
Overtreding van de regels rondom de quarantaineverklaring en de negatieve testuitslag wordt 
gestraft met een (strafrechtelijke) geldboete van de eerste categorie als bedoeld in artikel 23, 
vierde lid, van het Wetboek van Strafrecht. De exacte hoogte wordt bepaald door het openbaar 
ministerie en bedraagt € 95. Overtreding van de regels rondom de quarantaineplicht wordt gestraft 
met een bestuurlijke boete van € 339. In bepaalde gevallen kan sprake zijn van een bewuste 
overtreding, omdat de baten van overtreding van de quarantaineplicht voor betrokkene opwegen 
tegen de kosten van het boetebedrag. In zulke gevallen kan naast de bestuurlijke boete een last 
onder dwangsom worden opgelegd. De exacte hoogte van de dwangsom wordt bepaald door de 
burgemeester. Deze kan afhankelijk zijn van de concrete situatie en kan beduidend hoger zijn dan 
de bestuurlijke boete. 
 
111. De burgemeester kan een bestuurlijke boete opleggen voor het niet nakomen van de 
quarantaineplicht, voor ten hoogste het bedrag uit de eerste categorie volgens artikel 58v. Hoe 
hoog is dit bedrag? Geldt dit ook voor het inreizen vanuit hoogrisicogebieden zonder negatieve 
testuitslag? Als dit het geval is, waarom is niet aangesloten bij de eerder afgesproken hoogte van 
de boete van €95,- voor het niet nakomen van andere basisregels in het kader van COVID-19?  
 
Voor het antwoord op deze vraag verwijs ik naar het antwoord op de vraag hiervoor alsmede naar 
het antwoord op vraag nr. 108 van de leden van de SP-fractie.  
 
112. In hoeverre is het feit dat iemand niet bereikbaar is op het moment dat die persoon in 
thuisquarantaine zou moeten zitten dan ook een overtreding? Waarom is daar niet voor gekozen? 
Waarom is niet voor een bereikbaarheidsplicht gekozen, zoals geadviseerd door de 
expertwerkgroep? Waarom is dat maar gedeeltelijk overgenomen, en wat houdt ‘gedeeltelijk 
overnemen’ in?  
 
De adviezen van de expertwerkgroep zijn volledig overgenomen met uitzondering van het advies 
om de bereikbaarheidsplicht zelfstandig te kunnen sanctioneren. Voor het overige verwijs ik naar 
het antwoord op de vraag nr. 99 van de fractieleden van de SGP. 
 
113. De leden van de D66-fractie lezen dat reizigers die met eigen vervoer komen ook digitaal een 
quarantaineverklaring kunnen invullen via een website. Worden deze bij het digitaal invullen 
vervolgens direct digitaal centraal opgeslagen en naar het belteam van het ministerie van 
Volksgezondheid, Welzijn en Sport gestuurd? Of betreft dit een mogelijkheid om, net als bij de 
eigen verklaring van de avondklok, een pdf-bestand te downloaden? Klopt het dat reizigers die met 
eigen vervoer Nederland inreizen, een papieren variant hebben van de quarantaineverklaring en bij 
de grens niet worden gecontroleerd, dat hun gegevens niet centraal worden opgeslagen en dat het 
onmogelijk is voor het belteam om deze personen te bellen?  
 
 
37 
 

118. De leden van de D66-fractie lezen dat het wetsvoorstel ook de mogelijkheid biedt dat een 
aanbieder van bedrijfsmatig personenvervoer verplicht wordt om de door reizigers bij het boeken 
van een reis verstrekte gegevens, namelijk de bij hem beschikbare persoonsidentificerende 
gegevens en een telefoonnummer van een reiziger, op verzoek aan het belteam te verstrekken. 
Deze leden vragen waarom deze optie nodig is als er reeds een quarantaineverklaring gevraagd 
wordt? Kan de regering aangeven wat exact met persoonsidentificerende gegevens wordt bedoeld? 
 
Het wetsvoorstel biedt inderdaad de mogelijkheid dat een aanbieder van bedrijfsmatig 
personenvervoer verplicht wordt om de door reizigers bij het boeken van een reis verstrekte 
gegevens, namelijk de bij hem beschikbare persoonsidentificerende gegevens en geboortedatum 
en een telefoonnummer van een reiziger, op verzoek aan het belteam te verstrekken. Deze 
mogelijkheid is echter in het wetsvoorstel opgenomen als uiterste terugvaloptie. Met een 
quarantaineverklaring worden deze gegevens reeds verkregen zodat van deze grondslag naar 
verwachting geen gebruikt wordt gemaakt. Persoonsidentificerende gegevens betreffen (een 
combinatie van) gegevens op basis waarvan de identiteit van de reiziger is vast te stellen. 
 
119. De leden van de D66-fractie lezen dat indien een persoon, al dan niet met eigen vervoer, 
onderweg naar Nederland door een hoogrisicogebied is gereden en hooguit voor een rustpauze is 
gestopt, geen quarantaineverplichting heeft. Hoe kan dit bij de grens worden gecontroleerd? 
Bijvoorbeeld in het geval dat België als hoogrisicogebied is bestempeld, maar de reiziger in 
Frankrijk, als laagrisicogebied, is verbleven. 
 
Het land van herkomst is bepalend. In dit geval is dat Frankrijk waarbij er minder dan 12 uur is 
gestopt in een (zeer) hoogrisicogebied (België). Er geldt dan geen quarantaineverplichting. De 
reiziger kan bij een controle door het mobiele team met een eigen verklaring en/of andere 
bewijstukken aantonen dat hij uit een niet hoogrisicogebied naar Nederland reist.  
 
120. Deze leden vragen de regering ook hoe andersom gecontroleerd kan worden dat iemand in 
een hoogrisicogebied is verbleven, maar een tussenstop maakt in een laagrisicogebied. 
Bijvoorbeeld dat Duitsland een laagrisicogebied is, maar iemand in een hoogrisicogebied als 
Tsjechië is verbleven. Op welke wijze kan dit gecontroleerd worden? Kan de auto doorzocht worden 
op aanwijzingen of iemand in Tsjechië is geweest? Wat gebeurt er met de reiziger als hij of zij in dit 
geval vals aangeeft te zijn verbleven in Duitsland? 
 
Het doorzoeken van de auto is niet aan de orde. Er wordt uitgegaan van de verklaring van de 
automobilist die bij een controle in het grensgebied moet worden getoond. Bij de controle kan 
gevraagd worden waar de persoon heeft verbleven. Vervolgens kan worden nagegaan of het 
antwoord overeenkomt met de gegevens op de quarantaineverklaring. Indien deze gegevens niet 
overeenkomen kan bij gerede twijfel of evidente onjuistheid nadere vragen gesteld worden in de 
tweedelijnscontrole. Het opzettelijk opnemen van onjuiste gegevens in de quarantaineverklaring 
kan valsheid in geschrifte in de zin van artikel 225 van het Wetboek van Strafrecht opleveren.  
 
121. De leden van de D66-fractie constateren dat er een bereikbaarheidsplicht geldt voor reizigers 
voor wie de quarantaineplicht geldt. Allereerst zal het belteam proberen de reiziger te bellen. Wat 
is de consequentie als de reiziger de telefoon opneemt, maar achtergrondgeluiden wijzen op een 
locatie die niet het opgegeven adres is? Worden deze telefoongesprekken opgenomen en kunnen 
deze vervolgens dienen als bewijsmateriaal voor het geven van een boete op het niet naleven van 
de quarantaineplicht?  
 
Er wordt ten behoeve van de handreiking en de werkinstructies van het belteam een overzicht 
opgesteld van signalen die kunnen wijzen op niet-naleven van de quarantaineplicht. Indien het 
belteam een van deze signalen tijdens het gesprek opvangt, zal hier op doorgevraagd worden. De 
medewerkers van het belteam zijn geen toezichthouder. Wanneer bij het belteam het vermoeden 
bestaat dat een persoon zich niet aan de quarantaineplicht houdt, dan is nader onderzoek door een 
toezichthouder gewenst en worden diens gegevens doorgestuurd naar de gemeenten. Er worden 
geen gesprekken opgenomen.  
 
 
 
39 
 

veel andere wetgeving, alsook bij andere maatregelen die in het kader van de bestrijding van de 
epidemie zijn getroffen, vindt het toezicht steekproefsgewijs en risicogestuurd plaats. Dat neemt 
niet weg dat elke inreiziger te maken kan krijgen met toezicht en bij de constatering van een 
overtreding, de sanctionering daarvan. Dat wordt ook duidelijk gecommuniceerd naar potentiële 
reizigers. De reële kans op toezicht en handhaving draagt in zichzelf bij aan de nalevingsbereidheid 
van burgers. Het kabinet heeft naar aanleiding van de consultatiereactie van de VNG aan de 
expertwerkgroep gevraagd naar de manieren om knelpunten in de handhaving op te lossen. Met de 
verwerking van het advies van de expertwerkgroep is de handhaafbaarheid van de 
quarantaineplicht voor gemeenten in belangrijke mate verbeterd. 
 
127. De leden van de D66-fractie merken op dat de regering voornemens is om mobiele teams op 
te richten die in de regio de toezichthoudende rol op zich kunnen nemen. Hoeveel teams acht de 
regering noodzakelijk? Vanaf wanneer worden deze teams ingezet en wanneer zijn deze teams op 
maximale sterkte? 
 
Voor het antwoord op deze vraag wordt verwezen naar het antwoord op vraag nr. 125 van de leden 
van de D66-fractie.  
 
128. De leden van de PVV-fractie vragen de regering waarom er is gekozen voor een boete van 
€ 435 bij overtreding van de quarantaineplicht en niet zoals gebruikelijk bij andere 
coronaovertredingen een boete van € 95? Is er beroep mogelijk tegen deze boete? De leden zijn 
verder benieuwd of er afspraken zijn gemaakt met de veiligheidsregio’s en burgemeesters over de 
controle en handhaving van de quarantaineplicht? Zo ja, hoe ziet die handhaving eruit? Zo nee, 
waarom niet? 
 
Voor het antwoord op het eerste deel van deze vraag verwijs ik naar het antwoord op vraag nr. 108 
van de fractieleden van de SP. In aanvulling daarop wordt opgemerkt dat bezwaar bij het 
bestuursorgaan en beroep bij de bestuursrechter mogelijk is tegen de opgelegde boete. Voor het 
tweede deel van de vraag wordt verwezen naar het antwoord op vraag nr. 125 van de leden van de 
D66-fractie.  
 
129. De leden van de CDA-fractie constateren dat er gekozen is voor een genuanceerd systeem 
van monitoring. Deze leden begrijpen dat het belteam bevindingen kan doen op grond waarvan 
nader onderzoek door een toezichthouder naar de naleving van de quarantaineplicht wenselijk kan 
worden geacht. De leden van de CDA-fractie lezen enkele voorbeelden die betrekking hebben op 
het al dan niet voeren van een telefoongesprek. De leden van de CDA-fractie vragen de regering of 
toezichthouders uitsluitend naar aanleiding van een melding vanuit het belteam nader onderzoek 
kunnen verrichten, of kunnen toezichthouders dit ook op basis van andere bevindingen? 
Bijvoorbeeld op basis van een melding van de buren? Of op basis van een bericht op social media?  
 
Uitgangspunt van het belteam is het ondersteunen en stimuleren bij het naleven van de 
quarantaineplicht. Pas bij mogelijke signalen van niet-naleving of het meerdere malen niet 
opnemen van de telefoon wordt er een melding gedaan bij de toezichthouder. In die gevallen is 
nader onderzoek door een toezichthouder wenselijk. De toezichthouder kan vervolgens op basis 
van deze melding een controle uitvoeren. De toezichthouder kan ook op basis van andere signalen 
besluiten om een controle uit te voeren. Deze signalen kunnen eigen waarnemingen zijn van de 
toezichthouder of meldingen van derden. De toezichthouder zal in beginsel onderzoek verrichten 
naar aanleiding van meldingen van het belteam. In voorkomende gevallen kan een toezichthouder 
ook zelfstandig onderzoek verrichten als hij daartoe aanleiding ziet, bijvoorbeeld omdat hij een 
betrokkene die hij eerder heeft gecontroleerd buiten tegenkomt of na een melding die rechtstreeks 
bij de gemeente binnenkomt. Met deze meldingsgerichte inrichting van het toezicht wordt geen 
zelfstandig onderzoek naar sociale mediaberichten verricht. 
 
130. De leden van de CDA-fractie vragen met wat voor soort nummer het belteam personen met 
een quarantaineverplichting zal gaan opbellen? Is het voor iemand met een quarantaineverplichting 
mogelijk dit nummer terug te bellen, indien iemand nét te laat is om de telefoon op te nemen? 
Gaat het belteam na éénmaal niet opnemen direct over tot het doen van een melding aan de 
toezichthouder? Is de regering bereid te faciliteren dat het nummer waarmee het belteam belt, 
teruggebeld kan worden? Zo niet, waarom niet?  
 
 
41 
 

 
Voor het antwoord op deze vragen wordt verwezen naar het antwoord op vraag nr. 129 van de 
leden van de CDA-fractie.  
 
135. De leden van de ChristenUnie-fractie vragen naar de wijze van werving en selectie van het 
belteam en de toegang die leden van dit belteam hebben tot (bijzondere) persoonsgegevens. 
Worden hierbij de lessen betrokken die zijn geleerd uit de werving en selectie van bellers voor de 
GGD? Hoe wordt bewustzijn van het belang van discrete omgang met gegevens benadrukt en 
welke waarborgen zijn er om onbedoeld maar ook bedoelde datalekken en doorverkoop van 
gegevens tegen te gaan? 
 
De medewerkers die geselecteerd worden om de nabelactiviteiten uit te voeren, hebben ruime 
ervaringen met vergelijkbare werkzaamheden en eventuele verwerking van (persoons)gegevens. 
De gegevens van reizigers worden zo kort mogelijk bewaard, i.e.: indien er naar aanleiding van het 
telefoongesprek geen aanleiding blijkt om door te sturen naar de toezichthouder, worden de 
persoonsgegevens direct vernietigd. De persoonsgegevens worden doorgestuurd naar de 
toezichthouder indien handhaving geïndiceerd is. Er worden sowieso geen persoonsgegevens van 
betrokkenen bewaard bij het belteam na afloop van de voor hen geldende quarantaineduur. 
Aanvullend verwijs ik u naar het antwoord op vraag 117 van de leden van de fractie van D66. 
 
136. De leden van de ChristenUnie-fractie vragen de regering aan te geven wat wordt bedoeld met 
risico-gestuurd bellen van reizigers. Op welke risico’s wordt hierbij gestuurd, en welke parameters 
bepalen dit?  
 
Deze risicoselectie wordt gebaseerd op de epidemiologische situatie in het land van waaruit de 
reiziger inreist. Reizigers die hebben verbleven in een land dat is aangemerkt als zeer 
hoogrisicogebied, dienen een quarantaineverklaring in te leveren. Van deze totale hoeveelheid 
quarantaineverklaringen zal een steekproef worden doorgestuurd naar het belteam, op basis van 
de landen met de hoogste risico’s. Daarbij wordt ook een deel aselect doorgestuurd, zodat alle 
reizigers een kans hebben om geconfronteerd te worden met handhaving. 
 
137. Dit vragen de leden van de ChristenUnie-fractie ook omdat een tekort aan capaciteit kan 
betekenen dat er willekeur optreedt in de handhaving. Kan de regering nader toelichten hoe zij dit 
ziet, juist als nabellen random of risicogestuurd plaatsvindt. Voorts vragen genoemde leden of het 
feit dat niet iedereen wordt nagebeld, automatisch betekent dat wanneer iemand niet wordt 
nagebeld – deze persoon niet bang hoeft te zijn dat er controle plaatsvindt. Welke gevolgen zal dit 
hebben voor naleving van de quarantainemaatregel, zo vragen de leden van de ChristenUnie-
fractie.  
 
Er is gekozen voor een genuanceerd systeem van monitoring, toezicht en handhaving. Daarbij 
wordt in eerste instantie via monitoring alsnog getracht om te bewerkstelligen dat inkomende 
reizigers in thuisquarantaine gaan. Dat is immers het doel, want daarmee kan verspreiding van het 
virus worden voorkomen. Omdat de inzet van het systeem is ingericht op basis van een 
risicogestuurd selectiesysteem zal niet iedere reiziger worden nagebeld. Een systeem dat is 
ingericht op 100% controle van reizigers wordt door het kabinet niet wenselijk geacht.  
 
138. De leden van de ChristenUnie-fractie vragen de regering naar de meerkosten voor 
gemeenten. Zijn die al inzichtelijk en worden gemeenten hier ook ten volle voor gecompenseerd? 
Is hierbij ook oog voor verschillen tussen gemeenten? Het is voorstelbaar dat gemeenten in 
grensregio’s, of gemeenten met een specifiek karakter, met een bovengemiddeld aantal mensen te 
maken krijgt dat onder deze wet valt.  
 
Met de VNG vindt overleg plaats over de wijze waarop de financiële gevolgen kunnen worden 
opgevangen, mede gelet op de uitwerking van het advies van de expertwerkgroep over de 
vormgeving van de handhaving. Op deze manier wordt zorg gedragen dat de gemeenten worden 
gecompenseerd voor de meerkosten die zij maken. Het klopt dat de kosten per gemeente kunnen 
verschillen. Hier worden – in nauw overleg – met de VNG en VWS afspraken gemaakt over welk 
financieel instrument het meest geschikt is om de verdeling van de middelen zo vorm te geven dat 
43 
 

overleg met de minister van Defensie bepaalt of dit geschiedt en in overeenstemming met deze 
minister bepaalt op welke wijze dit geschiedt. Indien deze bijstand wordt verleend, zal de capaciteit 
in dit geval uit de operationele capaciteit van de zogeheten MTV-controles in de grensstreek 
komen, en in samenwerking met de toezichthouders van de ILT worden uitgevoerd. Hier worden 
thans bestuurlijke afspraken over opgesteld. Een verzoek om bijstand is ook in voorbereiding. 
 
Toezicht op de naleving van de quarantaineplicht wordt uitgevoerd door gemeentelijke 
toezichthouders.  
 
142. De leden van de SGP-fractie vragen of de leden van het belteam speciale trainingen krijgen 
om achtergrondgeluiden te kunnen onderscheiden naar goede en foute indicaties. Deze leden 
vragen of bijvoorbeeld het horen van het gezang van een merel op de achtergrond voor het 
belteam reeds aanleiding zal zijn om te veronderstellen dat betrokkene zich niet in zijn woning of 
tuin, maar in de vrije natuur bevindt, of dat enkel wordt ondernomen op geluiden die in beginsel 
het gerechtvaardigde vermoeden vestigen dat de quarantaineverplichting niet wordt nageleefd.  
 
De leden van het belteam zullen een training ontvangen voorafgaand aan hun werkzaamheden. Er 
is een overzicht opgesteld van signalen die kunnen wijzen op niet-naleven van de 
quarantaineplicht. Indien het belteam een van deze signalen tijdens het gesprek opvangt, zal hier 
op doorgevraagd worden. Zo kunnen geluiden uit de natuur aanleiding zijn voor het belteam om te 
vragen of de persoon zich in zijn tuin of op het balkon bevindt. Indien de persoon dit bevestigt, 
wordt bijvoorbeeld gevraagd om even naar binnen te gaan en daar het gesprek te vervolgen. Het 
belteam zal zodoende eerst navraag doen naar aanleiding van signalen voordat eventuele volgende 
stappen in gang worden gezet.   
 
143. De leden van de SGP-fractie ontvangen graag nadere toelichting op de status van de 
bereikbaarheidsverplichting, in relatie tot de handhaving van de quarantaineverplichting. Hoewel 
geen sanctie geldt voor het niet voldoen aan de bereikbaarheidsplicht als zodanig, stelt de regering 
wel dat het niet bereikbaar zijn het vermoeden kan vestigen dat de quarantaineverplichting niet 
wordt nageleefd. Deze leden vragen of de regering kan bevestigen dat dit gegeven op zichzelf geen 
aanleiding zal zijn om tot handhaving over te gaan, aangezien zich allerlei plausibele redenen 
kunnen voordoen waarom betrokkenen niet bereikbaar is. Eveneens vragen deze leden of de 
regering onderkent dat de verplichting van artikel 58nb veel specifieker en indringender is dan die 
van artikel 5:20 van de Algemene wet bestuursrecht (Awb). 
 
Op grond van artikel 5:20 van de Awb is eenieder verplicht om medewerking te verlenen aan een 
toezichthouder voor de uitoefening van zijn bevoegdheden. De in het wetsvoorstel opgenomen 
bereikbaarheidsplicht betreft een specificering van die algemene medewerkingsplicht, toegepast op 
de concrete casuïstiek in geval van handhaving van de quarantaineverplichting. Hiermee wordt 
voor reizigers buiten twijfel gesteld dat zij alle medewerking moeten verlenen aan het toezicht van 
de toezichthouder gedurende de quarantaineperiode. Voor het antwoord op de overige vragen 
verwijs ik naar het antwoord op vraag nr. 98 van de leden van de Volt-fractie.  
 
144. De leden van de SGP-fractie vragen waarom de regering niet voorziet in een landelijk 
vastgesteld niveau van de boete, gelet op het karakter van de verplichting en vergelijkbare boetes 
op grond van de Tijdelijke wet maatregelen Covid-19.  
 
Mede naar aanleiding van deze vraag van de leden van de SGP-fractie wordt in de nota van 
wijziging wordt voorgesteld om de boete te stellen op € 339 voor het Europees deel van Nederland 
en USD 218 voor Caribisch Nederland.  
 
145. De leden van de SGP-fractie vragen de regering of zij praktisch inzichtelijk wil maken hoe te 
controleren valt of een persoon die met eigen vervoer inreist afkomstig is uit een hoogrisicogebied 
in een bepaald land, bijvoorbeeld een specifieke regio in Frankrijk. Blijft effectieve handhaving niet 
beperkt tot die situaties waarin (buur)landen volledig als hoogrisicogebied zijn aangewezen, 
aangezien in andere situaties moet worden afgegaan op de verklaringen over het al dan niet 
verplicht zijn om een verklaring te hebben en om in quarantaine te gaan? 
 
 
45 
 

Uit navraag bij verschillende (lid)staten binnen Europa is onder meer gebleken dat in Duitsland de 
afgelopen maanden verschillende rechtszaken zijn aangespannen tegen de deelstatelijke 
quarantaineverplichting bij terugkeer uit het buitenland. Een uitspraak van het 
Oberverwaltungsgericht (OVG) Münster van 23 november 2020, waarbij de quarantaineverordening 
van de deelstaat Noordrijn-Westfalen werd vernietigd, trok de nodige aandacht. In die uitspraak 
oordeelde het OVG dat – kort gezegd – de staat er ten onrechte geen rekening mee had gehouden 
dat reizigers die terugkeren uit landen waar de infectiegraad lager is dan in hun woonplaats, na 
hun terugkeer naar huis aan een hoger infectierisico zijn blootgesteld en quarantaine dan geen 
geschikt middel is om de epidemie in te dammen. In een uitspraak van 7 januari 2021 heeft het 
OVG Münster echter geoordeeld dat het incidentiecijfer in het gebied van waaruit de reiziger 
terugkeert niet relevant is. Volgens het OVG maakt alleen een regel die gemakkelijk te controleren 
is, het voor de zwaarbelaste gezondheidsautoriteiten mogelijk om de voorschriften eenvoudig te 
handhaven. Ook rechters in andere deelstaten plegen de quarantainemaatregel onaangeroerd te 
laten. Zo oordeelden onder meer het OVG Lüneberg op 2 december 2020 en het 
Verwaltungsgericht (VGH) in Mannheim op 3 december 2020 dat een quarantainemaatregel 
rechtmatig is, ook als het infectierisico in Duitsland hoger is dan in het gebied van waaruit de 
reiziger terugkeert. Het VGH Mannheim oordeelde wel op 18 maart 2021 dat een quarantaineduur 
van 14 dagen voor reizigers uit Zuid-Afrika, terwijl voor andere landen een duur van 10 dagen 
geldt, niet wetenschappelijk te rechtvaardigen was.  
 
In Italië geldt een (thuis)quarantaineplicht voor positief geteste personen en inreizigers. 
Rechterlijke uitspraken met betrekking tot de inreizigers zijn niet bekend. Ten aanzien van de 
categorie van positief geteste personen zijn wel rechterlijke uitspraken bekend. Deze gaan evenwel 
vooral over de beperking van persoonlijke bewegingsvrijheid als gevolg van de lockdown en niet 
zozeer over het schenden van de quarantaineplicht. De betrokkenen werden doorgaans beboet 
omdat ze of zonder aantoonbaar noodzakelijke reden zich op straat bevonden of bewust foutieve 
informatie op de zelfverklaring invulden.  
 
Verder is bekend dat in Ierland een aantal zaken spelen in relatie tot verplichte hotelquarantaine, 
onder meer aangespannen door volledig gevaccineerde en meermaals geteste reizigers uit Israël. 
Uit het Verenigd Koninkrijk zijn geen rechterlijke uitspraken bekend over de ‘mandatory hotel 
quarantine’, maar er lopen wel verschillende initiatieven om de verplichte hotelquarantaine aan te 
vechten. Een eerste initiatief betreft twee reizigers uit Israël die volledig gevaccineerd zijn en 
negatieve testen hebben overgelegd. Een tweede initiatief is een crowdfunding actie om de 
verplichte hotelquarantaine op basis van de artikelen 5 en 8 van het EVRM aan te vechten. Daarbij 
wordt aangevoerd dat ten aanzien van UK citizens en residents die terugkeren uit 
hoogrisicogebieden en op eigen kosten in hotelquarantaine moeten gaan, sprake is van een 
disproportionele schending van het fundamenteel recht op vrijheid en op schending van het respect 
voor de persoonlijke levenssfeer en familieleven. De grootste nadruk lijkt hier op de kosten die in 
rekening worden gebracht bij de reiziger te liggen.  
 
Uit de navraag is niet gebleken van rechterlijke uitspraken in de andere landen die een 
quarantainemaatregel voor reizigers hanteren. 
 
6. VERHOUDING TOT ANDERE REGELGEVING  
 
150. De leden van de VVD-fractie lezen dat de uitwerking van de gegevensverwerking in het kader 
van de AVG gebeurt in een ministeriële regeling. Waarom is daarvoor gekozen? Hoe wordt de 
Tweede Kamer daar nog bij betrokken? Hoe lang worden de verschillende gegevens bewaard en/of 
na hoeveel tijd worden ze vernietigd?  
 
De grondslag voor de gegevensverwerking is opgenomen in de artikelen 58nf en 58ng van de Wpg, 
waarbij de nadere uitwerking plaatsvindt in een ministeriele regeling. Daarin worden onder andere 
gedetailleerde beschrijvingen gegeven van eventuele bewijsstukken ingeval van 
uitzonderingscategorieën. Het is gebruikelijk dat dergelijke praktische uitwerkingen van regelgeving 
worden opgenomen in een ministeriële regeling. Op grond van artikel 58ng, vierde lid, van de Wpg 
bewaart de minister van VWS de gegevens niet langer dan de bij ministeriele regeling bepaalde 
duur van de thuisquarantaine. Deze duur wordt vastgesteld op tien dagen. Voor de beantwoording 
47 
 

7. ADVIES EN CONSULTATIE 
 
154. De leden van de CDA-fractie constateren dat het College voor de Rechten van de Mens (CRM) 
geen advies heeft gegeven in verband met de korte aanvraagtermijn en een andere lopende 
adviesvraag. Komt er nog een advies? Zou het relevant zijn om alsnog advies in overweging te 
nemen of volstaat volgens het CRM bijvoorbeeld de reactie op het wetsvoorstel toegangstesten?  
 
Een advies van het CRM over het onderhavige wetsvoorstel wordt niet meer verwacht. Er is geen 
aanleiding gezien om alsnog advies aan het CRM te vragen, omdat de Afdeling advisering van de 
Raad van State in haar advies de grond- en mensenrechtelijke aspecten van het wetsvoorstel 
uitdrukkelijk bij haar toetsing heeft betrokken. De AP heeft het wetsvoorstel beoordeeld op de 
overeenstemming met het recht op privacy bij de nodige gegevensverwerking. Opmerkingen van 
de beide colleges over deze aspecten zijn verwerkt in het wetsvoorstel, zoals is aangegeven in 
paragraaf 7.1 van de memorie van toelichting en het nader rapport. Het door het CRM uitgebrachte 
advies over het voorstel van de Tijdelijke wet testbewijzen covid-19 is toegespitst op dat 
wetsvoorstel en niet op het onderhavige wetsvoorstel.  
 
155. De leden van de CDA-fractie constateren dat de GGD-GHOR erop wijst dat het wetsvoorstel 
gevolgen kan hebben op de restcapaciteit van de GGD, indien grote aantal personen naar 
hoogrisicogebieden afreizen en zich na terugkomst willen testen. Kan de regering garanderen dat 
er voldoende testcapaciteit bij de GGD zal zijn indien dit scenario zich voltrekt? De leden van de 
CDA-fractie zouden graag deze harde garantie van de regering ontvangen.  
 
Het optuigen van testcapaciteit voor het testen van toegang laat onverlet dat het kabinet ervoor in 
staat dat mensen met klachten passend bij covid-19 of met een verhoogd risico naar aanleiding 
van bron- of contactonderzoek, een melding van de CoronaMelder, of terugkeer uit een 
hoogrisicogebied zich kunnen laten testen bij de GGD. Testvraagprognoses worden frequent 
vastgesteld in de Landelijke Coördinatiestructuur Testcapaciteit waarbij ook rekening gehouden 
wordt het de terugkomst van reizigers uit hoogrisicogebieden. 
 
156. De leden van de CDA-fractie constateren dat de politie aangeeft zorgen te hebben ten aanzien 
van eventueel benodigde capaciteit, onder andere in de grensstreken. De leden van de CDA-fractie 
vragen de regering om een reactie op dit punt.  
 
Op dit moment wordt veel gevraagd van de politie in het kader van de huidige maatregelen ter 
bestrijding van de epidemie. De politie heeft aan de minister van Justitie en Veiligheid aangegeven 
dat er geen politiecapaciteit beschikbaar is in de grensstreek om de strafrechtelijke handhaving van 
de verplichting om te beschikken over een quarantaineverklaring en de negatieve testuitslag, uit te 
voeren. Indien hiervoor geen politiecapaciteit beschikbaar is, kan het openbaar ministerie (het 
gezag op deze taak) bijstand van de Koninklijke marechaussee vragen bij de Minister van Justitie 
en Veiligheid, die na overleg met de Minister van Defensie bepaalt of dit geschiedt en in 
overeenstemming met deze minister bepaalt op welke wijze dit geschiedt. Indien deze bijstand 
wordt verleend, zal de capaciteit in dit geval uit de operationele capaciteit van de zogeheten MTV-
controles in de grensstreek komen, en in samenwerking met een team van Rijkswaterstaat en de 
ILT worden uitgevoerd. 
 
157. De leden van de CDA-fractie lezen in het advies van de Raad van State dat er fundamentele 
zorgen leven ten aanzien van complexiteit van handhaving en die niet zijn weggenomen. Hoe kijkt 
de regering hier tegenaan? Ziet de regering nog mogelijkheden deze zorgen te verminderen?  
 
De Afdeling advisering van de Raad van State noemt de handhaving van de quarantaineplicht 
complex vanwege de vele handelingen die nodig zijn en instanties die betrokken zijn. Ook is de 
termijn van de quarantaineplicht erg kort (5-10 dagen). Mede naar aanleiding van de opmerkingen 
van de Raad van State heeft het kabinet de adviezen van de expertwerkgroep grotendeels 
overgenomen in het voorliggende wetsvoorstel. Bovendien is de landsadvocaat gevraagd om een 
handreiking en modelbesluiten op te stellen voor de gemeenten. Het kabinet is zich bewust van het 
krappe tijdspad waarbinnen toezicht moet plaatsvinden. Daarom wordt de betrokkene binnen zeer 
korte termijn na inreis gebeld en worden signalen direct doorgegeven aan de burgemeester. Door 
de financiële ondersteuning, het – desgewenst – door gemeente regionaal coördineren van de 
49 
 

9. OVERIG 
 
160. De leden van de PVV-fractie vragen de regering waarom gekozen wordt voor deze wet met 
een quarantaineplicht, in plaats van voor een tijdelijk inreisverbod zoals eerder het geval was bij 
het Verenigd Koninkrijk en Zuid-Afrika?  
 
Het kabinet heeft verschillende maatregelen genomen om de import van covid-19 en de mutaties 
hierop door internationaal reizen te voorkomen. Het EU-inreisverbod blijft onverkort van 
toepassing. Het OMT stelt dat quarantaine na aankomst in Nederland een effectief middel is om de 
verspreiding van covid-19 te voorkomen. De effectiviteit is afhankelijk van de mate van naleving, 
vandaar dat het kabinet heeft besloten om voor zeer hoogrisicogebieden een quarantaineplicht in 
te voeren. Voor Nederlanders geldt een uitzondering op het EU-inreisverbod. De verplichte 
quarantaine geldt wel voor Nederlandse reizigers.  
 
161. Verder willen de leden van de PVV-fractie weten wanneer de test- en quarantaineverplichting 
vervalt. 
 
Voor het antwoord op deze vraag wordt verwezen naar het antwoord op vraag nr. 5 van de leden 
van de SP-fractie. Ook voor de testverplichting geldt dat verlenging uitsluitend geïndiceerd zal zijn, 
indien dat noodzakelijk en proportioneel is in het licht van de epidemiologische situatie op dat 
moment.  
 
162. De leden van de CDA-fractie vragen de regering te schetsen wat onderhavig wetsvoorstel 
feitelijk gaat betekenen voor eventuele vakanties in de zomervakantie. Hoe groot schat de regering 
de kans dat tegen die tijd Europese landen niet (meer) als hoogrisicogebied aangeduid zullen zijn? 
Hoe gaat de regering over de (zomer)vakanties communiceren richting de bevolking?  
 
Het kabinet verwacht dat er komende zomer (binnen de EU) waarschijnlijk nauwelijks landen zullen 
zijn die als zeer hoogrisicogebied worden geclassificeerd en waarvoor dus een verplichte 
quarantaine zal gaan gelden voor reizigers die vanuit deze landen reizen. Een deel van de landen 
zal mogelijk wel aangeduid worden als hoogrisicogebied. Voor reizigers uit deze gebieden geldt een 
testverplichting en een dringend advies tot thuisquarantaine. Tot 15 mei a.s. geldt een generiek 
negatief reisadvies. Het kabinet hoopt na 15 mei terug te kunnen gaan naar een landenspecifiek 
reisadvies. Per gebied kan dan bezien worden welke maatregelen er gelden. Het kabinet zet vanaf 
de inwerkingtreding van de quarantaineplicht een intensieve communicatiecampagne op richting 
Nederlandse en buitenlandse reizigers, ook zakelijk, en richting specifieke doelgroepen als 
arbeidsmigranten en asielzoekers. Deze campagne maakt onderdeel uit van het totale reispakket 
dat het kabinet naar verwachting op 3 mei a.s. presenteert bij de volgende persconferentie. In 
deze campagne worden het belang van de quarantaineplicht en de werking ervan duidelijk 
uitgelegd. Ook komt er een tool waarmee reizigers direct kunnen zien wat de quarantaineplicht 
voor hun reisplannen betekent. 
 
II. ARTIKELSGEWIJZE TOELICHTING 
 
Artikel III 
 
163. De leden van de VVD-fractie lezen dat de beoogde invoeringsdatum 15 mei is, dezelfde dag 
dat het generieke negatief reisadvies afloopt. Er is al eerder aangegeven dat de wens leeft zo snel 
mogelijk weer over te gaan op landen specifieke adviezen. Gaat dit dan ook per 15 mei gebeuren? 
En kan dat dan ook, veilig reizen met de gevraagde tests en quarantaineplicht? 
 
De inwerkingtreding van de quarantaineplicht is afhankelijk van de behandeling van het 
wetsvoorstel in de Tweede en Eerste Kamer, en de procedurele termijnen die daarvoor gelden. Als 
inwerkingtreding haalbaar blijkt te zijn omstreeks 15 mei a.s., valt dit ongeveer samen met het 
moment waarop wordt overgegaan van een generiek naar een landenspecifiek reisadvies, dat voor 
dezelfde datum wordt voorzien. Op 3 mei a.s. beslist het kabinet of per 15 mei teruggegaan kan 
worden naar een landen specifiek reisadvies.  
 
 
51 
 

