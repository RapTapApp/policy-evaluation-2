 
35 807 Wijziging van de Wet publieke gezondheid in verband met het 
stellen van tijdelijke regels over de inzet van testbewijzen bij de 
bestrijding van het virus SARS-CoV-2 (Tijdelijke wet testbewijzen covid-
19) 
 
 
NOTA NAAR AANLEIDING VAN HET VERSLAG 
 
 
Met belangstelling heeft de regering kennis genomen van het verslag inzake het 
wetsvoorstel tot wijziging van de Wet publieke gezondheid in verband met het 
stellen van tijdelijke regels over de inzet van testbewijzen bij de bestrijding van 
het virus SARS-CoV-2 (Tijdelijke wet testbewijzen covid-19). De regering spreekt 
haar waardering uit voor de snelheid waarmee het verslag tot stand is gebracht. 
Een voortvarende behandeling van het wetsvoorstel is immers wenselijk om 
spoedig testbewijzen te kunnen inzetten voor het heropenen van de samenleving. 
 
Leeswijzer 
De leden van verschillende fracties hebben in het verslag een groot aantal vragen 
gesteld over het wetsvoorstel. In deze nota naar aanleiding van het verslag wordt 
de volgorde van het verslag aangehouden. Verschillende fracties hebben over een 
aantal onderwerpen vergelijkbare vragen gesteld. In verband met de leesbaarheid 
en de omvang van deze nota naar aanleiding van het verslag is ervoor gekozen 
om bij gelijksoortige vragen te verwijzen naar beantwoording elders in de nota. 
Hiertoe zijn de vragen genummerd en in een cursief lettertype geplaatst. De 
beantwoording staat in gewone typografie. Verder heeft het lid Bikker (CU) 22 
april jl. verzocht om voorafgaand aan het debat over het wetsvoorstel Tijdelijke 
wet testbewijzen covid-19 te reageren op de motie Segers en Paternotte 
(Kamerstuk 25295, nr. 1120). Voor een reactie hierop verwijs verwijst de regering 
naar het antwoord op vraag 104. 
 
I. ALGEMEEN 
 
De leden van de VVD-fractie hebben kennisgenomen van het wetsvoorstel 
Tijdelijke wet testbewijzen covid-19. Genoemde leden vinden het belangrijk 
continu te blijven kijken hoe we in deze pandemie onderdelen van de samenleving 
verantwoord kunnen heropenen of geopend houden. Deze leden hebben nog een 
aantal vragen en opmerkingen bij het voorstel.  
 
1. 
 
De leden van de VVD-fractie ontvangen graag een totaaloverzicht van alle 
ministeriële regelingen, algemene maatregelen van bestuur (AMvB’s), en andere 
gedelegeerde onderdelen in dit wetsvoorstel. Deze leden begrijpen dat er snel 
moet kunnen worden gehandeld in deze crisis en dat bovendien flexibel moet 
kunnen worden ingespeeld op de ontwikkelingen. Maar de betrokkenheid van het 
parlement blijft in het kader van de democratische legitimatie van groot belang. 
Daarom willen deze leden weten wat de betrokkenheid van het parlement bij de 
verschillende regelingen is, en zij willen daarom in het overzicht opgenomen 
hebben of er een voorhang- of nahangprocedure is en de termijn die daaraan 
gekoppeld is voor de Staten-Generaal. Genoemde leden willen bovendien weten 
waarom er eventueel niet voor een voorhang- of nahangprocedure is gekozen. 
Tevens vragen deze leden waarom er in een aantal gevallen is gekozen voor een 
ministeriële regeling en niet voor een AMvB. De leden van de VVD-fractie vragen 
voorts waarom er in de meeste gevallen gekozen wordt voor een ministeriële 
regeling dan wel AMvB met voorhangprocedure. Waarom wordt het niet direct in 
deze wet geregeld dan wel wordt het niet wettelijk geregeld? In hoeverre worden 
daar dan ook richting de Kamer maatschappelijke actoren voor geconsulteerd c.q. 
betrokken? Hoe is geborgd dat de Kamer haar taak goed kan vervullen? Alleen bij 
het onderwijs is gekozen voor een voorhangprocedure inclusief advisering door de 
Raad van State. Kan ook aangegeven worden wanneer welke ministeriële regeling 
  Pagina 1 van 109 

 
ministeriële regeling. De nahangprocedure borgt de parlementaire betrokkenheid. 
Het is de bedoeling dat tegelijk met het wetsvoorstel een ministeriële regeling in 
werking treedt met de algemene regels voor de inzet van testbewijzen. Dit zal zo 
spoedig mogelijk na instemming door beide Kamers zijn. De regels waarmee 
testbewijzen daadwerkelijk zullen worden ingezet bij niet-essentiële 
voorzieningen, zullen deel uitmaken van de periodieke wijziging van de Trm 
waarmee de maatregelen ter bestrijding van de epidemie van covid-19 voor zover 
van toepassing in wettelijke voorschriften worden neergelegd. De Trm wijzigt 
 
regelmatig, doorgaans om de paar weken; een en ander hangt af van de 
besluitvorming omtrent de in te zetten maatregelen. Voor enkele, 
bovenbeschreven onderwerpen is gekozen voor een algemene maatregel van 
bestuur. Deze onderwerpen zijn dermate van belang voor de strekking van het 
wetsvoorstel dat deze extra waarborg is ingebouwd. Een algemene maatregel van 
bestuur moet worden voorgehangen bij het parlement en voor advies worden 
voorgelegd aan de Raad van State. Er is nog niet besloten of een algemene 
maatregel van bestuur tot stand zal worden gebracht. Daarom kan niet 
aangegeven worden wanneer welke algemene maatregel van bestuur gereed zal 
zijn. 
 
De leden van de D66-fractie hebben kennisgenomen van het wetsvoorstel 
Tijdelijke wet testbewijzen covid-19. Zij hebben in dit verband nog diverse vragen, 
onder meer over de gelijkstelling van het vaccinatiebewijs en de beoogde eigen 
bijdrage. 
 
2. 
 
De leden van de D66-fractie stellen allereerst vragen bij de vormgeving van het 
voorliggende wetsvoorstel, dat primair betrekking heeft op testbewijzen. Zij lezen 
dat bij indiening van het voorstel nog niet te bepalen was op welk moment en 
voor welke van deze activiteiten en voorzieningen testbewijzen feitelijk zullen 
worden ingezet. Dit zal per sector verschillen en hangt af van de actuele 
omstandigheden, de dan geldende maatregelen, de effectiviteit, de praktische 
uitvoerbaarheid en de testbereidheid, zo begrijpen deze leden. Op zich kunnen 
genoemde leden zich vinden in het feit dat al deze onzekerheden een rol spelen bij 
de vraag of, wanneer en hoe bewijzen worden ingezet. Het roept bij hen 
tegelijkertijd echter ook de vraag op waarom er al wel voor wordt gekozen dat in 
dit wetsvoorstel primair de voorwaarden voor toegang via testbewijzen worden 
geregeld, maar dat het onderhavige voorstel slechts één artikel bevat waarin 
mogelijke gelijkstelling wordt geregeld voor andere documenten, zoals een 
vaccinatiebewijs en immuniteitsbewijs, in een aparte AMvB. Daarbij komt dan ook 
nog de eis dat “met betrekking tot het virus SARS-CoV-2 kan worden vastgesteld 
dat een vergelijkbare kans op overdracht van het virus SARS-CoV-2 bestaat.” Is 
het gegeven alle voorgaande onzekerheden volgens de regering logisch om het 
wetsvoorstel zo vorm te geven? De leden van de D66-fractie vragen tevens of het 
volgens de regering logisch is om het wetsvoorstel zo vorm te geven, gegeven de 
verwachting dat in de komende maanden een dalende besmettingsgraad en een 
stijgende vaccinatiegraad zal optreden? Zou het niet veel logischer zijn het 
wetsvoorstel zo vorm te geven dat deze de kaders voor de verschillende typen 
bewijzen regelt, waarna een onderscheid daartussen – indien gewenst- in de 
lagere regelgeving kan worden gemaakt? Of vindt de regering het prudent dat 
voor testbewijzen nu vele wettelijke randvoorwaarden zijn opgenomen, en deze 
bij mogelijk gebruik van een vaccinatiebewijs slechts in een AMvB worden 
verankerd? Wat rechtvaardigt het om deze knip nu reeds te maken? 
 
Ten tijde van het opstellen en indienen van het wetsvoorstel staat slechts vast dat 
personen met een negatieve testuitslag op infectie met het coronavirus gedurende 
een korte tijd na afname van de test niet besmettelijk zijn voor anderen. Het 
wetsvoorstel is daarop ingericht. Tegelijk bevat het de mogelijkheid om ook 
positieve testuitslagen, vaccinatiebewijzen en immuniteitsverklaringen te kunnen 
gebruiken voor het genereren van een bewijs waarmee men toegang kan krijgen 
  Pagina 3 van 109 

 
het Digitale groen certificaat. In het verslag van het schriftelijk overleg over de 
kabinetsappreciatie Digitaal groen certificaat, wordt door de minister van 
Volksgezondheid, Welzijn en Sport het volgende gesteld:  
“Om (in)directe vaccinatieplicht te voorkomen, moet een recent negatief 
testbewijs – of mogelijk een herstelbewijs na een doorgemaakte infectie - 
als gelijkwaardig alternatief worden gesteld aan het vaccinatiebewijs. Het 
is echter niet mogelijk om een kwantitatieve uitspraak te doen over de 
mate van gelijkwaardigheid. Het gaat om het bewust aanvaarden van een 
 
klein restrisico als een geaccepteerde marge, gelet op de grote belangen 
3
die hier spelen voor de maatschappij.”  
Deze leden concluderen hieruit dat het ook volgens de minister van VWS zelf 
letterlijk niet mogelijk is een kwantitatieve uitspraak te doen over de mate van 
gelijkwaardigheid. Is de regering in dit licht bereid de eis van een ‘vergelijkbare 
kans op overdracht’ voor andersoortige bewijzen te laten varen, en deze in een 
nota van wijziging te laten vervallen? Zo nee, waarom niet? Wat voegt dit strikte 
criterium toe ten opzichte van adviezen van onder meer het Outbreak 
Management Team (OMT)? Deze leden stellen voorts vast dat volgens de regering 
het negatief testbewijs – en mogelijk een herstelbewijs – ondanks de 
onmogelijkheid van een kwantitatieve uitspraak als gelijkwaardig alternatief moet 
worden gesteld ten opzichte van het vaccinatiebewijs. Geldt dat bij dit 
wetsvoorstel dan ook? Zo nee, wat maakt de situatie bij het Europese 
vaccinatiepaspoort anders dan bij het gebruiken van bewijzen voor toegang? Zo 
ja, waarom trekt het voorliggend wetsvoorstel een vaccinatiebewijs en testbewijs 
niet reeds gelijk in het hele voorstel? De leden van de D66-fractie ontvangen tot 
slot op dit punt graag een reactie van de regering op de eigen woorden van de 
minister dat het “gaat om het bewust aanvaarden van een klein restrisico als een 
geaccepteerde marge, gelet op de grote belangen die hier spelen voor de 
maatschappij.” Als de regering deze woorden - van 13 april jl. - nog onderschrijft, 
vanwaar het onderscheid in het voorliggende wetsvoorstel? Kan inzage worden 
gegeven op welk moment de keuze voor dit onderscheid is gemaakt en in welk 
gremium? Kan daarbij tevens worden aangegeven of, en wanneer dit na verloop 
van tijd nog is heroverwogen? 
De leden van de D66-fractie gaan vervolgens op dit punt graag in op de reactie 
van de regering op het advies van de Raad van State. Volgens de Raad van State 
is de gelijkstellingsregeling in het wetsvoorstel prematuur, omdat op Europees 
niveau een voorstel voor een verordening inzake een vaccinatie-, test- of 
immuniteitsbewijs in het kader van het vrije verkeer voorligt (het bovengenoemde 
Digitale groen certificaat). Deze leden lezen dat de regering daarop stelt dat de 
verordening naar verwachting in juni 2021 in werking zal treden. “De grondslag in 
het wetsvoorstel om een vaccinatiebewijs gelijk te stellen met een testbewijs is 
daarom zowel qua inhoud, als planning niet voorbarig in het licht van de 
aanstaande verordening”, aldus de regering. Genoemde leden onderschrijven dit 
ten volle. Als de regering echter de gelijkstelling geenszins prematuur acht, 
waarom verankert zij het testbewijs en het vaccinatiebewijs dan niet 
daadwerkelijk in gelijke mate in het voorliggende wetsvoorstel? 
 
Uiteraard zijn vaccineren tegen covid-19 en testen op infectie met het coronavirus 
twee volstrekt verschillende handelingen. Wat zij mogelijk gemeenschappelijk 
hebben, is dat voor gevaccineerde personen en negatief geteste personen van 
belang is of zij niet of nauwelijks een risico vormen voor de transmissie van het 
coronavirus. Dat wordt op het moment van het uitbrengen van deze nota naar 
aanleiding van het verslag nog onderzocht. De grondslag voor de gelijkstelling is 
niet prematuur, maar een gelijkstelling in het wetsvoorstel zou thans wel voorbarig 
zijn. Pas wanneer is vastgesteld dat het risico vergelijkbaar is, zal worden 
overgegaan tot het opstellen van een algemene maatregel van bestuur om de 
mogelijkheid te bieden vaccinatiebewijzen te gebruiken voor de toegang tot 
activiteiten en voorzieningen waarvoor een testbewijs is voorgeschreven. Dit 
gebruik komt erop neer dat men zich dan niet hoeft te laten testen om een bewijs 
                                               
3
 TK 22112, nr. 3082, Verslag van een schriftelijk overleg over de kabinetsappreciatie Digital 
Green Pass, p. 53. 
  Pagina 5 van 109 

 
op dit advies. Eind januari 2021 is gestart met de voorbereiding van dit 
wetsvoorstel. Begin februari is begonnen met de opbouw van de testcapaciteit 
(Kamerstuk brief 14 april). De regering heeft daarnaast gewerkt aan een digitale 
applicatie voor het testbewijs (CoronaCheck) en heeft in nauw contact met alle 
betrokken sectoren en op basis van adviezen van het OMT en de Gezondheidsraad 
het wetsvoorstel verder uitgewerkt. Het wetsvoorstel is 8 maart ter consultatie 
voorgelegd aan de Autoriteit Persoonsgegevens, het College van de Rechten van 
de Mens, het Adviescollege toetsing regeldruk en aan verschillende instanties, 
 
waaronder de Inspectie Gezondheid en Jeugd. Verder is toen een 
internetconsultatie gestart. Op 26 maart jl. is het wetsvoorstel door de regering 
voorgelegd voor advies aan de Raad van State. Uw Kamer is in de verschillende 
stand van zaken brieven Covid-19 geïnformeerd over de status van het 
wetsvoorstel. In lijn met de motie van het lid Hermans (TK 25295, nr. 1066), die 
verzoekt om samen met genoemde partijen begin april een aantal pilots te 
starten, zodat voor een goede invoering van deze vorm van testen breed inzicht 
verzameld wordt, zijn in april verschillen pilots testevents gestart. In april zijn 
voorbereidingen gestart voor de ministeriële regeling testbewijzen en heeft de 
regering besloten het profijtbeginsel van 1 juli toe te passen. 
 
De leden van de PVV-fractie zitten niet te wachten op het wetsvoorstel Tijdelijke 
wet testbewijzen covid-19. De epidemiologische situatie met betrekking tot covid-
19 in ons land is niet uitzichtloos. De regering geeft aan de vrijwillige vaccinatie 
van alle inwoners boven de 18 jaar die een verhoogde kans hebben op een ernstig 
verloop van covid-19, afgerond te hebben in de komende maand (mei 2021). Op 
dit moment is er geen aanleiding te veronderstellen dat mutanten de vaccinaties 
teniet zullen doen, of dat er een nieuwe pandemie met een ander nieuw virus met 
dezelfde vergaande consequenties gaande is. Ook wijzen deze leden op de 
veelbelovende ontwikkelingen op het gebied van geneesmiddelen die ook steeds 
meer een ernstig verloop van covid-19 kunnen voorkomen dan wel keren. Omdat 
er geen sprake is van een uitzichtloze situatie die vraagt om alternatieven voor 
een lockdown, achten deze leden dit wetsvoorstel ontijdig. Deze leden constateren 
verder dat er veel onduidelijkheden in het wetsvoorstel zitten. Zij zijn ook geen 
voorstander van een eigen bijdrage voor een toegangstest. Deze leden hebben 
een aantal kritische vragen en opmerkingen.  
 
7.  
 
De leden van de PVV-fractie zijn verbaasd dat er geen einddatum is vastgelegd in 
deze Tijdelijke wet testbewijzen covid-19. Genoemde leden zijn van mening dat de 
testverplichting kan vervallen wanneer de risicogroepen hun vrijwillige vaccinatie 
hebben gehad en het aantal coronapatiënten in de ziekenhuizen fors is 
teruggelopen. Genoemde leden vragen daarom een harde einddatum op te nemen 
in dit wetsvoorstel. 
 
Het kabinet is voornemens om testbewijzen niet langer in te zetten dan nodig. 
Toegangstesten zijn nadrukkelijk bedoeld om eerder en/of met minder 
maatregelen bepaalde activiteiten weer mogelijk te maken. Hoe lang 
toegangstesten van toegevoegde waarde blijven, is geheel afhankelijk van de 
epidemiologische ontwikkelingen. Het kabinet heeft tot en met augustus middelen 
geraamd. De huidige verwachting is dat in juli en augustus het voornaamste deel 
van de samenleving weer open kan zonder de inzet van toegangstesten. Mogelijk 
kunnen testbewijzen dan nog worden ingezet voor activiteiten met grote aantallen 
bezoekers of ter vervanging van de 1,5 meter afstand maatregel. Op termijn zal 
moeten blijken of toegangstesten langer of wederom nodig zijn, bijvoorbeeld in 
geval nieuwe mutaties van het virus zich voor doen waartegen de huidige 
vaccinaties niet werkzaam zijn. Toegangstesten zijn zeker beoogd als tijdelijke 
maatregel maar vanwege het voorgaande is geen harde einddatum mogelijk. 
 
 
  Pagina 7 van 109 

 
 
10. 
 
De leden van de PVV-fractie vragen hoe effectief de maatregelen in dit 
wetsvoorstel eigenlijk zijn en hoe de effectiviteit wordt gemeten. Medewerkers en 
personeel van evenementen en instellingen hoeven niet getest te zijn, zij kunnen 
het virus mogelijk dus toch verspreiden. Zo krijg je binnen eenzelfde ruimte twee 
groepen, zij die getest zijn en zij die niet-getest zijn. Wat is het effect daarvan? 
 
Kinderen onder de 12 jaar hoeven niet te worden getest (gelukkig), maar ook zij 
kunnen bij activiteiten het virus mogelijk toch verspreiden. Hetzelfde geldt voor 
het onderwijs. Studenten staan al niet te springen om zich te laten testen, slechts 
30% was daartoe bereid in de pilot. Het onderwijs moet echter ook zonder 
testbewijs doorgang vinden. Dus ook hier krijg je twee groepen binnen een 
onderwijsinstelling, zij die getest zijn en zij die niet-getest zijn. Hoeveel 
besmettingen worden met de invoering van dit wetsvoorstel precies voorkomen, 
naar de inschatting van de regering? Tevens vragen deze leden of de regering het 
met genoemde leden eens is dat een superspreading event ondanks de 
maatregelen in dit wetsvoorstel nog steeds kan plaatsvinden. 
 
De effectiviteit zal steeds gemeten worden aan de hand van de 
besmettingsgetallen en de epidemiologische situatie. Bij de Field Labs werd zoals 
verwacht een klein aantal asymptomatische besmettingen door testen van te 
voren gevonden. De verwachting is dat dit aantal in de zomer, als meer mensen 
gevaccineerd zullen zijn en er al meer mogelijk is, nog lager zal zijn. Een 
superspreading event is niet uit te sluiten, maar de kans erop  is wel aanzienlijk 
verkleind. 
11. 
 
De leden van de PVV-fractie vinden dat de regering zich te veel richt op het 
optuigen van een ‘testsamenleving’. Er zijn meer wegen om het coronavirus aan 
te pakken, zoals betere eisen aan ventilatie in binnenruimten, inzet van 
luchtreinigers, meer ruimte voor veelbelovende geneesmiddelen zoals neusspray’s 
die laagdrempelig zijn in te zetten. Nog beter is het om te zorgen dat nu eindelijk 
alle risicogroepen vrijwillig zijn gevaccineerd. Waarom wordt er niet op een breed 
front ingezet om het coronavirus te bestrijden? Deze leden ontvangen hierover 
graag een reactie.  
 
De regering herkent zich niet in het beeld van een testsamenleving. Het virus 
wordt op verschillende manieren bestreden. Om uit deze crisis te komen, is 
vaccinatie onze belangrijkste troef. Tegelijkertijd kunnen we met de inzet van 
testen samen voor zorgen dat we besmettingen snel opsporen en zo de 
verspreiding beperken. Het kabinet werkt niet aan een testsamenleving. Het 
kabinet streeft ernaar om de samenleving zo snel mogelijk als verantwoord is 
weer te openen. Naast de oplopende vaccinatiegraad kan de inzet van 
testbewijzen daar aan bijdragen. Met toegangstesten kunnen activiteiten eerder 
en meer worden mogelijk gemaakt. We doen dit niet langer dan het nodig is. Het 
is nog steeds onduidelijk of aerogene verspreiding een relevante rol speelt bij de 
verspreiding van het virus. In gebouwen is voldoende luchtverversing (ventilatie) 
nodig. Dit verkleint verspreiding van ziekteverwekkers die luchtweginfecties 
veroorzaken, zoals het coronavirus. Uit voorzorg benadrukt het RIVM daarnaast 
het belang van goede ventilatie voor een gezond binnenklimaat. Hiervoor is een 
instructievideo gemaakt en het RIVM houdt doorlopend nieuwe wetenschappelijke 
onderzoeken en inzichten in de gaten. Richtlijnen worden regelmatig aangepast 
als daar aanleiding toe is. Ook in het kader van de Fieldlabs Evenementen wordt 
een aantal onderzoeken uitgevoerd naar druppelverspreiding, luchtkwaliteit en 
ventilatie. 
 
 
 
  Pagina 9 van 109 

 
De leden van de CDA-fractie hebben kennisgenomen van het wetsvoorstel 
Tijdelijke wet testbewijzen covid-19. Deze leden benadrukken dat vaccineren de 
duurzame oplossing om van de beperkende maatregelen tegen de verspreiding 
van het coronavirus af te komen is. Zolang nog niet voldoende mensen die dat 
vrijwillig willen gevaccineerd zijn, kan de inzet van testbewijzen bijdragen aan het 
openstellen van een groot deel van het maatschappelijk en economisch verkeer, 
waaronder het hoger onderwijs, het middelbaar beroepsonderwijs en de horeca. 
Genoemde leden zien ook de meerwaarde van de inzet van testbewijzen met als 
 
doel om onderdelen van de samenleving te heropenen of geopend te houden in 
tijden dat de epidemiologische situatie nog zeer ernstig is en nog onvoldoende 
mensen gevaccineerd zijn. Het van overheidswege verplichten van testbewijzen is 
echter wel een beperking van de grondrechten, waardoor burgers die geen 
negatief testbewijs kunnen of willen tonen, in de praktijk uitgesloten worden van 
delen van de samenleving. Belangrijke randvoorwaarden voor het van 
overheidswege verplichten van testbewijzen is dan ook dat deze maatregel 
uiteraard voldoet aan de eisen van proportionaliteit en subsidiariteit, maar dat 
deze maatregel ook zo tijdelijk als mogelijk is. De leden van de CDA-fractie 
hebben daarom de onderstaande vragen bij dit wetsvoorstel. 
 
De leden van de PvdA-fractie hebben met belangstelling kennisgenomen van het 
voorliggend wetsvoorstel. Hoewel ook zij begrip hebben voor maatregelen 
waarmee de samenleving daar waar dat verantwoord is, weer geopend kan 
worden, zijn zij er nog niet van overtuigd of het voorliggend wetsvoorstel ten 
aanzien van testbewijzen daar een goede bijdrage aan kan gaan leveren. Deze 
leden hebben daarom een aantal vragen en kanttekeningen. 
 
De leden van de ChristenUnie-fractie hebben met belangstelling kennisgenomen 
van het wetsvoorstel Tijdelijke wet testbewijzen covid-19. Deze leden hebben een 
aantal vragen en opmerkingen bij het wetsvoorstel. 
 
15.  
 
Het lid van de 50PLUS-fractie vraagt wat het nut van de testbewijzen is in relatie 
tot de timing van een en ander, zeker gezien het feit dat een groot deel van de 
Nederlanders in de zomer gevaccineerd zal zijn. In dit verslag zijn de andere 
vragen en kanttekeningen van het lid van de 50PLUS-fractie opgenomen. 
 
Het nut van toegangstesten is geheel afhankelijk van de epidemiologische 
ontwikkelingen en de vaccinatiegraad. De huidige verwachting is dat in juli en 
augustus een groot deel van de samenleving weer open is zonder de inzet van 
toegangstesten. Alle volwassenen die dat willen, hebben dan namelijk hun eerste 
prik gehad. Mogelijk kunnen testbewijzen dan nog worden ingezet voor activiteiten 
met grote aantallen bezoekers of ter vervanging van de 1,5 meter afstand 
maatregel. Op termijn zal moeten blijken of toegangstesten langer of wederom 
nodig zijn, bijvoorbeeld in geval nieuwe mutaties van het virus zich  
voordoen waartegen de huidige vaccinaties niet bestand zijn.  
 
1. INLEIDING 
 
16. 
 
De leden van de VVD-fractie lezen dat ten tijde van de indiening van het 
wetsvoorstel niet te bepalen is op welk moment en voor welke van deze 
activiteiten en voorzieningen testbewijzen feitelijk zullen worden ingezet. 
Genoemde leden lezen dat dit per sector zal verschillen en dat dit afhangt van de 
actuele omstandigheden, waaronder de epidemiologische situatie, de geldende 
maatregelen ter bestrijding van de epidemie van covid-19, de effectiviteit van de 
inzet van testbewijzen en de praktische uitvoerbaarheid ervan, onder meer voor 
wat betreft de beschikbaarheid van testen en testlocaties alsmede de 
testbereidheid. Is de regering voornemens om op basis van deze wet op korte 
  Pagina 11 van 109 

 
19.  
 
Welke delen van de samenleving heropend zullen worden op welk moment, is 
mede afhankelijk van de hoeveelheid testen en testlocaties die op dat moment 
beschikbaar zijn. De leden van de CDA-fractie vragen of de regering voor de 
komende drie maanden een inschatting kan geven hoe het aantal beschikbare 
testen zich per dag zal ontwikkelen. Kan daarbij ook aangegeven worden welke 
delen van de samenleving bij hoeveel testen zullen worden heropend? 
 
 
Op dit moment (d.d. 21 april 2021) heeft Stichting Open Nederland een 
testcapaciteit van gemiddeld 75.000 testen per dag beschikbaar op basis van 10 
uur open per dag. Uitbreiding naar 16 uur open per dag leidt tot een 
beschikbaarheid van 120.000 testen per dag. Het kabinet heeft inmiddels akkoord 
gegeven tot een zo spoedig mogelijke capaciteitsopbouw richting 295.000 testen 
per dag, waarvan de testpaviljoens voor 175.000 testen per dag gerealiseerd 
worden door Stichting Open Nederland door middel van een open house-
constructie waarbij de markt gevraagd wordt om verdeeld over 7 regio’s deze 
testcapaciteit op te bouwen of ter beschikking te stellen. De overige 120.000 
testen zullen worden gerealiseerd door de bouw van 8 XL testpaviljoens waarbij 
gebruik gemaakt zal worden van innovatieve sneltestmethoden. De uitkomst van 
de open house-constructie wordt binnenkort bekend en de aanbesteding wordt 
eerdaags in de markt gezet. Hierbij gaat het om de aanbesteding van de 
exploitatie van XL teststraten van innovatieve teststraten, zoals de ADEM test en 
de LAMP test. Daarom valt op dit moment nog niet exact te zeggen hoe de 
testcapaciteit zich ontwikkelt per dag. Het doel van Stichting Open Nederland is 
om per eind mei 2021 een testcapaciteit van circa 295.000 testen per dag ter 
beschikking te hebben voor het openen van de samenleving. In mei wordt door 
het kabinet opnieuw bekeken of het wenselijk is om de capaciteit op te bouwen 
naar 400.000 testen per dag per eind juni 2021. 
Voor de vraag over welke delen van de samenleving worden geopend verwijst de 
regering naar het antwoord op vraag 16. 
 
20.  
 
De regering schrijft dat op welk moment en voor welke activiteiten en 
voorzieningen testbewijzen feitelijk zullen worden ingezet onder andere 
afhankelijk is van de testbereidheid. De leden van de CDA-fractie vragen een 
toelichting waarom dit afhankelijk is van de mate van testbereidheid. Als een 
bepaalde (niet-essentiële) sector heropend wordt met een testverplichting, dan is 
het toch aan mensen zelf om te bepalen of zij bereid zijn daarvoor wel of niet een 
test af te laten nemen? Of wordt hierbij vooral de situatie bedoeld in het 
middelbaar beroepsonderwijs (mbo) en het honger onderwijs (ho), waar bij hoge 
vrijwillige testbereidheid een verplicht testbewijs niet nodig hoeft te zijn? 
 
Uit de pilots voor toegangstesten kan blijken dat er bepaalde niet-essentiële 
voorzieningen zijn waar de deelname van bezoekers aan betreffende activiteiten 
laag was als gevolg van een lage testbereidheid. Reden hiervoor kan bijvoorbeeld 
zijn dat bezoekers het ondergaan van een test niet in verhouding vinden staan tot 
de beperkte duur van een activiteit. Bij de inzet van toegangstesten in de stappen 
van de routekaart kan hier rekening mee worden gehouden, bijvoorbeeld met het 
oog op de verdeling van schaarste in testcapaciteit. In de toelichting bij het 
wetsvoorstel staat beschreven dat de testbereidheid onder studenten een van de 
factoren is die meeweegt bij de afweging of de invoering van verplichte 
testbewijzen in het mbo en ho opportuun is. Voor de uitvoerbaarheid en de 
effectiviteit van de inzet van testbewijzen is immers relevant hoe groot de 
testbereidheid onder studenten is. De aanname is echter niet dat bij een hoge 
vrijwillige testbereidheid een verplicht testbewijs per definitie niet aan de orde 
hoeft te zijn; het kan juist een indicatie zijn dat gelet op het belang van fysiek 
onderwijs dat studenten zelf ervaren, een verplicht testbewijs een proportionele 
maatregel is. De testbereidheid is op zichzelf uiteindelijk niet doorslaggevend. 
Bepalend is of over het geheel genomen en met inachtneming van de 
  Pagina 13 van 109 

 
24.  
 
De leden van de SP-fractie vragen in hoeverre commerciële belangen in deze wet 
in botsing komen met maatschappelijke en persoonlijke belangen van burgers. 
Hoe verhoudt zich, bijvoorbeeld, het gesubsidieerd testen van individuen voor 
toegang tot een festival zich met het eventueel handhaven van een avondklok die 
mensen juist ernstig in hun bewegingsvrijheid beperkt? Hoe verhoudt de 
bezoekbeperking van een of twee personen per dag thuis zich tot het financieren 
 
van grootschalige evenementen? Waarom mag, met andere woorden, een gezin 
wel met een gesubsidieerde test naar een commercieel evenement maar niet op 
bezoek bij opa en oma? Heeft de regering hierin de prioriteiten wel op orde en 
gaat commercie niet boven sociaal contact op kleinere schaal? 
 
Toegangstesten zullen worden ingezet om eerder en met minder maatregelen de 
samenleving te heropenen. De inzet van testbewijzen dient daarmee een 
nadrukkelijk maatschappelijk belang, namelijk zo snel mogelijk weer een 
heropende samenleving. Weer eerder of met minder maatregelen aan activiteiten 
deelnemen waar dat nu niet mogelijk is, is daarnaast in het persoonlijke belang 
van burgers. De reden dat testbewijzen niet worden ingezet om sociaal contact in 
persoonlijke sfeer mogelijk te maken, is dat de regering hier geen juridisch 
verplichting voor wil instellen. Daarom is er voor gekozen om het testbewijs zo 
veel mogelijk in te zetten bij niet-essentiële voorzieningen. 
 
25. 
 
Met het toestaan van evenementen en activiteiten worden reisbewegingen 
verhoogd, aldus de leden van de SP-fractie. Heeft de regering laten onderzoeken 
wat het effect hiervan is op het aantal besmettingen en de druk op de zorg? Is het 
toestaan van onder andere vakanties en het gokken in casino’s reëel op het 
moment waarom de druk op de zorg nog altijd intens hoog is en reguliere zorg is 
afgeschaald?  
 
Het wetsvoorstel expliciteert de grondslag om bij ministeriële regeling 
testbewijzen te kunnen inzetten voor toegang tot sport- en jeugdactiviteiten, 
culturele instellingen, evenementen, restaurants en overige horeca, een en ander 
met inbegrip van doorstroomlocaties. Daarnaast kan het middelbaar 
beroepsonderwijs (mbo) en het hoger onderwijs (ho) bij algemene maatregel van 
bestuur worden aangewezen om er met behulp van testbewijzen voor te zorgen 
dat aan meer studenten meer fysiek onderwijs gegeven kan worden. Met het 
wetsvoorstel zelf wordt het toegangstesten als zodanig dus nog niet mogelijk 
gemaakt. De daadwerkelijke inzet van het testbewijs wordt geregeld via een 
aanpassing van de Tijdelijke regeling maatregelen (Trm). In die regeling zal 
telkens worden opgenomen voor welke activiteiten het testbewijs kan worden 
ingezet en welke aanvullende maatregelen daarbij gelden. Zoals gebruikelijk bij de 
aanpassingen van de Trm, zal het OMT om advies worden gevraagd over de 
effecten op de reisbewegingen en op de zorg.  
26. 
 
De leden van de SP-fractie hebben veel kritiek op de wijze waarop de regering 
toegangstesten wil realiseren door middel van het aantrekken van commerciële 
aanbieders. Genoemde leden wachten nog steeds op antwoorden van de regering 
4
op de reeds ingediende Kamervragen: De pilots met testbewijzen en Het bericht 
dat het ministerie in strijd met de wet, en zonder toezicht 925 miljoen euro stort 
5
voor entreetesten . Deze leden vragen de regering om deze schriftelijke vragen zo 
snel mogelijk te beantwoorden en deze antwoorden ook te betrekken in deze 
schriftelijke vragenronde. De leden van de SP-fractie vragen voorts waarom de 
                                               
4
 https://www.tweedekamer.nl/kamerstukken/kamervragen/de-
tail?id=2021Z05622&did=2021D12505 
5
 https://www.tweedekamer.nl/kamerstukken/kamervragen/de-
tail?id=2021Z05945&did=2021D13172 
  Pagina 15 van 109 

 
29.  
 
De leden van de SP-fractie lezen in het voorliggende wetsvoorstel dat de regering 
nog niet weet op welk moment en voor welke van de activiteiten en voorzieningen 
testbewijzen feitelijk zullen worden ingezet. Kan de regering dit nader toelichten? 
Zijn er bijvoorbeeld activiteiten en/of voorzieningen waarbij het zeer aannemelijk 
is dat zij worden ingezet? Zo ja, welke zijn dat? 
 
 
Voor het antwoord op deze vraag verwijst de regering naar het antwoord op vraag 
16. 
 
30.  
 
De leden van de SP-fractie stellen vast dat de regering een wetsvoorstel aan de 
Kamer voorlegt waarvan onduidelijk is hoe deze in de praktijk zal uitwerken. De 
Raad van State merkt hierover op dat de regering ervoor kiest om de nadere 
uitwerking van het wetsvoorstel grotendeels op een later moment te regelen met 
AMvB’s en ministeriële regelingen. Daardoor is het niet goed mogelijk om te 
overzien hoe het wetsvoorstel uiteindelijk concreet zal uitpakken. Kan de regering 
reageren op deze opmerkingen van de Raad van State?  
 
Het wetsvoorstel schept de kaders voor de inzet van testbewijzen. Zo wordt 
benoemd in welke sectoren testbewijzen kunnen worden ingezet en onder welke 
voorwaarden. Het is juist dat de nadere uitwerking bij lagere regelgeving 
geschiedt. Daarin zal worden bepaald op welk moment en voor welke activiteiten 
en voorzieningen testbewijzen feitelijk zullen worden ingezet. Dat is ten tijde van 
de indiening van het wetsvoorstel nog niet te bepalen. De routekaart en het 
openingsplan zijn hierbij leidend. Dit betekent dat de inzet van testbewijzen per 
sector zal verschillen en afhangt van de actuele omstandigheden, waaronder de 
epidemiologische situatie, de geldende maatregelen ter bestrijding van de 
epidemie van covid-19, de effectiviteit van de inzet van testbewijzen en de 
praktische uitvoerbaarheid ervan. Bij het totstandbrengen van de lagere 
regelgeving is het parlement betrokken via voorhangprocedures waarbij een 
ontwerp van een algemene maatregel van bestuur wordt voorgelegd en via 
nahangprocedures waarbij een vastgestelde ministeriële regeling wordt 
aangeboden voordat deze in werking treedt. Door deze parlementaire 
betrokkenheid bepaalt ook het parlement hoe het wetsvoorstel concreet uitpakt en 
kunnen de leden de gewenste invloed uitoefenen. 
31. 
 
De leden van de SP-fractie vragen de regering of het klopt dat de Kamer na het 
aannemen van dit wetsvoorstel feitelijk geen grip meer heeft op alle regels die 
betrekking hebben op het beschikken over een testuitslag voor deelname aan of 
toegang tot daarbij te bepalen activiteiten of voorzieningen op de terreinen van 
cultuur, evenementen, georganiseerde jeugdactiviteiten, horeca en sport? Klopt 
het dat ook de regels over experimenten, de testuitslag, en (bescherming van) 
persoonsgegevens in relatie tot het tonen van de testuitslag door middel van een 
schriftelijk of elektronisch testbewijs nog door de minister van VWS moeten 
worden vastgesteld? Waarom heeft de regering er niet voor gekozen dergelijke 
relevante zaken zorgvuldig in het wetsvoorstel vast te leggen?  
 
Zoals in het antwoord op de vorige vraag vermeld, heeft de Kamer via voor- en 
nahangprocedures grip op de regels met betrekking tot de inzet van testbewijzen. 
De wijziging van de Trm met algemene regels voor de inzet van testbewijzen, 
waaronder met betrekking tot de testuitslag, de verwerking van 
persoonsgegevens en het (schriftelijk) testbewijs is opgesteld en voor advies 
voorgelegd aan de AP, CBP-BES en het ATR. Na ommekomst en verwerking van de 
adviezen en als het wetsvoorstel door uw Kamer is aangenomen, zal de 
vastgestelde regeling aan de Kamers worden aangeboden. Uiteraard is de 
inwerkingtreding ook afhankelijk van de aanvaarding van het wetsvoorstel door de 
  Pagina 17 van 109 

 
gaat en dat de noodzaak tot testen minder groot wordt als de samenleving 
sowieso verder geopend kan worden. Voor het antwoord op deze vraag verwijst de 
regering tevens naar het antwoord op vraag 8. 
 
34. 
 
De leden van de PvdA-fractie vragen bij welk risiconiveau op verspreiding van het 
coronavirus de verplichting tot het tonen van een testbewijs om toegang tot een 
niet-essentiële sector of het onderwijs te krijgen wordt ingevoerd en bij welk 
 
risiconiveau weer beëindigd. Welke concrete criteria gelden er ten aanzien van de 
epidemiologische situatie? Hoe wordt de effectiviteit van de inzet van testbewijzen 
gemeten? De leden van de PvdA-fractie zouden meer duidelijkheid willen krijgen 
wanneer er concreet sprake is van omstandigheden ten aanzien van de epidemie 
die de invoering van testbewijzen nodig en niet meer nodig maken. 
 
De vraag of wordt overgegaan tot invoering van verplichte testbewijzen wordt, als 
het gaat om mbo en ho, niet alleen bepaald aan de hand van een risiconiveau 
maar tevens aan de hand van de vraag of sprake is van een onaanvaardbaar 
tekort aan fysiek onderwijs dat niet op een minder ingrijpende wijze kan worden 
weggenomen. Uitgaande van de maatregelen die vanaf 26 april 2021 van kracht 
zijn, zou zeker nog sprake zijn van een onaanvaardbaar tekort aan fysiek 
onderwijs. Meer fysiek onderwijs is nodig. Hier valt thans geen kwantitatieve grens 
te bepalen. Eerst wordt bezien wat onderwijsinstellingen nog kunnen doen naar de 
actueel geldende maatregelen. In het mbo en ho wordt in acht regionale pilots 
onderzocht op welke manier (snel)testen zouden kunnen bijdragen aan het op 
termijn mogelijk maken van meer fysiek onderwijs. De pilots zijn gefaseerd 
gestart, de eerste op 18 januari jl. In de pilots worden, zonder af te wijken van de 
geldende veiligheidsmaatregelen, diverse testprocedures en testtypen onderzocht, 
zodat kennis wordt opgedaan over de mogelijkheden en belemmeringen van 
testen in de aanloop naar het nieuwe college- en studiejaar in september. De 
resultaten van de verschillende pilots komen begin mei beschikbaar. Daarnaast 
stelt het kabinet vanaf begin mei in het mbo en ho zelftesten beschikbaar voor 
studenten en docenten. Daarmee kunnen zij zich twee keer per week preventief 
testen. De regering verwijst voor het antwoord op deze vraag tevens naar het 
antwoord op vraag 16.  
 
De leden van de GroenLinks-fractie hebben met grote belangstelling het 
wetsvoorstel Tijdelijke wet testbewijzen covid-19 bestudeerd. Genoemde leden 
zijn van mening dat de inzet van testbewijzen een verantwoord alternatief kan zijn 
voor vergaande vrijheidsbeperkende maatregelen of kan voorkomen dat 
vergaande vrijheidsbeperkende maatregelen noodzakelijk zijn om de 
coronapandemie te bestrijden. Deze leden hebben zich in hun eigen opvattingen 
laten inspireren door verscheidene wetenschappelijke publicaties die internationaal 
zijn verschenen rondom dit onderwerp. Het uitblijven van Nederlands beleid 
6
spoorde deze leden aan om zelf een initiatiefnota ‘Tijdelijke Testsamenleving’ 
rondom dit thema bij de Kamer in te dienen en aan de regering te overhandigen. 
De leden van de GroenLinks-fractie zijn wat dat betreft blij dat de regering de 
handschoen heeft opgepakt om van de juridische basis van testbewijzen werk te 
maken. Juist vanwege de geschetste betrokkenheid van de leden van de 
GroenLinks-fractie bij dit thema, baart het voorgestelde wetsvoorstel deze leden 
ernstig zorgen. Hoewel genoemde leden nut en noodzaak voor enerzijds meer 
zicht op de verspreiding van het virus en anderzijds alternatieven voor vergaande 
lockdown-maatregelen ondubbelzinnig onderschrijven, kent het huidige 
wetsvoorstel verscheidene problematische componenten. Deze leden vragen de 
regering dan ook – ondanks het korte tijdsbestek – hier uitgebreid op te 
reflecteren. 
 
 
 
                                               
6
 Kamerstuk 35 653, nr. 2 
  Pagina 19 van 109 

 
beklemtoonden zij het belang van dringende adviezen en een beroep op ieders 
eigen verantwoordelijkheid om maatregelen te nemen om verspreiding van het 
coronavirus tegen te gaan en pleitten zij voor een stevige parlementaire 
betrokkenheid en duidelijke regels als het gaat om inperking van grondrechten.  
Het voorliggende voorstel komt erop neer dat het tonen van een testbewijs 
tijdelijk als voorwaarde kan worden gesteld voor het deelnemen aan diverse ‘niet-
essentiële’ activiteiten of de toegang tot ‘niet-essentiële’ voorzieningen. Het 
testbewijs dient – samen met een identiteitsbewijs – te worden getoond aan de 
 
desbetreffende organisator of ondernemer die verplicht is erom te vragen en het 
te controleren. Personen die geen testbewijs kunnen of willen tonen, mogen niet 
deelnemen aan die activiteiten of wordt de toegang tot de desbetreffende 
voorzieningen ontzegd. Met het tijdelijk testbewijs kunnen volgens de regering 
delen van de samenleving sneller worden heropend. De leden van de SGP-fractie 
menen echter dat de regering met het voorstel voor een tijdelijk testbewijs een 
glibberig pad opgaat. Zij hebben veel vragen over het voorstel. 
 
 
37. 
 
Allereerst hebben de leden van de SGP-fractie vragen bij de vermeende 
‘tijdelijkheid’ van het voorstel. Zij hebben op basis van de memorie van toelichting 
of het wetsvoorstel zelf geen duidelijk beeld (tot) wanneer en onder welke 
omstandigheden de regering voornemens is om testbewijzen verplicht te stellen. 
Het ontbreekt aan een duidelijke horizonbepaling. De regering spreekt over een 
‘relatief korte periode waarin testbewijzen voorschreven worden’, maar wat is 
volgens de regering de definitie van een ‘relatief korte periode’? De leden van de 
SGP-fractie lezen namelijk óók dat de regering voornemens is om vanaf 1 juli 
2021 een eigen bijdrage te vragen voor deze tests. Dit suggereert een langere 
werkingsduur van deze wetsbepalingen. Is het de bedoeling dat de testbewijzen 
worden ingezet tot aan de zomer 2021, of ook daarna? Wanneer is de 
‘epidemiologische situatie’ dusdanig dat testbewijzen (of vaccinatiebewijzen) niet 
meer nodig worden geacht? De leden van de SGP-fractie verlangen hierover 
volstrekte duidelijkheid van de regering. 
 
Voor het antwoord op deze vraag verwijst de regering naar het antwoord op vraag 
7. 
 
38. 
 
Vervolgens hebben de leden van de SGP-fractie vragen bij de criteria waarop de 
regering zich baseert om testbewijzen al dan niet verplicht te stellen. In het 
wetsvoorstel zelf ontbreken objectieve criteria volledig. Wel lezen de leden van de 
SGP-fractie dat de ‘routekaart coronamaatregelen’ een belangrijk richtsnoer vormt 
voor de eventuele inzet van testbewijzen. Zij wijzen erop dat de regering in het 
afgelopen jaar verschillende instrumenten heeft ontwikkeld om richting te geven 
aan het opschalen of afschalen van maatregelen. Genoemde leden herinneren 
eraan dat de regering diverse keren besluiten nam in afwijking van de eerder 
vastgestelde instrumenten. Zij vragen zich – met onder andere het College voor 
de Rechten van de Mens – dan ook af hoe het instrument van de routekaart als 
een betrouwbaar richtsnoer genomen kan worden voor het al dan niet wettelijk 
verplichten van het testbewijs. De leden van de SGP-fractie wijzen erop dat de 
routekaart een beleidsmaatregel is en niet in wet- of regelgeving is vastgelegd. 
Biedt dit voldoende (juridische) basis voor het al dan niet wettelijk verplichten van 
testbewijzen? 
 
De voorwaarden voor het vaststellen van regels voor de inzet van testbewijzen 
zijn geborgd in artikel 58b, tweede lid, Wpg. Zo'n maatregel mag slechts getroffen 
worden indien dat gelet op de ernst van de bedreiging van de volksgezondheid 
noodzakelijk is en de uitoefening van grondrechten daarbij zo min mogelijk wordt 
beperkt. Bij de uitwerking in lagere regelgeving moet ook worden voldaan aan de 
in het wetsvoorstel opgenomen specifieke voorwaarden. Het voorgestelde artikel 
  Pagina 21 van 109 

 
Het eventueel verplichtstellen van testbewijzen in het onderwijs zal zorgen voor 
een tweedeling tussen jongeren, namelijk degenen die zich wel laten testen en 
degenen die zich (om voor hen moverende redenen) daarvan afzien. Dit kan ertoe 
leiden dat de geteste groep wel deelneemt aan het fysieke onderwijs en de niet-
geteste groep niet, dan wel beperkt, afhankelijk van datgene wat per 
onderwijsinstelling mogelijk is. Dit kan, als een dergelijke maatregel heel lang 
nodig blijft, leiden tot kansenongelijkheid. De SGP-fractie zou dit onaanvaardbaar 
vinden. 
 
 
2.  HOOFDLIJNEN VAN HET VOORSTEL 
 
De leden van de VVD-fractie lezen dat het wetsvoorstel zich richt op sport- en 
jeugdactiviteiten, culturele instellingen, evenementen, restaurant en overige 
horeca (een en ander met inbegrip van doorstroomlocaties) als niet-essentiële 
sectoren en activiteiten, en op het mbo en het ho als essentiële sectoren. 
 
41. 
 
In hoeverre is het straks mogelijk om via ministeriële regeling of AMvB daar nog 
sectoren of activiteiten aan toe te voegen, want er wordt gesproken van een 
limitatieve opsomming? Waarom is hiervoor gekozen? Waarom zijn bepaalde 
publieke voorzieningen, zoals openbaar vervoer of stadhuis, niet expliciet 
uitgesloten in de wet?  
 
De sectoren waar testbewijzen kunnen worden ingezet, zijn opgenomen in het 
wetsvoorstel. Het is niet mogelijk daar bij lagere regelgeving sectoren aan toe te 
voegen. Door het limitatieve karakter van de opsomming van sectoren, is het niet 
nodig andere sectoren expliciet uit te sluiten. 
42.  
Wat wordt precies verstaan onder de in het wetsvoorstel genoemde activiteiten en 
sectoren? Worden die in lagere regelgeving nog nader gepreciseerd? Wat valt 
bijvoorbeeld allemaal onder evenementen? Gaat het dan alleen om activiteiten 
met een evenementenvergunning? De leden van de VVD-fractie kunnen zich 
voorstellen dat er grensgevallen ontstaan door het benoemen van sectoren zoals 
de culturele instellingen en evenementen. Wat valt hier allemaal onder? In 
hoeverre vallen bioscopen bijvoorbeeld ook onder de categorie ‘culturele 
instellingen’?  
 
Door het hanteren van de terminologie zoals deze in de routekaart en de Tijdelijke 
wet maatregelen COVID-19 (Twm) wordt gebruikt, wil het kabinet verwarring over 
de afbakening van sectoren voorkomen. Uiteraard zullen daarbij altijd 
grensgevallen bestaan. In de Tijdelijke regeling maatregelen COVID-19 (Trm) 
waar de daadwerkelijke inzet van het testbewijs wordt geregeld, zal eventuele 
specificering van sectoren plaatsvinden. Onder culturele instellingen en 
evenementen worden volgens de routekaart verstaan: (1) een- of meerdaagse 
evenementen en (2) de gebruikelijke openstelling van instellingen zoals bioscopen, 
theaters, concertzalen, podia, bowlinghallen, casino’s, arcadehallen en 
speelhallen. 
43. 
 
De Gezondheidsraad heeft een advies uitgebracht over de inzet van testbewijzen 
in een specifieke voorziening. Eén van de voorwaarden is dat testbewijzen de 
minst ingrijpende maatregelen moeten zijn om de doelstelling te bereiken. Het 
advies is overgenomen, dus geldt dan dat indien er minder ingrijpende 
maatregelen mogelijk zijn, dat testbewijzen dan niet ingezet gaan worden? Waar 
kan in dat geval aan worden gedacht? Hoe vindt die afweging plaats?  
 
Testbewijzen zullen worden ingezet om eerder of met minder maatregelen 
activiteiten mogelijk te maken. Het eerder openen van sectoren met inzet van een 
  Pagina 23 van 109 

 
met de begripsomschrijvingen van testbewijs en testuitslag in artikel 58a? 
 
Voor het antwoord op deze vraag verwijst de regering naar het antwoord op de 
vragen 2 en 3. 
 
47. 
Een vaccinatiebewijs wordt afhankelijk gesteld van wetenschappelijk onderzoek 
naar de besmettelijkheid van gevaccineerde personen. Wanneer is dat gereed? 
 
Hoe en door wie wordt dat onderzoek op dit moment gedaan? Welke onderzoeken 
zijn er op dit moment in het buitenland al (gedaan) en wat zijn daarvan de 
uitkomsten? Waarom toont het feit dat de besmettingen onder gevaccineerden 
sterk afnemen niet voldoende bewijs? Ook bij testen is er nog het risico op een 
foutieve uitslag, en dat wordt nu al wel toegestaan. Waarom wordt een 
vaccinatiebewijs dan nog niet toegestaan?  
 
De resultaten van onderzoeken naar virustransmissie na vaccinatie zijn voorlopig 
slechts gedeeltelijk beschikbaar en vaak nog niet collegiaal getoetst door een 
onafhankelijke partij (peer-review). Gezien het feit dat asymptomatische patiënten 
een mogelijke bron van overdracht van SARS-CoV-2 zijn, is voorzichtigheid 
gewenst met betrekking tot de aanname dat vaccinatie de overdracht van het 
virus tegengaat. De reeds beschikbare studies laten wel zien dat vaccinatie 
transmissie zou kunnen verminderen. Aanvullend onderzoek is echter gewenst. 
Gebaseerd op de voorlopige resultaten is de verwachting dat vaccinatie het aantal 
dagen dat iemand besmettelijk is sterk inkort. Bovendien wordt verwacht dat door 
de vermindering van klachten bij mensen, zoals hoesten en niezen, de transmissie 
wordt beperkt. Aannemelijk is dat vaccinatie leidt tot een reductie van transmissie, 
maar niet tot steriele immuniteit. Transmissie hangt ook samen met het vaccin, 
leeftijd, virusvariant, lokale omstandigheden, vaccinatiegraad en bijvoorbeeld het 
seizoen. De onderzoeken zijn ook nog onvoldoende vergelijkbaar met de 
Nederlandse situatie. Dit onder meer omdat in ons land verschillende vaccins 
worden ingezet met verschillende effectiviteit. De regering heeft het RIVM 
gevraagd de meest recente (onderzoeks)ontwikkelingen te monitoren. Daarnaast 
heeft de regering op 2 maart jl. de Gezondheidsraad gevraagd te adviseren over 
het effect van vaccinatie op de transmissie van SARS-CoV-2 in Nederland en ook 
hoe dit moet worden beoordeeld in de internationale context waarin verspreiding 
kan blijven plaatsvinden. De regering vindt het belangrijk om dit advies bij de 
uiteindelijke besluitvorming te betrekken. Dit advies wordt medio mei verwacht. 
Zoals in de Kamerbrief van 8 maart jl. is beschreven, is het effect op transmissie 
één van de voorwaarden voor de inzet van een vaccinatiebewijs in Nederland, een 
tweede voorwaarde is dat de omvang van de groep mensen die is gevaccineerd 
aanzienlijk is. Aan beide voorwaarden dient te zijn voldaan voordat een 
vaccinatiebewijs in Nederland wordt ingezet. 
 
48. 
 
Waarom is gekozen voor een ministeriële regeling met voorhangprocedure? 
Waarom is het niet direct in dit wetsvoorstel geregeld (eventueel met latere 
inwerkingtreding) c.q wordt het niet wettelijk geregeld? In hoeverre worden naast 
de Staten-Generaal daar dan ook maatschappelijke actoren bij betrokken? 
 
Voor het antwoord op deze vraag verwijst de regering naar het antwoord op vraag 
1.  
49. 
 
De leden van de VVD-fractie vragen voorts in hoeverre alles waar Nederland nu 
aan werkt, zoals het testbewijs, is afgestemd op de activiteiten van de Europese 
Commissie met het Digitale groen certicifaat, waarmee er gewerkt wordt aan 
harmonisatie in de EU en wederzijdse erkenning? Of moet Nederland straks nog 
weer allerlei aanpassingen gaan doen? Welke risico’s zijn er op afwijkingen? 
  Pagina 25 van 109 

 
 
51. 
 
Ziet de regering dat dit ook tot tweedeling in de samenleving leidt op basis van 
het inkomen van mensen? Heeft de regering hier onderzoek naar verricht? Wat is 
de onderbouwing om een eigen bijdrage te vragen van specifiek €7,50 per 
testbewijs per persoon? Hoe wordt de eigen bijdrage in dit wetsvoorstel juridisch 
(technisch) vormgegeven? Wordt dit per ministeriële regeling later nog 
 
toegevoegd? Hoe groot zijn de kosten om de eigen bijdrage te doen laten 
vervallen en deze rekening te dekken uit de algemene publieke middelen?  
 
De eigen bijdrage wordt door de testaanbieders onder Stichting Open Nederland 
(SON) direct bij de burger in rekening gebracht vanaf 1 juli. Hierover maakt het 
ministerie van VWS afspraken met SON bij de opdrachtverstrekking voor de fase 
vanaf 1 juli. Het kabinet bepaalt daarmee de hoogte van het bedrag, 
testaanbieders mogen niet meer in rekening brengen. Voor het antwoord op de 
overige vragen verwijst de regering tevens naar het antwoord op vraag 8. 
 
52.  
 
Hoe kijkt de regering naar perverse prikkels die door deze eigen bijdrage in de 
hand kan worden gewerkt doordat het bijvoorbeeld mensen stimuleert om een 
kosteloos testbewijs te verkrijgen binnen ‘spoor 1’ bij de GGD’en?  
 
Het kabinet vindt het van belang dat de bijdrage, ook al is deze bescheiden van 
omvang, er niet toe leidt dat de testcapaciteit van de GGD'en wordt belast met 
testen ten behoeve van testbewijzen. De testcapaciteit van de GGD'en is immers 
bestemd voor mensen met klachten en andere groepen met een hoog risico op 
infectie en dient om de verspreiding van het coronavirus tegen te gaan. Bij de 
voorbereidingen van de invoering van het profijtbeginsel zal er besloten worden 
over het al dan niet kunnen gebruiken van testuitslagen van GGD'en voor het 
verkrijgen van testbewijzen. 
 
53.  
 
Kan de regering uitgebreid reflecteren op de stelling dat zij van mening is dat dit 
wetsvoorstel ‘iedereen gelijke (financiële) toegang’ biedt? Kan de regering 
bovenstaande vragen per vraag beantwoorden in plaats van de beantwoording te 
clusteren? 
 
Voor het verkrijgen van toegang tot activiteiten of voorzieningen waarvoor een 
testbewijs is voorgeschreven, moet men zich kunnen laten testen. Daarom wordt 
een omvangrijke testcapaciteit gerealiseerd. De testfaciliteiten worden zodanig 
verspreid over het land dat ze goed bereikbaar zijn en iedereen zich kan laten 
testen om een testbewijs te verkrijgen. Wat de financiële toegang betreft, worden 
de kosten tot en met juni 2021 door het Rijk gedragen. Daarna zal een beperkte 
bijdrage gevraagd worden van € 7,50 per test. Dit bedrag is relatief laag in 
vergelijking met de doorgaans gebruikelijke toegangsprijzen voor de evenementen 
waar het testbewijs naar verwachting met name een rol zal spelen. Studenten 
zullen geen bijdrage hoeven te leveren voor een testbewijs, indien dit ingezet zal 
gaan worden in het onderwijs. 
54. 
 
De leden van de GroenLinks-fractie achten een tweede component aan onderhavig 
wetsvoorstel problematisch. Dit raakt eveneens het mensbeeld van waaruit het 
wetsvoorstel is geschreven: het vooralsnog uitzonderen van snelle zelftesten om 
een testbewijs te vergaren. Genoemde leden hebben serieuze vraagtekens over de 
houdbaarheid van dit regeringsstandpunt en vragen de regering of dit, gezien de 
meest recente ontwikkelingen in binnen- en vooral ook buitenland, een in beton 
gegoten zienswijze en toepassing betreft.  
  Pagina 27 van 109 

 
infrastructuur, opleidingen en trainingen, een callcenter en geld voor onderzoek en 
begeleiding in de test fase. De opdracht aan de Stichting is in fasen opgedeeld. 
Het kabinet besluit per fase of gestart wordt met een volgende fase; inclusief de 
financiering van een volgende fase. Deze besluitvorming en of de geraamde 
bedragen nodig zullen zijn, hangt af van de periode waarin toegangstesten nodig 
zullen blijken te zijn, in relatie tot het epidemiologisch beeld, de hoeveelheid 
benodigde testen en de prijsstelling. Door dit totale bedrag te reserveren is het 
kabinet voorbereid op een ruime hoeveelheid toegangstesten, waarbij het de inzet 
 
is om de kosten zo laag mogelijk te houden, maar wel met een goede 
prijs/kwaliteitverhouding. In onderstaande tabel staan de bedragen die per fase 
zijn begroot voor de realisatie van de totale testcapaciteit voor toegangstesten 
totaal. Het streefdoel is om van 25.000 testen per dag naar 400.000 testen per 
dag op te bouwen. Fase 3 is in de tabel verreweg het grootste bedrag, maar 
betreft feitelijk meerdere sub-fasen. Nogmaals, per (sub)fase wordt een specifieke 
begroting opgesteld en vindt aparte besluitvorming plaats door het kabinet.  
 
 Begroting (euro) 
Fase 0 maart 5,1 mln 
Fase 1 april 83 mln 
Fase 2 mei 177 mln 
Fase 3 juni t/m eind augustus (fase 3 a, 865 mln 
b, c, d) 
Totaal 1,1 mld 
 
De prijzen van de antigeentesten die Dienst Testen heeft ingekocht voor 
professionele afname, met een sensitiviteit tussen 80% en 95% specificiteit 
verschillen per prijs. De gemiddelde prijs van een antigeentest is circa €5,- 
exclusief BTW. De betrouwbaarheid van sneltesten wordt in belangrijke mate 
bepaald door de kwaliteit van de afname. Bij zelftesten is het niet mogelijk om te 
controleren of de afname door de betreffende persoon is uitgevoerd en of de 
afname correct is uitgevoerd. De sensitiviteit van een antigeentest met 
professionele afname is daarom hoger dan de antigeentest met zelfafname. 
Daarom kunnen zelftesten, zonder de inzet van een controlesysteem, niet worden 
ingezet voor toegangstesten.  
 
57. 
 
Hoeveel antigeensneltesten zijn reeds ontheven om als zelftest te kunnen 
gebruiken?  
 
Op dit moment hebben zes leveranciers een ontheffing gekregen om een 
antigeen-sneltest als zelftest op de Nederlandse markt te mogen brengen. 
58.  
 
Zijn externe adviseurs betrokken geweest bij de inrichting van het systeem van 
testbewijzen en de totstandkoming van dit wetsvoorstel? Zo ja, welke organisaties 
en bedrijven hebben meegedacht aan het wetsontwerp?  
 
De regering wordt continu geadviseerd door het RIVM en het OMT over de 
relevante wetenschappelijke ontwikkelingen. Dit testbewijs is niet gebaseerd op 
een enkele publicatie, maar gebaseerd op het algehele beeld van het virusverloop 
en de gevoeligheid van verschillende typen testen in gedurende het virusverloop.  
 
 
  Pagina 29 van 109 

 
lezing? Zo nee, hoe zit het volgens de regering dan wel? Zo ja, waarom is gekozen 
voor deze constructie? Zou het immers niet tot de mogelijkheden kunnen behoren 
dat in een toekomstige situatie het preventief kunnen gebruiken van deze wet 
wenselijk zou kunnen zijn, zonder daarbij alle bevoegdheden en maatregelen van 
de Wet tijdelijke maatregelen covid-19 in werking te laten treden. Deze leden 
ontvangen daarom graag een uitgebreide reactie op de vraag waarom ervoor 
gekozen is dit wetsvoorstel onder te brengen bij de Wet tijdelijke maatregelen 
covid-19? Kan de regering tot slot op dit punt aangeven wanneer zij de Kamer 
 
informeert over het al dan niet doen van een voorstel tot verlenging van de 
Tijdelijke wet maatregelen covid-19 na 1 juni 2021? Klopt deze lezing? Zo nee, 
hoe zit het volgens de regering dan wel? En zo ja, waarom is gekozen voor deze 
constructie? Zou het immers niet tot de mogelijkheden kunnen behoren, zo 
vragen de leden van de fractie van GroenLinks, dat terwijl het in een toekomstige 
situatie wenselijk is om het preventief kunnen toepassen van onderhavig 
wetsvoorstel zonder daarbij alle bevoegdheden en maatregelen van de Wet 
tijdelijke maatregelen covid-19 in werking te doen laten treden. Graag daarom 
een uitgebreide reactie op de vraag waarom ervoor gekozen is deze wet onder te 
brengen bij de Wet tijdelijke maatregelen covid-19? Kan de regering tot slot op dit 
punt aangeven wanneer zij de Kamer zal informeren over het al dan niet doen van 
een voorstel tot verlenging van de Tijdelijke wet maatregelen covid-19 na 1 juni 
2021? 
 
Ja, deze lezing is correct. De regels over de inzet van testbewijzen zijn inderdaad 
ondergebracht in het tijdelijke hoofdstuk Va Wpg en lopen op deze manier mee in 
de 3-maandelijkse verlengingscyclus van de Wet tijdelijke maatregelen covid-19. 
Daarvoor is gekozen omdat de inzet van testbewijzen deel uitmaakt van de 
maatregelen ter bestrijding van de epidemie van covid-19. Testbewijzen worden 
immers ingezet om bij het tegengaan van de verspreiding van het coronavirus 
onderdelen van de samenleving te heropenen of geopend te houden. Daarmee is 
ook het antwoord gegeven op de volgende vraag van de leden van de GL-fractie of 
het niet wenselijk zou kunnen zijn dat testbewijzen ingezet kunnen worden zonder 
dat er andere covidmaatregelen gelden (en daarmee achterliggend de vraag of het 
wetsvoorstel testbewijzen wel gekoppeld moet worden aan hoofdstuk Va Wpg). De 
regering acht dat niet goed voorstelbaar. Als de epidemiologische situatie zodanig 
is dat de overige maatregelen losgelaten kunnen worden, dan zal er vanuit 
juridisch oogpunt, namelijk de rechtvaardiging van grondrechtenbeperking, geen 
ruimte zijn om nog wel testbewijzen te verlangen. De regering verwijst hierbij ook 
naar het beoordelingskader van de Gezondheidsraad. Dus dit betekent dat de 
regering meent dat het onderdeel testbewijzen in hoofdstuk Va Wpg moet worden 
ondergebracht. Voor het antwoord op deze vraag verwijst de regering naar het 
antwoord op vraag 247. Met toegangstesten wordt activiteiten eerder en met 
meer mensen mogelijk. Toegangstesten worden niet langer dan nodig toegepast.  
 
2.1 Afwegings- en toetsingskader 
 
63. 
 
De leden van de D66-fractie hebben enkele vragen over de inkleuring en weging 
door de regering van het afwegings- en toetsingskader van de Gezondheidsraad, 
getiteld "Testbewijzen voor SARS-CoV-2: ethische en juridische voorwaarden". Zo 
begrijpen de leden van de D66-fractie dat een van de voorwaarden volgens de 
Gezondheidsraad is dat testbewijzen noodzakelijk en effectief moeten zijn om de 
samenleving te heropenen en tegelijkertijd virusverspreiding terug te dringen. Hoe 
weegt de regering dit noodzakelijkheidscriterium?  
 
De regering weegt dit criterium op dezelfde wijze als de Gezondheidsraad. 
Testbewijzen moeten noodzakelijk zijn om het doel dat ermee beoogd wordt te 
bereiken. Het doel van de inzet van testbewijzen is (eerder) de toegang tot 
activiteiten en voorzieningen te bieden onder gelijktijdige bestrijding van de 
verspreiding van het coronavirus. In een setting waarin het risico op verspreiding 
  Pagina 31 van 109 

 
in een dergelijk geval dat het profijt weldegelijk voor een deel bij de burger ligt. Er 
zijn immers ook andere activiteiten waar een burger aan kan deelnemen waar 
geen testbewijs voor nodig is. Het vragen van een financiële bijdrage van burgers 
is geen doel op zich. Een (beperkte) eigen bijdrage draagt ook bij aan doelmatige 
inzet van testcapaciteit. De eigen bijdrage vormt een additionele prikkel om de 
gegunde 40 uur goed te benutten. Dit verhoogt de maatschappelijke en 
economische waarde van de inzet van een testbewijs, doordat een burger zal 
overwegen meerdere activiteiten te bezoeken. Daarmee is niet alleen de burger 
gediend. De afname van sectoren zal door deze doelmatigere inzet van een  
testbewijs namelijk toenemen en daarmee ook (indirect) de aanspraak op de 
bestaande steunpakketten. Het vragen van een bijdrage van 7,50 euro voor 2 
maanden uitgaande van 400.000 testen per dag bespaart 180 miljoen euro aan 
directe kosten, maar zoals hiervoor geschetst is dat niet het volledige beeld. Het 
kabinet gaat er dus niet vanuit dat het vragen van een bijdrage omzet doet 
mislopen, omdat de hoeveelheid bezoekers met toegangstesten ook een beperking 
kent door beschikbare testcapaciteit van 400.000 testen per dag op de totale 
bevolking. 
67. 
 
De leden van de CDA-fractie lezen dat in dit wetsvoorstel rekening is gehouden 
met de voorwaarden die de Gezondheidsraad heeft gesteld aan het gebruik van 
verplichte testbewijzen. Genoemde leden vragen of het wetsvoorstel ook aan de 
leden van de Gezondheidsraad is voorgelegd met de vraag of die ook van mening 
zijn dat met dit wetsvoorstel aan deze voorwaarden is voldaan.  
 
Het wetsvoorstel is niet aan de leden van de Gezondheidsraad voorgelegd. Het 
advies van de Gezondheidsraad is immers overgenomen. Het door de 
Gezondheidsraad voorgestelde afwegingskader is toegepast bij de selectie van 
sectoren die in het wetsvoorstel zijn opgenomen als sectoren waar testbewijzen 
kunnen worden ingezet. Dit zijn alleen niet-essentiële sectoren, eventueel met 
uitzondering van (delen van) het middelbaar beroepsonderwijs en het hoger 
onderwijs. Bovendien zijn de voorwaarden die de Gezondheidsraad in het 
voorgestelde afwegingskader noemt, waar nodig verankerd in het wetsvoorstel 
door middel van geclausuleerde delegatiegrondslagen. Het zijn daarmee eisen 
waaraan voldaan moet worden om binnen de aangewezen sectoren daadwerkelijk 
testbewijzen voor te schrijven. Overigens is het ook staand gebruik om in een 
memorie van toelichting op een wetsvoorstel verantwoording af te leggen over wat 
er met een advies – in dit geval het advies van de Gezondheidsraad – is gedaan, 
en niet ook nog het wetsvoorstel weer voor te leggen aan het adviesorgaan. 
 
68. 
 
De leden van de SP-fractie stellen vast dat het College voor de Rechten van de 
Mens erop wijst dat wanneer een testbewijs door de overheid als (absolute) 
voorwaarde wordt gesteld voor de toegang tot voorzieningen, dit feitelijk leidt tot 
een (indirecte) plicht tot testen voor mensen die deze sociale gelegenheden willen 
bezoeken. Is de regering het eens met deze vaststelling? Welke alternatieven 
heeft de regering overwogen om een plicht tot commercieel testen te kunnen 
voorkomen? Zijn er minder verstrekkende alternatieven denkbaar? 
De inzet van testbewijzen impliceert een indirecte testplicht voor diegenen die 
wensen deel te nemen aan activiteiten of gebruik te maken van voorzieningen 
waar een testbewijs is voorgeschreven. Het verplichten van een testbewijs raakt 
daarmee aan grondrechten, waaronder het recht op lichamelijke integriteit en het 
recht op privacy. Voor een beperking van deze rechten is een wettelijke basis 
vereist, waar dit wetsvoorstel in voorziet. Het alternatief is dat een onderneming 
of instelling geen gebruik maakt van toegangstesten en de stappen voor 
heropening volgt zoals die staan beschreven op de routekaart of openingsplan. De 
inzet van toegangstesten is hierop een aanvulling, maar verplicht een 
onderneming of instelling of bezoekers niet om deel te nemen. Op termijn is ook 
het alternatief beschikbaar van een vaccinatiebewijs of het bewijs van een 
doorgemaakte infectie. Mensen die kunnen aantonen gevaccineerd te zijn of een 
infectie van het Covid-virus al hebben doorgemaakt, hoeven zich dan niet meer te 
laten testen. Deze alternatieven worden pas mogelijk als wetenschappelijk 
  Pagina 33 van 109 

 
bepalen van de volgordelijkheid hierbij spelen een rol de aansluiting bij de stappen 
van de routekaart, de epidemiologische gevolgen en het maatschappelijk belang, 
waaronder begrepen de economische impact. Bij het bepalen van de uiteindelijke 
inzet van testbewijzen in een bepaalde (deel)sector zijn daarnaast relevant de 
praktische uitvoerbaarheid, met name wat betreft de mogelijkheden voor een 
effectieve controle op geldige testbewijzen, en in verband daarmee een analyse 
van de kosten en baten voor de samenleving als geheel en de betrokken 
organisaties in het bijzonder. 
 
 
72.  
 
De leden van de ChristenUnie-fractie zijn er verheugd over dat de regering in het 
wetsvoorstel het afwegingskader van de Gezondheidsraad toepast. Dit betekent 
dat het gebruik van testbewijzen alleen voor niet-essentiële sectoren wettelijk 
wordt vastgelegd. Genoemde leden vragen hoe de regering de mogelijke indirecte 
en onbedoelde gevolgen ervan beoordeelt, dus de mogelijkheid dat hierdoor meer 
mogelijk wordt in niet-essentiële sectoren dan dat er mogelijk wordt in essentiële 
sectoren en/of activiteiten. 
Bij het treffen van maatregelen ter bestrijding van de epidemie van covid-19 
worden essentiële activiteiten en voorzieningen al zoveel mogelijk toegankelijk 
gehouden. Hiervoor kunnen de basismaatregelen en andere maatregelen ter 
bestrijding van de epidemie van covid-19 vaak al effectief worden aangewend. 
Desalniettemin kan het effect optreden dat in niet-essentiële voorzieningen door 
de inzet van testbewijzen meer mogelijk is. Hier heeft de regering de afweging 
gemaakt dat de inbreuk op de mensenrechten bij de inzet van testbewijzen in 
essentiële sectoren zwaarder weegt en brede toegankelijkheid in deze sectoren 
voorop staat. Slechts voor het onderwijs wordt een uitzondering gemaakt en 
daarbij gelden extra waarborgen om de toegang tot het onderwijs te garanderen. 
Onderwijsinstellingen zullen maatregelen moeten hebben getroffen waarmee zij de 
toegankelijkheid van het onderwijs zoveel mogelijk waarborgen voor studenten die 
geen testbewijs kunnen tonen. Daarnaast dienen onderwijsinstellingen zorg te 
dragen voor een toegankelijke testvoorziening waar studenten zich kunnen laten 
testen op infectie met het coronavirus. 
73.  
 
Genoemde leden vragen de regering wat haar inschatting is van de concrete 
uitwerking van het afwegingskader. Is de regering het met deze leden eens dat er 
nog weinig situaties denkbaar zijn waarin testbewijzen gerechtvaardigd zijn als 
een groot deel van de bevolking al is ingeënt en de druk op de zorg is afgenomen? 
 
Voor het antwoord op deze vraag verwijst de regering naar het antwoord op vraag 
7. 
 
74.  
 
De leden van de SGP-fractie constateren dat de overheid het afgelopen jaar 
vergaand heeft ingegrepen in het maatschappelijke leven in het belang van de 
volksgezondheid. Deelt de regering de mening dat het bij de huidige fase van de 
crisis eerder gepast zou zijn dat de overheid zich terugtrekt, méér gebruikt maakt 
van dringende adviezen en een beroep doet op eenieders gezonde verstand aan 
maatschappelijke verantwoordelijkheid, in plaats van dat zij met dit voorstel 
opnieuw vergaand intervenieert in privaatrechtelijke verhoudingen? 
De regering kiest bij de huidige fase van de crisis voor een combinatie van de 
oplopende vaccinatiegraad, de inzet van testbewijzen en maatregelen, waaronder 
de basismaatregelen. Deze instrumenten gezamenlijk zorgen ervoor dat we de 
samenleving stap voor stap op verantwoorde wijze kunnen heropenen.  
75. 
 
Het lid van de 50PLUS-fractie vraagt hoe de regering kan waarborgen dat de 
punten e en f gegarandeerd zijn. Hoe verhouden deze voorwaarden zich tot het 
feit dat iemand 7,50 euro moet betalen om aan een activiteit deel te kunnen 
nemen?  
  Pagina 35 van 109 

 
2.2 Niet-essentiële sectoren 
 
78. 
 
De leden van de VVD-fractie lezen dat de regering een opsomming geeft van 
onderwerpen waar een testbewijs ingezet kan worden, zoals bijvoorbeeld bij 
sport- en jeugdactiviteiten en evenementen. Klopt het dat hier ook het bezoeken 
van voetbalstadions voor wedstrijden in de eredivisies van zowel vrouwen als 
mannen als ook de eerste divisie en wedstrijden van de vertegenwoordigde 
 
elftallen van de KNVB onder vallen? Geldt dit voor elke sportactiviteit en voor elke 
sportwedstrijd? Tevens zijn er nu reeds sport- en jeugdactiviteiten mogelijk waar 
geen testbewijs voor nodig is. Kunnen de leden van de VVD-fractie ervan uit gaan 
dat voor deze testloze activiteiten geen testbewijzen geïntroduceerd worden? 
Voor de definities van de sectoren is aangesloten bij de definities van de 
routekaart. Met het begrip ‘evenementen’ op de routekaart wordt ook gedoeld op 
wedstrijden in de Eredivisie mannen, Eredivisie vrouwen, Eerste Divisie en 
topsportcompetities. Het wetsvoorstel expliciteert de grondslag om bij ministeriële 
regeling testbewijzen te kunnen inzetten voor toegang tot sport- en 
jeugdactiviteiten. Met het wetsvoorstel zelf wordt het toegangstesten als zodanig 
dus nog niet mogelijk maakt. De daadwerkelijke inzet van het testbewijs wordt 
geregeld via een aanpassing van de Tijdelijke regeling maatregelen (Trm). In die 
regeling zal telkens worden opgenomen voor welke activiteiten het testbewijs kan 
worden ingezet en welke aanvullende maatregelen daarbij gelden. Daarbij wil de 
regering benadrukken dat het testbewijs alleen zal worden ingezet als 
versoepelende maatregel om meer mogelijk te maken dan zonder de inzet van het 
testbewijs het geval is.  
79. 
 
De leden van de VVD-fractie begrijpen dat werknemers in de betrokken sectoren 
na een nadrukkelijke afweging niet een verplichting tot een testbewijs krijgen. Het 
wordt wel dringend geadviseerd zich te laten testen. Hoe kunnen ondernemers 
met minder ingrijpende maatregelen toch zorgen dat er geen of weinig 
besmettingsgevaar is voor de bezoekers door werknemers? Wat is er tot nu toe 
geleerd van de fieldlabs hierover en over het besmettingsgevaar door 
werknemers? Hoe kan gesproken worden van een zorgplicht van de werkgevers 
voor de veiligheid van de medewerkers c.q. hoe kunnen zij daaraan invulling 
geven?  
De regering ziet in de Fieldlab-experimenten een hoge testbereidheid onder de 
werknemers, en gaat er dan ook van uit dat dit na de invoering van het testbewijs 
niet anders zal zijn. Er is bij de 10 Fieldlab praktijktesten die tot nog toe hebben 
plaatsgevonden één besmetting bij een medewerker gevonden. Die besmetting 
had buiten het evenement plaatsgevonden en heeft op het evenement zelf niet tot 
extra besmettingen geleid. Daarnaast blijft de werkgever ook met testbewijzen 
verplicht om te zorgen voor een veilige werkomgeving voor iedere individuele 
werknemer. Om veiligheid op de werkvloer in dit geval te borgen kan gedacht 
worden aan maatregelen als handen wassen, geen handen schudden, het in acht 
nemen van de veilige afstandsnorm, het plaatsen van schermen, het aangeven 
van looproutes, het beperken van het aantal mensen op de arbeidsplaats, het 
ventileren van ruimten, het ontsmetten van de arbeidsplaats, het ontsmetten van 
gereedschappen, het dragen van gelaatsbescherming of het dragen van 
mondkapjes. Werkgevers zullen in overleg met de werknemers moeten bepalen 
hoe hun Risico Inventarisatie & Evaluatie (RI&E) op deze situatie moet worden 
aangepast. Bovendien kan een werkgever stimuleren dat werknemers zich laten 
testen, zolang het testen maar vrijwillig blijft. Daarbij valt te denken aan het 
aanbieden van preventieve testen op de werkvloer, zodat de werknemer geen 
extra reistijd heeft. Deze testen kunnen als een van de maatregelen bijdragen aan 
de veiligheid op de werkvloer. In de publieksvoorlichting zal aandacht besteed 
worden aan het bestaan van de verschillende regimes voor deelnemers aan 
activiteiten of bezoekers van voorzieningen enerzijds en medewerkers anderzijds. 
Het moet ook voor deelnemers en bezoekers niet alleen duidelijk zijn welke risico's 
op verspreiding van het coronavirus aan hun deelname of bezoek zijn verbonden. 
Het is ook van belang dat zij geattendeerd worden op de noodzaak om de 
maatregelen ter beheersing van die risico's in acht te nemen. Op die manier kan 
  Pagina 37 van 109 

 
gevaccineerd te zijn of een infectie van het Covid-virus al hebben doorgemaakt, 
hoeven zich dan niet meer te laten testen. Deze alternatieven worden pas 
mogelijk als wetenschappelijk voldoende is vast komen te staan dat mensen die 
zijn gevaccineerd of een infectie hebben doorgemaakt, anderen niet meer 
besmetten. 
 
84. 
 
De leden van de D66-fractie verkrijgen graag meer inzicht in de keuze voor de 
 
afbakening van sectoren in het wetsvoorstel. Zij begrijpen dat de afbakening van 
de sectoren waarop dit wetsvoorstel van toepassing is, grotendeels volgt uit het 
onderscheid tussen sectoren die wel essentieel zijn en sectoren die ‘naar 
maatschappelijke opvattingen’ voor de deelnemers of gebruikers niet van primair 
belang zijn en niet voor eenieder toegankelijk behoren te zijn. Het gaat dan om de 
sectoren cultuur, evenementen, georganiseerde jeugdactiviteiten, horeca en sport. 
Deze leden ontvangen graag een nadere toelichting over de wijze waarop is 
vastgesteld dat deze sectoren niet van primair belang zijn, en of met deze harde 
afbakening ook bepaalde niet-essentiële sectoren ontbreken in het voorstel. 
Bij de afbakening van het wetsvoorstel is het advies van de Gezondheidsraad van 
14 januari 2021 gevolgd waarin de Gezondheidsraad adviseert een onderscheid te 
maken tussen essentiële en niet-essentiële voorzieningen, waarbij het bij die 
laatste met name gaat om sociale voorzieningen. Onder de reikwijdte van dit 
wetsvoorstel zijn daarom in de eerste plaats activiteiten en voorzieningen 
gebracht die geacht worden niet essentieel te zijn voor de deelnemers en 
bezoekers en die als gevolg van de maatregelen ter bestrijding van de epidemie 
van covid-19 aan strenge beperkingen onderhevig zijn of zelfs gesloten zijn. Het 
betreft sectoren die van belang zijn vanuit economisch oogpunt en die, hoe langer 
deze epidemie duurt, bijdragen aan het welzijn en daarmee aan de 
volksgezondheid. De toegevoegde waarde van het testbewijs is daarmee ook 
hoog. Daarnaast is ook gekeken naar zaken als laagfrequente passage bij de 
ingang, reguliere kaartverkoop en afgesloten ruimtes. In het wetsvoorstel is 
ervoor gekozen om bij de afbakening van sectoren aan te sluiten bij de 
terminologie zoals deze in de door het kabinet gepubliceerde routekaart, het 
openingsplan en de Tijdelijke wet maatregelen COVID-19 (Twm) zijn gedefinieerd. 
In de Tijdelijke regeling maatregelen COVID-19 (Trm), waarbij de daadwerkelijke 
inzet van het testbewijs zal worden geregeld, kan nadere specificatie plaatsvinden 
welke specifieke sectoren onder welke voorwaarden met een testbewijs eerder 
open kunnen of voorwaarden van de openstelling kunnen verruimen. De regering 
benadrukt dat sectoren die in het wetsvoorstel als ‘niet-essentieel’ zijn 
gedefinieerd, wel degelijk van groot maatschappelijk belang zijn. Dat is ook 
waarom het kabinet deze sectoren door middel van de inzet van testbewijzen 
extra ruimte wil geven. Met de afbakening zoals deze nu in het wetsvoorstel is 
voorgesteld, zijn een aantal niet-essentiële voorzieningen uitgesloten van de 
juridische verplichting om een testbewijs in te zetten voor eerdere openstelling of 
versoepeling van maatregelen. Het gaat bijvoorbeeld om de niet-essentiële 
detailhandel, maar ook de sauna- en wellnessbranche is uitgesloten. Voor 
ondernemers van sectoren waar het testbewijs wel juridisch verplicht wordt 
gesteld, staat het hen altijd vrij om al dan niet deel te nemen. Als zij besluiten dit 
niet te doen, blijven de dan geldende maatregelen van kracht, kunnen de 
bestaande protocollen die eerder zijn opgesteld opnieuw worden toegepast, en is 
geen eerdere openstelling of verruiming van de voorwaarden bij openstelling 
mogelijk. 
85. 
 
De leden van de D66-fractie constateren dat de regering voor twee regimes kiest: 
een regime voor deelnemers en bezoekers die wel verplicht zijn om een testbewijs 
te tonen, en een regime voor medewerkers waarvoor die verplichting niet geldt. 
Welke afspraken is de regering van plan te maken met werkgevers teneinde de 
veiligheid van bezoekers, deelnemers en medewerkers te waarborgen en de 
effectiviteit van testbewijzen niet te veel te reduceren? Hoe wil de regering 
stimuleren dat werknemers zich op (geheel) vrijwillige basis laten testen?  
  Pagina 39 van 109 

 
De leden van de CDA-fractie vragen of het regime voor medewerkers die niet 
verplicht zijn om een testbewijs te tonen, ook geldt voor vrijwilligers die op een 
bepaalde locatie ingezet worden. 
Het verplichten van een testbewijs bij werknemers is na overleg met de sociale 
partners uitgezonderd. Gezien de aard van de rechtsverhouding en de 
afhankelijkheidsrelatie tussen werkgever en werknemer, het structurele testen en 
de mogelijkheid tot alternatieven is een testbewijs vereisen een zeer ingrijpende 
maatregel. Wel heeft een werkgever binnen de huidige wetgeving het 
 
instructierecht. In incidentele gevallen, waar bijvoorbeeld gewerkt wordt met 
mensen die een hoog risico lopen bij besmetting en waar geen alternatieven 
mogelijk zijn, zou het mogelijk wel gerechtvaardigd kunnen zijn om een 
werknemer te instrueren om zich te laten testen. Een rechter zal de belangen van 
de werkgever en die van de werknemer hierbij moeten afwegen De regering is na 
overleg met sociale partners van opvatting dat dit recht niet redelijk is bij 
activiteiten of voorzieningen die vallen onder de reikwijdte van dit wetsvoorstel, 
omdat het hierbij gaat om voorzieningen en locaties waar doorgaans weinig 
mensen komen die een hoog risico lopen bij een besmetting. De uitzondering 
geldt niet voor vrijwilligers die worden ingezet op de locaties waar testbewijzen 
worden ingezet. Er is daar immers geen sprake van dezelfde rechtsverhoudingen 
en afhankelijkheidsrelatie. 
88. 
 
De Gezondheidsraad wijst op gelijke toegang en non-discriminatie, wat mede 
gerealiseerd kan worden door goede alternatieven aan te bieden voor degenen die 
geen testbewijs willen of kunnen tonen. De leden van de CDA-fractie vragen welke 
alternatieven dit zijn.  
 
Voor het antwoord op deze vraag verwijst de regering naar het antwoord op vraag 
36. 
 
89. 
 
De regering geeft aan dat er ten behoeve van het zoveel mogelijk waarborgen van 
de toegankelijkheid van testbewijzen rekening wordt gehouden met de 
bereikbaarheid van teststraten. De leden van de CDA-fractie vragen onder welke 
voorwaarden de regering de bereikbaarheid van teststraten als voldoende 
bestempeld. Hoe wordt gewaarborgd dat inwoners van alle regio’s in Nederland 
min of meer gelijke toegankelijkheid hebben tot een teststraat? De regering geeft 
daarnaast aan dat de toegankelijkheid gewaarborgd moet worden doordat de 
kosten verbonden aan het testen en aan het verkrijgen van het testbewijs 
grotendeels door het Rijk gedragen zullen worden. Vanaf 1 juli 2021 zal echter 
een bijdrage in de kosten in de orde van grootte van 7,50 euro per test gevraagd 
worden. De leden van de CDA-fractie vragen op basis waarvan de regering 
oordeelt dat de hoogte van deze bijdrage niet leidt tot maatschappelijk 
onaanvaardbare ongelijke toegang tot activiteiten of voorzieningen. Niet iedereen 
is immers in staat om voor ieder bezoek aan een bioscoop, café of sportactiviteit 
7,50 euro extra te betalen. Als de regering bovendien van oordeel is dat de hoogte 
van deze bijdrage niet een te hoge financiële drempel is, waarom kiest de regering 
er dan niet voor om die bijdrage meteen in te voeren?  
 
Het kabinet werkt samen met Stichting Open Nederland aan een testinfrastructuur 
voor toegangstesten die voor alle inwoners van Nederland nagenoeg evengoed 
bereikbaar is. Stichting Open Nederland meldt dat in het kader van de 
toegankelijkheid en bereikbaarheid van de testlocaties in de afspraken met de (te 
contracteren) testaanbieders staat dat de locaties bereikbaar moeten zijn via 
openbaar vervoer, de testlocaties voor alle inwoners van die regio bereikbaar 
moeten zijn per auto en/of openbaar vervoer, de testlocaties voldoende 
parkeergelegenheid hebben en dat de testlocaties toegankelijk zijn voor minder-
valide personen. Deze en andere kwaliteitseisen worden wekelijks besproken en 
gemonitord in overleggen met het ministerie van VWS. Wanneer uit de analyse op 
postcodeniveau blijkt dat testlocaties voor bepaalde inwoners gelet op de gestelde 
kwaliteitseisen onvoldoende bereikbaar zijn, dan zal het ministerie van VWS met 
  Pagina 41 van 109 

 
wetenschappelijk onderzoek duidelijk is in hoeverre een gevaccineerde 
besmettelijk is, kan bezien worden of een vaccinatiebewijs in de plaats kan komen 
van een recente, negatieve testuitslag. Echter, voordat vaccinatiebewijzen in 
Nederland ingezet worden, zullen aan twee voorwaarden moeten worden voldaan, 
zoals toegelicht in de Kamerbrief van 8 maart. De eerste voorwaarde is dat er 
meer bekend is over het effect van vaccineren op transmissie van het virus en de 
tweede voorwaarde is dat een aanzienlijk deel van de Nederlandse bevolking is 
gevaccineerd. 
 
 
92. 
 
De leden van de SP-fractie vragen op welke wijze de selectie van “Niet-essentiële 
sectoren” tot stand is gekomen. Vindt de regering beweging en het uitoefenen van 
sport – die van groot belang zijn, ook in het licht van preventie – vergelijkbaar 
met de toegang tot casino’s en festivals?  
Sport en beweging is in de ogen van het kabinet een belangrijke pijler in de 
samenleving die bijdraagt aan de preventie van gezondheidsrisico’s. Dat staat in 
dit wetsvoorstel ook niet ter discussie. Testbewijzen zijn bedoeld voor het 
verantwoord kunnen versnellen van heropening en daarnaast het versoepelen van 
maatregelen als heropening heeft plaatsgevonden. Ook voor sport en bewegen 
kan dit relevant zijn. Het verdient de voorkeur dat, indien mogelijk, deze 
activiteiten zonder testbewijzen worden geopend. Zo is in stap 2 van het 
openingsplan een flink aantal verruimingen voorzien om sporten ruimer dan nu 
mogelijk te maken. Ook in volgende stappen worden meer sportactiviteiten 
mogelijk gemaakt zonder toegangstesten. Het kabinet heeft dan ook geen 
concrete plannen om toegangstesten in te zetten om sportactiviteiten te 
verruimen. Echter, bij bepaalde sport- en jeugdactiviteiten kunnen de 
besmettingsrisico’s mogelijk dermate groot (vanwege de hoeveelheid contacten) 
zijn dat ze pas in een later stadium veilig open zouden kunnen. Door 
toegangstesten in die gevallen gericht in te zetten, zouden mensen mogelijk in 
een eerder stadium van de waarde van deze activiteiten profiteren. Het is daarom 
van belang dat de wet deze mogelijkheid biedt. Voor het antwoord op deze vraag 
verwijst de regering tevens naar het antwoord op vraag 84. 
93. 
De leden van de SP-fractie lezen dat medewerkers die in aangewezen sectoren 
werken geen testbewijs voorgeschreven krijgen. Hoe werkt dit precies? Betekent 
dat ook bijvoorbeeld vrijwilligers, schoonmakers, ZZP’ers of stagiaires geen 
testbewijs nodig hebben? Hoe wordt de veiligheid verzorgd voor het personeel van 
de aangewezen organisaties? Daarnaast lezen zij dat medewerkers in deze 
sectoren wel dringend wordt aangeraden om zich te laten testen. Wat houdt 
‘dringend’ in, in deze context? Hoe wordt voorkomen dat dit leidt tot een indirecte 
testdwang voor medewerkers? De leden van de SP-fractie hechten er veel waarde 
aan de veiligheid van de werknemers bij de evenementen en gelegenheden die 
door de testbewijzen meer bezoekers kunnen ontvangen. Daarom vragen zij of er 
niet teveel medewerkers tegelijkertijd op dezelfde locatie zullen zijn, waardoor zij 
elkaar zouden kunnen besmetten. Hoeveel medewerkers verwacht de regering dat 
er door de testbewijzen in totaal bij elkaar zullen zijn?  
Testbewijzen kunnen niet worden verplicht voor werknemers, en alle anderen die 
beroeps- of bedrijfsmatig werkzaamheden verrichten, waaronder schoonmakers, 
ZZP’ers en stagiairs. Voor vrijwilligers die aanwezig zijn op een locatie waar 
testbewijzen worden ingezet geldt, dat zij wel verplicht mogen worden een 
testbewijs te laten zien. Bij vrijwilligers is immers geen sprake van dezelfde 
rechtsverhoudingen en afhankelijkheidsrelatie als bij werknemers het geval 
is. Uiteraard zijn en blijven werkgevers verplicht om de veiligheid en gezondheid 
van iedere individuele medewerker te beschermen. Om de veiligheid op de 
werkvloer in dit geval te borgen blijven de basismaatregelen als handen wassen, 
geen handen schudden, het in acht nemen van de veilige afstandsnorm gewoon 
van kracht en voorts kan – afhankelijk van de situatie - gewerkt worden aan 
aanvullende beschermende maatregelen zoals het plaatsen van schermen, het 
aangeven van looproutes, het beperken van het aantal mensen op de 
arbeidsplaats, het ventileren van ruimten, het ontsmetten van de arbeidsplaats, 
het ontsmetten van gereedschappen, het dragen van gelaatsbescherming of het 
  Pagina 43 van 109 

 
96. 
 
Er vanuit gaande dat de opbouw van commerciële testcapaciteit tijd vergt zullen 
niet alle ondernemers binnen een bepaalde sector gelijktijdig hun zaak kunnen 
openen. Hoe wordt omgegaan met bedrijven, individuen en instellingen die hun 
zaak openstellen conform de eisen van het toelatingsbeleid van Testen voor 
Toegang zonder dat zij hiervoor toestemming hebben? 
 
Bij de besluitvorming over de inzet van testbewijzen zal onder meer rekening 
 
gehouden worden met de beschikbare testcapaciteit en de te verwachten vraag 
naar testen. Wanneer deze vraag uit de pas dreigt te lopen met het gerealiseerde 
aanbod, zal de wijze van allocatie van de beschikbare testcapaciteit worden 
bezien. Dus de inspanningen zijn erop gericht dat een situatie als door de SP-
fractie bedoeld zoveel mogelijk zal worden voorkomen. Via 
voorlichtingscampagnes zullen bedrijven en anderen worden geïnformeerd over de 
regels rond toegangstesten zodat duidelijk onder welke condities men (meer) 
open mag met toegangstesten en in welke fasering, zodat iedereen goed 
geïnformeerd is. Daarnaast geldt dat in het kader van toezicht en handhaving 
opgetreden kan worden tegen diegenen die zich bij het openstellen van hun zaak 
niet houden aan de wettelijke voorschriften ter bestrijding van de epidemie van 
covid-19. 
 
97. 
 
De leden van de PvdA-fractie lezen dat personeel in de aangewezen sectoren 
waarvoor een testbewijs geldt uitgezonderd wordt van het verplicht tonen van een 
testbewijs. Hoewel deze leden begrijpen dat een dergelijke plicht voor 
medewerkers ingrijpender is dan voor hun bezoekers of klanten, vragen deze 
leden toch hoe het hebben van twee regimes in de praktijk moet gaan werken. 
Mag een werknemer wel stimuleren dat een werknemer zich vrijwillig laat testen? 
Wat gebeurt er als een medewerker zich ondanks een verzoek van de werkgever 
niet laat testen? Wordt er afgezien van het voorschrijven van een testbewijs voor 
personeel mede omdat in bij een positieve uitslag dat betekent dat iemand 
tijdelijk niet kan werken? Zo ja, hoe beziet de regering dit in relatie tot het risico 
van verspreiding van het virus?  
De regering ziet in de Fieldlab praktijktesten een hoge testbereidheid onder de 
werknemers, en gaat er dan ook van uit dat dit na de invoering van het testbewijs 
niet anders zal zijn. Daarnaast blijft de werkgever altijd verplicht om te zorgen 
voor een veilige werkomgeving voor iedere individuele werknemer, bijvoorbeeld 
door te zorgen voor het plaatsen van schermen en het ventileren van ruimtes en 
het dragen van mondkapjes/gelaatsbescherming. Op deze wijze wordt voorkomen 
dat er onnodig contact is tussen de bezoekers en de werknemers, waardoor het 
risico op verspreiding wordt geminimaliseerd. Daarnaast geldt vanzelfsprekend 
nog steeds dat werknemers met klachten thuisblijven en zich laten testen. Het feit 
dat iemand bij een positieve testuitslag tijdelijk niet kan werken, is daarom ook 
geen reden om af te zien van de testverplichting voor werknemers. De reden is 
volledig gelegen in de aard van de rechtsverhouding en de afhankelijkheidsrelatie 
tussen werkgever en werknemer en de hogere belasting die structureel testen zou 
hebben voor werknemers. Er zal ook met de inzet van testbewijzen voor 
bezoekers per situatie moeten worden bepaald hoe een zo veilig mogelijke 
omgeving voor deelnemers of bezoekers en medewerkers kan worden 
gerealiseerd. Een werkgever mag uiteraard stimuleren dat werknemers zich laten 
testen, zolang het testen maar vrijwillig blijft. Daarbij valt te denken aan het 
aanbieden van preventieve testen op de werkvloer, zodat de werknemer geen 
extra reistijd heeft. Deze testen kunnen als een van de maatregelen bijdragen aan 
de veiligheid op de werkvloer. Een werknemer mag echter te allen tijde de test 
weigeren. De werkgever kan in dat geval ook alternatieve maatregelen nemen die 
een gelijk beschermingsniveau bieden om besmetting te voorkomen. Als een 
werknemer denkt dat er toch sprake is van dwang of drang vanuit zijn werkgever 
kan hij dit het beste eerst met de werkgever zelf bespreken. Zo nodig kan de 
werknemer ook binnen zijn organisatie terecht bij de ondernemingsraad of de 
vertrouwenspersoon voor advies. Ook de Arbodienst of de bedrijfsarts kan worden 
geraadpleegd. Het is belangrijk dat de werkgever zich goed op de hoogte stelt van 
de bezwaren die een werknemer heeft. Op basis van het goed werkgeverschap en 
goed werknemerschap, zoals neergelegd in artikel 7:611 van het Burgerlijk 
  Pagina 45 van 109 

 
De regering vindt het belangrijk dat mensen blijven sporten en bewegen en wil dat 
zo min mogelijk belemmeren. Daarom worden in het openingsplan per stap meer 
sportactiviteiten toegestaan, zonder dat daarvoor een testbewijs verplicht is. 
Testbewijzen zullen vooral worden ingezet voor sportactiviteiten die, vanwege 
grote besmettingsrisico’s, pas in een laat stadium veilig open zouden kunnen. 
Denk hierbij aan grootschalige sportactiviteiten. 
 
101. 
 
 
De leden van de ChristenUnie fractie vragen aan de regering om specifieker te zijn 
over de vraag welke activiteiten vallen onder de aangewezen sectoren. Welke 
activiteiten vallen er onder ‘evenementen’? Zij zijn van mening dat kerkdiensten 
tot de essentiële activiteiten horen, maar vragen in dit licht hoe de regering dat 
beoordeelt. Zij vragen ook om specifiek in te gaan op bruiloften en begrafenissen.  
De regering is van mening dat religieuze instellingen altijd vrij toegankelijk zouden 
moeten zijn, onder meer in het kader van de godsdienstvrijheid. De regering is 
daarom niet voornemens om de inzet van het testbewijs te verplichten bij 
bijeenkomsten in religieuze instellingen. Voor het antwoord op deze vraag verwijst 
de regering tevens naar het antwoord op vraag 92. 
102. 
 
De duur van de inzet van testbewijzen laat de regering afhangen van de 
epidemiologische omstandigheden. De leden van de ChristenUnie-fractie vragen 
de regering om een toelichting en verduidelijking welke data en uitgangspunten 
gelden om de epidemiologische omstandigheden te beoordelen. De leden van de 
fractie van de ChristenUnie vragen welke uitgangspunten de regering heeft 
geformuleerd voor het overbodig worden van dit wetsvoorstel. Zij vragen om bij 
het antwoord te reflecteren op de overweging dat gedurende een pandemie het 
volstrekt in de rede ligt om het vuur te blussen, maar dat voorkomen moet 
worden dat mensen hun gezondheid hebben te bewijzen terwijl de risico’s op een 
uitbraak van pandemische proporties weer aanvaardbaar zijn. De leden van de 
fractie van de ChristenUnie vragen wanneer de regering deze risico’s 
aanvaardbaar acht en op welke gronden dit wordt gebaseerd. 
 
Wanneer op een verantwoorde en veilige wijze de 1,5 meter afstand maatregel in 
de samenleving in alle omstandigheden kan worden losgelaten zullen de 
testbewijzen geen toegevoegde waarde meer hebben. De regering verwacht dat 
dit moment in de loop van de zomer kan worden bereikt, maar dat is afhankelijk 
van het verloop van de epidemie. Voor het antwoord op deze vraag verwijst de 
regering tevens naar het antwoord op vraag 21. 
 
103. 
 
Voortvloeiend uit het profijtbeginsel wordt vanaf 1 juli 2021 per test 7,50 euro aan 
de gebruiker worden gevraagd. Hoe schat de regering het profijt in voor de 
gebruiker, aangezien het vooral gaat om een wijziging van zeer beperkende 
overheidsmaatregelen naar minder beperkende maatregelen, zo vragen de leden 
van de ChristenUnie-fractie. Wat betekent een maximumprijs, van €7,50, verder 
voor het profijtbeginsel – wanneer dit bedrag lager zou zijn dan de daadwerkelijke 
kosten?  
 
Wanneer op een verantwoorde en veilige wijze de 1,5 meter afstand maatregel in 
de samenleving kan worden losgelaten zullen testbewijzen geen toegevoegde 
waarde meer hebben. De regering verwacht dat dit moment in de loop van deze 
zomer kan worden bereikt, maar dat is afhankelijk van het verloop van de 
epidemie. Voor het antwoord op deze vraag verwijst de regering tevens naar het 
antwoord op vraag 7. 
 
104. 
 
De leden van de ChristenUnie-fractie zijn het niet eens met de regering dat de 
hoogte van de bijdrage waarschijnlijk niet zal leiden tot een financiële drempel. Zij 
weten zich hierin ook gesterkt door de Gezondheidsraad die spreekt van de 
noodzaak van het voorkomen van discriminatie en van (financiële) drempels. Kan 
  Pagina 47 van 109 

 
107. 
 
De regering maakt gebruik van het onderscheid tussen ‘essentiële’ en ‘niet-
essentiële’ activiteiten of voorzieningen. De leden van de SGP-fractie lezen in de 
toelichting: ‘‘Bij wet zijn sectoren aangewezen die naar maatschappelijke 
opvattingen voor de deelnemers onderscheidenlijk gebruikers niet van primair 
belang zijn en niet voor eenieder toegankelijk behoren te zijn.’’ Kan de regering 
aangeven op welke ‘‘maatschappelijke opvattingen’’ zij zich hier baseert? Hoe is 
de keuze voor de ‘niet-essentiële activiteiten of voorzieningen’ in het wetsvoorstel 
 
tot stand gekomen? Kan zij zich voorstellen dat cultuur, evenementen, sport door 
sommigen wel degelijk als essentieel worden beschouwd en van belang voor ons 
aller lichamelijk en geestelijk welzijn? 
Met maatschappelijke opvattingen doelt de regering op opvattingen die breed in 
de samenleving leven. In dit geval gaat om het sectoren die in het wetsvoorstel 
als niet-essentieel zijn gedefinieerd. Deze zijn in de ogen van de samenleving in 
het algemeen niet cruciaal voor het functioneren van de maatschappij op 
dagelijkse basis, zoals dat bijvoorbeeld voor publieke voorzieningen als het 
gemeentehuis en het openbaar vervoer wel het geval is. Het kabinet vindt dat 
type, essentiële, voorzieningen van dermate groot belang, dat er een zo laag 
mogelijke drempel moet zijn voor de toegang tot deze voorzieningen. Daarom is 
gekozen voor deze afbakening van essentiële en niet-essentiële voorzieningen. 
Voor het antwoord op deze vraag verwijst de regering tevens naar het antwoord 
op vraag 92. 
 
108. 
 
Kan de regering aangeven waarom sportactiviteiten ‘niet-essentieel’ zouden zijn? 
De leden van de SGP-fractie kunnen zich voorstellen dat dit schuurt met het feit 
dat de regering sporten juist aanmoedigt vanwege de preventieve werking (er is 
een verband tussen overgewicht en de impact van corona).  
Het belang van sport en bewegen voor gezondheid is evident. Sporten in de 
buitenlucht met een beperkt aantal mensen, is daarom mogelijk. Maar of en hoe 
mensen sporten en bewegen is een eigen afweging. Dat geldt ook voor het 
bijwonen van sportwedstrijden. Bovendien zijn er los van de toegang tot de 
georganiseerde sport, mogelijkheden voor mensen om zelf te sporten en 
bewegen. Daarom zijn deze activiteiten in het licht van dit wetsvoorstel als ‘niet-
essentieel’ benoemd. Voor het antwoord op deze vraag verwijst de regering 
tevens naar het antwoord op vraag 99. 
109. 
 
Waarom zouden bovendien activiteiten voor jongeren ‘niet-essentieel’ zijn? De 
regering heeft zelf immers diverse keren aangegeven dat de impact van de 
maatregelen juist voor jongeren immens zijn, terwijl het virus voor hen een stuk 
minder bedreigend is dan voor ouderen.  
Het belang van jeugdactiviteiten voor het welbevinden van de jeugd is evident. 
Daarom zijn jeugdactiviteiten in de buitenlucht al toegestaan en wordt in het 
openingsplan jeugdactiviteiten binnen in stap 2 toegestaan. Dit betreft reguliere 
activiteiten zoals opkomsten van scouting en kunst/cultuur lessen voor jongeren. 
Grootschalige (jeugd)activiteiten zijn, afhankelijk van de opzet, echter pas in een 
laat stadium toegestaan. Door de inzet van testbewijzen kunnen deze al in een 
eerder stadium moment verantwoord mogelijk gemaakt worden.  
110. 
 
Verder vragen de leden van de SGP-fractie hoe uitvoerbaar het is om van kinderen 
en jongeren te verwachten dat zij iedere week zich laten testen om aan 
(sport)activiteiten deel te kunnen nemen. 
Het kabinet heeft geen concrete plannen om testbewijzen in te zetten bij jeugd- 
en sportactiviteiten, juist ook vanwege de vraagtekens die de leden van de fractie 
  Pagina 49 van 109 

 
112. 
 
De leden van de SGP-fractie herinneren eraan dat bij de notificatieapplicatie 
(CoronaMelder) bewust is gekozen om een antimisbruikbepaling in de wet op te 
nemen. Kan de regering uitleggen waarom daarvoor bij deze wet (CoronaCheck) 
daar juist niet voor is gekozen?  
De antimisbruikbepaling voor de Coronamelder ziet op de situatie dat iemand een 
ander wil verplichten om Coronamelder te gebruiken, bijvoorbeeld om toegang te 
 
krijgen. Nu het gebruik van Coronamelder geheel vrijwillig is, moet dat niet 
mogelijk zijn, en daarom is de antimisbruikbepaling opgenomen in de wet. Het 
testbewijs betreft een geheel andere situatie: vooraf weten mensen dat zij naar 
een activiteit toe gaan waarvoor een testbewijs van overheidswege verplicht 
gesteld is. Betrokkene is dan verplicht zijn testbewijs te laten zien en er rust op 
degene die de activiteit organiseert een verplichting om het testbewijs te 
controleren. Dus het vragen naar een testbewijs is juist de bedoeling en kan geen 
misbruik opleveren. Daarom is het niet nodig dat het wetsvoorstel een 
antimisbruikbepaling bevat. Dit neemt vanzelfsprekend niet weg dat als de 
gebruiker zelf misbruik maakt van CoronaCheck, door bijvoorbeeld te proberen 
met de telefoon met daarop het testbewijs van een ander binnen te komen bij een 
evenement, dit een overtreding oplevert waarop een boete staat van 95 Euro. 
113. 
 
In de Tijdelijke wet maatregelen covid-19 vallen uitvaarten en bruiloften onder 
‘evenementen’. De leden van de SGP-fractie vragen of de regering van plan is om 
uitvaarten en bruiloften uit te zonderen van verplichtingen met testbewijzen, ook 
in de horeca. 
In het wetsvoorstel is ervoor gekozen om bij de afbakening van sectoren aan te 
sluiten bij de terminologie zoals deze in de door het kabinet gepubliceerde 
routekaart, het openingsplan en de Tijdelijke wet maatregelen COVID-19 (Twm) 
zijn gedefinieerd. Huwelijksvoltrekkingen en begrafenissen nemen in de routekaart 
en de Tijdelijke regeling maatregelen covid-19 een uitzonderingspositie in. De 
regering is niet voornemens toegangstesten voor huwelijksvoltrekkingen en 
begrafenissen te gaan toepassen.  
114. 
 
Het lid van de 50PLUS-fractie vraagt welke voorzorgsmaatregelen de regering 
nodig acht om negatieve gevolgen te voorkomen.  
Voor het antwoord op deze vraag verwijst de regering naar het antwoord op de 
vragen 8 en 36. 
115. 
 
Zij vraagt tevens welke alternatieven de regering denkt te bieden voor mensen die 
geen testbewijs kunnen of willen tonen.  
Voor het antwoord op deze vraag verwijst de regering naar het antwoord op vraag 
83. 
116. 
 
Het lid vraagt of een samenleving met testbewijzen noodzakelijk is, terwijl de 
basismaatregelen bij onder meer het openbaar vervoer volgens de regering 
voldoende zijn. Terwijl juist in het openbaar vervoer, met name in de spits, de 
basismaatregelen volgens het lid van de 50PLUS-fractie onvoldoende zijn.  
Het wetsvoorstel expliciteert de grondslag om bij ministeriële regeling 
testbewijzen te kunnen inzetten voor toegang tot sport- en jeugdactiviteiten, 
culturele instellingen, evenementen, restaurants en overige horeca, een en ander 
met inbegrip van doorstroomlocaties. De daadwerkelijke inzet van het testbewijs 
wordt geregeld via een aanpassing van de Tijdelijke regeling maatregelen (Trm). 
  Pagina 51 van 109 

 
verwacht dat al deze trajecten van hetzelfde hoogwaardige niveau zijn? Zo ja, hoe 
denkt de regering dit te waarborgen? Zo nee, welk ‘onderwijstraject’ zou dan 
prioritair hierin zijn? 
 
Bij het maken van keuzes over het aanbieden van verschillende vormen van 
onderwijs speelt mee in hoeverre een instelling beschikt over de capaciteit en de 
mogelijkheden om fysiek onderwijs te organiseren. Een instelling die de 
beschikking heeft over relatief veel locaties en middelen en daarmee ruimte om 
fysiek onderwijs in verscheidene varianten te organiseren, zal mogelijk beter in 
 
staat zijn voor studenten zonder testbewijs het fysiek onderwijs in hoge mate te 
realiseren dan een kleinere instelling met minder capaciteit en middelen. Ook 
kunnen tussen opleidingen binnen een instelling grote verschillen bestaan in de 
capaciteit en middelen die men tot zijn beschikking heeft om het onderwijs op 
verschillende manieren te organiseren. Tegelijkertijd kan ook de mate waarin een 
fysieke component een rol speelt in het onderwijs, tussen verschillende 
opleidingen zeer uiteenlopen. Uiteindelijk is van belang dat elke instelling, 
ongeacht de omstandigheden, zich aantoonbaar rekenschap geeft van de in de 
memorie van toelichting beschreven aspecten die van belang zijn voor een 
zorgvuldige belangenafweging. De uitkomst, als het gaat om het al dan niet 
aanbieden van drie verschillende onderwijsroutes, kan daarbij per instelling of per 
opleiding verschillen. Er is geen sprake van een ‘prioritair onderwijstraject’; de 
instelling is verplicht om toegankelijk onderwijs te bieden dat kwalitatief aan de 
maat is, en dat geldt voor elke vorm waarin het onderwijs wordt aangeboden. Het 
is niet aan de regering maar aan de instelling om dit te waarborgen, zowel in 
coronatijd als in reguliere tijden. De plicht tot het bieden van toegankelijk 
onderwijs dat van kwaliteit is, vloeit voort uit de Wet educatie en 
beroepsonderwijs (voor mbo-instellingen) en uit de Wet op het hoger onderwijs en 
wetenschappelijk onderzoek (voor hogeronderwijsinstellingen). 
 
119. 
 
De leden van de VVD-fractie lezen dat bij lagere regelgeving zal worden bepaald 
op welke wijze de toegankelijkheid van het onderwijs in ieder geval gewaarborgd 
dient te worden voor de student zonder testbewijs. Kan de regering hier al enkele 
concrete voorbeelden van geven, aangezien enkel op deze manier te controleren 
valt voor deze leden in hoeverre dit voor instellingen ook daadwerkelijk haalbaar 
is. 
 
Centraal staat dat de instelling die met verplichte testbewijzen werkt, bij de 
organisatie van het fysieke en het online onderwijs, en de verhouding tussen en 
combinatie van beide, rekening houdt met twee aspecten. Allereerst is er de aard 
van de onderwijsactiviteiten. Voor een deel van de onderwijsactiviteiten in het 
mbo en ho geldt dat de onderwijsactiviteit online kan worden aangeboden op een 
manier die, even goed als wanneer sprake zou zijn van fysiek onderwijs, de 
student in staat stelt het onderwijs te volgen en tentamens af te ronden. Dit is 
bijvoorbeeld het geval bij een grootschalig hoorcollege waarbij relatief weinig 
interactie plaatsvindt tussen student en docent of tussen studenten onderling. 
Tegelijkertijd kunnen er onderwijsactiviteiten zijn waarbij fysiek onderwijs meer 
aangewezen is dan in andere gevallen, bijvoorbeeld bij bepaalde vormen van 
praktijkgericht onderwijs. Instellingen kunnen zelf de afweging maken of het 
fysiek aanbieden van een onderwijsactiviteit nodig is om de activiteit op een 
passende manier te kunnen aanbieden. Het tweede aspect waar de instelling 
rekening mee dient te houden is de positie van de student met een extra 
ondersteuningsbehoefte, die in het bijzonder gebaat is bij fysiek onderwijs gelet 
op bijzondere omstandigheden, zoals belemmeringen als gevolg van een 
functiebeperking, psychische klachten of familieomstandigheden. Verplichte 
aandacht van de instelling voor voornoemde twee aspecten zal bij lagere 
regelgeving worden voorgeschreven, voor zover dit niet al uit algemene wetgeving 
zoals de Algemene wet gelijke behandeling bij ziekte en handicap voortvloeit. Een 
online alternatief kan het onderwijs toegankelijk houden voor de student, temeer 
daar de instelling ervoor dient te zorgen dat dit alternatief kwalitatief aan de maat 
  Pagina 53 van 109 

 
toelichting beschreven aspecten die van belang zijn voor een zorgvuldige 
belangenafweging. De uitkomst, als het gaat om het al dan niet aanbieden van 
verschillende onderwijsroutes, kan daarbij per instelling, per opleiding en per 
student verschillen. 
 
123. 
 
De leden van de D66-fractie constateren dat het voorliggende wetsvoorstel de 
grondslag creëert om in de toekomst indien nodig testwijzen voor studenten in 
 
mbo en het ho verplicht te stellen. Een van de randvoorwaarden is dat 
onderwijsinstellingen ervoor zorg dienen te dragen dat hun studenten zich kunnen 
laten testen. Deze leden merken op dat onderwijsinstellingen geen deel uitmaken 
van het stelsel van publieke gezondheidszorg. Derhalve vragen zij de regering 
nader te motiveren waarom de verantwoordelijkheid voor de testinfrastructuur 
aan onderwijsinstellingen wordt toebedeeld. 
 
Op het moment dat het bij algemene maatregel van bestuur mogelijk wordt 
gemaakt voor instellingen om met verplichte testbewijzen te werken, kunnen 
instellingen ervoor kiezen hiervan gebruik te maken indien de toegankelijkheid van 
het onderwijs voor de studenten blijft geborgd. Die toegankelijkheid komt voor 
een deel tot uitdrukking in de voorwaarde dat studenten daadwerkelijk de 
mogelijkheid moeten hebben om zich te kunnen laten testen. Omdat 
onderwijsinstellingen een zorgplicht hebben naar hun studenten, volstaat het niet 
om studenten simpelweg te verwijzen naar andere partijen of mogelijkheden tot 
testen, zonder dat de instelling zich ervan heeft vergewist dat testen voor 
studenten op een laagdrempelige manier en zonder kosten mogelijk is. De 
instelling moet vaststellen dat dit het geval is en indien nodig ook zelf 
inspanningen leveren om dit te realiseren. Het is overigens niet noodzakelijk dat 
de instelling een zelf opgezette testvoorziening biedt, ook het aansluiten bij 
bestaande testfaciliteiten is een optie. Voor zover instellingen zelf betrokken zijn 
bij het inrichten van een testvoorziening, zullen zij hierbij worden ondersteund 
door de overheid. Van hen wordt dan ook niet verwacht zelfstandig een 
testinfrastructuur op te zetten. De kosten voor de inzet van testen in het mbo en 
ho zullen worden gedragen door het Rijk. Naarmate in het onderwijs meer 
ervaring met sneltesten en zelftesten wordt opgedaan wordt ook meer duidelijk 
over de praktische aspecten en de rolverdeling in deze processen tussen de 
instelling enerzijds en andere partijen anderzijds. Daarom wordt in het 
wetsvoorstel bepaald dat bij lagere regelgeving nadere regels kunnen worden 
gesteld voor de instelling als het gaat om het zorgdragen voor een toegankelijke 
testvoorziening. Hierbij worden de lessen van de pilots betrokken. 
 
124. 
 
De leden van de D66-fractie onderschrijven dat het van groot belang is dat een 
onaanvaardbaar tekort aan fysiek onderwijs moet worden voorkomen. Nu al leidt 
dit tekort tot hoogst onwenselijke gevolgen voor de geestelijke gezondheid, 
studievoortgang en ontwikkeling van studenten. Sommige studenten zitten al 
letterlijk een jaar thuis, en dat betekent voor hen vaak op een kleine 
studentenkamer waar het leven bestaat uit: Eat, Sleep, Zoom, Repeat. Deze leden 
begrijpen dan ook dat de regering in dit wetsvoorstel een uitzondering wil maken 
voor mbo en ho op het uitgangspunt dat het testbewijs slechts kan worden ingezet 
voor niet-essentiële sectoren. Wel missen zij in de toelichting bij het wetsvoorstel 
een nadere concretisering van de voornemens om meer fysiek onderwijs mogelijk 
te maken, en wanneer daarvoor testbewijzen worden ingezet. Op welk punt is 
volgens de regering de bodem bereikt en zullen testbewijzen en/of andere 
bewijzen worden ingezet om voor meer fysiek onderwijs mogelijk te maken? Heeft 
de regering daarbij een bepaalde datum voor ogen, een bepaald percentage fysiek 
onderwijs of bijvoorbeeld een combinatie van beiden? Deze leden willen ervoor 
waken dat de komende maanden geen aanvullende stappen worden genomen als 
de hoeveelheid fysiek onderwijs mondjesmaat gaat toenemen. Daarom ontvangen 
zij graag een scherpere stellingname van de regering. De wettelijke grondslag 
moet niet verworden tot een loze belofte, terwijl de student almaar thuis zit. 
 
Het op een veilige manier verzorgen van zoveel mogelijk fysiek onderwijs in alle 
  Pagina 55 van 109 

 
Momenteel hebben instellingen in het mbo en ho de mogelijkheid om fysiek 
onderwijs aan te bieden voor zover dit haalbaar is met inachtneming van de 1,5 
meter afstand. Met andere woorden, de schaal waarop fysiek onderwijs kan 
worden georganiseerd wordt nu met name bepaald door die maatregel in 
combinatie met de fysieke capaciteit die een instelling heeft. In de praktijk komt 
dat neer op gemiddeld 1 dag fysiek onderwijs per week, per student. Op het 
moment dat het voor delen van het onderwijs mogelijk wordt de 1,5 meter 
afstand los te laten doordat met verplichte testbewijzen wordt gewerkt, komt 
 
hierin meer ruimte. De instelling maakt zelf afwegingen over de verdeling van de 
beschikbare fysieke capaciteit voor het geven van fysiek onderwijs aan studenten 
met en zonder testbewijs. Instellingen dienen hierbij een zorgvuldige 
belangenafweging te maken. Verwacht wordt dat er daarbij aandacht is voor een 
aantal aspecten, zoals een mogelijke extra ondersteuningsvraag van studenten die 
in het bijzonder gebaat zijn bij fysiek onderwijs gelet op bijzondere 
omstandigheden. 
 
127. 
 
De leden van de CDA-fractie constateren dat op het uitgangspunt dat het 
testbewijs uitsluitend kan worden ingezet voor niet-essentiële sectoren een 
uitzondering wordt gemaakt voor het middelbaar beroepsonderwijs en hoger 
onderwijs. Het doel hiervan is om er met behulp van testbewijzen voor te zorgen 
dat aan meer studenten fysiek onderwijs kan worden gegeven. Voor de leden van 
de CDA-fractie is hierbij wel van belang dat te allen tijde onderwijs ook 
gegarandeerd is voor studenten die geen testbewijs kunnen of willen laten zien. 
De regering geeft aan dat testen vrijwillig zal blijven, maar de leden van de CDA-
fractie vragen wel hoe erop toe wordt gezien dat studenten niet op andere 
manieren (indirect) gedwongen worden zich toch te laten testen. De regering 
geeft aan dat testbewijzen niet zullen worden verplicht in het mbo en ho als door 
verbeterde omstandigheden een significant deel van het onderwijs ook fysiek 
mogelijk is zonder een verplicht testbewijs in te voeren. Hieronder wordt verstaan 
een aanzienlijke toename ten opzichte van de situatie waarin gemiddeld slechts 
een derde van het onderwijs fysiek kan worden verzorgd (de situatie zoals die was 
in het najaar van 2020). De leden van de CDA-fractie vragen wat de regering 
hierbij verstaat onder een significante toename ten opzichte van de situatie 
waarbij slechts een derde van het onderwijs fysiek kan worden verzorgd. Wordt 
bijvoorbeeld een testbewijs niet verplicht als minimaal de helft van het onderwijs 
fysiek gegeven kan worden met behulp van andere maatregelen? De leden van de 
CDA-fractie vragen of de huidige mogelijkheden van fysiek onderwijs 
(praktijkonderwijs, examens, tentamens en toetsen en de begeleiding van 
studenten in een kwetsbare positie) behouden blijven zonder testverplichting. Wat 
zijn de aan te bieden alternatieven voor het bieden van fysiek onderwijs voor 
studenten die geen testbewijs willen of kunnen tonen? Deze leden vragen tevens 
of indien voor deze delen van het fysieke onderwijs geen testverplichting gaat 
gelden, deze deelnemers zich wel vrijwillig (en kosteloos) bij de onderwijsinstelling 
zullen mogen laten testen. De leden van de CDA-fractie vragen wanneer de Kamer 
geïnformeerd wordt over de resultaten van de pilots die momenteel in het mbo en 
ho worden gehouden. 
 
Testen moet voor studenten altijd een vrijwillige keuze blijven. Dit komt tot 
uitdrukking in het feit dat het onderwijs altijd toegankelijk moet zijn voor alle 
studenten, en dat voor studenten zonder testbewijs moet worden voorzien in een 
alternatief, fysiek met inachtneming van de 1,5 meter afstand, of online. 
Studenten zouden hierdoor geen dwang of druk moeten ervaren om zich te laten 
testen. De alternatieven dienen kwalitatief aan de maat te zijn en de instelling 
borgt dit onder meer door er bijvoorbeeld voor te zorgen dat studenten die online 
onderwijs volgen, de nodige digitale ondersteuning krijgen. Ook dienen 
instellingen bij het aanbieden van alternatieven een zorgvuldige belangenafweging 
te maken over de vraag wanneer aan studenten zonder testbewijs een fysiek 
alternatief met inachtneming van de 1,5 meter afstand, dan wel een online 
alternatief wordt aangeboden. Verwacht wordt dat daarbij aandacht is voor een 
aantal aspecten, zoals bijvoorbeeld een mogelijke extra ondersteuningsvraag van 
studenten die in het bijzonder gebaat zijn bij fysiek onderwijs gelet op bijzondere 
  Pagina 57 van 109 

 
psychisch welbevinden van studenten? Met welke mogelijke toename van de 
verspreiding van het virus wordt rekening gehouden wanneer deze sneltesten 
zullen worden ingezet om meer onderwijs te faciliteren? 
 
De pilots met sneltesten staan niet in verband met de beslissing om in het hoger 
onderwijs vanaf 26 april weer fysiek onderwijs te kunnen aanbieden aan 
studenten. Hierbij blijven de geldende maatregelen, zoals de regel van het houden 
van 1,5 meter afstand, namelijk van kracht, en dit kan dus op een verantwoorde 
manier zonder de inzet van testen. In het mbo en ho wordt in acht regionale pilots 
 
onderzocht op welke manier (snel)testen zouden kunnen bijdragen aan het op 
termijn mogelijk maken van meer fysiek onderwijs. Deze pilots zijn gefaseerd 
gestart, de eerste op 18 januari jl. In de pilots worden, zonder af te wijken van de 
geldende veiligheidsmaatregelen, diverse testprocedures en testtypen onderzocht, 
zodat kennis wordt opgedaan over de mogelijkheden en belemmeringen van 
testen in de aanloop naar het nieuwe college- en studiejaar in september. De 
resultaten van de verschillende pilots komen begin mei beschikbaar. Deze 
doelstelling staat daarmee dus ook los van de doelstelling van de introductie van 
zelftesten in het mbo en het ho. Daar is de doelstelling om door regelmatig te 
testen een positieve bijdrage te leveren aan het epidemiologische beeld in 
Nederland. De resultaten van de verschillende pilots komen begin mei beschikbaar 
en de Kamer wordt hierover daarna nader geïnformeerd. Dat neemt niet weg dat 
het kabinet kijkt in welke mate bevindingen vanuit de pilots nu al benut kunnen 
worden om lering te trekken voor de brede inzet van zelftesten in het onderwijs, 
bijvoorbeeld over de testbereidheid. Het uitgangspunt is voor het kabinet dat 
zelftests op een laagdrempelige manier bij de studenten en medewerkers terecht 
komen. In de afgelopen periode is daarom hard gewerkt aan het opzetten van een 
goed werkend distributiesysteem. In overleg met de onderwijskoepels (VH, VSNU, 
MBO Raad) is besloten om SURF te vragen een rol te spelen in de distributie van 
zelftesten. SURF, de organisatie voor ICT in het onderwijs, lanceert een digitaal 
portaal waar studenten en medewerkers op een makkelijke manier gratis 
zelftesten kunnen bestellen. Verder heeft de minister van OCW met de hoger 
onderwijsinstellingen afgesproken dat zij een algemene (en indien nodig 
herhaalde) oproep doen aan studenten en medewerkers om zich thuis te testen. 
De Rijksoverheid zal ondersteunen door duidelijke communicatie beschikbaar te 
stellen over de wijze van gebruik van zelftesten en het belang van zelftesten. 
Instellingen spelen een belangrijke rol in de verspreiding van deze communicatie. 
De minister van OCW werkt dit de komende weken uit, samen met de koepels. 
Hiermee hoopt het kabinet bij te dragen aan een hoge aanvraag- en 
testbereidheid. Het kabinet zal de bereidheid monitoren. Studenten in het mbo en 
ho zijn vanwege de crisis lange tijd grotendeels verstoken geweest van fysiek 
onderwijs. Hoewel ook met online alternatieven het onderwijs op een goede 
manier verzorgd kan worden, blijkt dat een langdurig gebrek aan fysiek onderwijs 
negatieve gevolgen heeft. Fysiek onderwijs is van belang vanuit de notie dat 
onderwijs meer is dan kennisoverdracht alleen; immers ook het sociale contact 
tussen studenten onderling en tussen student en docent is van wezenlijk belang 
voor studenten. Een aantal belangrijke stappen zijn al gezet om meer fysiek 
onderwijs mogelijk te maken. Het kabinet heeft eerder besloten dat het mbo vanaf 
1 maart weer week fysiek onderwijs kan aanbieden, met inachtneming van de 
basismaatregelen zoals de 1,5 meter afstand. Met het kabinetsbesluit van 20 april 
jongstleden is besloten dat ook in het ho per 26 april weer fysiek onderwijs kan 
worden aangeboden met inachtneming van de 1,5 meter afstand. Dat komt erop 
neer dat studenten in het mbo en ho gemiddeld een dag per week naar de 
instelling kunnen komen om onderwijs te volgen. Ook met deze versoepelingen 
blijft echter sprake van een tekort aan fysiek onderwijs in het mbo en ho. In de 
situatie dat ook komend studiejaar nog de 1,5 meter afstand een substantiële 
hoeveelheid fysiek onderwijs in de weg staat, zal de regering de inzet van een 
testbewijs overwegen. Alleen in die situatie biedt het onderhavige wetsvoorstel 
een grondslag. Er zal enkel gebruik worden gemaakt van de grondslag indien geen 
minder ingrijpende maatregel mogelijk blijkt om het fysieke onderwijs aanzienlijk 
op te schalen. Om de gezondheidsrisico’s zo beperkt mogelijk te houden is het 
inderdaad van belang dat wanneer toegangstesten in het onderwijs wordt ingezet 
  Pagina 59 van 109 

 
129. 
 
De leden van de PvdA-fractie lezen dat er voor delen van het onderwijs ook 
testbewijzen gevraagd kunnen gaan worden. Het is deze leden niet duidelijk of, 
als opschaling van het bestaande fysieke onderwijs zonder testbewijzen niet meer 
mogelijk lijkt te zijn, voor het volgen van fysiek onderwijs dan per se een 
testbewijs nodig zal worden. Blijft er dan nog ruimte voor het volgen van fysiek 
onderwijs zonder een testbewijs? Evenmin is het deze leden helder wat de 
gevolgen zullen zijn voor de mogelijkheid om fysiek onderwijs te volgen indien 
 
studenten weigeren om zich een of twee keer per week te laten testen?  
Sowieso vragen deze leden of het voor het geven tot toegang tot het fysiek 
onderwijs wel gewenst is om een dergelijke barrière op te werpen en of er geen 
andere mogelijkheden zijn om fysiek onderwijs verder mogelijk te maken. Hoe 
verhoudt het feit dat de regering in het onderwijs testbewijzen verplicht wil maken 
zich tot de eigen mening van de minister van VWS dat testbewijzen niet worden 
ingezet voor publieke voorzieningen die zoveel mogelijk opengesteld zijn, om 
eenieder gelijke toegang te verschaffen en waar de basismaatregelen en andere 
maatregelen ter bestrijding van de epidemie van covid-19 effectief worden 
aangewend? Deelt de regering de mening van de leden van de PvdA-fractie dat 
het onderwijs in zijn aard ook een publieke voorziening is? 
 
Van belang is dat het onderwijs voor alle studenten toegankelijk blijft, ongeacht of 
een student over een testbewijs beschikt of niet. Instellingen die ervoor kiezen 
met verplichte testbewijzen te werken dienen voor studenten zonder testbewijs 
een alternatief aan te bieden, hetzij een fysiek alternatief op 1,5 meter afstand, 
hetzij een online alternatief. Instellingen zijn niet verplicht tot het bieden van een 
fysiek alternatief – online onderwijs stelt de student immers goed in staat om het 
onderwijs te volgen en zich voor te bereiden op examens of tentamens – maar wel 
wordt van een instelling een zorgvuldige belangenafweging verwacht waarbij er 
aandacht is voor een aantal aspecten, zoals bijvoorbeeld een mogelijke extra 
ondersteuningsvraag van studenten die in het bijzonder gebaat zijn bij fysiek 
onderwijs gelet op bijzondere omstandigheden. Verplichte testbewijzen kunnen in 
het mbo en ho worden ingezet om méér fysiek onderwijs mogelijk te maken. 
Hiervoor wordt alléén gekozen als blijkt dat er geen andere manier is om een 
tekort aan fysiek onderwijs weg te nemen. Een testbewijs wordt dus alleen 
verplicht als dat de enige manier is om de 1,5 meter afstand te kunnen loslaten in 
het onderwijs. In het mbo en ho wordt in acht regionale pilots onderzocht op 
welke manier (snel)testen zouden kunnen bijdragen aan het op termijn mogelijk 
maken van meer fysiek onderwijs. De pilots zijn gefaseerd gestart, de eerste op 
18 januari jl. In de pilots worden, zonder af te wijken van de geldende 
veiligheidsmaatregelen, diverse testprocedures en testtypen onderzocht, zodat 
kennis wordt opgedaan over de mogelijkheden en belemmeringen van testen in de 
aanloop naar het nieuwe college- en studiejaar in september. De resultaten van de 
verschillende pilots komen in begin mei beschikbaar. Daarnaast stelt het kabinet 
vanaf begin mei in het mbo en ho zelftesten beschikbaar voor studenten en 
docenten. Daarmee kunnen zij zich twee keer per week preventief testen. Dit 
draagt bij aan veiliger studeren. In het wetsvoorstel is reeds opgenomen dat voor 
essentiële voorzieningen in algemene zin geen sprake kan zijn van een 
toegangsbeleid met verplichte testbewijzen. Dat neemt niet weg dat ook in 
essentiële sectoren aan deelnemers kan worden gevraagd om zich vrijwillig te 
laten testen voor toegang. Voor het onderwijs is een uitzondering gemaakt op het 
uitzonderen van essentiële sectoren van verplichte testbewijzen. Hoewel ook met 
online alternatieven het onderwijs op een goede manier verzorgd kan worden, 
blijkt dat een langdurig gebrek aan fysiek onderwijs negatieve gevolgen heeft. 
Fysiek onderwijs is van belang vanuit de notie dat onderwijs meer is dan 
kennisoverdracht alleen; immers is ook het sociale contact tussen studenten 
onderling en tussen student en docent van wezenlijk belang voor studenten. 
Onderzoek laat zien dat een langdurig gebrek aan fysiek onderwijs schadelijk is 
voor de geestelijke gezondheid van studenten. Dit kan negatieve effecten op hun 
ontwikkeling en studievoortgang hebben. Dit werkt op langere termijn door. Het 
mogelijk maken van meer fysiek onderwijs voor meer studenten is van belang en 
omdat het werken met verplichte testbewijzen hiertoe mogelijk een goede manier 
is, wordt met dit wetsvoorstel de grondslag gecreëerd om bij algemene maatregel 
  Pagina 61 van 109 

 
onderwijs op grote schaal, en ook fysieke onderwijsactiviteiten met inachtneming 
van de 1,5 meter afstand worden al verzorgd door de opleidingen waar sprake is 
van onderwijsonderdelen met een fysieke component. Wel is het voorstelbaar dat 
de organisatie van verschillende onderwijsvormen naast elkaar, druk oplevert voor 
de onderwijsorganisatie als geheel. In dat verband is het belangrijk om aan te 
geven dat al naar gelang de capaciteit en de middelen waarover een instelling 
beschikt, er verschillen zullen zijn in de mate waarin men er toe in staat zal zijn 
verschillende onderwijsvormen naast elkaar te organiseren. Bij het maken van 
 
keuzes over het aanbieden van verschillende vormen van onderwijs speelt mee in 
hoeverre een instelling beschikt over de capaciteit en de mogelijkheden om fysiek 
onderwijs te organiseren. Uiteindelijk is van belang dat elke instelling, ongeacht 
de omstandigheden, zich aantoonbaar rekenschap geeft van de in de memorie van 
toelichting beschreven aspecten die van belang zijn voor een zorgvuldige 
belangenafweging. De uitkomst, als het gaat om het al dan niet aanbieden van 
drie verschillende onderwijsroutes, kan daarbij per instelling en per opleiding 
verschillen. 
 
131. 
 
De leden van de ChristenUnie-fractie lezen in de toelichting dat 
onderwijsinstellingen inspanningen plegen en afwegingen maken om tot een 
goede verdeling te komen van de beschikbare capaciteit voor het geven van fysiek 
onderwijs aan studenten met en zonder testbewijs. Het is echter geen verplichting 
om te allen tijde studenten zonder testbewijs fysiek onderwijs aan te bieden. Ook 
online onderwijs kan een alternatief zijn. Welke waarborgen biedt de regering 
echter dat leerlingen zonder testbewijs wel gedeeltelijk toegang behouden tot 
fysiek onderwijs? Is de regering het met deze leden eens dat als een student zich 
niet kan of wil laten testen, het alternatieve onderwijs net zo goed moet zijn als 
het fysieke onderwijs? Hoe gaat de regering waarborgen dat een student die zich 
niet kan of wil laten testen niet meer geestelijke gezondheidsschade, 
ontwikkelingsachterstand en stagnatie in studievoortgang oploopt dan een student 
die zich wel kan of wil laten testen? De leden van de ChristenUnie-fractie vinden 
het onduidelijk wat de precieze andere maatregelen zijn die een onaanvaardbaar 
tekort aan fysiek onderwijs kunnen wegnemen. Welke maatregelen moeten eerst 
getroffen worden, wat moeten de uitkomsten van deze maatregelen zijn en in wat 
voor tijdsbestek moeten resultaten gezien worden voordat overgegaan wordt op 
onderwijs met testbewijzen? De toelichting spreekt over een aanzienlijke toename 
ten opzichte van de situatie waarin gemiddeld slechts een derde van het onderwijs 
fysiek kan worden verzorgd. Kan de regering deze ‘aanzienlijke toename’ nader 
specificeren? Als regionale verschillen ontstaan tussen onderwijsinstellingen, 
vanwege bijvoorbeeld capaciteitsverschillen in onderwijs(ondersteunend)personeel 
of faciliteiten om fysiek onderwijs te geven, in hoeverre laat dit wetsvoorstel dan 
ruimte om op bepaalde onderwijsinstellingen wel of niet gebruik te maken van 
onderwijs met testbewijzen? Immers, in het onderwijs loop je niet het risico dat 
studenten dan maar naar een andere onderwijsinstelling toegaan. De toelichting 
schrijft dat voor de uitvoerbaarheid en effectiviteit van de inzet van testbewijzen 
de testbereidheid onder studenten relevant is, maar op zichzelf echter niet 
maatgevend. Bepalend is of over het geheel genomen een aanzienlijke opschaling 
van het fysiek onderwijs kan worden gerealiseerd door de inzet van testbewijzen. 
Welke andere zaken dan de testbereidheid onder studenten zijn dan relevant voor 
een aanzienlijke opschaling van het fysiek onderwijs door de inzet van 
testbewijzen? 
 
Van belang is dat het onderwijs voor alle studenten toegankelijk blijft, ongeacht of 
een student over een testbewijs beschikt of niet. Instellingen die ervoor kiezen 
met verplichte testbewijzen te werken dienen voor studenten zonder testbewijs 
een alternatief aan te bieden, hetzij een fysiek alternatief op 1,5 meter afstand, 
hetzij een online alternatief. Instellingen zijn niet verplicht tot het bieden van een 
fysiek alternatief – online onderwijs stelt de student immers goed in staat om het 
onderwijs te volgen en zich voor te bereiden op examens of tentamens – maar wel 
wordt van een instelling een zorgvuldige belangenafweging verwacht waarbij er 
aandacht is voor een aantal aspecten, zoals een mogelijke extra 
ondersteuningsvraag van studenten die in het bijzonder gebaat zijn bij fysiek 
onderwijs gelet op bijzondere omstandigheden. De instelling is verplicht om 
toegankelijk onderwijs te bieden dat kwalitatief aan de maat is, en dat geldt voor 
  Pagina 63 van 109 

 
instellingen beperkter is in de mogelijkheden tot het bieden van fysiek onderwijs 
doet dus niet af aan de mogelijkheid om met verplichte testbewijzen te werken, 
zolang aan de voornoemde voorwaarden wordt voldaan. Momenteel hebben 
instellingen in het mbo en ho de mogelijkheid om fysiek onderwijs aan te bieden 
voor zover dit haalbaar is met inachtneming van de 1,5 meter afstand. Net zoals 
voor de lockdown die per 14 december 2020 inging, zal dit ertoe leiden dat maar 
ongeveer een derde van het onderwijs fysiek kan worden verzorgd. De 1,5 meter 
afstand is daarom de maatregel die – zonder af te willen doen aan de noodzaak 
van deze maatregel voor de gezondheid van studenten en onderwijspersoneel - 
 
voor de opschaling van fysiek onderwijs op het moment de voornaamste 
belemmering. Op het moment dat die maatregel in het onderwijs zou kunnen 
worden losgelaten, zou dit voor aanzienlijk meer fysiek onderwijs kunnen zorgen. 
Een manier om de 1,5 meter afstand te kunnen loslaten is door het creëren van 
een veilige omgeving door middels verplichte testbewijzen vast te stellen dat alle 
aanwezige studenten niet besmet zijn met het coronavirus althans daartoe een 
zeer laag risico lopen. De inzet van verplichte testbewijzen is echter niet nodig op 
het moment dat de epidemiologische situatie het zou toestaan de anderhalve 
maatregel los te laten zonder met testbewijzen te werken. Dit kan het geval zijn 
op het moment dat voldoende studenten in het mbo en ho zijn gevaccineerd. 
132. 
 
De leden van de SGP-fractie lezen dat het wetsvoorstel de mogelijkheid opent tot 
de inzet van testbewijzen voor het mbo en hoger onderwijs. In de toelichting 
wordt niet duidelijk gemaakt waarom in het voorstel juist voor deze ‘‘essentiële 
voorziening’’ is gekozen. De leden van de SGP-fractie vragen om dit nader toe te 
lichten. Waarom is juist voor déze essentiële voorziening gekozen om de 
mogelijkheid open te houden om een testbewijs te eisen.  
De leden van de SGP-fractie menen dat de regering beter zou moeten 
onderbouwen waarom inzet van testen in deze essentiële sector gerechtvaardigd 
is, waarbij het recht op onderwijs wordt afgewogen tegen het belang van de 
volksgezondheid.  
 
Fysiek onderwijs is van belang vanuit de notie dat onderwijs meer is dan 
kennisoverdracht alleen; immers is ook het sociale contact tussen studenten 
onderling en tussen student en docent van wezenlijk belang voor studenten. 
Onderzoek laat zien dat een langdurig gebrek aan fysiek onderwijs schadelijk is 
voor de geestelijke gezondheid van studenten. Dit kan negatieve effecten op hun 
ontwikkeling en studievoortgang hebben. Dit werkt op langere termijn door. Het 
mogelijk maken van meer fysiek onderwijs voor meer studenten is van belang en 
omdat het werken met verplichte testbewijzen hiertoe mogelijk een goede manier 
is, wordt met dit wetsvoorstel de grondslag gecreëerd om bij algemene maatregel 
van bestuur te bepalen dat ook in het mbo en het ho met verplichte testbewijzen 
kan worden gewerkt. Er zal enkel gebruik worden gemaakt van de grondslag 
indien geen minder ingrijpende maatregel mogelijk blijkt om het fysieke onderwijs 
aanzienlijk op te schalen.De inzet van verplichte testen in het onderwijs kan 
gerechtvaardigd zijn op het moment dat studenten door de coronamaatregelen 
met een gebrek aan fysiek onderwijs tot gevolg, niet in staat zijn op een goede en 
verantwoorde manier het onderwijs te volgen en daarvan ook gevolgen voor hun 
gezondheid ondervinden. Van belang is dan dat de inzet van de maatregel 
noodzakelijk en proportioneel is om het gebrek aan fysiek onderwijs op te lossen; 
met andere woorden dat er geen minder ingrijpende maatregelen voorhanden 
zijn. Testen moet voor studenten altijd een vrijwillige keuze blijven. Dit komt tot 
uitdrukking in het feit dat het onderwijs altijd toegankelijk moet zijn voor alle 
studenten, en dat voor studenten zonder testbewijs moet worden voorzien in een 
alternatief, fysiek op de 1,5 meter afstand of online. Studenten zouden hierdoor 
geen dwang of druk moeten ervaren om zich te laten testen. De alternatieven 
dienen kwalitatief aan de maat te zijn en de instelling borgt dit onder meer door er 
bijvoorbeeld voor te zorgen dat studenten die online onderwijs volgen, de nodige 
digitale ondersteuning krijgen. Ook dienen instellingen bij het aanbieden van 
alternatieven een zorgvuldige belangenafweging te maken in het kader van de 
vraag wanneer aan studenten zonder testbewijs een fysiek alternatief met 
inachtneming van de 1,5 meter afstand, dan wel een online alternatief wordt 
  Pagina 65 van 109 

 
136. 
 
De toelichting bevat geen informatie of onderzoek is gedaan naar alternatieve 
mogelijkheden voor het breed toegankelijk maken van fysiek onderwijs, behalve 
met behulp van de inzet van testbewijzen. Dit heeft de leden van de SGP-fractie 
verbaasd. Zij kunnen zich namelijk voorstellen dat scholen ook niet zitten te 
wachten op uitgebreide inspanningen ten aanzien van toegangstesten en 
inmiddels zelf allerlei plannen hebben uitgewerkt om fysiek onderwijs op te 
schalen. Kan de regering hierop alsnog ingaan? Welke andere alternatieven zijn 
 
onderzocht om toegang tot het mbo en hoger onderwijs te verzorgen?  
 
Onderwijsinstellingen spannen zich sinds het begin van de coronacrisis in om 
zoveel mogelijk fysiek onderwijs te organiseren voor zoveel mogelijk studenten. 
Bij de bestrijding van de epidemie van covid-19 behoort het onderwijs tot nu toe 
tot de sectoren die als eerste in aanmerking komen voor maatregelen die de 
toegankelijkheid zo min mogelijk belemmeren. Belangenorganisaties voor het ho 
en mbo Vereniging van Universiteiten (VSNU), Vereniging Hogescholen, 
Nederlandse Raad voor Training en Opleiding (NRTO) en MBO Raad, hebben voor 
hun achterban protocollen vastgesteld voor de organisatie van het onderwijs 
tijdens de coronacrisis. In veiligheidsplannen van instellingen is nauwkeurig 
uitgewerkt hoe een instelling op verantwoorde wijze fysiek onderwijs kan 
verzorgen door middel van onder andere goede hygiënemaatregelen, 
loopstromen, alternatieve locaties, spreiding over de dag en avond, afspraken over 
openbaar vervoer. Desondanks blijft een grote groep studenten verstoken van 
fysiek onderwijs, met name vanwege de maatregel om onderling 1,5 meter 
afstand te moeten houden. Daarom wordt niet gestopt met het verkennen van 
alternatieven. In de pilots worden, zonder af te wijken van de geldende 
veiligheidsmaatregelen, diverse testprocedures en testtypen onderzocht, zodat 
kennis wordt opgedaan over de mogelijkheden en belemmeringen van testen in de 
aanloop naar het nieuwe college- en studiejaar in september. Gekeken wordt of 
via technologie, de inzet van crowdcontrol, en het creëren van zogenaamde 
‘bubbels’, meer capaciteit kan worden gegenereerd. De resultaten van de pilots 
zijn uiterlijk in mei 2021 beschikbaar. Er zal enkel gebruik worden gemaakt van 
verplichte testbewijzen in mbo en ho indien geen minder ingrijpende maatregel 
mogelijk blijkt om het fysieke onderwijs aanzienlijk op te schalen. Op basis van de 
uitkomsten van de pilots, de epidemiologische situatie, en welke ruimte dit biedt 
voor het aanbieden van fysiek onderwijs, zal advies gevraagd worden aan het 
OMT. Zolang er echter 1,5 meter afstand moet worden gehouden zal er sprake 
blijven van grote beperkingen in het aanbieden van fysiek onderwijs. 
137. 
 
Uit het wetsvoorstel volgt dat gebleken moet zijn dat ondanks maatwerk bij de 
maatregelen ter bestrijding van de epidemie er toch sprake is van een 
onaanvaardbaar tekort aan fysiek onderwijs. Kan de regering aangeven wanneer 
hiervan sprake is? De leden van de SGP-fractie vragen de regering om eerlijk aan 
te geven of zij gegeven de huidige epidemiologische ontwikkelingen van plan is 
om toegangstesten voor het mbo en hoger onderwijs daadwerkelijk te 
verplichten.  
 
Uitgaande van de maatregelen die vanaf 26 april 2021 van kracht zijn, zou zeker 
nog sprake zijn van een onaanvaardbaar tekort aan fysiek onderwijs. Hier valt 
thans geen kwantitatieve grens te bepalen. Eerst wordt bezien wat 
onderwijsinstellingen nog kunnen doen naar de actueel geldende maatregelen. In 
het mbo en ho wordt in acht regionale pilots onderzocht op welke manier 
(snel)testen zouden kunnen bijdragen aan het op termijn mogelijk maken van 
meer fysiek onderwijs. De pilots zijn gefaseerd gestart, de eerste op 18 januari jl. 
In de pilots worden, zonder af te wijken van de geldende veiligheidsmaatregelen, 
diverse testprocedures en testtypen onderzocht, zodat kennis wordt opgedaan 
over de mogelijkheden en belemmeringen van testen in de aanloop naar het 
nieuwe college- en studiejaar in september. De resultaten van de verschillende 
pilots komen in begin mei beschikbaar. Daarnaast stelt het kabinet vanaf begin 
mei in het mbo en ho zelftesten beschikbaar voor studenten en docenten. 
  Pagina 67 van 109 

 
140. 
 
De leden van de SGP-fractie merken met de Raad van State op dat het 
wetsvoorstel de nadere uitwerking van een groot aantal onderwerpen overlaat aan 
de minister. Deze worden blijkens het wetsvoorstel geregeld bij ministeriële 
regeling. Is deze regeling al in conceptversie beschikbaar? Wanneer wil de 
regering deze regeling in laten gaan?  
De regeling is in voorbereiding en zal na behandeling in beide Kamers in 
 
procedure worden gebracht. Voor het antwoord op deze vraag verwijst de regering 
tevens naar het antwoord op vraag 31. 
141. 
 
De leden van de SGP-fractie vragen zich af waarom er niet voor gekozen wordt 
om gebruik te maken van een algemene maatregel van bestuur in plaats van een 
ministeriële regeling. Zeker omdat de nadere regels getoetst zullen moeten 
worden aan de eisen zoals vastgelegd artikel 58b, tweede lid, zouden de leden van 
de SGP-fractie hieromtrent grotere betrokkenheid van het parlement en de Raad 
van State wensen. 
SGP 21 
 
Zoals vrijwel alle maatregelen ter bestrijding van de epidemie van covid-19 
worden conform de gangbare procedure bij hoofdstuk Va Wpg de wettelijke 
voorschriften voor de inzet van testbewijzen voornamelijk bij ministeriële regeling 
gesteld, bij de totstandkoming waarvan het parlement via een nahangprocedure is 
betrokken. Op enkele punten is gekozen voor regeling bij of krachtens algemene 
maatregel van bestuur. Het betreft het mogelijke aanwijzen van (delen van) het 
onderwijs als sector waar testbewijzen kunnen worden ingezet en de eventuele 
gelijkstelling van het vaccinatiebewijs met een testbewijs. Op die manier is 
advisering door de Raad van State geborgd. Verder is het parlement via een 
voorhangprocedure betrokken bij het tot stand brengen van een algemene 
maatregel van bestuur. 
 
 
2.5 Caribisch Nederland 
 
142. 
 
De leden van de CDA-fractie vragen of op ieder eiland in Caribisch Nederland 
teststraten zijn ingericht waar testbewijzen voor toegangsbewijzen verkregen 
kunnen worden.  
 
Op dit moment werken de eilanden in Caribisch Nederland niet met 
toegangsbewijzen op basis van testbewijzen. Aangezien de mogelijkheid om 
testbewijzen pas wordt ‘aangezet’ bij ministeriele regeling, kan per eiland bepaald 
worden of testbewijzen worden ingezet als toegangsbewijs. Alle drie de eilanden 
hebben immers een eigen ministeriele regeling. Er zijn op dit moment daarom 
geen teststraten ingericht waar testbewijzen voor toegangsbewijzen verkregen 
kunnen worden. Op het moment dat een van de eilanden in Caribisch Nederland 
besluit om met toegangsbewijzen op basis van testbewijzen te gaan werken, is dit 
op korte termijn te realiseren.  
 
2.6 Inzet testbewijs 
 
143. 
 
De regering schrijft, zo lezen de leden van de CDA-fractie, dat vooralsnog 
testbewijzen voornamelijk gebaseerd zullen worden op negatieve testuitslagen. 
Het is volgens de regering echter ook mogelijk dat op basis van een positieve 
testuitslag vastgesteld zal kunnen worden dat iemand niet besmettelijk is. 
Genoemde leden vragen of de regering dit laatste nader kan toelichten. Bedoelt de 
regering hiermee dat zij ervan uitgaat dat vanaf een bepaalde CT-waarde iemand 
niet (meer) besmettelijk is? 
  Pagina 69 van 109 

 
ontvangst van het advies, besluit het kabinet over de inzet van testbewijzen als 
onderdeel van de maatregelen ter bestrijding van de epidemie van covid-19. Deze 
wijzigingsregeling zelf wordt niet meer voorgelegd aan het OMT. Wel wordt de 
wijzigingsregeling na vaststelling aan het parlement gezonden in het kader van de 
nahangprocedure (artikel 58c Wpg). De wijzigingsregeling treedt niet eerder in 
werking dan een week na deze overlegging. 
 
147. 
 
De leden van de SP-fractie constateren dat de regering nog niet kan bepalen 
welke testen nodig zijn om in te zetten. Wanneer is de regering hier wel op de 
hoogte van en op basis van welke informatie gaat dit besloten worden? De 
regering wijst op uitspraken van het OMT dat testbewijzen niet kunnen uitsluiten 
dat onder deelnemers alsnog transmissie van het virus kan plaatsvinden. De 
regering haalt de stelling van het OMT aan dat ook “duidelijk wordt gemaakt dat 
het belangrijk is dat men zich houdt aan de dan algemeen geldende maatregelen 
om transmissie van het coronavirus te voorkomen”. De leden van de SP-fractie 
horen graag van de regering of hiermee wordt gesteld dat activiteiten die 
plaatshebben met gebruikmaking van toegangstesten zich alsnog hebben te 
houden aan de op dat moment geldende coronavoorschriften zoals bijvoorbeeld de 
afstandsnorm. Kan de regering dit toelichten? In hoeverre geven testbewijzen een 
vrijbrief voor het tijdelijk kunnen onttrekken aan de coronaregels?  
De regering zal de komende weken besluiten welke testen en in welke combinatie 
deze ingezet zullen worden. Het zal daarbij gaan om een mix van verschillende 
testen, waarbij gedacht kan worden aan antigeentesten, NAAT-testen als de PCR 
en LAMP en ademtesten. De komende weken wordt tevens de afweging gemaakt 
of het nodig is om op basis van de minimale verschillen in gevoeligheid de testen 
op te delen in de categorieën laag- en hoogsensitieve testen. Als alternatief wordt 
voor alle testen eenzelfde geldigheidsduur gekozen van 40 uur. Tevens zal de 
routekaart leidend zijn wanneer en welke overige maatregelen er in de 
verschillende situaties geldend zullen zijn. Het testbewijs kan daarom niet gezien 
worden als vrijbrief. 
148. 
De routekaart wordt gebruikt bij de besluitvorming van de testmethode en 
teststrategie. De leden van de SP-fractie wijzen op het feit dat de routekaart 
inmiddels al meerdere keren is aangepast. Ook stellen deze leden vast dat uit 
opmerkingen van de Minister-President blijkt dat genoemde data in deze 
routekaart niet van bijzonder veel waarde zijn, aangezien ze ieder moment 
veranderd kunnen worden. In hoeverre kan hier nog op de strategie vertrouwd 
worden als routekaarten elke keer veranderd en aangepast worden? Hoe verhoudt 
dat zich met het voorliggende wetsvoorstel? 
De routekaart en het openingsplan laten zien hoe het kabinet voornemens is 
maatregelen af te schalen om de samenleving te heropenen. Vanaf stap 2 zal het 
kabinet toegangstesten in zetten om eerder en meer mogelijk te maken. Voor het 
antwoord op deze vraag verwijst de regering tevens naar het antwoord op vraag 
16. 
149. 
De leden van de GroenLinks-fractie hebben nog enkele vragen over de inzet van 
de type testen. Zo stelt de regering dat er situaties zijn waarin een hoog 
sensitieve test aangewezen is, wat bedoelt de regering daar precies mee? Is de 
regering ervan op de hoogte dat een PCR-test gevoeliger is dan een 
antigeensneltest, maar dat een PCR-test ook een positieve testuitslag detecteert 
bij mensen die zeer lage hoeveelheden (rest)virusdeeltjes met zich meedragen en 
het virus zodoende nauwelijks tot niet meer kunnen overdragen aan anderen? In 
andere woorden, een PCR-testuitslag detecteert niet per se besmettelijkheid, maar 
detecteert ook lage hoeveelheden (rest)virusdeeltjes? Deelt de regering de 
terughoudendheid van de voornoemde leden om te stellen dat een gevalideerde 
  Pagina 71 van 109 

 
De regering volgt buitenlandse ontwikkelingen op de voet en zal dat blijven doen. 
Een belangrijke les is, dat resultaten uit andere landen steeds in de context van 
de Nederlandse wetgeving en cultuur geplaatst moeten worden. Dit betekent dat 
wij niet zondermeer het beleid van andere landen kunnen overnemen. Zo is 
bijvoorbeeld in Denemarken het toegangsbewijs sinds 21 april 2021 reeds 
ingevoerd. 
2.8 Testcapaciteit  
 
153. 
De leden van de VVD-fractie vragen in hoeverre er straks voldoende testcapaciteit 
beschikbaar is. En in hoeverre is dit ook voldoende gespreid beschikbaar, 
bijvoorbeeld in dunbevolkte regio’s? Zeker voor de horeca zal dit nodig zijn, want 
in elke stad of dorp, maar ook daarbuiten zitten horeca-gelegenheden? 
De regering heeft Stichting Open Nederland opdracht gegeven tot het (gefaseerd) 
realiseren van een testcapaciteit van 400.000 testen per dag. De verwachting van 
de regering is dat de testvraag mogelijk de testcapaciteit overstijgt. Om er zeker 
van te zijn dat testcapaciteit beschikbaar is voor een evenement waarbij een 
testbewijs verplicht is, zal een ondernemer of instelling testcapaciteit moeten 
reserveren op basis van het aantal verwachte bezoekers. Overigens onderzoekt de 
regering of er andere middelen zijn waarmee toegang tot deze niet-essentiële 
sectoren kan worden verkregen, zoals een vaccinatiebewijs of een bewijs van 
herstel van de ziekte veroorzaakt door het coronavirus. Het kabinet werkt samen 
met Stichting Open Nederland aan een testinfrastructuur voor toegangstesten die 
voor alle inwoners van Nederland nagenoeg evengoed bereikbaar is. Stichting 
Open Nederland meldt dat in het kader van de toegankelijkheid en bereikbaarheid 
van de testlocaties in de afspraken met de (te contracteren) testaanbieders staat 
dat de locaties bereikbaar moeten zijn via openbaar vervoer, de testlocaties voor 
alle inwoners van die regio bereikbaar moeten zijn per auto en/of openbaar 
vervoer, de testlocaties voldoende parkeergelegenheid hebben en dat de 
testlocaties toegankelijk zijn voor minder-valide personen. Deze en andere 
kwaliteitseisen worden regelmatig besproken en gemonitord in overleggen met het 
ministerie van VWS. Wanneer uit de analyse op postcodeniveau blijkt dat 
testlocaties voor bepaalde inwoners gelet op de gestelde kwaliteitseisen 
onvoldoende bereikbaar zijn, dan zal het ministerie van VWS met Stichting Open 
Nederland bezien hoe de bereikbaarheid verbeterd kan worden. 
154. 
De leden van de D66-fractie lezen dat ondanks dat er aanvullende testcapaciteit 
wordt gerealiseerd voor spoor 2 - het testen voor openen van de samenleving - 
het aantal testen dat kan worden afgenomen altijd begrensd is. Het is daarom 
volgens de regering noodzakelijk om in de ministeriële regeling meer precies af te 
bakenen voor welke sport- en jeugdactiviteiten, culturele instellingen, 
evenementen, restaurants en overige horeca een testbewijs ingezet zal kunnen 
worden. Daarbij zal een prioritering aangebracht worden, alleen al omdat de 
testcapaciteit voor deze sectoren nog in opbouw is, zo lezen de leden. Volgens de 
regering dient voorkomen te worden dat de vraag het aanbod overstijgt. Bij het 
lezen van dergelijke kanttekeningen over noodzakelijke afbakening en prioritering 
rees bij de leden van de D66-fractie de vraag: pleit dat niet eens te meer voor het 
(spoedig) inzetten van vaccinatiebewijzen? Zeker gelet op de doelen van het 
wetsvoorstel en het feit dat het maar de vraag is voor hoe lang zulke bewijzen nog 
nodig en nuttig zijn. Deelt de regering dat het een gemiste kans zou zijn als niet 
zo snel mogelijk verantwoord kan worden versoepeld, omdat de testcapaciteit te 
beperkt is terwijl andere bewijzen niet worden toegelaten? 
De regering wordt continu geadviseerd door het RIVM en het OMT over de 
relevante wetenschappelijke ontwikkelingen. Het testbewijs is gebaseerd op het 
algehele beeld van het virusverloop en de gevoeligheid van verschillende typen 
testen in gedurende het virusverloop. Op termijn is ook het alternatief beschikbaar 
van een vaccinatiebewijs of het bewijs van een doorgemaakte infectie. Mensen die 
kunnen aantonen gevaccineerd te zijn of een infectie van het Covid-virus al 
  Pagina 73 van 109 

 
het verkrijgen van testbewijzen. Belangrijk is in ieder geval dat door testen ten 
behoeve van testbewijzen, mensen met klachten en andere groepen met een hoog 
risico op infectie niet mogen worden belemmerd om zich bij de GGD te laten 
testen.  
 
158. 
Hoe werkt het testen dan in het onderwijs? Wordt hierbij uitgegaan van aparte 
 
teststraten en zelftests of dienen studenten naar de GGD of naar commerciële 
aanbieders te gaan voor een test? Kan de regering garanderen dat studenten 
nooit hoeven te betalen voor een toegangstest om onderwijs te kunnen volgen? 
Als het gaat om de testvoorzieningen voor studenten, heeft de onderwijsinstelling 
de zorgplicht voor de studenten een toegankelijke testvoorziening te bieden. De 
testvoorziening hoeft niet noodzakelijkerwijs een voorziening in eigen beheer te 
zijn. Instellingen zullen ondersteund worden bij de inrichting van een testfaciliteit. 
Zolang de test voor een student primair wordt uitgevoerd om met de uitslag een 
testbewijs te genereren om toegang te krijgen tot het onderwijs, zal de student 
nooit hoeven te betalen voor een test.  
 
159. 
De leden van de PvdA-fractie lezen dat het de bedoeling is dat er voor de inzet 
van testbewijzen speciaal testcapaciteit moet worden opgebouwd, het genoemde 
spoor 2 naast dat van de GGD. Al kunnen de testuitslagen van de GGD wel als 
testbewijs gelden is het niet de bedoeling dat die testcapaciteit met name ingezet 
gaat worden ten behoeve van het verstrekken van testbewijzen. Tevens lezen 
deze leden dat de testcapaciteit ten behoeve van het verstrekken van testbewijzen 
in spoor 2 altijd begrensd zal blijven. Hoe kan worden voorkomen dat toch de 
GGD-testcapaciteit daar voor aangesproken gaat worden? Betekent een beperking 
van de testcapaciteit voor testbewijzen dat dat tot gevolg kan hebben dat die 
bewijzen niet afgegeven kunnen gaan worden en dat daarmee de toegang tot de 
niet-essentiële sectoren beperkt wordt?  
De teststraten van de GGD zijn uitsluitend bedoeld zijn voor mensen met klachten 
passend bij Covid-19 of met een verhoogd risico door contact met iemand die 
positief getest is op het coronavirus of door verblijf in een hoogrisicogebied. De 
GGD voert hierop een strikte triage. Alle mensen die zich via de kanalen van de 
GGD melden, moeten onder andere aangeven welke klachten zij hebben. 
Helemaal uitsluiten dat mensen zich melden bij de GGD voor het verkrijgen van 
een testbewijs, kan het kabinet niet. Het gelimiteerd zijn van de omvang van de 
testcapaciteit voor testbewijzen betekent dat de toegang tot niet-essentiële 
voorzieningen door middel van testen voor toegang beperkt zal zijn. Dit geldt voor 
zo lang toegangstesten voor die sector eerder of meer mogelijk maakt. Op dit 
moment onderzoekt het kabinet of ook op andere wijze toegang tot deze niet-
essentiële sectoren kan worden verkregen, zoals een bewijs van herstel bij een 
doorgemaakte infectie van het coronavirus of een bewijs van vaccinatie. 
 
160. 
Wat wordt er precies bedoeld met de zinssnede dat “het noodzakelijk [is] om in de 
ministeriële regeling meer precies af te bakenen voor welke sport- en 
jeugdactiviteiten, culturele instellingen, evenementen, restaurants en overige 
horeca een testbewijs ingezet zal kunnen worden”. Kan dat betekenen dat 
sommige terrassen wel open mogen en andere niet? Of dat bepaalde 
sportactiviteiten wel open mogen en andere niet? Op grond van welke criteria 
wordt de genoemde afbakening gemaakt? 
Hiermee wordt bedoeld dat het testbewijs voor bepaalde deelsectoren kan worden 
ingezet. Een voorbeeld is dat het kabinet in stap 3 inzet van het testbewijs 
mogelijk wil maken voor horeca voor uiteten (restaurants) en niet bij de overige 
  Pagina 75 van 109 

 
Voor het antwoord op deze vraag verwijst de regering naar het antwoord op vraag 
16. 
164. 
En welke testcapaciteit er is of wordt verwacht. Dit mede gezien het feit dat de 
vraag naar testbewijzen waarschijnlijk groter is dan het aanbod. Betekent dit dat 
mensen niet aan activiteiten deel kunnen nemen?  
 
De regering heeft Stichting Open Nederland de opdracht gegeven een 
testcapaciteit van 400.000 testen per dag op te bouwen. Deze opdracht wordt in 
fases uitgevoerd, waarbij de regering tijdig kan anticiperen op een hogere of 
lagere testvraag mede met het oog op de epidemiologische situatie. De testvraag 
overstijgt mogelijk de testcapaciteit die logischerwijs gelimiteerd is. Om er zeker 
van te zijn dat de benodigde testcapaciteit beschikbaar is voor een evenement of 
activiteit waarbij een testbewijs verplicht is, zal het aantal verwachte mensen dat 
naar het betreffende evenement of de betreffende activiteit wil komen moeten 
reserveren. Zo kan voorkomen worden dat mensen met een kaartje tot een 
evenement niet aan een testbewijs kan komen. 
165. 
Welke organisatie gaat de testen uitvoeren? 
De selectie van testaanbieders zal door Stichting Open Nederland plaatsvinden. 
Naar verwachting zal in de loop van mei bekend worden welke testaanbieders 
geselecteerd zijn om de testen voor toegang uit te voeren. 
2.9 Testbewijzen  
 
166. 
 
De leden van de VVD-fractie vragen waarom het testbewijs maar geldig is voor 
maximaal 24 uur gerekend van testafname tot aan het einde van de activiteit. En 
dus niet bijvoorbeeld 48 uur? Waarop is dit gebaseerd? 
 
Bij het vaststellen van de geldigheidsduur van het toegangsbewijs is een afweging 
gemaakt tussen de logistiek van het afnemen van een test enerzijds en het 
besmettingsrisico anderzijds. De aanbeveling van het OMT was een 
geldigheidsduur van 24 uur. Vanwege de logistieke uitdagingen die deze korte 
geldingsduur met zich meebrengt is gekozen voor 40 uur. Als uitgangspunt 
hebben wij ingeschat dat een activiteit maximaal 8 uur duurt. Testen worden 
daarom tussen 24 en 40 uur, voor aanvang afgenomen. Zo wordt het risico 
verkleind dat iemand besmettelijk wordt gedurende die 40 uur.  
 
167. 
 
In hoeverre is een GGD-test, als men die heeft gedaan, omdat men klachten heeft 
(gehad) of als men in contact is geweest met iemand met Corona, en die negatief 
was, geldig als testbewijs? Waarbij voor de leden van de VVD-fractie ook voorop 
staat dat de GGD-testlocaties primair bedoeld zijn voor het testen met klachten en 
voor personen voortkomend uit bron- en contactonderzoek. Wanneer kan de GGD 
klaar zijn om bij een test ook een testbewijs af te geven?  
 
Voor het antwoord op deze vraag verwijst het kabinet u naar het antwoord op 
vraag 157. 
 
168. 
 
In de toelichting wordt gesproken over antigeentesten en PCR-testen.  
In hoeverre is er voldoende ruimte voor innovatieve andere testen, zoals een 
ademtest? Hoe is dit geregeld? En begrijpen de leden van de VVD-fractie het goed 
dat zelftesten zijn uitgesloten als testbewijs?  
 
Naast de PCR-test en de antigeentest kijkt de regering ook naar de inzet van 
innovatieve testen als de LAMP-test en de ademtest. Daarbij kan de ademtest als 
  Pagina 77 van 109 

 
geïnformeerd. Doel van deze verordening is nu juist om het vrij verkeer van 
personen te faciliteren. De voorgestelde verordening geeft een (technisch) kader 
voor de uitgifte, verificatie en acceptatie van vaccinatie-, test- en 
herstelcertificaten inzake covid-19 dat in alle lidstaten worden erkend. De 
wederzijdse erkenning van certificaten maakt het voor de houders gemakkelijker 
hun recht van vrij verkeer tijdens de epidemie van covid-19 uit te oefenen. Als 
informatie over of bewijs van vaccinatie, testen of herstel inzake covid-19 nodig is 
of zelfs wordt vereist, kan daarvoor het interoperabele certificaat worden gebruikt. 
De Europese Commissie streeft naar publicatie van de verordening in juni 2021. 
 
Het is de bedoeling dat de verordening enkele dagen na publicatie in werking 
treedt en dan meteen van toepassing is, zodat van de in de verordening geregelde 
certificaten al in de komende zomervakantieperiode gebruik kan worden gemaakt. 
Bij de ontwikkeling van CoronaCheck wordt al rekening gehouden met de 
invoering van het Digital Green Certificate. Ook dit Digital Green Certificate zal 
straks gegenereerd kunnen worden met CoronaCheck. Dan kunnen reizigers ook 
gebruik maken van CoronaCheck om een testbewijs te tonen om mee te reizen in 
de EU. Op dit punt komen de genoemde verordening en het wetsvoorstel dus 
samen. Tegelijk met de Nota naar aanleiding van het verslag wordt een nota van 
wijziging ingediend, die het mogelijk maakt om bij of krachtens algemene 
maatregel van bestuur regels te stellen die nodig zijn om de verordening uit te 
kunnen voeren.  
172. 
 
De leden van de CDA-fractie lezen dat op het testbewijs enkele summiere 
persoonsgegevens komen te staan waarmee in combinatie met een 
identiteitsbewijs kan worden nagegaan of de testuitslag betrekking heeft op de 
persoon die het testbewijs toont. Deze leden vragen om welke persoonsgegevens 
dit gaat. De Raad van State wijst erop dat in de Tijdelijke wet notificatieapplicatie 
covid-19 met het oog op de mogelijke grondrechtelijke implicaties onder meer 
gedetailleerd geregeld is welke gegevens verwerkt mogen worden en dat die wet 
een antimisbruikbepaling heeft. De regering geeft hierop wel als antwoord dat 
deels ook in onderhavig wetsvoorstel is vastgelegd welke gegevens verwerkt 
mogen worden, maar de regering gaat niet in op het ontbreken van een 
antimisbruikbepaling. De leden van de CDA-fractie vragen of de regering alsnog 
kan toelichten waarom dit wetsvoorstel geen antimisbruikbepaling heeft. 
Vooralsnog zullen alleen de van overheidswege beschikbaar gestelde applicaties 
worden gebruikt. De regering schrijft echter dat in een volgende fase mogelijk 
wordt bezien hoe een stelsel kan worden ingericht waarbij een breder scala aan 
(ook private) applicaties toegelaten kan worden. De leden van de CDA-fractie 
vragen of de regering kan aangeven welke redenen daar mogelijk aanleiding toe 
zouden kunnen geven. De leden van de CDA-fractie vragen op welke wijze 
interoperabiliteit met applicaties uit andere EU-lidstaten wordt gewaarborgd, 
aangezien de apps reeds ontwikkeld zijn en de eisen van het Europese Groene 
Certificaat naar verwachting pas half juni vastgelegd zullen worden.  
 
de Raad tegen de achtergrond van hoe in het voorliggende wetsvoorstel en de 
Tijdelijke wet notificatieapplicatie covid-19 delegatie naar lagere regelgeving is 
geregeld. Vanzelfsprekend reageert de regering graag inhoudelijk op de door het 
CDA gestelde vraag. De antimisbruikbepaling voor de CoronaMelder ziet op de 
situatie dat iemand een ander wil verplichten om CoronaMelder te gebruiken, 
bijvoorbeeld om toegang te krijgen. Nu het gebruik van CoronaMelder geheel 
vrijwillig is, moet dat niet mogelijk zijn, en daarom is de antimisbruikbepaling 
opgenomen in de wet. 
Het testbewijs betreft een geheel andere situatie: vooraf weten mensen dat zij 
naar een activiteit toe gaan waarvoor een testbewijs van overheidswege verplicht 
gesteld is. Betrokkene is dan verplicht zijn testbewijs te laten zien en er rust op 
degene die de activiteit organiseert een verplichting om het testbewijs te 
controleren. Dus het vragen naar een testbewijs is juist de bedoeling en kan geen 
misbruik opleveren. Daarom is het niet nodig dat het wetsvoorstel een 
antimisbruikbepaling bevat. Dit neemt vanzelfsprekend niet weg dat als de 
gebruiker zelf misbruik maakt van CoronaCheck, door bijvoorbeeld te proberen 
met de telefoon met daarop het testbewijs van een ander binnen te komen bij een 
evenement, dit een overtreding oplevert waarop een boete staat van 95 Euro. 
De regering ziet een aanleiding om een stelsel voor applicaties in te richten 
wanneer testbewijzen niet tijdelijk maar langdurig worden ingezet of als er in de 
  Pagina 79 van 109 

 
 
Voor het antwoord op deze vraag verwijst het kabinet u naar het antwoord op 
vraag 36. 
 
176. 
 
Welke persoonsgegevens staan op het papieren testbewijs?  
 
Op het papieren testbewijs staan dezelfde persoonsgegevens als op het digitale 
 
testbewijs. De regering heeft bij het ontwikkelen van CoronaCheck vastgehouden 
aan de beginselen van privacy en security by design en dataminimalisatie. Er 
wordt daarom maar een minimale hoeveelheid persoonsgegevens gebruikt. Het 
gaat hierbij om: de negatieve testuitslag van de COVID-19 test, de initialen 
(eerste letter van de voornaam en eerste letter van de achternaam), geboortedag 
en geboortemaand. 
 
177. 
 
Wanneer zijn de CoronaCheck en de CoronaCheck Scanneer beschikbaar? Start 
dan het gebruik van de testbewijzen? 
 
CoronaCheck en CoronaCheck Scanner zijn al beschikbaar in de app-stores van 
Google en Apple. Op dit moment worden de apps getest tijdens pilots en Fieldlabs. 
Het gebruik van testbewijzen is mogelijk nadat het wetsvoorstel is goedgekeurd.  
 
3. GEVOLGEN 
 
178. 
 
De leden van de CDA-fractie vragen waarom niet is overwogen om bepaalde 
winkels ook als niet-essentieel te bestempelen, waardoor betreffende winkels 
wellicht weer helemaal open zouden kunnen gaan onder voorwaarde dat 
bezoekers verplicht om een negatief testbewijs gevraagd worden? Deze leden 
vragen daarnaast waarom de regering het ondernemers niet mogelijk wil maken 
corona-gerelateerde maatregelen af te zwakken door middel van het voeren van 
onverplicht toelatingsbeleid met testbewijzen. 
 
De inzet van het testbewijs gaat gepaard met een aantal voorwaarden, waaronder 
controle aan de ingang. Door de hoogfrequente in- en uitstroom die de 
detailhandel kenmerkt en het feit dat deze sector gebaat is bij laagdrempelige 
toegankelijkheid, is deze extra inspanning van toegangstesten niet proportioneel. 
Dit maakt het invoeren van een verplicht testbewijs in de detailhandel niet 
wenselijk. De sector zelf ziet ook geen meerwaarde in het toepassen van 
toegangstesten. Daarbij heeft het kabinet op 20 april jl. aangekondigd dat 
winkelen in de niet-essentiële detailhandel weer mogelijk wordt zonder een 
afspraak vooraf met ingang van 28 april aanstaande. Bovendien is bij het 
afbakenen van het wetsvoorstel gekeken naar de toegevoegde waarde van het 
testbewijs. Daarbij heeft de regering geconcludeerd dat bij versoepelingen de 
detailhandel ook in de risiconiveaus zeer ernstig en ernstig, relatief ruime 
openstelling in het vooruitzicht heeft. Andere sectoren, zoals restaurants, culturele 
instellingen en evenementen hebben nog langere tijd met beperkingen te maken 
zoals sluiting en een maximum aantal bezoekers. Het heeft daarom de voorkeur 
van de regering de testbewijzen in te zetten, daar waar deze een grote 
toegevoegde waarde hebben. 
 
179. 
 
De regering geeft aan dat negatieve neveneffecten van de inzet van testbewijzen 
naar verwachting beperkt zullen zijn. De leden van de SP-fractie vragen waar dit 
op is gebaseerd. Is er bijvoorbeeld gekeken naar de tweedeling in de samenleving 
die mogelijk wordt gecreëerd door de financiële drempel die wordt opgeworpen 
door de 7,50 euro eigen bijdrage per test? Is er rekening gehouden met het effect 
  Pagina 81 van 109 

 
182. 
 
De leden van de VVD-fractie lezen dat de afweging over het wel of niet inzetten 
van de testbewijzen wordt gebaseerd op adviezen van het OMT. Deze leden 
vinden het echter belangrijk dat bij de afweging niet alleen medische adviezen 
worden betrokken. Hoe is dit vorm gegeven? Wie zijn of worden daarbij allemaal 
betrokken? Hoe worden ook economische sectoren betrokken bij de afweging? 
 
 
Toegangstesten zijn juist bedoeld om de economie en maatschappij weer sneller 
te heropenen. Het kabinet wil dat de toegevoegde waarde van een testbewijs, 
mits epidemiologisch verantwoord, zo groot mogelijk is. Bij de inzet van 
testbewijzen is dan ook gekeken naar de maatschappelijke en economische 
impact. Bovendien heeft er vanuit de ministeries van Economische Zaken en 
Klimaat en Onderwijs, Cultuur en Wetenschap meermaals overleg plaatsgevonden 
met de verschillende brancheorganisaties over de inzet van testbewijzen, de wijze 
van uitvoering en de rol die brancheorganisaties, ondernemers en instellingen 
hierin hebben. Verder worden voorstellen voor versoepelen aan de hand van het 
openingsplan in samenhang met de routekaart aan planbureaus voorgelegd voor 
een sociaaleconomisch en maatschappelijke toets. 
 
183. 
 
De beperking van grondrechten als gevolg van de inzet van testbewijzen is 
volgens de regering relatief gering, mede omdat afhankelijk van het type test het 
afnemen ervan niet of nauwelijks invasief is, zo lezen de leden van de CDA-fractie. 
Een ademtest bijvoorbeeld is niet invasief en een PCR-test is over het algemeen 
nauwelijks invasief, aldus de regering. Genoemde leden vragen of dit betekent dat 
bij de beoordeling of het verplichten van testbewijzen in een bepaalde sector 
proportioneel is ook het type test en de mate van hoe invasief die is, expliciet zal 
worden meegenomen. 
 
Bij de besluitvorming door het kabinet over de inzet van testbewijzen zijn 
teststrategieën en -methoden een belangrijk aandachtspunt. De proportionaliteit 
van het type test en de mate van hoe invasief deze is, is daarmee dus aan de 
voorkant gewaarborgd. Voor alle testen op basis waarvan een testbewijs kan 
worden gegenereerd, geldt dat zij niet of nauwelijks invasief zijn. In dat opzicht is 
de feitelijke inbreuk op de lichamelijke integriteit voor alle testen beperkt, zodat 
het niet nodig is om deze afweging per sector te maken. 
 
184. 
 
De leden van de SP-fractie hebben veel zorgen hoe de inzet van toegangstesten 
raakt aan grondrechten. De regering stelt dat de beperkingen die het voorliggende 
wetsvoorstel kunnen opleveren, gerechtvaardigd worden vanuit de bescherming 
van de gezondheid. Echter vragen de leden hoe de bescherming van de 
gezondheid wordt geborgd als mensen met een toegangstest mogen gokken in 
een casino of alsnog hun gezondheid riskeren in een massa-evenement. Kan de 
regering nader toelichten in hoeverre de voorgestelde evenementen en activiteiten 
recht doen aan de gezondheid van mensen? Kan de regering tevens aangeven 
waarom gekozen wordt om mensen met een negatieve test wel toegang te geven 
tot activiteiten zoals gokken, maar hen te beperken in de mogelijkheid om te 
kunnen sporten en bewegen (in de buitenlucht). In hoeverre heeft de regering het 
belang van de gezondheid van mensen wel in het oog? 
  
Bij alle stappen in de routekaart weegt het kabinet nadrukkelijk af op welke wijze 
recht wordt gedaan aan de lichamelijk en geestelijke gezondheid van zoveel 
mogelijk mensen. Het kabinet is voornemens om vanaf stap 2 in het openingsplan 
toegangstesten in te zetten. Vanaf dat moment zal stapsgewijs meer mogelijk zijn, 
waarbij toegangstesten op geen enkel moment een beperkende maatregel zal zijn, 
maar juist meer of sneller activiteiten mogelijk kunnen maken. Bij stap 2 kunnen 
doorstroomlocaties binnen, voor zover deze onder dit wetsvoorstel vallen, 
  Pagina 83 van 109 

 
waarmee de drager niet alleen kan aantonen dat hij is ingeënt tegen covid-19 of 
in het bezit is van een negatief testresultaat, maar ook of diegene beschikt over 
immuniteit door een doorgemaakte besmetting. De leden van de CDA-fractie 
vragen of de Nederlandse applicatie CoronaCheck deze optie van immuniteit ook 
accepteert als toegangsbewijs. Zo niet, waarom wordt dit wat de EU betreft wel 
mogelijk gemaakt en door Nederland niet?  
 
Buitenlandse testaanbieders kunnen aansluiting krijgen op CoronaCheck, wanneer 
zij voldoen aan de voor CoronaCheck geldende aansluitvoorwaarden, net als in  
Nederland gevestigde partijen. Op dit moment is een bewijs van een 
doorgemaakte besmetting (op basis van een positief testresultaat) of een bewijs 
van vaccinatie nog niet gelijkgesteld aan een negatief testresultaat. CoronaCheck 
accepteert deze optie van immuniteit nu dus niet als toegangsbewijs. In het 
verlengde hiervan zal de regering de komende weken besluiten, mede op basis 
van wetenschappelijk onderzoek, of een herstelbewijs ook als toegangsbewijs in 
de CoronaCheck kan dienen. 
Voor het antwoord op deze vraag verwijst de regering verder naar het antwoord 
op vraag 171. 
 
188. 
 
De betrouwbaarheid van testbewijzen dient te zijn geborgd en de kans op 
systematische fraude te worden verkleind: De leden van de CDA-fractie vragen 
hoe dit laatste is geborgd?  
 
De regering neemt verschillende maatregelen om de betrouwbaarheid van het 
negatieve testbewijs te borgen. Er wordt allereerst tweestapsverificatie toegepast 
bij het ophalen van het testbewijs. Daarnaast wordt er bij het tonen van het 
testbewijs ter verificatie gevraagd om een identiteitsbewijs, heeft het testbewijs 
een tijdelijke bruikbaarheid (40 uur) en is het niet mogelijk om met een 
screenshot van de QR-code toegang te krijgen. Systematische fraude aan de zijde 
van de testaanbieder wordt voorkomen door aansluitvoorwaarden te stellen en de 
mogelijkheid om testaanbieders af te sluiten in geval van misbruik of fraude. 
 
4.3 Gegevensbescherming 
 
189. 
 
De leden van de VVD-fractie lezen dat bij het tonen van het testbewijs gebruik 
gemaakt wordt van enkele identificerende persoonsgegevens, namelijk de initialen 
van de geteste persoon en de maand en dag van zijn geboortedatum. In hoeverre 
is dit gebruikelijk? Is dit wat minimaal nodig is? Hoe wordt voorkomen dat deze 
gegevens niet worden verwerkt?  
 
De identificerende persoonsgegevens zijn door de regering gekozen op basis van 
het principe van dataminimalisatie en weerspiegelen een balans tussen privacy en 
bescherming tegen misbruik. In combinatie met de controle van het 
legitimatiebewijs kan zo grote mate van zekerheid worden verkregen dat het 
testbewijs hoort bij de persoon die getest is. Tegelijkertijd geven de summiere 
persoonsgegevens op zichzelf weinig informatie prijs over de identiteit van de 
persoon. In situaties waar bijvoorbeeld sprake is van unieke combinaties van 
initialen, worden de summiere persoonsgegevens nog verder teruggebracht. De 
manier waarop deze persoonsgegevens worden verwerkt staat beschreven in de 
Data Protection Impact Assessment, die binnenkort met Uw Kamer wordt gedeeld. 
 
190. 
 
Bij het tonen van het testbewijs worden enkele identificerende persoonsgegevens 
zichtbaar gemaakt, namelijk de initialen van de geteste persoon en de maand en 
dag van zijn geboortedatum. De leden van de CDA-fractie vragen waarom het dan 
  Pagina 85 van 109 

 
te voorkomen dat een ander dan de geteste persoon een testbewijs kan gebruiken 
als middel om toegang te krijgen zijn verschillende maatregelen genomen. Er 
wordt allereerst tweestapsverificatie vereist voor het ophalen van het testresultaat 
bij een testaanbieder zodat alleen de geteste persoon kan beschikken over zijn 
testresultaat. Ten tweede worden testbewijzen dubbel digitaal ondertekend door 
zowel de testaanbieder als met een door de overheid beschikbaar gestelde digitale 
handtekening. Dit voorkomt dat anderen dan erkende testaanbieders testbewijzen 
kunnen genereren. Ten tweede is het testbewijs voorzien van (summiere) 
 
persoonsgegevens welke in combinatie met de verplichte legitimatie voorkomen 
dat iemand anders dan de geteste persoon met het testbewijs toegang kan 
krijgen. Dit helpt ook om te voorkomen dat testbewijzen worden gekopieerd en 
verhandeld. Verder zijn meerdere technische maatregelen genomen, zoals dat de 
QR-code van het testbewijs in de app elke drie minuten wordt aangepast. Kopiëren 
en op een later moment gebruiken door iemand met exact dezelfde initialen en 
geboorte dag / maand wordt daarmee in de praktijk bemoeilijkt. Er vindt geen 
centrale opslag plaats van testbewijzen en de gegevens van het testbewijs worden 
door de app verwijderd nadat het niet meer geldig is.  
 
194. 
 
De leden van de SP-fractie lezen dat er bij het toezicht en de handhaving op het 
tegengaan van fraude bijvoorbeeld mystery guests of steekproeven gebruikt 
kunnen worden. Het is echter niet duidelijk hoe dit in de praktijk precies vorm 
gaat krijgen. Hoe vaak zal dit bijvoorbeeld plaatsvinden en welke instantie wordt 
hiervoor verantwoordelijk? Wat gebeurt er als een organisatie niet door deze test 
komt?  
 
Wie bevoegd is voor het houden van toezicht is afhankelijk van de locatie waar het 
testbewijs als verplichting geldt. Dat betekent dat de burgermeester het bevoegde 
bestuursorgaan is voor toezicht en handhaving op publieke plaatsen. Voor de 
onderwijsinstellingen is de Inspectie van het Onderwijs (IvhO) belast met het 
toezicht. De IvhO sluit aan bij de huidige werkwijze en werkt op basis van signaal 
gestuurd toezicht. De burgemeester en de Inspectie van het Onderwijs kunnen 
gebruik maken van de bestaande handhavingsmogelijkheden bij niet-naleving van 
de maatregelen. De uitvoering is aan de toezichthouders en de voorbeelden 
genoemd in de Memorie van Toelichting zijn mogelijke opties die toezichthouders 
kunnen inzetten. Zij kunnen hierbij dus ook gebruik maken van methoden zoals 
mystery guests of steekproeven. Of de in de toelichting genoemde handhavers 
hier gebruik van willen maken is aan hen.  
 
195. 
 
Hoe zit het daarnaast precies met de het bewaren van gegevens bij de 
CoronaCheck applicatie? Wanneer zijn deze applicaties precies gereed? Zijn de 
resultaten al beschikbaar van de eerste tests met de gebruikersversies, die bij de 
fieldlabs en pilots hebben plaatsgevonden? In de toelichting staat vermeld dat er 
bij de ontwikkeling van CoronaCheck en CoronaCheck Scanner gebruik wordt 
gemaakt van open source ‘waar technisch mogelijk’. De leden van de SP-fractie 
vragen zich af wat hier precies mee bedoeld wordt. Zij vinden het goed dat er bij 
de ontwikkeling van deze applicaties een privacy impact assessment wordt 
opgesteld, maar willen graag weten wanneer deze beschikbaar komt? 
 
De gegevens in het testbewijs worden versleuteld bewaard op de telefoon. Deze 
gegevens worden automatisch verwijderd als het testbewijs niet meer geldig is. 
De ingelezen gegevens op de CoronaCheck Scanner worden uiterlijk na 240 
seconden gewist. De precieze gegevensverwerking staat beschreven in de privacy 
impact asessment, die binnenkort met Uw Kamer wordt gedeeld. Op dit moment 
zijn CoronaCheck en CoronaCheck Scanner gereed. De applicaties worden sinds 
enige weken getest tijdens Fieldlabs en de pilots toegangstesten. De resultaten 
laten zien dat de app naar behoren functioneren. De apps zullen doorlopend 
worden geëvalueerd en de resultaten worden gepubliceerd op de website 
  Pagina 87 van 109 

 
De epidemiologische situatie zal bepalend zijn voor de inzet van testbewijzen en 
de routekaart zal hierin leidend zijn. Na ontvangst van dit advies besluit het 
kabinet over de inzet van testbewijzen als onderdeel van de maatregelen ter 
bestrijding van de covid-19 epidemie. In dit besluit zal beschreven worden welke 
type instanties verplicht zullen zijn een toegangsbewijs te vragen. Het is de 
intentie om een herstelbewijs en een vaccinatiebewijs in CoronaCheck op te 
nemen. Bij de technische voorbereidingen wordt rekening gehouden met de 
technische specificaties van het Europese Digitale Groen Certificaat. In de pilotfase 
 
is aan de bezoekers van de pilots expliciete toestemming gevraagd voor de 
verwerking hun persoonsgegevens. In de informatie die gebruikers van 
CoronaCheck bij het installeren van de app krijgen staat de werking van de app en 
de wijze waarop gegevens worden verwerkt helder beschreven. In diezelfde 
informatie staat dat dat de inzet van deze applicaties en de toestemming die 
wordt gegeven voor de verwerking van persoonsgegevens enkel ziet op de pilot 
fase. In deze pilot fase wordt bovendien enkel gebruik gemaakt van testbewijzen 
die zijn gebaseerd op een negatieve Covid-19 test.  
 
198. 
 
De leden van de ChristenUnie-fractie vragen welke lessen zijn getrokken uit de 
totstandkoming van de Corona-app, voor de applicatie waar mee nu zal gaan 
worden gewerkt. Kan de regering aangeven welke van deze (ook wettelijke) 
borgen gelden voor CoronaCheck en welke niet? Kan voorts worden gegarandeerd 
dat, indien bijvoorbeeld ook een medische verklaring onder de werking van de 
regeling zou vallen, niet inzichtelijk zal zijn voor de controlerende partij of iemand 
op basis van een testbewijs of medische verklaring aan de check voldoet.  
 
De ontwikkeling van CoronaMelder heeft in alle openheid plaatsgevonden en de 
broncode is open. CoronaMelder is daarnaast ontwikkeld volgens de principes van 
privacy en security by design en er zijn hoge eisen gesteld op het gebied van 
privacy, informatieveiligheid, nationale veiligheid, bruikbaarheid en 
toegankelijkheid waar de regering geen concessies op heeft gedaan. Hiertoe heeft 
de regering vele (technische) tests en checks uit laten voeren. Bij de ontwikkeling 
van de CoronaCheck en CoronaCheck Scanner apps is van dezelfde hoge eisen 
uitgegaan. Er is sprake van 'privacy & security by design', een open 
ontwikkelproces, 'open source' broncode, geen centraal register van 
persoonsgegevens of testbewijzen, maar decentrale verwerking in de applicaties 
zelf en een passende set van beveiligingsmaatregelen. Bij het ontwikkelen van de 
applicaties wordt een Privacy Impact Assessment (PIA) opgesteld. De eerste 
gebruikersversies van deze applicaties zijn beschikbaar en worden getest bij de 
Fieldlabs en pilots. Mocht een medische verklaring in de toekomst ook worden 
geaccepteerd als bewijs, dan zal CoronaCheck niet de oorsprong laten zien bij 
nationale toepassingsdoeleinden. Voor internationale toepassingsdoeleinden is dit 
afhankelijk van de Europese besluitvorming.  
 
199. 
 
De leden van de ChristenUnie-fractie lezen over de papieren versie van het 
testbewijs: de regering beschrijft dat burgers een testbewijs desgewenst kunnen 
laten printen bij een servicepunt in de buurt dat daarvoor speciale software 
gebruikt. Welke garanties biedt de regering dat mensen zonder geschikte mobiele 
telefoon niet meer drempels ervaren om zich te laten testen? Deze leden vragen 
wat de maximale afstand en reisduur is die er mag liggen tussen de testafname en 
het genoemde servicepunt met het oog op het voorkomen van extra drempels. 
 
Het kabinet acht het van belang om de doelgroep, die digitaal minder vaardig is, 
een gelijke toegang te verschaffen. Daarom wordt verkend of het laten printen 
van een testbewijs via servicepunten een mogelijke optie kan zijn, waarbij de 
technische uitvoerbaarheid en kosten meegewogen worden. Voor een testbewijs 
kunnen burgers zonder smartphone daarnaast een beroep doen op een printer in 
  Pagina 89 van 109 

 
5. INVOERING EN REGELDRUK  
 
204. 
 
Het lid van de 50PLUS-fractie wil graag duidelijkheid van de regering over het feit 
dat deze wet één jaar geldt. Betekent dit dat de huidige noodwet daarmee ook 
wordt verlengd? Zie hiervoor het opinieartikel van professor Voermans (“Tweede 
Kamer pas op: de coronawet is niet zo tijdelijk als afgesproken”, NRC 19 april 
 
2021). 
 
Voor het antwoord op deze vraag verwijst de regering naar het antwoord op de 
vraag 247. 
 
5.1 Fieldlabs en pilots  
 
205. 
 
In april 2021 is gestart met het onderzoeksprogramma Pilots testbewijzen, om via 
praktijktesten kennis te vergaren over de uitvoerbaarheid en effecten van het 
tonen van een testuitslag voor deelname aan of toegang tot activiteiten of 
voorzieningen. De leden van de CDA-fractie vragen op welke wijze hier 
daadwerkelijk onderzoek naar gedaan wordt, gezien de grote hoeveelheid 
aangekondigde pilots. Welke gegevens moeten deze pilots precies gaan 
opleveren? 
 
De pilots toegangstesten in april zijn praktijkgericht, bedoeld als voorbereiding op 
toegangstesten in de loop van mei. De pilots hebben tot doel om de inzet van de 
infrastructuur, ICT, de applicaties CoronaCheck en –scanner te onderzoeken 
evenals het gedrag bij het gebruik van het testbewijs. Uit de pilots moet onder 
meer blijken voor welke sectoren testen voor toegang goed werkt, hoe goed de 
applicaties in de praktijk werken en of het voor de burger wenselijk is om te 
testen voor toegang. Het onderzoek naar de pilots testen voor toegang wordt 
uitgevoerd door KPMG. 
 
206. 
 
De leden van de CDA-fractie vragen voorts of de regering concrete voorbeelden 
kan geven van wat er bij diverse fieldlabs daadwerkelijk onderzocht wordt. Wie 
voert deze onderzoeken uit? Kan de regering tevens aangeven wie bepaalt welke 
sector op welk moment aan de beurt is voor een fieldlab? 
 
Het Fieldlab Evenementen is een onderzoeksprogramma dat met behulp van het 
kabinet, de Topsector Creatieve Industrie en de Evenementsector in de zomer van 
2020 tot stand is gekomen. Het is een Publiek-Private Samenwerking tussen het 
bedrijfsleven, de overheid en de wetenschap. Het doel is om te onderzoeken op 
welke manier culturele, zakelijke en sportevenementen weer veilig en verantwoord 
georganiseerd kunnen worden, zodat er een maatschappelijk perspectief en 
economisch perspectief geboden wordt voor 2021. De belangrijkste 
onderzoeksvraag is om data te verzamelen aan de hand van gedragsstudies om 
het risico op COVID-19 besmettingen te kunnen benoemen en daarvoor 
preventieve maatregelen te testen die dit risico zoveel mogelijk kunnen 
minimaliseren. Onderzoeksvragen gaan onder andere over het gebruik van 
mondneusmaskers, het volgen van aanwijzingen, verblijf in bubbels en 
aantal/duur van contactmomenten tijdens evenementen. Het 
onderzoeksprogramma is opgezet in samenwerking met RadboudUniversiteit, TNO, 
TU Delft, Breda University of Applied Sciences en TU Twente; Het Kabinet heeft in 
2020 sectoren opgeroepen om te komen tot praktijktesten. De evenementensector 
en de horeca zijn daadwerkelijk met onderzoeksvoorstellen gekomen die ook tot 
praktijktesten hebben geleid. Met CIO lopen nog gesprekken om te kijken of ook 
een praktijktest in kerken mogelijk is. 
  Pagina 91 van 109 

 
routekaart, het openingsplan en de Tijdelijke wet maatregelen COVID-19 (Twm) 
zijn gedefinieerd. Dierentuinen vallen onder doorstroomlocaties, waarbij in de 
routekaart geen onderscheid wordt gemaakt tussen binnen en buiten. In 
dierentuinen en andere doorstroomlocaties met een toegangscontrole die zich 
buiten bevinden, kunnen dus ook testbewijzen worden ingezet. Met de inzet van 
het testbewijs kan eerdere openstelling of versoepelen van de maatregelen 
worden gerealiseerd. Het is aan de locatie zelf om te bepalen of zij dit ook 
daadwerkelijk willen inzetten. Daarbij moet worden opgemerkt dat in het 
 
openingsplan wel een onderscheid wordt gemaakt tussen doorstroomlocaties 
buiten en binnen, en dat doorstroomlocaties buiten reeds in stap 2 en 
doorstroomlocaties binnen in stap 3 geopend worden. Daarmee is de inzet van 
toegangstesten voor doorstroomlocaties niet aan de orde omdat deze al open 
gaan zonder toegangstesten. Toegangstesten is wel een mogelijkheid voor 
stroomlocaties binnen om in stap 2 van het openingsplan al open te gaan. , zodat 
zij eerder open kunnen door de inzet van toegangstesten dan op basis van het 
openingsplan nu mogelijk is. Nadat stap 3 van het openingsplan is gezet, kunnen 
ook doorstroomlocaties binnen zonder inzet van toegangstesten open, en vervalt 
de inzet van toegangstesten om dit mogelijk te maken. 
 
6. TOEZICHT EN HANDHAVING  
  
 
210. 
 
De leden van de VVD-fractie lezen dat de handhaving geheel bestuursrechtelijk 
geregeld is. Klopt het dat pas na signalen dat niet om testbewijzen gevraagd 
wordt, een burgemeester zal optreden? Klopt het dat organisatoren/ondernemers 
niet hoeven aan te tonen dat ze om testbewijzen hebben gevraagd? Het bewaren 
van die testbewijzen is namelijk onwenselijk in het kader van bescherming van 
persoonsgegevens. Handhaving is dus alleen mogelijk door het ter plekke 
constateren dat niet om een testbewijs gevraagd wordt. Het wetsvoorstel gaat 
hier maar summier op in. In hoeverre is de handhaving op deze wijze voldoende 
en ordentelijk geregeld? 
 
Het klopt dat de ondernemers in verband met de bescherming van 
persoonsgegevens de testbewijzen niet bewaren. Voor de toezicht en handhaving 
is aangesloten bij de bestaande systematiek van de Tijdelijke wet maatregelen 
COVID-19. Hierbij hebben de ondernemers een zorgplicht waar ze aan moeten 
voldoen. Met sectoren zijn afspraken gemaakt over protocollen die zij hanteren en 
dat ze verantwoordelijk zijn voor de naleving door bezoekers. Desalniettemin is 
het mogelijk dat er ondernemers zijn die zich niet aan de regels houden. Het 
toezicht zal ter plekke moeten plaatsvinden, bijvoorbeeld naar aanleiding van 
signalen. De regering vertrouwt erop dat, net als bij andere maatregelen, de 
ondernemers hun verantwoordelijk nemen.  
 
211. 
 
In hoeverre gaat het om al bestaande bevoegdheden en waar gaat het om nieuwe 
bevoegdheden? In hoeverre heeft de burgemeester straks de bevoegdheid om een 
activiteit met testbewijs te staken of een locatie met testbewijs te sluiten, 
wanneer de regels met voeten worden getreden?  
 
Met dit wetsvoorstel wordt aangesloten bij de bestaande bevoegdheden van de 
burgermeester op grond van de Tijdelijke wet maatregelen covid-19. In geval van 
een spoedeisende situatie kan de burgemeester een bevel geven. 
 
212. 
 
Wie houdt toezicht of organisaties en bedrijven alle verplichtingen nakomen waar 
het gaat om testbewijzen? 
  Pagina 93 van 109 

 
testbewijs geen belemmerende factor mag zijn voor het beoefenen van sport en 
voor de noodzakelijkheid voor mensen om fit, gezond en weerbaar te worden. Is 
de regering dit met de leden van de VVD-fractie eens? Hoe gaat de regering 
ervoor zorgen dat de kosten van een testbewijs geen beperking op eventuele 
sportdeelname aan sportactiviteiten zal zijn?  
 
Het kabinet heeft geen concrete plannen om testbewijzen in te zetten voor 
deelname aan sportactiviteiten. Gezien de genoemde belangen door de leden van 
 
de VVD-fractie is in het openingsplan reeds aangegeven dat het beoefenen van 
sport in de eerste stappen staat opgenomen zonder inzet van toegangstesten. 
Voor het antwoord op deze vraag verwijst de regering tevens naar het antwoord 
op vraag 78. 
 
217. 
 
De leden van de VVD-fractie lezen dat vanaf 1 juli 2021 een beperkte bijdrage in 
de kosten wordt gevraagd in de orde van grootte van 7,50 euro per test. In 
hoeverre is hierbij meegewogen dat deze kosten wellicht nog wel in verhouding 
staan voor een eenmalige activiteit, waar men niet wekelijks naar toe gaat, maar 
dat voor activiteiten zoals in de horeca wellicht wel een drempel kunnen 
opwerpen? Want je gaat niet even een kop koffiedrinken als je daarvoor eerst 
voor een test 7,50 euro moet bijbetalen. Wat zijn de kosten van het innen van 
deze eigen bijdrage? Is overwogen om de bijdrage te differentiëren en zo nee, 
waarom niet?  
 
Testbewijzen zullen alleen worden ingezet om voorzieningen eerder of met minder 
maatregelen te heropenen. Daarbij kunnen ondernemers en instellingen indien zij 
ook zonder testbewijs reeds open kunnen er altijd voor kiezen om het testbewijs 
niet in te zetten en onder de voorwaarden die gelden zonder inzet van een 
testbewijs open te gaan. Aangezien testbewijzen nooit als een verzwarende 
maatregel zullen gelden en ondernemers en instellingen er zolang zij ook zonder 
testbewijs open mogen er voor kunnen kiezen om het testbewijs niet in te zetten, 
bestaat er volgens de regering geen risico dat sectoren en activiteiten die niet 
onder het wetsvoorstel vallen aantrekkelijker zullen worden. De kosten voor het 
Rijk om de eigen bijdrage te kunnen innen worden op 200.000 euro geschat. 
Differentiëren van de bijdrage is praktisch en technisch niet uitvoerbaar gebleken. 
Vast staat dat studenten nooit voor de toegang tot het onderwijs zullen moeten 
betalen. Voor het antwoord op deze vraag verwijst de regering tevens naar het 
antwoord op vraag 226.  
 
218. 
 
In hoeverre blijft ook in meer algemene zin de toegankelijkheid van activiteiten 
gewaarborgd? 
 
Voor het antwoord op deze vraag verwijst de regering naar het antwoord op vraag 
217. 
 
219. 
 
Is de regering het met de leden van de VVD-fractie eens dat op den duur het 
risico kan ontstaan dat sectoren en activiteiten die niet onder het wetsvoorstel 
vallen aantrekkelijker worden dan sectoren waar voor activiteiten 7,50 euro extra 
moet worden betaald? Zoals het drinken van een afgehaald (to-go) drankje op het 
strand versus het drinken van een drankje op een terras van een strandtent. Hoe 
is de regering van plan om met deze ongelijkheid om te gaan indien beperkende 
maatregelen van kracht blijven? 
 
Voor het antwoord op deze vraag verwijst de regering naar het antwoord op vraag 
217. 
  Pagina 95 van 109 

 
grond van het wetsvoorstel niet met de doorberekening van kosten lijken te 
worden geconfronteerd. De regering geeft op dit punt echter geen reactie. De 
leden van de CDA-fractie vragen of de regering alsnog een reactie kan geven op 
de vraag of, daar waar het gaat om overheidsmaatregelen die grondrechtelijke 
vrijheden sterk hebben ingeperkt, het proportioneel is om de kosten van 
versoepeling daarvan aan burgers en bedrijven door te berekenen. 
 
Voor het antwoord op deze vraag verwijst de regering naar het antwoord op vraag 
 
8. 
 
225. 
 
De leden van de SP-fractie vinden het bedrag van 1,1 miljard euro hoog om een 
beperkte groep mensen toegang te laten geven tot evenementen en activiteiten. 
In hoeverre had dit geld doelmatiger ingezet kunnen worden bijvoorbeeld door te 
investeren in de productie van vaccins of de aanschaf hiervan?  
 
Toegangstesten zullen worden ingezet om activiteiten eerder en meer (met meer 
bezoekers mogelijk te maken. Daarmee zorgen we dat de samenleving op een 
verantwoorde en veilige manier sneller wordt heropend en dat weer meer sociale 
en economische activiteiten mogelijk zijn. Het kabinet vindt dit een waardevol doel 
om middelen aan te besteden. In het licht van de situatie waar we nu in zitten, 
waar de roep in de samenleving om meer ruimte en sociale activiteiten groot is, 
denkt het kabinet dat investeren in toegangstesten verstandig is. Investeren in 
een snellere en ruimere heropening heeft behalve een maatschappelijk ook een 
economisch belang. Het kan immers voor minder gebruik van de 
coronasteunpakketten op korte termijn zorgen. Uiteraard zijn vaccinaties 
uiteindelijk ons belangrijkste instrument om uit de coronacrisis te komen. Het 
bedrag van 1,1 miljard euro is een raming. De daadwerkelijke beschikbaarstelling 
gebeurt in fases van vier weken. Er kan per fase worden besloten of opschaling, 
continuering of vermindering van de testcapaciteit gewenst is. Hierdoor kan het 
uiteindelijke bedrag anders uitvallen.  
 
226. 
 
Voorts zijn de leden van de SP-fractie ontsteld dat commerciële aanbieders van 
toegangstesten straks 7,50 euro mogen vragen van mensen die een activiteit of 
evenement wil bezoeken. Kan de regering ingaan hoe bijvoorbeeld individuen of 
gezinnen met een lager inkomen toegang krijgen tot een evenement of activiteit? 
Waarom is hiervoor gekozen en waarom creëert de regering hiermee ongelijke 
toegang en nieuwe tweedeling in de samenleving? Er zijn dan immers nog steeds 
beperkingen op activiteiten zonder kosten, zoals contact in de openbare ruimte en 
bezoek, terwijl ervoor degenen die dit kunnen betalen via testen wel meer 
mogelijk wordt. Wat is de reden dat er is gekozen om een bijdrage in te voeren 
voor de tests vanaf 1 juli? Kan daarnaast worden toegelicht waarom er is gekozen 
voor het bedrag van 7,50 euro per test? Hoe verhoudt dit zich tot het advies van 
de Gezondheidsraad die pleit voor gelijke toegang en non-discriminatie? Kan de 
regering uitleggen hoe de prijs van de commerciële test zich verhoudt tot 
voorwaarde e. van de Gezondheidsraad die luidt: “iedereen moet gelijke 
(financiële) toegang hebben tot testmogelijkheden en testbewijzen”? Kan de 
regering ook ingaan op de opmerking van de Gezondheidsraad dat “goede 
alternatieven [moeten] worden geboden om onrechtvaardige behandeling, 
discriminatie en stigmatisering te voorkomen. Dit geldt ook voor mensen die om 
psychische of lichamelijke redenen geen test kunnen ondergaan.” Op welke wijze 
wordt hier in dit wetsvoorstel in voorzien? Kan ook aangegeven worden waarom 
dit bedrag van 7,50 euro in het plenaire debat over de maatregelen rondom het 
coronavirus in de Kamer op 15 april 2021 niet door de minister van VWS benoemd 
is, ook niet toen expliciet over de kosten van deze testen gesproken is? Kan de 
regering inzicht geven in de prijsopbouw van een commerciële test nu er blijkbaar 
vanuit wordt gegaan dat burgers 25% van de prijs zelf gaan betalen en de 
  Pagina 97 van 109 

 
zekerheid zeggen in welke mate de inzet van testbewijzen zal bijdragen aan 
besparingen in de steunmaatregelen. Dit is van veel verschillende factoren 
afhankelijk, zoals hoeveel ondernemingen uiteindelijk gebruik zullen maken van de 
testbewijzen en hoeveel omzet dat zal genereren. Daarnaast hangen deze 
bedragen ook af van de voorwaarden waaronder steun zal worden geboden in de 
komende kwartalen. Voor het kabinet is een eventuele besparing op de 
steunpakketten een bijkomend argument om de investering in testcapaciteit voor 
toegangstesten als een goede investering te zien. Echter is dit niet de 
 
belangrijkste reden waarom het kabinet deze investeringen doet. De belangrijkste 
reden voor het kabinet is namelijk het verantwoord kunnen heropenen van 
economie en samenleving. Zo kunnen ondernemers weer ondernemen en krijgen 
Nederlanders weer ruimte om activiteiten te ondernemen. 
 
228. 
 
De regering beschrijft de inzet dat de bijdrage van 7,50 euro voor een test er niet 
toe mag leiden dat de testcapaciteit van de GGD’s wordt belast ten behoeve van 
testbewijzen. Aan welke maatregelen denkt de regering om dit te voorkomen, zo 
vragen de leden van de ChristenUnie-fractie. 
 
De regering hecht eraan dat de capaciteit van GGD-teststraten te allen tijde 
beschikbaar blijft voor het testen van mensen met klachten en uit bepaalde 
risicogroepen. In de communicatie zal hier de nodige aandacht aan worden 
besteed. Als blijkt dat door shop-gedrag de teststraten van de GGD vol dreigen te 
raken, kan uiteindelijk besloten worden om negatieve testuitslagen van de GGD 
niet om te zetten in testbewijzen. 
 
229. 
 
De leden van de SGP-fractie gaven in de inleiding al aan dat ze zich zorgen maken 
over de gevolgen van het feit dat vanaf 1 juli een bijdrage van 7,50 euro zal 
worden gevraagd per test. Hoe wil de regering voorkomen dat dit een tweedeling 
in de samenleving veroorzaakt en/of vergroot? 
 
Voor het antwoord op deze vraag verwijst de regering naar het antwoord op vraag 
8. 
 
230. 
 
Het lid van de 50PLUS-fractie wil graag weten wie de testbewijzen voor het 
onderwijs gaat betalen. In het wetsvoorstel staat dat studenten niet hoeven te 
betalen. Wie neemt de kosten dan voor z’n rekening? De onderwijsinstelling? 
 
De kosten voor de testbewijzen in het onderwijs komen voor rekening van het 
Rijk. Bezien zal worden op welke manier het testen voor toegang tot het onderwijs 
gratis gehouden kan worden. 
 
8. RECHTSBESCHERMING  
 
231. 
 
De leden van de VVD-fractie vragen tegen welke besluiten straks wel of niet 
bezwaar of beroep openstaat. En als er geen bezwaar of beroep mogelijk is, 
waarom is dit dan het geval?  
 
Tegen welke (bestuursrechtelijke) besluiten bezwaar en beroep openstaat, wordt 
door de Algemene wet bestuursrecht bepaald (artikel 8:1 e.v.). In dit wetsvoorstel 
gaat het daarbij om het besluit tot het verlenen van ontheffing van de verplichting 
om gebruik te maken van de applicatie voor het lezen van het testbewijs 
(CoronaCheck Scanner). Dit is geregeld in het voorgestelde artikel 58re. Ook staat 
er bezwaar en beroep open tegen handhavingsbesluiten die de burgemeester en 
  Pagina 99 van 109 

 
mogelijk nog worden ingezet voor activiteiten met grote aantallen bezoekers en 
veel risico op besmetting of ter vervanging van de 1,5 meter afstand maatregel. 
Vanaf het moment dat mensen moeten betalen zijn er dus al veel alternatieven 
voor activiteiten voor handen. Wat betreft de toegankelijkheid van de teststraten 
vindt nauw overleg met de Stichting Open Nederland plaats over de inrichting van 
de teststraten, zodat deze voor iedereen toegankelijk en goed bereikbaar zijn. Ook 
in de communicatie zal de Stichting ervoor zorgen dat deze voor iedereen goed te 
begrijpen is. Op het moment dat een bezoeker een negatief testresultaat heeft, 
 
kan op twee manieren een testbewijs worden gegenereerd. Voor bezoekers met 
een smartphone via de CoronaCheck app. Voor bezoekers zonder een smartphone 
via een website, waarbij het testbewijs kan worden uitgeprint. Ten slotte verkent 
de regering of het laten printen van een testbewijs via servicepunten een 
mogelijke optie kan zijn, waarbij de technische uitvoerbaarheid en kosten 
meegewogen worden. Op termijn is er ook het alternatief beschikbaar van een 
vaccinatiebewijs of het bewijs van een positief testresultaat. Mensen die kunnen 
aantonen gevaccineerd te zijn of een infectie van het Covid-virus al hebben 
doorgemaakt, hoeven zich dan niet meer te laten testen. Deze alternatieven 
worden pas mogelijk als wetenschappelijk voldoende is vast komen te staan dat 
mensen die zijn gevaccineerd of een infectie hebben doorgemaakt, anderen niet 
meer besmetten. 
Er zullen ook mensen zijn, die geen testbewijs, vaccinatiebewijs of het bewijs van 
een positief testresultaat willen tonen. Voor deze mensen zijn alternatieven 
beschikbaar. De regering meent op deze manier ervoor gezorgd te hebben dat 
discriminatie en tweedeling in de maatschappij voorkomen zal worden. 
 
235. 
 
De leden van de SGP-fractie constateren dat zeer veel burgers hebben gereageerd 
op op de internetconsultatie. Zij lezen dat ‘‘nagenoeg alle respondenten 
kanttekeningen plaatsen bij het wetsvoorstel’’ De leden kunnen zich voorstellen 
dat de regering zich zorgen maakt over het draagvlak voor dit wetsvoorstel in de 
samenleving. Wat denkt de regering hieraan te kunnen doen?  
 
Zoals gebruikelijk bij alle maatregelen die de regering treft in het bestrijden van 
het virus, zal ook bij de inzet van het testbewijs de communicatie hierover van 
groot belang zijn. Het publiek wordt daarover uitgebreid en volledig geïnformeerd, 
zodat zij weten wat dit voor hen precies betekent. Ook zullen ondernemingen, 
instellingen en brancheorganisaties in de desbetreffende sectoren apart worden 
geïnformeerd over de voorwaarden van het toegangstesten en de werkwijze indien 
zij ervoor kiezen toegangstesten toe te passen. 
 
236. 
 
Het lid van de 50PLUS-fractie is het eens met de constatering die is gemaakt in de 
internetconsultatie over een tweedeling in de samenleving (ivm het testen zelf en 
het digitale testbewijs, maar ook gezien de kosten). Hoe kijkt de regering hier 
tegenaan? 
 
Voor het antwoord op deze vraag verwijst de regering naar het antwoord op vraag 
234. 
 
9.2 Autoriteit Persoonsgegevens (AP) en Commissie toezicht bescherming 
persoonsgegevens BES (CPB BES)  
 
237. 
 
De Autoriteit Persoonsgegevens geeft net als de Raad van State aan dat een 
eventuele gelijkstelling van een vaccinatiebewijs met een testbewijs in een apart 
wetsvoorstel te brengen of door een AMvB voor te schrijven. De regering heeft 
gekozen voor een AMvB, omdat een afzonderlijk wetstraject onnodig vertragend 
werkt. Welke tijdswinst denkt de regering daar mee te boeken vragen de leden 
van de ChristenUnie-fractie. Kan de regering voorts aangeven waarom er geen 
meerwaarde wordt gezien in een traject waarin consultatie plaatsvindt en ook 
  Pagina 101 van 109 

 
toepassing van zelftesten voor toegangstesten zal op dit moment alleen plaats 
kunnen vinden onder een bepaalde mate van supervisie, zodat daadwerkelijk 
controle plaats kan vinden op de kwaliteit van afname en dat dit door de juiste 
persoon gedaan wordt. Alleen dan kunnen de risico’s van de activiteiten waar 
toegangstesten worden ingezet, worden vermeden. Er is dan in feite geen sprake 
meer van zelftesten.  
 
240. 
 
 
Het lid van de 50PLUS-fractie deelt de mening van VNG met betrekking tot de 
uitvoerbaarheid van het voorstel en de zorgen over de handhaafbaarheid van de 
inzet van testbewijzen. Zij vragen de regering hier rekening mee te houden. 
 
Naar aanleiding van de geuite zorgen door de VNG heeft overleg plaatsgevonden 
tussen de regering en de VNG. Hierbij is verduidelijkt wat de rol is van de 
gemeentelijke toezichthouders met betrekking tot de inzet van testbewijzen. Het 
toezicht ziet met name op de toegang tot de activiteiten en voorzieningen. De 
controle heeft betrekking op een geldig testbewijs en of personen die geen 
testbewijs kunnen tonen de toegang wordt ontzegd. Dit sluit aan bij de bestaande 
bevoegdheden van de burgemeester op grond van de Tijdelijke wet maatregelen 
covid-19. 
 
9.7 Belangenorganisaties  
 
241. 
 
Ieder(in) vraagt om randvoorwaarden om de inzet van testbewijzen ook te doen 
slagen voor mensen met een beperking. De leden van de ChristenUnie-fractie 
lezen dat de regering door kosten grotendeels te vergoeden, toegankelijke 
testfaciliteiten, een schriftelijk bewijs en goede communicatie aan deze 
randvoorwaarden meent te voldoen. Welke mogelijkheden zijn er voor mensen die 
om medische of psychische reden zich niet kunnen laten testen en daarmee geen 
testbewijs kunnen tonen? Hoe kijkt de regering aan tegen uitzonderingen voor 
deze mensen als zij via een verklaring kunnen aantonen dat zij zich niet kunnen 
laten testen? 
 
Om het risico op besmettingen te verkleinen zal iedereen bij toegang een 
testbewijs moeten kunnen tonen. Op dit moment kan dat uitsluitend met een 
negatief testresultaat. De komende weken zal het kabinet overwegen of ook 
documentatie van immuniteit als toegangsbewijs in aanmerking kan komen. Het 
kabinet denkt hier in eerste instantie aan het tonen van een eerder doorgemaakte 
infectie door middel van een eerdere positieve testuitslag. Maar ook een volledige 
vaccinatie zou hier een mogelijkheid zijn. In dat geval is het op drie manieren 
mogelijk om toegang te verkrijgen, met een negatieve test, met een eerdere 
positieve testuitslag of na vaccinatie. Als geen van deze wegen voor de 
betreffende burger een mogelijkheid zijn, zou door middel van maatregelen als 
beschermingsmiddelen en afstand het in principe mogelijk moeten zijn om een 
uitzondering te maken.  
 
10.OVERGANGSRECHT EN INWERKINGTREDING  
 
242. 
 
De leden van de VVD-fractie lezen dat voor de verschillende artikelen of 
onderdelen vervallen een jaar na het tijdstip waarop hoofdstuk van de Wet 
publieke gezondheid vervalt. Waarop is dit jaar gebaseerd?  
 
Voor het antwoord op deze vraag verwijst de regering naar het antwoord op de 
vraag 246. 
 
 
 
 
  Pagina 103 van 109 

 
is tot verlenging. De inzet van testbewijzen valt daarmee onder het normale 
regime van de maatregelen ter bestrijding van de epidemie covid-19. Het tweede 
deel van het wetsvoorstel is geen wijziging van hoofdstuk Va Wpg, maar een 
zelfstandige bepaling (artikel II). Het regelt de maximale bewaartermijn van 
medische dossiers waarin uitsluitend testbewijzen zijn opgenomen. Nu is die 
bewaartermijn 20 jaar. Dat wordt maximaal één jaar. Deze bepaling is expres 
buiten hoofdstuk Va Wpg gehouden. Anders zou bij het vervallen van hoofdstuk Va 
Wpg direct de bewaartermijn van 20 jaar herleven voor dossiers met uitsluitend 
 
testbewijzen. Dat is onwenselijk. De dossiers hoeven immers niet meer dan één 
jaar bewaard te worden. Dat jaar strekt zich uit voorbij de periode waarin 
testbewijzen worden ingezet omdat een testuitslag ook om andere redenen van 
belang kan zijn. Zo wordt onderzocht of eenmalige toediening van een vaccin 
volstaat wanneer de infectie met het coronavirus een jaar geleden heeft 
plaatsgevonden. Onverminderd het bovenstaande heeft de regering om elk 
misverstand hierover weg te nemen in de bijgaande nota van wijziging artikel III 
aangepast, zodat volstrekt helder is dat uitsluitend artikel II van het wetsvoorstel 
– de bepaling over de bewaartermijn van het medisch dossier – blijft gelden tot 
één jaar na het vervallen van de paragraaf "3a Testbewijzen" (dat met dit 
wetsvoorstel wordt toegevoegd aan hoofdstuk Va Wpg). Deze regels zijn een 
onderdeel van hoofdstuk Va Wpg. De regels over testbewijzen vervallen daarom in 
ieder geval als hoofdstuk Va Wpg vervalt. De medische dossiers met uitsluitend 
testbewijzen blijven daarna nog een jaar bewaard.  
 
247. 
 
De leden van de PvdA-fractie hebben kennisgenomen van het opinieartikel van 
professor Voermans (“Tweede Kamer pas op: de coronawet is niet zo tijdelijk als 
afgesproken”, NRC 19 april 2021). In dat artikel wordt betoogd dat verlenging van 
de Tijdelijke Coronawet alleen kan als er sprake is van een nog directe dreiging 
van een epidemie en niet omwille van een mogelijk uitbraak van een epidemie. 
Deelt de regering die mening en zo ja, wat betekent dat voor een eventuele 
toekomstige verlenging van de wet? Zo nee, waarom niet?  
 
In artikel 58b, eerste lid, van de Wet publieke gezondheid, is opgenomen dat het 
bij de Tijdelijke wet maatregelen covid-19 (Twm) ingevoegde tijdelijke hoofdstuk 
Va van toepassing is ‘op de bestrijding van de epidemie, of een directe dreiging 
daarvan.’ De definitie van ‘epidemie’ in artikel 58a luidt: ‘de epidemie van covid-
19, veroorzaakt door het virus SARS-CoV-2’. De WHO heeft de uitbraak van dit 
virus op 11 maart 2020 verklaard tot pandemie, en de huidige omstandigheden 
geven helaas aan dat daarvan momenteel nog steeds sprake is. In de memorie 
van toelichting bij de Twm (Kamerstukken II 2019/20, 35526, nr. 3, p. 12/13) is 
uiteengezet dat onder directe dreiging van een epidemie ook de reële kans valt 
van nieuwe uitbraken. Het einde van een epidemie, zo is daar toegelicht, is 
moeilijk precies vast te stellen, omdat het virus aanwezig blijft en hernieuwde 
uitbraken niet kunnen worden uitgesloten. De directe dreiging kan echter ook 
verminderd worden door de beschikbaarheid van een goede behandeling of 
geneesmiddel en door verhoging van de weerstand in de samenleving, 
bijvoorbeeld met een vaccin. Zodra geen sprake meer is van een directe dreiging 
kan hoofdstuk Va vervallen. Ondergetekende deelt derhalve de mening van prof. 
Voermans dat de enkele mogelijkheid van een uitbraak van een epidemie geen 
reden vormt voor de handhaving van hoofdstuk Va.  
 
248. 
 
Is het uw intentie om, zoals de genoemde auteur stelt, om via de nu voorliggende 
wet ten aanzien van testbewijzen te bewerkstelligen dat er geen automatisch 
afloop van de coronabeperkingen per 1 juni 2021 ontstaat? Zo ja, waarom is dat? 
Is er verband met de verkorte bewaartermijn van 1 jaar voor testbewijzen? Zo 
nee, waaruit blijkt dat het uw intentie niet is?  
 
Nee. Voor de verdere beantwoording van deze vraag verwijst de regering naar de 
antwoorden op vraag 246. 
  Pagina 105 van 109 

 
Het wetsvoorstel biedt een grondslag om het mogelijk te maken dat testbewijzen 
worden verplicht voor studenten die deelnemen aan onderwijsactiviteiten waar de 
1,5 meter afstand wordt losgelaten. Omdat toegankelijkheid van het onderwijs 
voorop staat is in het wetsvoorstel opgenomen dat instellingen aan studenten een 
toegankelijke testvoorziening moeten bieden. Het wetsvoorstel gaat enkel over 
verplichte testbewijzen, niet over vrijwillig testen. Omdat personeel op basis van 
dit wetsvoorstel niet kan worden verplicht tot het tonen van een testbewijs, ziet 
ook de zorgplicht tot het bieden van de testvoorziening niet op het personeel. 
 
Overigens worden in verband met de huidige opschaling van zelftesten in het mbo 
en ho, wel gratis zelftesten beschikbaar gesteld voor het onderwijspersoneel. 
 
253. 
 
Artikel 58rf. Gelijkstelling 
De leden van de PvdA-fractie lezen dat het voorliggend wetsvoorstel voorziet in de 
mogelijkheid om naast een testbewijs ook een vaccinatiebewijs mogelijk te maken 
als middel om toegang tot sectoren te krijgen. Daarvan wordt op dit moment 
echter nog van afgezien omdat thans nog onduidelijk zou zijn of een vaccinatie 
van invloed is op het risico om een ander te besmetten. Kan de regering hier 
nader op ingaan? Welke aanwijzingen dat het risico om een ander te besmetten 
lager is na vaccinatie bestaan er al wel? En deelt de regering de mening van de 
aan het woord zijnde leden dat een testbewijs ook geen zekerheid biedt dat er 
geen sprake is van een besmettelijk persoon? Om dat risico in te dammen meent 
de regering dat daarover helder gecommuniceerd te worden aan de deelnemers 
van de activiteit, waarbij ook duidelijk wordt gemaakt dat het belangrijk is dat 
men zich houdt aan de dan algemeen geldende maatregelen om transmissie van 
het coronavirus te voorkomen. Waarom kan dat niet ook bij vaccinatiebewijzen? 
Waarom dan toch het onderscheid tussen het bieden van toegang tot sectoren aan 
personen met een testbewijs en gevaccineerde personen? Kan de regering hier 
nader op ingaan?  
 
Zoals in de Kamerbrief van 8 maart jl. is beschreven, is één van de voorwaarden 
voor de inzet van een vaccinatiebewijs in Nederland, dat er meer bekend is over 
het effect van vaccineren op virustransmissie. De eerste resultaten van enkele 
internationale onderzoeken zijn weliswaar hoopgevend en duiden op afname van 
de transmissie, maar deze onderzoeken zijn op dit moment nog onvoldoende 
vergelijkbaar met de Nederlandse situatie. Dit onder meer omdat in ons land 
verschillende vaccins worden ingezet met verschillende effectiviteit. De regering 
heeft het RIVM gevraagd de meest recente (onderzoeks)ontwikkelingen te 
monitoren. Daarnaast heeft de regering op 2 maart jl. de Gezondheidsraad advies 
gevraagd wat de verwachting is over het effect van vaccinatie op de transmissie 
van SARS-CoV-2 in Nederland en ook hoe dit moet worden beoordeeld in de 
internationale context waarin verspreiding kan blijven plaatsvinden. Dit advies 
wordt medio mei verwacht, dat zal de regering afwachten. Zoals in de Kamerbrief 
van 8 maart jl. is beschreven, is het effect op transmissie één van de voorwaarden 
voor de inzet van een vaccinatiebewijs in Nederland, een tweede voorwaarde is 
dat de omvang van de groep mensen die is gevaccineerd aanzienlijk is. Aan beide 
voorwaarden dient te zijn voldaan voordat een vaccinatiebewijs in Nederland 
wordt ingezet. 
 
254. 
 
Welke instantie zou de medische verklaring over de besmettelijkheid die in plaats 
zou kunnen komen van een negatieve of positieve testuitslag moeten afgeven als 
dit artikel verder wordt ingevuld, zo vragen de leden van de ChristenUnie-fractie. 
 
Indien een medische verklaring afgegeven zou moeten worden, zou dit door de 
behandelend huisarts of specialist zijn. 
 
255. 
 
De regering beschrijft nadrukkelijk dat een vaccinatiebewijs dat gelijk staat aan 
een testbewijs niet betekent dat er een indirecte vaccinatieplicht wordt gecreëerd. 
  Pagina 107 van 109 

 
Het lid van de 50PLUS-fractie vraagt of duidelijk is of iemand die gevaccineerd is 
een ander niet kan besmetten met covid-19 en of de regering hier duidelijkheid 
over kan geven. Op dit moment bestaat er nog geen duidelijkheid over de vraag of 
iemand die gevaccineerd is het COVID19-virus nog kan aan anderen overdragen. 
Hier wordt in internationaal verband nog nader onderzoek naar gedaan. De 
regering heeft de Gezondheidsraad gevraagd hierover, mede in internationale 
context, te adviseren. Dit advies wordt medio mei verwacht. In afwachting van 
deze duidelijkheid zal, zoals in de Kamerbrief van 8 maart jl. over de 
 
Coronamaatregelen is aangegeven, mede daarom nog geen vaccinatiebewijs 
ingezet worden. In het wetsvoorstel is slechts de mogelijkheid opgenomen om een 
bewijs van vaccinatie bij algemene maatregel van bestuur gelijk te stellen aan een 
testbewijs.  
 
258. 
 
Deelt de regering de mening dat een testbewijs ook geen zekerheid biedt dat er 
geen sprake is van een besmettelijk persoon? 
 
In deze pandemie is gebleken dat een aantal testen met name goed zijn in het 
opsporen van personen die besmettelijk zijn. Dit betreft de antigeentesten, de 
ademtest en de NAAT-testen, zoals de PCR en de LAMP. Deze testen worden 
ingezet voor toegangstesten. Tegelijk is het van belang om te blijven realiseren 
dat geen enkele test volledige zekerheid biedt. Om het risico op besmettelijkheid 
zoveel mogelijk te beperken, zal een testuitslag van deze toegangstesten 
maximaal 40 uur na afname geldig zijn. Bij de Fieldlab Experimenten is gebleken 
dat een klein aantal besmettelijke mensen inderdaad door toegangstesten 
opgepikt werd en op basis daarvan de toegang is ontzegd.  
 
 
Mede namens de Minister van Justitie en Veiligheid en de Minister van 
Binnenlandse Zaken en Koninkrijksrelaties, 
 
De Minister van Volksgezondheid, 
Welzijn en Sport, 
 
 
 
 
Hugo de Jonge 
  Pagina 109 van 109 

