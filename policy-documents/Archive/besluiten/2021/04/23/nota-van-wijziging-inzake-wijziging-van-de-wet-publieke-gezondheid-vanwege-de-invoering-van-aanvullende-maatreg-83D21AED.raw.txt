 
35808   Wijziging van de Wet publieke gezondheid vanwege de  
   invoering van aanvullende maatregelen voor het 
internationaal personenverkeer in verband met de bestrijding  
van de epidemie van covid-19 
 
 
 
NOTA VAN WIJZIGING 
 
Het voorstel van wet wordt als volgt gewijzigd:  
 
A 
 
Het in artikel I, onderdeel B, voorgestelde artikel 58nc wordt als volgt gewijzigd:  
 
1. Het eerste lid, onderdeel b, komt te luiden: 
 
b. personen die korter dan een bij ministeriële regeling te bepalen aantal 
uren in een krachtens artikel 58nb, eerste lid, aangewezen gebied hebben 
verbleven of ingeval van een overschrijding van dat aantal uren uitsluitend 
op doorreis waren en in dat verband noodzakelijke tussenstops hebben 
gemaakt waarbij het vervoermiddel slechts kort is verlaten of een overstap 
hebben gemaakt waarbij de overstapplaats niet is verlaten;  
 
2. Het eerste lid, onderdeel c, komt te luiden:  
 
c. personen komend vanuit een krachtens artikel 58nb, eerste lid, 
aangewezen gebied die voorafgaand aan de inreis ten minste een bij 
ministeriële regeling te bepalen aantal dagen aaneengesloten in een niet 
krachtens artikel 58nb, eerste lid, aangewezen gebied hebben verbleven; 
 
3. Het tweede lid komt te luiden:  
 
2. Bij ministeriële regeling kunnen categorieën van personen worden 
aangewezen op wie de verplichting, bedoeld in artikel 58nb, eerste lid, 
eveneens niet van toepassing is.  
 
B 
 
In het in artikel I, onderdeel B, voorgestelde artikel 58ng wordt in het eerste lid, 
 
Pagina 1 van 4 

 
Toelichting 
 
Onderdeel A 
 
In artikel 58nc is geregeld welke categorieën van personen zijn uitgezonderd van 
de quarantaineplicht. Onderdeel b van het eerste lid ziet op personen die slechts 
voor korte duur in het aangewezen zeer hoogrisicogebied verblijven. Het 
voornemen is om daarbij uit te gaan van een tijdsduur van 12 uur. Het is evenwel 
niet uitgesloten dat voor personen op doorreis die tijdsduur niet altijd gehaald kan 
worden, bijvoorbeeld omdat de transfertijd tussen twee vluchten langer dan 12 
uur duurt. Onderdeel b wordt aldus aangepast dat ingeval van een doorreis ook bij 
een overschrijding van het aantal uren nog steeds een uitzondering op de 
quarantaineplicht geldt. Daarbij is wel vereist dat de persoon op doorreis 
uitsluitend noodzakelijke tussenstops heeft gemaakt waarbij het vervoermiddel 
slechts kort is verlaten (bijvoorbeeld om te tanken of voor toiletbezoek) of een 
overstap heeft gemaakt waarbij de overstapplaats niet is verlaten. Een 
vliegtuigpassagier die de luchthaven verlaat en een nacht in een hotel in de stad 
gaat verblijven, valt dus niet onder de uitzondering van onderdeel b. Vanwege 
deze beperkingen zal het aantal extra uren dat een reiziger op doorreis in het 
aangewezen zeer hoogrisicogebied verblijft, gelimiteerd worden door de 
tijdspanne die nodig is om de doorreis te voltooien. Om die reden is geen 
aanleiding gezien om ten aanzien van de overschrijding nog een nadere beperking 
in tijd op te nemen.  
 
De aanpassing van onderdeel c van het eerste lid is meer technisch van aard. 
Duidelijker tot uitdrukking is gebracht dat dit onderdeel ziet op reizigers die uit 
een aangewezen zeer hoogrisicogebied komen, maar voor inreis in Nederland 
dermate lang in een niet-aangewezen zeer hoogrisicogebied hebben verbleven dat 
voor hen geen quarantaineplicht meer geldt. Ter illustratie: als Polen als zeer 
hoogrisicogebied geldt, dan is de reiziger die vanuit Polen naar Nederland reist in 
principe quarantaineplichtig. Als Duitsland echter niet als zeer hoogrisicogebied 
geldt en de reiziger voor inreis in Nederland eerst het minimaal bepaalde aantal 
dagen in Duitsland heeft verbleven, is de reiziger op grond van onderdeel c 
uitgezonderd van de quarantaineplicht.  
 
Tot slot wordt het tweede lid hergeformuleerd. Bij nader inzien was de tekst van 
de delegatiegrondslag te beperkt geformuleerd, waardoor bijvoorbeeld 
gevaccineerde personen niet zouden kunnen worden aangewezen als 
uitzonderingscategorie.  
 
Onderdeel B 
 
Dit onderdeel behelst louter twee technische aanpassingen in artikel 58ng.  
 
Onderdelen C en D 
 
Zoals in paragraaf 7.1 van de memorie van toelichting is vermeld, heeft de 
expertwerkgroep geadviseerd om de hoogte van de bestuurlijke boete op een 
bedrag van niet meer dan € 340 te bepalen. Een boete van € 340 of minder geldt 
namelijk als een ‘lichte’ boete waarvoor op grond van artikel 5:53 van de 
Algemene wet bestuursrecht (Awb) ook een lichte procedure geldt. De 
burgemeester en de bevoegde toezichthouder kunnen van de overtreding een 
boeterapport opmaken op grond van artikel 5:48 van de Awb en de betrokkene 
 

