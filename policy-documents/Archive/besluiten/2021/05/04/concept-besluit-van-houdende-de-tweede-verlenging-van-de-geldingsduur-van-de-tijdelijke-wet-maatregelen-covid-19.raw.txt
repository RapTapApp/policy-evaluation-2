 
 
Besluit van  
 
houdende de tweede verlenging van de geldingsduur van de Tijdelijke wet maatregelen 
covid-19 
 
 
Op de voordracht van Onze Minister van Volksgezondheid, Welzijn en Sport, mede 
namens Onze Minister van Justitie en Veiligheid en Onze Minister van Binnenlandse 
Zaken en Koninkrijksrelaties, van   , kenmerk    
 ; 
  
Gelet op artikel VIII, derde lid, van de Tijdelijke wet maatregelen covid-19; 
 
Hebben goedgevonden en verstaan: 
 
Enig artikel 
Het tijdstip van verval van de in artikel VIII, eerste lid, van de Tijdelijke wet 
maatregelen covid-19 genoemde bepalingen wordt vastgesteld op 1 september 2021. 
 
Onze Minister van Volksgezondheid, Welzijn en Sport is belast met de uitvoering van dit 
besluit, dat met de daarbij behorende nota van toelichting in het Staatsblad zal worden 
geplaatst. 
De minister van Volksgezondheid,  
Welzijn en Sport, 
 
 
 
 
 
 
 
 
 
H.M. de Jonge 
 
 
 
 
 
 
 
 

en dient te worden aangegeven wat de verwachtingen zijn ten aanzien van het 
8
voortduren van de maatregelen. 
 
Over de te nemen maatregelen wordt het kabinet geadviseerd door het Outbreak 
e
Management Team (OMT). In het advies naar aanleiding van het 109 OMT van 19 april 
geeft het OMT aan dat in de week van 8 tot 15 april het aantal meldingen van SARS-
CoV-2-positieve personen met 9% is toegenomen, in vergelijking met de week ervoor. 
Deze toename is te verklaren door een tijdelijke dip in het aantal testen. Het gemiddeld 
percentage positieve testen van door de GGD geteste personen is met 9.9% echter nog 
steeds hoog. Op basis van het aantal meldingen constateert het OMT dat de epidemie 
zich op een plateau of nabij de piek bevindt. Ook het aantal ziekenhuis-en IC-opnames 
lijken op een plateau te zijn beland. Op basis van de huidige getallen is het onduidelijk 
of de piek al bereikt is. Alle indicatoren wijzen er echter nog steeds op dat de huidige  
situatie past bij het risiconiveau ‘zeer ernstig’.  
 
Het kabinetsbeleid, waaronder de maatregelen, is gericht op het zo snel mogelijk 
maximaal verlagen van het besmettingsniveau, het vertragen van de verspreiding van 
het virus en van nieuwe varianten van het virus en het beperken van de influx van 
virusvarianten uit het buitenland. De Twm, die de grondslag biedt voor deze 
maatregelen, is onverminderd noodzakelijk om het virus te kunnen bestrijden. In het 
openingsplan wordt het voor de samenleving, ondanks alle onzekerheden (ook) in deze 
fase van de crisis, inzichtelijk wanneer versoepelingen mogelijk zouden kunnen zijn en 
hoe die versoepelingen er dan uit zullen zien. Het openingsplan schaalt terug tot het 
niveau waakzaam, om daarna te kunnen besluiten wanneer ook de basismaatregelen 
losgelaten kunnen. Het kunnen zetten van stappen uit het openingsplan blijft afhankelijk 
van de epidemiologische situatie. Het geschetste tijdpad is dan ook met een mate van 
onzekerheid omgeven. De Twm blijft dan ook voorlopig nog noodzakelijk.   
 
De Twm dient voor de nu geldende vervaldatum verlengd te worden, anders vervalt 
deze wet van rechtswege. Per 1 maart 2021 is de Twm verlengd tot 1 juni 2021. Het 
nogmaals verlengen van de Twm betekent dat er vanaf 1 juni 2021 een wettelijke basis 
blijft bestaan om bij algemene maatregel van bestuur of ministeriële regeling 
maatregelen te treffen ter bestrijding van het virus. Met het onderhavige besluit wordt 
de werkingsduur van de Twm met de maximumtermijn van drie maanden verlengd, tot 1 
september 2021. 
 
3. Afdeling advisering van de Raad van State 
Alvorens tot verlenging van de Twm over te gaan, dient de Afdeling advisering van de 
Raad van State ingevolge artikel 58t Wpg gehoord te worden over de maatregelen die 
gelden op grond van de Twm. Op 21 april 2021 heeft de Afdeling advisering van de Raad 
van State aangegeven dat zij het oordeel gerechtvaardigd acht dat, gelet op de huidige 
omstandigheden, het laten vervallen van (delen van) de Twm op dit moment nog niet 
aan de orde is. De Twm biedt de grondslag én regelt de bandbreedte van de op- en 
afschaling van de getroffen en te treffen maatregelen. Tegen deze achtergrond kan de 
Twm in deze fase niet gemist worden. Voldoende aannemelijk is dat ook ná 1 juni 2021 
                                                
8
 Deze worden opgenomen in de voortgangsbrieven, zie laatstelijk: Kamerstukken II 2021/21, 
25295, nr. 1063.  
 

inreisbeleid. De nu geldende inreismaatregelen leggen meer beperkingen op dan het 
college wenst en noodzakelijk acht. Het hebben van aandacht voor flexibiliteit en de 
mogelijkheid om maatwerk toe te passen op de BES-eilanden, is ook het uitgangspunt 
van het kabinet. Hiermee beoogt het kabinet de maatregelen toe te spitsen op de 
situatie op de BES-eilanden, die situatie verschilt immers van Europees Nederland.  
 
6. Inwerkingtreding en verlengingsduur 
Met dit koninklijk besluit worden de door de Twm tot stand gebrachte bepalingen met 
drie maanden verlengd tot 1 september 2021, aangezien naar verwachting maatregelen 
op grond van de Twm tot in elk geval deze datum noodzakelijk zullen blijven. 
 
Deze nota van toelichting wordt uitgebracht mede namens de Minister van Justitie en 
Veiligheid en de Minister van Binnenlandse Zaken en Koninkrijksrelaties. 
De minister van Volksgezondheid,  
Welzijn en Sport, 
 
 
 
 
 
 
 
 
H.M. de Jonge 
 

