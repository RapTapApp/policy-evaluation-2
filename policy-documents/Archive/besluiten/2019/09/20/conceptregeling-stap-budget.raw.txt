 
 
 
 
Regeling van de Minister van Sociale Zaken en Werkgelegenheid  
van    , 2019-0000131413, houdende vaststelling van de 
Subsidieregeling leer- en ontwikkelbudget voor de stimulering van de 
arbeidsmarktpositie van natuurlijke personen met een band met de Nederlandse 
arbeidsmarkt (Subsidieregeling STAP-budget) 
 
 
De Minister van Sociale Zaken en Werkgelegenheid, 
 
Gelet op de artikelen 3, eerste lid, en 5 van de Kaderwet SZW-subsidies en artikel 
32d, tweede lid, van de Wet structuur uitvoeringsorganisatie werk en inkomen; 
 
Besluit: 
 
Artikel 1. Begripsbepalingen 
In deze regeling wordt verstaan onder: 
 
aanvraagtijdvak: een tijdvak als bedoeld in artikel 8, waarin aanvragen voor 
subsidie op grond van deze regeling kunnen worden ingediend; 
 
aanwezigheidspercentage: een percentage dat door de opleider wordt vastgesteld 
door middel van registratie van de aanwezigheid van de subsidieontvanger 
gedurende de scholingsactiviteit;  
 
bewijs van deelname: een door de opleider opgesteld stuk waarop is aangegeven 
of de gesubsidieerde scholingsactiviteit is afgerond met een diploma of certificaat 
en waarop het aanwezigheidspercentage van de subsidieontvanger is vermeld; 
 
bewijs van inschrijving: een door de opleider opgesteld stuk waarop is 
aangegeven welke scholingsactiviteit wordt of gaat worden gevolgd, wie degene is 
die de scholingsactiviteit volgt of gaat volgen, wat de start- en de einddatum van 
de scholingsactiviteit zijn, waarin de scholingsactiviteit resulteert bij goed 
doorlopen en wat de kosten zijn van de scholingsactiviteit; 
 
bijdrage van een derde: bijdrage die de aanvrager, dan wel subsidieontvanger, 
van een ander dan de minister voor de te subsidiëren of gesubsidieerde activiteit 
ontvangt en die de aanvrager, dan wel subsidieontvanger, aanwendt of behoort 
aan te wenden voor de te subsidiëren of gesubsidieerde activiteit;  
 
burgerservicenummer: het nummer, bedoeld in artikel 1, onderdeel b, van de Wet 
algemene bepalingen burgerservicenummer;  
 
 

 
subsidiabele kosten:  
a. les-, cursus-, college- of examengeld, alsmede kosten van door de opleider 
verplicht gestelde leermiddelen of beschermingsmiddelen, mits deze kosten in 
rekening worden gebracht door de opleider;  
b. kosten voor een EVC-procedure die door de EVC-aanbieder in rekening worden 
gebracht;  
 
subsidieontvanger: de persoon die op aanvraag een beschikking tot 
subsidieverlening dan wel een beschikking tot subsidievaststelling heeft 
ontvangen;  
 
UWV: het Uitvoeringsinstituut werknemersverzekeringen, genoemd in hoofdstuk 5 
van de Wet structuur uitvoeringsorganisatie werk en inkomen; 
 
volksverzekeringen: de verzekeringen op grond van de Algemene Ouderdomswet, 
de Algemene nabestaandenwet, de Algemene Kinderbijslagwet en de Wet 
langdurige zorg. 
 
Artikel 2. Toepasselijkheid Kaderregeling subsidies OCW, SZW en VWS 
Op subsidies verleend op grond van deze regeling is de Kaderregeling subsidies 
OCW, SZW en VWS niet van toepassing. 
 
Artikel 3. Doel van de subsidie  
Het doel van deze regeling is om personen die een band hebben met de 
Nederlandse arbeidsmarkt met financiële ondersteuning in staat te stellen om 
scholingsactiviteiten te volgen ter versterking van hun arbeidsmarktpositie.  
 
Artikel 4. Aanvraaggerechtigde en subsidievoorwaarden 
scholingsactiviteit  
1. De minister kan subsidie verstrekken aan een natuurlijk persoon die een band 
heeft met de Nederlandse arbeidsmarkt ten behoeve van een door hem te volgen 
scholingsactiviteit die in het scholingsregister is vermeld. 
2. Er is sprake van een band met de Nederlandse arbeidsmarkt indien de 
aanvrager:  
a. ten tijde van de aanvraag achttien jaar of ouder is en de pensioengerechtigde 
leeftijd, bedoeld in artikel 7a van de Algemene Ouderdomswet, nog niet heeft 
bereikt;  
b. ten tijde van de aanvraag een burger van de Unie of een familielid is als 
bedoeld in Richtlijn 2004/38/EG; en  
c. in de twee jaren voorafgaande aan zijn aanvraag gedurende ten minste zes 
maanden verzekerd is geweest voor de volksverzekeringen. 
3. De minister verstrekt uitsluitend subsidie voor een scholingsactiviteit die start 
na de datum van inwerkingtreding van deze regeling.  
4. De minister verstrekt uitsluitend subsidie voor een scholingsactiviteit die start 
binnen zes maanden na sluiting van het aanvraagtijdvak waarin de aanvraag is 
ingediend.  
5. De minister verstrekt geen subsidie voor een scholingsactiviteit, indien de 
aanvrager ten tijde van de aanvraag: 
a. de leeftijd van 30 jaren nog niet heeft bereikt en: 
1°. de te subsidiëren scholingsactiviteit kan worden aangemerkt als een 
onderwijssoort als bedoeld in de artikelen 2.4, 2.8, 2.9, 2.10 en 2.11, van de Wet 
studiefinanciering 2000; of  
 

 
 
Artikel 8. Subsidieplafond en aanvraagtijdvakken  
1. De minister stelt jaarlijks op 1 januari een subsidieplafond vast voor subsidies 
op grond van deze regeling en verdeelt het beschikbare bedrag over de 
tijdvakken, genoemd in het tweede lid.  
2. Voor subsidies op grond van deze regeling is beschikbaar:  
a. van 1 januari tot en met 30 juni PM € PM; 
b. van 1 juli tot en met 31 december PM € PM.  
3. Subsidieaanvragen kunnen jaarlijks voorafgaand aan de scholingsactiviteit 
worden ingediend van:  
a. 1 februari tot en met 30 juni;  
b. 1 augustus tot en met 31 december.  
4. Een subsidieaanvraag voor een volgend opleidingsjaar van een meerjarige 
scholingsactiviteit als bedoeld in artikel 5, tweede en derde lid, kan jaarlijks 
voorafgaand aan het volgende opleidingsjaar worden ingediend van:  
a. 1 januari tot en met 31 januari;  
b. 1 juli tot en met 31 juli.  
5. Indien het subsidieplafond, bedoeld in het tweede lid, onderdeel a, op 30 juni 
niet is uitgeput, worden de resterende middelen toegevoegd aan de middelen, 
bedoeld in het tweede lid, onderdeel b, van hetzelfde jaar. 
 
Artikel 9. Rangschikking  
1. De subsidieaanvragen worden behandeld op volgorde van ontvangst, waarbij 
alleen volledige subsidieaanvragen in behandeling worden genomen.  
2. Wanneer de aanvrager in de gelegenheid is gesteld om zijn aanvraag aan te 
vullen, geldt als datum van ontvangst de dag waarop de volledig aangevulde 
aanvraag is ontvangen.  
3. Aanvragen die op dezelfde werkdag zijn ontvangen, worden geacht gelijktijdig 
te zijn ontvangen.  
4. Als het subsidieplafond op een werkdag wordt bereikt, stelt de minister de 
onderlinge rangschikking van aanvragen die op die werkdag zijn ontvangen, door 
middel van loting vast.  
 
Artikel 10. Beschikking tot subsidieverlening en beslistermijn 
1. De subsidie wordt op aanvraag verleend.  
2. De minister besluit binnen vier weken na ontvangst van de aanvraag tot 
subsidieverlening.  
3. De beschikking tot subsidieverlening vermeldt in ieder geval de 
scholingsactiviteit waarvoor subsidie wordt verleend, de opleider, het 
subsidiebedrag, de startdatum van de scholingsactiviteit, de datum waarop de 
scholingsactiviteit uiterlijk moet zijn afgerond, de wijze waarop kan worden 
aangetoond dat de scholingsactiviteit is verricht en de wijze van bevoorschotting 
en betaling.   
 
Artikel 11. Weigeringsgronden  
1. Onverminderd de artikelen 4:25, tweede lid, en 4:35, eerste lid en tweede lid, 
onderdeel a, van de Algemene wet bestuursrecht wordt de subsidie geweigerd, 
indien:  
a. de subsidieaanvraag niet voldoet aan de in deze regeling gestelde eisen; 
b. de aanvrager op grond van deze regeling in het desbetreffende kalenderjaar al 
een beschikking tot subsidieverlening heeft ontvangen waarin de aangevraagde 
subsidie is toegekend;   
c. de aanvraag na aanvang van de scholingsactiviteit is ingediend; of 
d. de scholingsactiviteit niet is vermeld in het scholingsregister.  
2. De subsidie wordt voorts geweigerd voor zover de subsidiabele kosten van de 
scholingsactiviteit uit andere publieke middelen worden of zullen worden vergoed 
 

 
b. betaalt de opleider het voorschot onverwijld terug aan de minister.  
4. Na de einddatum van de scholingsactiviteit verstrekt de opleider binnen zes 
maanden aan de minister een bewijs van deelname waaruit blijkt of de 
subsidieontvanger de scholingsactiviteit heeft afgerond. 
5. De opleider vermeldt op het bewijs van deelname een 
aanwezigheidspercentage en of de scholingsactiviteit is afgerond met een diploma 
of certificaat.  
6. De opleider houdt voor de deelnemers en voor de minister zijn algemene 
voorwaarden beschikbaar en raadpleegbaar.  
 
Artikel 16. Beschikking tot subsidievaststelling  
1. De minister stelt de subsidie vast binnen 22 weken na de einddatum van de 
scholingsactiviteit waarvoor subsidie is verleend. 
2. De subsidie wordt vastgesteld op een bedrag tot ten hoogste het in de 
verleningsbeschikking genoemde bedrag.   
 
Artikel 17. Terugvordering  
1. De verstrekte subsidie kan geheel of gedeeltelijk worden teruggevorderd van 
de subsidieontvanger indien deze ten onrechte of voor een te hoog bedrag is 
verstrekt of indien niet aan de verplichtingen, bedoeld in de artikelen 13 of 14 is 
voldaan.  
2. Het aan de opleider betaalde voorschot wordt geheel of gedeeltelijk van de 
opleider worden teruggevorderd, indien niet voldaan is aan een van de 
verplichtingen, genoemd in artikel 15, tweede tot en met zesde lid.  
3. Indien een scholingsactiviteit niet start, niet wordt gecontinueerd of voor de 
afronding ervan wordt gestopt door omstandigheden die geheel of gedeeltelijk, 
blijkens de algemene voorwaarden van de opleider, voor rekening van de opleider 
komen, wordt het aan de opleider betaalde voorschot teruggevorderd bij de 
opleider voor zover die omstandigheden daartoe aanleiding geven. 
4. Zo nodig in afwijking van de algemene voorwaarden van de opleider, wordt het 
aan de opleider betaalde voorschot teruggevorderd indien sprake is van 
nalatigheid van de opleider, waardoor de scholingsactiviteit niet is afgerond, of 
zich een situatie voordoet als bedoeld in artikel 18. 
5. Bij terugvordering van een ten onrechte verleende subsidie of betaald 
voorschot brengt de minister bij de subsidieontvanger of de opleider de met de 
terugvordering verband houdende kosten in rekening en vordert hij de wettelijk 
verschuldigde rente.  
6. De wettelijke rente en de kosten van terugvordering zijn verschuldigd vanaf het 
tijdstip dat de termijn is verstreken waarbinnen volgens de beschikking van de 
minister moest worden betaald. 
7. De minister kan geheel of gedeeltelijk afzien van terugvordering, of een 
langere termijn stellen, indien onverkorte toepassing van een van de leden van dit 
artikel leidt tot een onbillijkheid van overwegende aard. 
 
Artikel 18. Verwijdering uit scholingsregister 
Indien een opleider naar het oordeel van de minister misbruik of oneigenlijk 
gebruik maakt van deze regeling, kan de minister besluiten dat de opleider wordt 
verwijderd uit het scholingsregister. 
 
Artikel 19. Mandaat, volmacht en machtiging UWV 
1. De minister verleent aan het UWV het volgende mandaat: 
a. het UWV is bevoegd om in het kader van de uitvoering van deze regeling 
namens de minister besluiten te nemen, privaatrechtelijke rechtshandelingen te 
 

 
Artikel 24. Inwerkingtreding en vervaldatum 
1. Indien het bij koninklijke boodschap van [datum] ingediende voorstel van wet 
tot wijziging van de Wet inkomstenbelasting 2001 met het oog op afschaffing van 
de aftrek scholingsuitgaven (Wet afschaffing fiscale aftrek scholingsuitgaven) 
(Kamerstukken PM) tot wet is of wordt verheven en die wet in werking treedt, 
treedt deze regeling op hetzelfde tijdstip in werking.  
2. Deze regeling vervalt met ingang van YYYYY. 
3. In afwijking van het tweede lid blijft deze regeling, zoals die luidde op 31 
december PM, van toepassing op de afwikkeling van de subsidieaanvragen op 
grond van deze regeling.  
 
Artikel 25. Citeertitel 
Deze regeling wordt aangehaald als: Subsidieregeling STAP-budget. 
 
Deze regeling zal met de toelichting in de Staatscourant worden geplaatst. 
 
Den Haag,       
de Minister van Sociale Zaken  
en Werkgelegenheid, 
 
 
 
 
W. Koolmees 
 
 

 
en ontwikkeling. Dit overzicht ontwikkelt zich idealiter verder tot een individuele 
5
portal die inzicht in scholingsmogelijkheden en rechten bundelt waar iemand – 
ook in financiële zin - gebruik van kan maken. Verder lopen er drie pilots met 
leerwerkloketten gericht op ondersteuning van werkenden, werkzoekenden en 
werkgevers bij vragen over scholing en ontwikkeling. Tot slot is een flexibel 
opleidingsaanbod nodig dat past bij een werkend leven of druk gezinsleven. Het 
kabinet stimuleert de flexibilisering van het opleidingsaanbod voor volwassenen 
onder meer door een vierjarige subsidieregeling gericht op 
samenwerkingsverbanden van publieke en private opleiders om gezamenlijk 
6
flexibele onderwijsprogramma’s voor volwassenen te ontwikkelen.  
 
Eigen regie versterken 
De beschikking over een eigen leer- en ontwikkelbudget kan mensen motiveren 
zich te blijven ontwikkelen en het draagt bij aan eigen regie op iemands loopbaan. 
Zo kan een eigen budget worden ingezet om te scholen naar een andere sector 
indien daar bijvoorbeeld meer werk is of er betere kansen voor verdere 
ontwikkeling liggen. Private partijen zoals sociale partners, O&O-fondsen en 
werkgevers stellen in toenemende mate individuele budgetten beschikbaar. 
Volgens recent onderzoek beschikten in 2017 van de 5,6 miljoen werknemers 
voor wie cao-afspraken gelden ongeveer 1,3 miljoen (24%) werknemers over een 
7
individueel leer- en ontwikkelbudget. Het kabinet stimuleert de ontwikkeling van 
private leerbudgetten door verduidelijkingen aan te brengen in de toepassing van 
het huidige kader voor de fiscale behandeling van deze budgetten en heeft 
8
hiervoor door de Belastingdienst een voorlichtingsinstrument laten ontwikkelen. 
Aanvullend aan de private middelen stelt het kabinet structureel € [pm] 
beschikbaar via de Stimulans van de Arbeidsmarktpositie (hierna: STAP-budget) 
die beschikbaar komen door de afschaffing van de fiscale aftrek van 
scholingsuitgaven.  
 
2. Probleembeschrijving 
Het kabinetsbeleid LLO is er op gericht te stimuleren dat iedereen in Nederland de 
kans krijgt om meer regie te nemen over investeringen in de eigen ontwikkeling. 
Niet iedereen kan beschikken over budget dat voor scholing of duurzame 
inzetbaarheid door private partijen of de overheid beschikbaar worden gesteld. 
Ook de huidige fiscale aftrek van scholingsuitgaven voor individuen lost dit 
knelpunt niet op. Uit een evaluatie blijkt dat deze regeling onvoldoende alle 
doelgroepen bereikt. Voor 73 tot 100 procent van de gevallen waarin de 
scholingsuitgaven fiscaal in aftrek kunnen worden gebracht, geldt dat de scholing 
9
ook was gevolgd zonder de extra subsidie. Een reden hiervoor kan mede zijn dat 
de huidige faciliteit veronderstelt dat de uitgave in eerste instantie door het 
individu volledig moet worden voorgeschoten en achteraf via de belastingaangifte 
gedeeltelijk kan worden teruggevraagd. Dat vormt een extra barrière voor met 
name lagere inkomens. Daarnaast geldt dat, afhankelijk van de belastingschijf 
waarbinnen het inkomen valt, een aanzienlijke eigen bijdrage nodig is. De fiscale 
aftrek van scholingsuitgaven wordt naar verhouding minder gebruikt door lagere 
inkomens en ouderen. 
                                                
5
 Zoals ‘mijnpensioenoverzicht’ of het met de Argumentenfabriek ontwikkelde concept van 
‘mijnleerwerkoverzicht’; zie Argumentenfabriek (2017) Innoveren binnen lange systemen. 
6
 PM OCW subsidieregeling 
7
 Ministerie van SZW (2019) Individuele ontwikkelbudgetten in cao’s in 2017.  
8
 Dit voorlichtingsinstrument is te vinden op de website van de Belastingdienst: 
https://www.belastingdienst.nl/wps/wcm/connect/bldcontentnl/themaoverstijgend/brochure
s_en_publicaties/cao_beoordelingen/scholingskosten-in-de-loonheffingen. 
9
 CPB (2016) Evaluatie aftrekpost scholingsuitgaven. 
11 
 

 
studiefinanciering en de tegemoetkoming onderwijsbijdrage en schoolkosten voor 
voortgezet onderwijs is gekozen voor risicogerichte uitsluiting op basis van leeftijd 
in combinatie met onderwijssoort. Het is voor het UWV namelijk niet te 
controleren of de aanvrager daadwerkelijk recht heeft op voornoemde 
voorliggende voorzieningen. Via gegevensuitwisseling met DUO kan het UWV wel 
controleren of de aanvrager aanspraak heeft op een studievoorschotvoucher en of 
de aanvrager subsidie ontvangt op grond van de Subsidieregeling lerarenbeurs. 
De uitsluitingsgronden worden nader toegelicht in de artikelsgewijze toelichting. 
Het STAP-budget kan wel worden aangevraagd aanvullend op andere 
financieringsbronnen van werkgevers, O&O fondsen, afspraken in cao’s of re-
integratie budgetten van gemeenten of UWV. Er is dan sprake van cofinanciering. 
Voor de aanvrager geldt wel een mededelingsplicht. De aanvrager is verplicht om 
in de aanvraag mededeling te doen van de ontvangst van bijdragen van derden 
die de aanvrager aanwendt voor de te subsidiëren scholingsactiviteit. In de 
evaluatie van het STAP-budget zal in beeld worden gebracht of publieke 
financiering van scholingsactiviteiten via het STAP-budget leidt tot substitutie van 
financiering uit alternatieve bronnen. 
 
Omvang van de subsidie 
De hoogte van de subsidie is afhankelijk van de kosten van de scholingsactiviteit 
12
en bedraagt maximaal € 1.000,- (inclusief btw). Indien de subsidiabele kosten 
van een scholingsactiviteit meer dan € 1.000,- bedragen, kan dus maximaal € 
1.000,- aan subsidie worden verstrekt. Daaronder vallen alle kosten die door de 
opleider in rekening worden gebracht voor het volgen van de opleiding of training. 
Onder de subsidiabele kosten van de scholingsactiviteit worden les-, cursus- of 
collegegeld en, indien van toepassing, examengeld verstaan. Kosten voor door de 
opleider verplicht gestelde leermiddelen en beschermingsmiddelen zijn ook 
subsidiabel indien deze kosten door de opleider in rekening worden gebracht. Om 
uitvoeringstechnische redenen zijn overige kosten die niet door de opleider in 
rekening worden gebracht, voor rekening van de aanvrager. Als de kosten voor de 
scholingsactiviteit meer bedragen dan het maximale subsidiebedrag, zal de 
aanvrager een eigen bijdrage of een alternatieve financieringsbron moeten 
aanwenden om de volledige kosten te voldoen. De aanvullende financiering is de 
verantwoordelijkheid van de aanvrager. Ook hiervoor geldt een mededelingsplicht 
voor de aanvrager. Als het niet lukt om de aanvullende financiering te voldoen, is 
de aanvrager verplicht om dit onverwijld te melden bij de uitvoerder.  
 
Ten opzichte van onder andere de Tijdelijke regeling subsidie scholing richting een 
13
kansberoep is gekozen voor een lager maximum subsidiebedrag. Met een lager 
bedrag neemt het potentiële bereik van het STAP-budget toe tot in ieder geval 
200.000 toekenningen per jaar. Het potentiële bereik zal naar verwachting hoger 
liggen omdat veel scholingsactiviteiten minder dan € 1.000,- kosten. Daarnaast 
kan er van een hoog maximum subsidiebedrag een groter prijsopdrijvend effect 
uitgaan. Bij een maximum van € 1.000,- is dit nog steeds mogelijk en daarom zal 
                                                
12
 Volgens het onderzoek ‘SCP (2018) Grenzen aan een leven lang leren’ is in meeste 
gevallen een bedrag van € 500,- tot € 2.000,- afdoende om de drempel van kosten voor het 
volgen van scholingsactiviteiten weg te nemen. Veel kortere scholing valt daarmee te 
bekostigen, en voor degenen die een uitgebreid scholingstraject willen volgen, wordt de 
eigen bijdrage daardoor voldoende verminderd om de kosten niet langer als een 
belemmering te ervaren.  
13
 De Tijdelijke regeling subsidie scholing richting een kansberoep liep van 1 mei 2016 tot en 
met 31 december 2017 en werd uitgevoerd door het UWV. Het maximum subsidiebedrag 
voor de scholingsvouchers was € 2.500,-. 
13 
 

 
uitgangspunt. Een individu kan deze subsidie daarom online aanvragen via een 
eenvoudig in te vullen digitaal formulier, waarbij gelijk controle plaatsvindt op de 
verschillende voorwaarden voor het STAP-budget (zie hieronder).  
 
De subsidie kan jaarlijks gedurende twee reguliere tijdvakken worden 
aangevraagd en er zijn ook aanvraagmogelijkheden voor meerjarige opleidingen 
met een jaarlijks betaalmoment. De initiële aanvraag van alle scholingsactiviteiten 
(voor zowel kortdurende, eenjarige of meerjarige scholingsactiviteiten) moet 
tijdens de regulier tijdvakken worden ingediend. Voor een meerjarige 
scholingsactiviteit met meerdere betaalmomenten kan bij de initiële aanvraag 
worden aangegeven dat het om een meerjarig opleiding gaat. Als het initiële 
verzoek wordt toegekend kan de aanvrager gedurende de looptijd van de 
meerjarige scholingsactiviteit voor ieder betaalmoment gedurende een apart 
aanvraagtijdvak financiering vanuit het STAP-budget aanvragen. Voorafgaande 
aan openstelling van het reguliere tijdvak wordt het STAP-budget opengesteld 
voor vervolgaanvragen. 
 
Financiering vanuit het STAP-budget is mogelijk wanneer de scholingsactiviteit 
start binnen zes maanden na sluiting van het desbetreffende tijdvak waarin de 
aanvraag is ingediend. Voor financiering vanuit het STAP-budget komen de kosten 
in aanmerking die binnen zes maanden na sluiting van het betreffende tijdvak 
door de opleider in rekening worden gebracht. Voor meerjarige opleidingen moet 
de opleiding binnen zeven maanden van start gaan.  
 
Toekenning van het STAP-budget – indien aan de voorwaarden van het STAP-
budget wordt voldaan – gebeurt op basis van het principe ‘wie het eerst komt, wie 
het eerst maalt’. Aanvragen die in een tijdvak niet in behandeling kunnen worden 
genomen in verband met uitputting van het budget, zullen opnieuw moeten 
worden ingediend in een volgend tijdvak (geen wachtlijst). Indien een aanvraag is 
afgewezen kan de indiener een andere aanvraag indienen. In het geval van 
onderuitputting van het beschikbare STAP-budget in het eerste tijdvak van het 
kalenderjaar wordt het resterende budget doorgeschoven naar het tweede tijdvak 
van dat kalenderjaar.  
 
Per kalenderjaar kan per persoon voor één scholingsactiviteit financiering vanuit 
het STAP-budget worden toegekend. Bij de monitoring van het STAP-budget 
wordt bijgehouden of dit al dan niet tot een onevenredige verdeling van de 
middelen leidt. Naar aanleiding van die uitkomsten kan worden besloten om de 
regeling zo aan te passen dat bij een toegekende aanvraag de toegang voor een 
nader te bepalen periode wordt uitgesloten.  
 
Voorwaarden voor toekenning 
De beoordeling van de aanvraag vindt plaats aan de hand van een aantal criteria: 
 
 De aanvrager is achttien jaar of ouder en heeft de pensioengerechtigde 
leeftijd, bedoeld in artikel 7a van de Algemene Ouderdomswet, nog niet 
bereikt. 
 De aanvrager is een burger van de Unie of een familielid van een burger 
16
van de Unie als bedoeld in Richtlijn 2004/38/EG.  
                                                
16 
Richtlijn 2004/38/EG van het Europees Parlement en de Raad van 29 april 2004 
betreffende het recht van vrij verkeer en verblijf op het grondgebied van de lidstaten voor 
de burgers van de Unie en hun familieleden, tot wijziging van Verordening (EEG) nr. 
1612/68 en tot intrekking van Richtlijnen 64/221/EEG, 68/360/EEG, 72/194/EEG, 
73/148/EEG, 75/34/EEG, 75/35/EEG, 90/364/EEG, 90/365/EEG en 93/96/EEG.  
15 
 

 
en oneigenlijk gebruik beperkt zodat de subsidie daadwerkelijk aan scholing wordt 
besteed.  
 
Controle achteraf 
Na afloop van de scholingsactiviteit heeft de opleider zes maanden de tijd om een 
bewijs van deelname en afronding van de scholingsactiviteit in te dienen bij de 
uitvoerder van het STAP-budget. Het bewijs van deelname en afronding moet een 
aanwezigheidspercentage bevatten van de onderdelen van de scholingsactiviteit 
en een aanduiding of het diploma/certificaat (mits van toepassing) is behaald. De 
subsidieontvanger dient de scholingsactiviteit af te ronden. Dat wil zeggen dat het 
subsidiebedrag kan worden teruggevorderd bij de aanvrager, indien een 
aanwezigheidspercentage van minder dan 80% is behaald en wanneer de 
scholingsactiviteit niet succesvol is afgerond. In geval van bijzondere situaties, 
zoals het niet kunnen starten of afmaken van de scholingsactiviteit vanwege 
ziekte en andere persoonlijke omstandigheden, kan hierop een uitzondering 
worden gemaakt. De opleider vermeldt op het bewijs van deelname en afronding 
de reden van het niet succesvol afronden van de scholingsactiviteit.  
 
Flankerend beleid via scholingsadvies 
Om mensen op weg te helpen bij het bepalen van hun kansen en mogelijkheden 
wordt ondersteunend aan de uitgavenregeling de mogelijkheid voor een 
adviesgesprek geboden. Scholingsadvies kan bijdragen aan het wegnemen van 
drempels voor groepen die weinig bijscholen, weinig scholingsmogelijkheden 
hebben of het meeste baat hebben bij scholing. In deze situaties zal de 
mogelijkheid worden geboden om door (digitaal) scholingsadvies te worden 
ondersteund bij het inzichtelijk maken van ontwikkelmogelijkheden, bij de keuze 
van passende scholing en bij het aanvragen van het publieke leerbudget. 
Daarnaast kan scholingsadvies bijdragen aan omscholing richting kansberoepen. 
Door te laten zien waar goede ontwikkelkansen liggen op de arbeidsmarkt en 
welke scholing daarvoor nodig en haalbaar is kan scholingsadvies een bijdrage 
leveren in de keuze voor arbeidsmarktrelevante scholing voor het betreffende 
individu. Het uitgangspunt van het scholingsadvies in relatie tot het STAP-budget 
is dat het ondersteunend moet zijn aan individuen die eigen regie willen nemen. 
Dat wil zeggen dat het scholingsadvies laagdrempelig is, uit vrije wil wordt 
gevolgd en geen voorwaarde is voor het aanvragen van het STAP-budget. Het 
scholingsadvies zal gedurende de implementatietermijn van het STAP-budget 
verder worden ingevuld. 
 
4. Toepassing in Caribisch Nederland 
Het STAP-budget is niet van toepassing in Caribisch Nederland. Bij het STAP-
budget is sprake van omzetting van bestaande wetgeving, namelijk de fiscale 
aftrek van scholingsuitgaven, in een uitgavenregeling. Voor Caribisch Nederland is 
de fiscale aftrekbaarheid van scholingsuitgaven geregeld in de Wet 
inkomstenbelasting BES. 
 
5. Uitvoering, handhaving en evaluatie 
Maatregelen ter voorkoming van misbruik en oneigenlijk gebruik  
Ter voorkoming van misbruik en oneigenlijk gebruik (M&O-risico’s) van het STAP-
budget zijn verschillende maatregelen genomen. In de afweging van maatregelen 
is rekening gehouden met de doelmatigheid en doeltreffendheid van de uitvoering 
van de regeling en de toegankelijkheid van het STAP-budget voor de aanvrager.  
17 
 

 
het bewijs van deelname en afronding steekproefsgewijs controleren. Om het 
persoonlijke commitment van de aanvrager te stimuleren zal er op het 
aangegeven aanvangsmoment van de scholingsactiviteit door de uitvoerder een 
persoonlijke mail, sms of via een andere directe vorm van communicatie worden 
verzonden waarin wordt gerefereerd aan de start van de scholingsactiviteit. 
 
Met bovenstaande maatregelen worden de voornaamste M&O-risico’s afgedekt, 
maar zal misbruik en oneigenlijk gebruik mogelijk niet volledig kunnen worden 
uitgesloten. Resterende risico’s zouden zich onder meer voor kunnen doen in het 
geval de aanvrager en opleider samenwerken bij het afgeven van een frauduleus 
bewijs van deelname en afronding of wanneer ten onrechte ziekte, persoonlijke 
omstandigheden of andere uitsluitingsgronden voor terugvordering worden 
gemeld bij de uitvoerder. Wanneer misstanden worden geconstateerd kunnen 
opleiders van het STAP-budget worden uitgesloten door de beheerder van het 
scholingsregister. In de eerste zes maanden dat het STAP-budget in werking 
treedt zal door de uitvoerder met extra aandacht het functioneren van het 
systeem worden gemonitord door steekproefsgewijs aanvragen te controleren om 
risico’s van misbruik en oneigenlijk gebruik.  
 
Evaluatie en monitoring 
Monitoring is een belangrijke component om te kunnen volgen waar het STAP-
budget terecht komt. Om de toegankelijkheid van het STAP-budget voor groepen 
die weinig bijscholen, weinig scholingsmogelijkheden hebben of het meeste baat 
hebben bij scholing te kunnen blijven volgen, zullen bij de aanvraag enkele 
persoonskenmerken worden uitgevraagd. Deze informatie zal uitsluitend worden 
gebruikt voor onderzoek en analyse van de doelmatigheid, doeltreffendheid van 
de regeling en het terugdringen van M&O-risico’s. De volgende informatie zal 
geanonimiseerd worden verzameld:  
 
 Hoogst afgeronde opleiding van aanvrager 
 Leeftijd van aanvrager 
 Arbeidsmarktpositie (type 
arbeidsovereenkomst/zelfstandige/uitkeringstype) 
 Indien werknemer: type organisatie (mkb/grootbedrijf, sector) 
 Reden voor volgen scholingsactiviteit waarvoor STAP-budget wordt 
aangevraagd. 
 Eenjarige/meerjarige scholingsactiviteit 
 Aantal (toegekende) aanvragen in de afgelopen 5 jaar 
 Totale kosten opleiding en hoogte subsidie vanuit STAP 
 Cofinanciering 
 Moment in het tijdvak waarop de aanvraag wordt ingediend 
 Aanvangsmoment scholingsactiviteit. 
 Type scholingsactiviteit: bekostigd (bol of bbl) /niet-bekostigd, niveau 
(mbo 1, 2, 3 of 4 en /ad//hbo/wo/niet ingeschaald), omvang (volledige 
opleiding/cursus) 
 Het soort scholingsactiviteit (vakgebied, vakkennis, vaardigheden, evc, 
etc) 
 Opleider 
 
Monitoring vindt in ieder geval in de beginfase jaarlijks plaats. Twee jaar na 
implementatie vindt er een evaluatie plaats en na vijf jaar wordt een uitgebreide 
evaluatie uitgevoerd en zal een structurele wettelijke regeling worden gemaakt. 
19 
 

 
zal de opleider een gedeelte moeten declareren bij de uitvoerder en het 
resterende bedrag in rekening moeten brengen bij de aanvrager. Als het bij 40% 
van de aanvragen gaat om een scholingsactiviteit duurder dan € 1000,- worden 
de administratieve lasten voor de opleider geraamd op circa € 3,4 miljoen 
(100.000 x 45 minuten kosten administratief medewerker à € 45,- per uur). 
 
De inhoudelijke nalevingkosten hebben betrekking op het registreren en 
bijhouden van noodzakelijke informatie over scholingsactiviteiten in het 
scholingsregister en het opstellen en verzenden van het bewijs van deelname en 
afronding per deelnemer door de opleider. De nalevingkosten zijn geraamd op 
eenmalig € 90.000,- (2.000 X 1 uur kosten administratief medewerker à € 45,- 
voor registreren scholingsregister) en jaarlijks € 1.965.000,- (2.000 X 1 uur 
kosten administratief medewerker à € 45,- voor periodieke kosten up-to-date 
houden scholingsregister + 250.000 X 10 minuten kosten administratief 
medewerker à € 45,- per uur voor bewijs van deelname en afronding). 
 
Artikelsgewijs 
 
Deze subsidieregeling is gebaseerd op de Kaderwet SZW-subsidies. Die wet geeft 
de minister de bevoegdheid om subsidies te verstrekken. Deze subsidieregeling is 
ook gebaseerd op artikel 32d, tweede lid, van de Wet structuur 
uitvoeringsorganisaties werk en inkomen, omdat de regeling wordt uitgevoerd 
door het UWV. Door mandaatverlening wordt namelijk een taak opgedragen aan 
het UWV (zie artikel 19).  
 
Artikel 1. Begripsbepalingen 
 
In artikel 1 zijn begripsbepalingen opgenomen. Een aantal begripsbepalingen 
wordt hier nader toegelicht.  
 
Aanwezigheidspercentage  
Het is van belang dat de persoon die een besluit tot subsidieverlening ontvangt 
(subsidieontvanger) ook daadwerkelijk deelneemt aan de scholingsactiviteit 
waarvoor subsidie is verleend. Veelal zal de scholing plaatsvinden in een bepaalde 
ruimte, een lokaal, een werkplaats, een eigen werkruimte met beeldverbinding, of 
een andere locatie die voor de specifieke scholingsactiviteit geschikt is. Dit hangt 
uiteraard af van de aard van de scholingsactiviteit en de wijze waarop deze wordt 
aangeboden. De essentie is dat de subsidieontvanger actief deelneemt aan de 
scholingsactiviteit en aanwezig is op de door de opleider daartoe aangewezen 
plek. De opleider registreert de aanwezigheid van de subsidieontvanger en 
vermeldt in het bewijs van deelname het aanwezigheidspercentage.  
 
Bewijs van deelname 
Na de einddatum van de scholingsactiviteit stelt de opleider het bewijs van 
deelname op. Dat gebeurt in alle gevallen waarin subsidie is verleend en de 
subsidieontvanger ook is ingeschreven voor de scholingsactiviteit (artikel 17, 
vijfde lid). Mede afhankelijk van het bewijs van deelname stelt het UWV vast of de 
subsidie terecht is verleend en als dat het geval is, stelt het UWV de subsidie vast.    
 
Bewijs van inschrijving  
Een bewijs van inschrijving is nodig om vast te stellen of het voorschot op de 
verleende subsidie terecht wordt betaald aan de opleider. Uit een bewijs van 
inschrijving blijkt of de subsidieontvanger kan deelnemen aan de 
21 
 

 
Subsidieontvanger  
De subsidie wordt verstrekt aan de persoon die subsidie aanvraagt. De persoon 
die op aanvraag een beschikking tot subsidieverlening dan wel beschikking tot 
subsidievaststelling ontvangt, wordt dan ook aangemerkt als de 
subsidieontvanger. Hoewel de subsidie wordt uitbetaald aan de opleider, is de 
opleider geen subsidieontvanger is de zin van deze regeling.  
 
Artikel 2. Toepasselijkheid Kaderregeling subsidies OCW, SZW en VWS 
 
De Kaderregeling subsidies OCW, SZW en VWS is buiten toepassing verklaard, 
omdat de uitvoering van deze regeling bij het UWV is belegd.  
 
Artikel 3. Doel van de subsidie  
 
In artikel 3 is het doel van de subsidie geformuleerd. Het doel van de 
subsidieregeling wordt nader toegelicht in het algemeen deel van de toelichting. 
De doelstelling is richtinggevend voor de periodieke monitoring en evaluatie van 
de subsidieregeling en de acties die daaruit voortvloeien.  
Het gaat er bij de doelstellingen van deze subsidieregeling om, om mensen 
kansen te bieden hun arbeidsmarktpositie te verstevigen. Daarbij kan het gaan 
zowel om personen die werkzaam zijn, als om personen die niet werkzaam zijn. 
De groep van personen die gebruik kunnen maken van deze subsidieregeling is 
dus zeer breed. 
 
Artikel 4. Aanvraaggerechtigde en subsidievoorwaarden 
scholingsactiviteit 
 
In artikel 4 zijn voorwaarden opgenomen waaronder subsidie kan worden 
verstrekt. Natuurlijke personen die een band hebben met de Nederlandse 
arbeidsmarkt kunnen ten behoeve van het volgen van een scholingsactiviteit 
subsidie aanvragen. De te subsidiëren scholingsactiviteiten zijn gedefinieerd in 
artikel 1 en zijn voorts nader geduid in het eerste lid van dit artikel. Daarbij is van 
belang dat subsidie alleen kan worden aangevraagd voor een scholingsactiviteit 
die in het scholingsregister is vermeld. De minister kan de subsidie verstrekken 
indien voldaan wordt aan alle voorwaarden voor subsidieverstrekking op grond 
van deze regeling.  
 
Eerste en tweede lid  
Het eerste lid bepaalt dat subsidie kan worden verstrekt aan een persoon die een 
band heeft met de Nederlandse arbeidsmarkt. De band met de Nederlandse 
arbeidsmarkt wordt vastgesteld aan de hand van objectieve criteria. Deze criteria 
zijn cumulatief van aard.  
 
Het UWV controleert onder meer of de aanvrager verzekerd is voor de 
volksverzekeringen. Deze controle vindt plaats door middel van 
gegevensuitwisseling met de Sociale Verzekeringsbank (SVB). Ten behoeve van 
de uitvoerbaarheid en de rechtszekerheid zal het UWV bij de beoordeling van dit 
criterium voor twee jaar terugkijken en beoordelen of de aanvrager in de 
afgelopen twee kalenderjaren gedurende ten minste zes maanden verzekerd is 
geweest voor de volksverzekeringen.  
 
Derde lid 
In het derde lid is bepaald dat de minister slechts subsidie kan verstrekken voor 
scholingsactiviteiten die starten na de datum van inwerkingtreding van deze 
23 
 

 
Onderdeel b heeft betrekking op de studievoorschotvoucher. Via 
gegevensuitwisseling met DUO kan het UWV controleren of de aanvrager 
aanspraak heeft op een studievoorschotvoucher als bedoeld in artikel 12.15, 
tweede lid, van de Wet studiefinanciering 2000. Indien blijkt dat de aanvrager 
aanspraak heeft op een studievoorschotvoucher, wordt ook gecontroleerd of deze 
kan worden aangewend voor de scholingsactiviteit waarvoor subsidie wordt 
gevraagd. Ingevolge artikel 12.15, tweede lid, onderdeel c, van de Wet 
studiefinanciering 2000, kan de studievoorschotvoucher worden aangewend voor 
een associate degree- bachelor- of masteropleiding dan wel een geaccrediteerde 
postinitiële masteropleiding als bedoeld in artikel 7.3b van de WHW (of delen 
binnen die opleiding). Voor aanvragers die aanspraak hebben op een 
studievoorschotvoucher geldt dus ook een beperkter aanbod van subsidiabele 
scholingsactiviteiten.  
 
Onderdeel c heeft betrekking op subsidie op grond van de Subsidieregeling 
lerarenbeurs. Het is uitvoeringstechnisch complex om te controleren of de 
aanvrager aanspraak kan maken op de lerarenbeurs. Daarom controleert het UWV 
via gegevensuitwisseling met DUO alleen of de aanvrager reeds subsidie ontvangt 
op grond van de Subsidieregeling lerarenbeurs en of deze subsidie wordt 
aangewend voor de kosten van de te subsidiëren scholingsactiviteit.  
 
Zesde lid  
Er wordt uitsluitend subsidie verstrekt voor zover de aanvrager voor de te 
subsidiëren scholingsactiviteit geen bijdrage van een derde heeft ontvangen of zal 
ontvangen. Hieruit blijkt dat het dus mogelijk is om de scholingsactiviteit te 
bekostigen uit verschillende financieringsbronnen. Dit wordt toegelicht met een 
voorbeeld. De aanvrager ontvangt een bijdrage van een derde voor het volgen 
van een scholingsactiviteit. Deze bijdrage is echter niet voldoende om de volledige 
kosten voor de scholingsactiviteit te financieren. In dat geval kunnen de 
subsidiabele kosten, voor zover deze niet zijn vergoed door die derde, worden 
aangevuld met subsidie uit het STAP-budget. In artikel 7 is in dit kader een 
mededelingsplicht opgenomen voor de aanvrager.  
 
Artikel 5. Meerjarige scholingsactiviteiten  
 
In artikel 5 zijn nadere regels opgenomen die gelden voor subsidieverstrekking 
voor meerjarige scholingsactiviteiten. Ook meerjarige scholingsactiviteiten komen 
in aanmerking voor subsidie, maar daarbij geldt de beperking dat de minister voor 
ten hoogste één opleidingsjaar subsidie kan verstrekken. De kosten voor het 
volgen van een meerjarige scholingsactiviteit worden doorgaans per 
opleidingsjaar in rekening gebracht. De subsidie kan daarom per opleidingsjaar 
aangevraagd en toegekend worden. Daarbij worden aanvraagtijdvakken 
gehanteerd die uitsluitend bedoeld zijn voor aanvragers die op grond van deze 
regeling subsidie hebben ontvangen voor een (een eerste of volgend) 
opleidingsjaar van een meerjarige scholingsactiviteit en die subsidie aanvragen 
voor een volgend opleidingsjaar (zie het tweede lid en artikel 8, vierde lid). Deze 
voorziening is bedoeld om zo veel mogelijk te voorkomen dat een 
subsidieontvanger een meerjarige scholingsactiviteit niet kan afronden, omdat het 
subsidieplafond van het betreffende tijdvak is bereikt. De verschillende 
aanvraagtijdvakken worden nader toegelicht onder artikel 8.   
 
 
 
 
25 
 

 
Vijfde lid  
In het vijfde lid is ook een meldingsplicht opgenomen. Indien de aanvrager voor 
dezelfde begrote kosten een bijdrage van een derde heeft ontvangen, dient hij dit 
te melden in de subsidieaanvraag. Wat onder bijdrage van een derde wordt 
verstaan, is nader toegelicht onder artikel 1. Ook deze meldingsplicht blijft na de 
aanvraag voortduren. Dat betekent dat de subsidieontvanger ook na de 
subsidieverlening verplicht is om melding te maken van een bijdrage van een 
derde (artikel 15, eerste lid, onderdeel c).  
 
Voor aanvragers die niet in staat zijn om langs digitale weg een aanvraag in te 
dienen, heeft het UWV een voorziening waardoor een aanvraag schriftelijk, of 
anderszins kan worden ingediend.  
 
Artikel 8. Subsidieplafond en aanvraagtijdvakken  
 
Eerste en tweede lid 
Door de afschaffing van de fiscale aftrek scholingsuitgaven komt er structureel 
een bedrag beschikbaar voor het STAP-budget. Dit bedrag wordt jaarlijks door de 
minister vastgesteld en verdeeld over de twee tijdvakken, genoemd in het tweede 
lid. Deze tijdvakken zijn bedoeld om te voorkomen dat het beschikbare bedrag al 
eerder in het jaar wordt uitgeput. Door twee subsidieplafonds te hanteren, wordt 
het beschikbare bedrag gespreid over het jaar. De tijdvakken met bijbehorende 
subsidieplafonds worden jaarlijks op 1 januari door de minister vastgesteld en 
gepubliceerd in de Staatscourant. De aanvraagtijdvakken zijn geregeld in het 
derde en vierde lid.  
 
Derde lid 
In het derde lid zijn aanvraagtijdvakken geregeld. Deze aanvraagtijdvakken 
gelden voor alle reguliere aanvragen. Aanvragen voor een eerste opleidingsjaar 
van een meerjarige scholingsactiviteit worden ook gedurende deze 
aanvraagtijdvakken ingediend.  
 
Vierde lid 
De aanvraagtijdvakken in het vierde lid zijn bedoeld voor een volgend 
opleidingsjaar van een meerjarige scholingsactiviteit. Het gaat om de situatie, 
bedoeld in artikel 5, tweede lid. Het UWV controleert eerst of de aanvrager reeds 
subsidie heeft ontvangen voor een opleidingsjaar van de meerjarige 
scholingsactiviteit. Als dat niet het geval is, wordt de aanvraag niet in behandeling 
genomen. Als er sprake is van het eerste opleidingsjaar van de meerjarige 
scholingsactiviteit, dient de aanvrager gebruik te maken van de reguliere 
aanvraagtijdvakken (derde lid).  
 
Artikel 9. Rangschikking  
 
Subsidieaanvragen worden op volgorde van ontvangst door het UWV behandeld. 
Het moment waarop het volledig ingevulde formulier door het UWV is ontvangen, 
geldt als officieel ontvangstmoment. De ontvangstmomenten zijn werkdagen. Alle 
aanvragen die op één werkdag zijn ontvangen, gelden als gelijktijdig ingediend. 
Als op een werkdag het subsidieplafond wordt bereikt, dan wordt via loting voor 
die dag bepaald in welke volgorde de aanvragen van die dag worden 
gerangschikt. 
 
 
 
27 
 

 
de verleningsbeschikking, een bewijs van inschrijving en een specificatie van de 
subsidiabele kosten heeft ingediend. De subsidieregeling wordt uitgevoerd door 
het UWV. De documenten worden in de praktijk dus ingediend bij het UWV.  
 
Derde lid  
Het is mogelijk om de betaling van het voorschot op te schorten. Daarbij is artikel 
4:56 van de Algemene wet bestuursrecht van toepassing. Voor deze 
subsidieregeling gelden twee concrete situaties waarin de betaling in ieder geval 
wordt opgeschort. Deze zijn opgenomen in artikel 12, derde lid.    
 
Artikel 13. Verplichtingen subsidieontvanger  
 
Eerste lid  
Aan de subsidie is de verplichting verbonden om de scholingsactiviteit af te 
ronden. In het tweede lid is bepaald wat wordt verstaan onder afronding van de 
scholingsactiviteit.  
 
Tweede lid  
De scholingsactiviteit is afgerond indien de subsidieontvanger de 
scholingsactiviteit heeft voltooid met een diploma of certificaat of een 
aanwezigheidspercentage van ten minste 80% heeft behaald. Het UWV 
controleert aan de hand van een bewijs van deelname, die door de opleider wordt 
verstrekt, of de subsidieontvanger de scholingsactiviteit heeft afgerond. Dit wordt 
nader toegelicht onder artikel 16. 
 
Derde en vierde lid  
De subsidieontvanger is verplicht om op verzoek aan te tonen dat de 
scholingsactiviteit is verricht. In de verleningsbeschikking wordt aangegeven op 
welke wijze de subsidieontvanger dit kan aantonen. De subsidieontvanger is ook 
verplicht om mee te werken aan een steekproef. De steekproef kan gericht zijn op 
controle van de gegevens die zijn ingevuld in het aanvraagformulier. Daarnaast 
kan steekproefsgewijs gecontroleerd worden of de subsidieontvanger heeft 
voldaan aan de verplichtingen die zijn verbonden aan de subsidie.  
 
Artikel 14. Meldingsplicht subsidieontvanger  
 
In artikel 14 is een meldingsplicht voor de subsidieontvanger opgenomen. Het 
voldoen aan de meldingsplicht is van groot belang. Op basis van tijdige informatie 
van de subsidieontvanger kan de subsidie immers nog lopende de subsidieperiode 
worden aangepast.  
 
Artikel 15. Verplichtingen opleider  
 
Eerste lid  
Het subsidiebedrag wordt uitbetaald aan de opleider. Ten behoeve van een juiste 
bevoorschotting en betaling zijn een aantal handelingen van de opleider vereist. 
Het is van belang dat de opleider de voorgeschreven handelingen verricht, zodat 
het UWV kan controleren of de subsidieverstrekking rechtmatig is. In dat kader 
zijn in artikel 15 verplichtingen voor de opleider opgenomen. In het eerste lid is 
de verplichting opgenomen om vanaf zes weken voor de startdatum van de 
scholingsactiviteit een bewijs van inschrijving en een specificatie van de 
subsidiabele kosten te verstrekken. De documenten worden ingediend door de 
opleider onder vermelding van het registratienummer van de beschikking tot 
29 
 

 
teruggevorderd van de persoon die wordt aangemerkt als de subsidieontvanger. 
De persoon die op aanvraag een beschikking tot subsidieverlening dan wel 
beschikking tot subsidievaststelling heeft ontvangen, is immers de begunstigde 
van de subsidie (de subsidieontvanger). Als op enig moment blijkt dat de subsidie 
ten onrechte of voor een te hoog bedrag is verstrekt, kan het subsidiebedrag 
worden teruggevorderd van de subsidieontvanger. Dit is bijvoorbeeld mogelijk als 
uit een steekproef blijkt dat de aanvrager onjuiste of onvolledige informatie heeft 
verstrekt tijdens de aanvraagprocedure en op basis van de juiste informatie 
geconcludeerd wordt dat de subsidie ten onrechte of voor een te hoog bedrag is 
verstrekt. Terugvordering is ook mogelijk indien de subsidieontvanger niet heeft 
voldaan aan de verplichtingen die zijn verbonden aan de subsidie. Het gaat om de 
verplichting om de scholingsactiviteit af te ronden, de verplichting om mee te 
werken aan onderzoek naar de rechtmatigheid van de subsidieverlening (artikel 
13) en de meldingsplicht (artikel 14).  
 
Tweede lid  
In verband met de uitbetaling van het voorschot aan de opleider, gelden een 
aantal verplichtingen voor de opleider (artikel 15). Het betaalde voorschot wordt 
teruggevorderd bij de opleider indien de opleider niet heeft voldaan aan een van 
de verplichtingen, genoemd in artikel 15. Dit is bijvoorbeeld mogelijk als de 
opleider geen bewijs van deelname heeft verstrekt of een onvolledig bewijs van 
deelname heeft verstrekt (artikel 15, vierde en vijfde lid). Terugvordering bij de 
opleider is ook mogelijk indien de opleider het ontvangen voorschot niet heeft 
terugbetaald na een tijdige annulering door de subsidieontvanger (artikel 15, 
tweede lid). Het is ook mogelijk dat de scholingsactiviteit niet kan starten 
vanwege een omstandigheid die in de risicosfeer van de opleider ligt en de 
opleider heeft nagelaten hiervan melding te doen en het voorschot terug te 
betalen (artikel 15, derde lid). Ook in dat geval wordt het betaalde voorschot 
teruggevorderd bij de opleider.  
 
Artikel 18. Verwijdering uit scholingsregister  
 
In artikel 18 is een grondslag opgenomen om opleiders uit te kunnen sluiten van 
de subsidieregeling. Het gaat om opleiders die naar het oordeel van de minister 
misbruik en oneigenlijk gebruik maken van het STAP-budget. Uitsluiting is 
mogelijk door de opleider te laten verwijderen uit het scholingsregister. Een 
aanvrager kan immers uitsluitend kiezen uit opleiders die in het scholingsregister 
zijn vermeld.  
 
Artikel 19. Mandaat, volmacht en machtiging UWV 
 
Deze regeling is gebaseerd op de Kaderwet SZW-subsidies. Die wet heeft 
betrekking op subsidieverlening door de minister. Het onderhavige artikel voorziet 
in mandaatverlening aan het UWV. Het UWV zal deze regeling namens de minister 
uitvoeren. Die uitvoering betreft alle taken die aan de minister zijn opgedragen. 
Dat betreft onder meer het gehele proces van aanvraag, beslissing en de 
behandeling van bezwaar- en beroepschriften tegen besluiten die zijn genomen op 
grond van deze regeling.  
 
Artikel 20. Hardheidsclausule  
 
Eerste lid  
Deze hardheidsclausule geeft de bevoegdheid om in bijzondere situaties af te 
wijken van bepalingen uit deze subsidieregeling. Hierbij kan bijvoorbeeld gedacht 
31 
 

