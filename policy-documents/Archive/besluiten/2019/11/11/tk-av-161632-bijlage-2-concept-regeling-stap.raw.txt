 
 
 
 
Regeling van de  van Sociale Zaken en Werkgelegenheid  
van    , 2019-0000139698, houdende vaststelling van de 
Subsidieregeling leer- en ontwikkelbudget voor de stimulering van de 
arbeidsmarktpositie van natuurlijke personen met een band met de Nederlandse 
arbeidsmarkt (Subsidieregeling STAP-budget) 
 
 
De  van Sociale Zaken en Werkgelegenheid, 
 
Gelet op de artikelen 3, eerste lid, en 5 van de Kaderwet SZW-subsidies en artikel 
32d, tweede lid, van de Wet structuur uitvoeringsorganisatie werk en inkomen; 
 
Besluit: 
 
Artikel 1. Begripsbepalingen 
In deze regeling wordt verstaan onder: 
 
aanvraagtijdvak: een tijdvak als bedoeld in artikel 8, waarin aanvragen voor 
subsidie op grond van deze regeling kunnen worden ingediend; 
 
aanwezigheidspercentage: een percentage dat door de opleider wordt vastgesteld 
door middel van registratie van de aanwezigheid van de subsidieontvanger 
gedurende de scholingsactiviteit;  
 
bewijs van deelname: een door de opleider opgesteld stuk waarop is aangegeven 
of de gesubsidieerde scholingsactiviteit is afgerond met een diploma of certificaat 
en waarop het aanwezigheidspercentage van de subsidieontvanger is vermeld; 
 
bijdrage van een derde: bijdrage die de aanvrager, dan wel subsidieontvanger, 
van een ander dan de minister voor de te subsidiëren of gesubsidieerde activiteit 
ontvangt en die de aanvrager, dan wel subsidieontvanger, aanwendt of behoort 
aan te wenden voor de te subsidiëren of gesubsidieerde activiteit;  
 
burgerservicenummer: het nummer, bedoeld in artikel 1, onderdeel b, van de Wet 
algemene bepalingen burgerservicenummer;  
 
EVC-aanbieder: aanbieder die volgens de principes en uitgangspunten van de 
Kwaliteitscode EVC, een EVC-procedure uitvoert en die voor de desbetreffende 
EVC-standaarden is geregistreerd in het register van het Nationaal Kenniscentrum 
EVC; 
 
EVC-procedure: geheel van processtappen en gehanteerde instrumenten waarmee 
verworven competenties worden beoordeeld ten opzichte van een specifieke 

subsidieontvanger: de persoon die op aanvraag een beschikking tot 
subsidieverlening dan wel een beschikking tot subsidievaststelling heeft 
ontvangen;  
 
UWV: het Uitvoeringsinstituut werknemersverzekeringen, genoemd in hoofdstuk 5 
van de Wet structuur uitvoeringsorganisatie werk en inkomen; 
 
vervolgaanvraag: een subsidieaanvraag voor een volgend opleidingsjaar, als 
bedoeld in artikel 5, tweede lid;  
 
volksverzekeringen: de verzekeringen op grond van de Algemene Ouderdomswet, 
de Algemene nabestaandenwet, de Algemene Kinderbijslagwet en de Wet 
langdurige zorg. 
 
Artikel 2. Toepasselijkheid Kaderregeling subsidies OCW, SZW en VWS 
Op subsidies verleend op grond van deze regeling is de Kaderregeling subsidies 
OCW, SZW en VWS niet van toepassing. 
 
Artikel 3. Doel van de subsidie  
Het doel van deze regeling is om personen die een band hebben met de 
Nederlandse arbeidsmarkt met financiële ondersteuning in staat te stellen om 
scholingsactiviteiten te volgen ter versterking van hun arbeidsmarktpositie.  
 
Artikel 4. Aanvraaggerechtigde en subsidievoorwaarden 
scholingsactiviteit  
1. De minister kan subsidie verstrekken aan een natuurlijk persoon die een band 
heeft met de Nederlandse arbeidsmarkt ten behoeve van een door hem te volgen 
scholingsactiviteit die in het scholingsregister is vermeld. 
2. Er is sprake van een band met de Nederlandse arbeidsmarkt indien de 
aanvrager:  
a. ten tijde van de aanvraag achttien jaar of ouder is en de pensioengerechtigde 
leeftijd, bedoeld in artikel 7a van de Algemene Ouderdomswet, nog niet heeft 
bereikt;  
b. ten tijde van de aanvraag een burger van de Unie of een familielid is als 
bedoeld in Richtlijn 2004/38/EG; en  
c. in de twee jaren voorafgaande aan zijn aanvraag gedurende ten minste zes 
maanden verzekerd is geweest voor de volksverzekeringen. 
3. De minister verstrekt uitsluitend subsidie voor een scholingsactiviteit die start 
na de datum van inwerkingtreding van deze regeling.  
4. De minister verstrekt uitsluitend subsidie voor een scholingsactiviteit die start 
binnen zes maanden na sluiting van het aanvraagtijdvak waarin de aanvraag is 
ingediend.  
5. De minister verstrekt geen subsidie voor een scholingsactiviteit, indien de 
aanvrager ten tijde van de aanvraag: 
a. de leeftijd van 30 jaren nog niet heeft bereikt en: 
1°. de te subsidiëren scholingsactiviteit kan worden aangemerkt als een 
onderwijssoort als bedoeld in de artikelen 2.4, 2.8, 2.9, 2.10 en 2.11, van de Wet 
studiefinanciering 2000; of  
2°. de te subsidiëren scholingsactiviteit kan worden aangemerkt als een 
onderwijssoort als bedoeld in artikel 2.9 van de Wet tegemoetkoming 
onderwijsbijdrage en schoolkosten; 
b. op grond van artikel 12.15, tweede lid, van de Wet studiefinanciering 2000 
aanspraak heeft op een voucher in verband met invoering van het studievoorschot 

c. van 1 mei tot en met 30 juni PM € PM; 
d. van 1 juli tot en met 31 augustus PM € PM;  
e. van 1 september tot en met 31 oktober PM € PM;  
f. van 1 november tot en met 31 december PM € PM.  
3. Indien een deel van het bedrag dat beschikbaar is in een tijdvak op de laatste 
dag van dat tijdvak niet is uitgeput, worden de resterende middelen toegevoegd 
aan de middelen van het volgende tijdvak van hetzelfde jaar. 
4. Subsidieaanvragen kunnen jaarlijks voorafgaand aan de scholingsactiviteit 
worden ingediend gedurende de tijdvakken, genoemd in het tweede lid.  
 
Artikel 9. Rangschikking  
1. De subsidieaanvragen worden behandeld op volgorde van ontvangst. 
2. Indien het bedrag dat beschikbaar is in een tijdvak op enig moment gedurende 
dat tijdvak is uitgeput, worden vervolgaanvragen die op dat moment reeds zijn 
ingediend en waarop nog niet is beslist geacht te zijn ingediend in het 
eerstvolgende tijdvak.  
3. Alleen volledige subsidieaanvragen worden in behandeling genomen. Wanneer 
de aanvrager in de gelegenheid is gesteld om zijn aanvraag aan te vullen, geldt 
als datum van ontvangst de dag waarop de volledig aangevulde aanvraag is 
ontvangen.  
 
Artikel 10. Beschikking tot subsidieverlening en beslistermijn 
1. De subsidie wordt op aanvraag verleend.  
2. De minister besluit binnen vier weken na ontvangst van de aanvraag tot 
subsidieverlening.  
3. De beschikking tot subsidieverlening vermeldt in ieder geval de 
scholingsactiviteit waarvoor subsidie wordt verleend, de opleider, het 
subsidiebedrag, de startdatum van de scholingsactiviteit, de datum waarop de 
scholingsactiviteit uiterlijk moet zijn afgerond, de wijze waarop kan worden 
aangetoond dat de scholingsactiviteit is verricht en de wijze van bevoorschotting 
en betaling.   
 
Artikel 11. Weigeringsgronden  
1. Onverminderd de artikelen 4:25, tweede lid, en 4:35, eerste lid en tweede lid, 
onderdeel a, van de Algemene wet bestuursrecht wordt de subsidie geweigerd, 
indien:  
a. de subsidieaanvraag niet voldoet aan de in deze regeling gestelde eisen; 
b. de aanvrager op grond van deze regeling in het desbetreffende kalenderjaar al 
een beschikking tot subsidieverlening heeft ontvangen waarin de aangevraagde 
subsidie is toegekend;   
c. de aanvraag na aanvang van de scholingsactiviteit is ingediend; of 
d. de scholingsactiviteit niet is vermeld in het scholingsregister. 
2. De subsidie wordt voorts geweigerd voor zover de subsidiabele kosten van de 
scholingsactiviteit uit andere publieke middelen worden of zullen worden vergoed 
of voor zover de aanvrager een bijdrage van een derde heeft ontvangen of zal 
ontvangen.  
 
Artikel 12. Bevoorschotting en betaling 
1. De minister verleent bij de beschikking tot subsidieverlening ambtshalve een 
voorschot van 100%.  
2. De minister betaalt het voorschot aan de opleider nadat de opleider een 
specificatie van de subsidiabele kosten bij de minister heeft ingediend, onder 
vermelding van het registratienummer van de beschikking tot subsidieverlening. 
3. Onverminderd artikel 4:56 van de Algemene wet bestuursrecht, schort de 
minister een betaling als bedoeld in het tweede lid op, indien: 

6. De opleider vermeldt op het bewijs van deelname een 
aanwezigheidspercentage en of de scholingsactiviteit is afgerond met een diploma 
of certificaat.  
7. De opleider houdt voor de deelnemers en voor de minister zijn algemene 
voorwaarden beschikbaar en raadpleegbaar.  
 
Artikel 16. Beschikking tot subsidievaststelling  
1. De minister stelt de subsidie vast binnen 22 weken na de einddatum van de 
scholingsactiviteit waarvoor subsidie is verleend. 
2. De subsidie wordt vastgesteld op een bedrag tot ten hoogste het in de 
verleningsbeschikking genoemde bedrag.   
 
Artikel 17. Terugvordering  
1. De verstrekte subsidie kan geheel of gedeeltelijk worden teruggevorderd van 
de subsidieontvanger indien deze ten onrechte of voor een te hoog bedrag is 
verstrekt of indien niet aan de verplichtingen, bedoeld in de artikelen 13 of 14 is 
voldaan.  
2. Het aan de opleider betaalde voorschot kan geheel of gedeeltelijk van de 
opleider worden teruggevorderd, indien niet voldaan is aan een van de 
verplichtingen, genoemd in artikel 15, tweede tot en met zevende lid.  
 
Artikel 18. Verwijdering uit scholingsregister 
Indien een opleider naar het oordeel van de minister misbruik of oneigenlijk 
gebruik maakt van deze regeling, kan de minister besluiten dat de opleider wordt 
verwijderd uit het scholingsregister. 
 
Artikel 19. Mandaat, volmacht en machtiging UWV 
1. De minister verleent aan het UWV het volgende mandaat: 
a. het UWV is bevoegd om in het kader van de uitvoering van deze regeling 
namens de minister besluiten te nemen, privaatrechtelijke rechtshandelingen te 
verrichten en handelingen te verrichten die een privaatrechtelijke rechtshandeling 
noch een besluit zijn; 
b. het UWV is bevoegd om in het kader van de uitvoering van deze regeling 
namens de minister te beslissen op bezwaarschriften, met dien verstande dat de 
persoon die betrokken is bij het besluitvormingsproces ten aanzien van het 
bezwaarschrift niet ook betrokken is geweest bij het besluitvormingsproces in 
eerste aanleg; en 
c. het UWV is bevoegd om in het kader van de uitvoering van deze regeling 
namens de minister in rechte op te treden en tegen rechterlijke uitspraken hoger 
beroep of cassatie in te stellen, dan wel af te zien van hoger beroep of cassatie. 
2. Het eerste lid is niet van toepassing op de uitvoering van artikel 18.  
3. Het UWV is in het kader van de uitvoering van deze regeling bevoegd tot het 
verlenen van ondermandaat of het doorverlenen van zijn andere 
vertegenwoordigingsbevoegdheden aan bij het UWV werkzame functionarissen. 
4. Hoofdstuk 4 van het Organisatie-, mandaat- en volmachtbesluit SZW 2009 is 
van toepassing op de uitoefening van bevoegdheden op grond van deze regeling 
en tevens op de uitoefening van bevoegdheden die krachtens ondermandaat 
respectievelijk doorverlening van volmacht en machtiging worden uitgeoefend. 
 
Artikel 20. Hardheidsclausule  
1. De minister kan een of meer bepalingen van deze regeling buiten toepassing 
laten of daarvan afwijken voor zover toepassing gelet op het belang dat de 

Artikel 25. Citeertitel 
Deze regeling wordt aangehaald als: Subsidieregeling STAP-budget. 
 
Deze regeling zal met de toelichting in de Staatscourant worden geplaatst. 
 
Den Haag,       
de Minister van Sociale Zaken  
en Werkgelegenheid, 
 
 
 
 
W. Koolmees 
 

 
en ontwikkeling. Dit overzicht ontwikkelt zich idealiter verder tot een individuele 
5
portal die inzicht in scholingsmogelijkheden en rechten bundelt waar iemand – 
ook in financiële zin - gebruik van kan maken. Verder lopen er drie pilots met 
leerwerkloketten gericht op ondersteuning van werkenden, werkzoekenden en 
werkgevers bij vragen over scholing en ontwikkeling. Tot slot is een flexibel 
opleidingsaanbod nodig dat past bij een werkend leven of druk gezinsleven. Het 
kabinet stimuleert de flexibilisering van het opleidingsaanbod voor volwassenen 
onder meer door een vierjarige subsidieregeling gericht op 
samenwerkingsverbanden van publieke en private opleiders om gezamenlijk 
6
flexibele onderwijsprogramma’s voor volwassenen te ontwikkelen.  
 
Eigen regie versterken 
De beschikking over een eigen leer- en ontwikkelbudget kan mensen motiveren 
zich te blijven ontwikkelen en het draagt bij aan eigen regie op iemands loopbaan. 
Zo kan een eigen budget worden ingezet om te scholen naar een andere sector 
indien daar bijvoorbeeld meer werk is of er betere kansen voor verdere 
ontwikkeling liggen. Private partijen zoals sociale partners, O&O-fondsen en 
werkgevers stellen in toenemende mate individuele budgetten beschikbaar. 
Volgens recent onderzoek beschikten in 2017 van de 5,6 miljoen werknemers 
voor wie cao-afspraken gelden ongeveer 1,3 miljoen (24%) werknemers over een 
7
individueel leer- en ontwikkelbudget. Het kabinet stimuleert de ontwikkeling van 
private leerbudgetten door verduidelijkingen aan te brengen in de toepassing van 
het huidige kader voor de fiscale behandeling van deze budgetten en heeft 
8
hiervoor door de Belastingdienst een voorlichtingsinstrument laten ontwikkelen. 
Aanvullend aan de private middelen stelt het kabinet structureel € [pm] 
beschikbaar via de Stimulans van de Arbeidsmarktpositie (hierna: STAP-budget) 
die beschikbaar komen door de afschaffing van de fiscale aftrek van 
scholingsuitgaven.  
 
2. Probleembeschrijving 
Het kabinetsbeleid LLO is er op gericht te stimuleren dat iedereen in Nederland de 
kans krijgt om meer regie te nemen over investeringen in de eigen ontwikkeling. 
Niet iedereen kan beschikken over budget dat voor scholing of duurzame 
inzetbaarheid door private partijen of de overheid beschikbaar worden gesteld. 
Ook de huidige fiscale aftrek van scholingsuitgaven voor individuen lost dit 
knelpunt niet op. Uit een evaluatie blijkt dat deze regeling onvoldoende alle 
doelgroepen bereikt. Voor 73 tot 100 procent van de gevallen waarin de 
scholingsuitgaven fiscaal in aftrek kunnen worden gebracht, geldt dat de scholing 
9
ook was gevolgd zonder de extra subsidie. Een reden hiervoor kan mede zijn dat 
de huidige faciliteit veronderstelt dat de uitgave in eerste instantie door het 
individu volledig moet worden voorgeschoten en achteraf via de belastingaangifte 
gedeeltelijk kan worden teruggevraagd. Dat vormt een extra barrière voor met 
name lagere inkomens. Daarnaast geldt dat, afhankelijk van de belastingschijf 
waarbinnen het inkomen valt, een aanzienlijke eigen bijdrage nodig is. De fiscale 
aftrek van scholingsuitgaven wordt naar verhouding minder gebruikt door lagere 
inkomens en ouderen. 
                                                
5
 Zoals ‘mijnpensioenoverzicht’ of het met de Argumentenfabriek ontwikkelde concept van 
‘mijnleerwerkoverzicht’; zie Argumentenfabriek (2017) Innoveren binnen lange systemen. 
6
 PM OCW subsidieregeling 
7
 Ministerie van SZW (2019) Individuele ontwikkelbudgetten in cao’s in 2017.  
8
 Dit voorlichtingsinstrument is te vinden op de website van de Belastingdienst: 
https://www.belastingdienst.nl/wps/wcm/connect/bldcontentnl/themaoverstijgend/brochure
s_en_publicaties/cao_beoordelingen/scholingskosten-in-de-loonheffingen. 
9
 CPB (2016) Evaluatie aftrekpost scholingsuitgaven. 
11 
 

 
STAP-budget gebruikt wordt in plaats van deze voorliggende voorzieningen. Om 
dit te voorkomen is in de regeling expliciet aangegeven hoe wordt omgegaan met 
de beschikbare vormen van publieke financiering. Ten aanzien van 
studiefinanciering en de tegemoetkoming onderwijsbijdrage en schoolkosten voor 
voortgezet onderwijs is gekozen voor risicogerichte uitsluiting op basis van leeftijd 
in combinatie met onderwijssoort. Het is voor het UWV namelijk niet te 
controleren of de aanvrager daadwerkelijk recht heeft op voornoemde 
voorliggende voorzieningen. Via gegevensuitwisseling met DUO kan het UWV wel 
controleren of de aanvrager aanspraak heeft op een studievoorschotvoucher en of 
de aanvrager subsidie ontvangt op grond van de Subsidieregeling lerarenbeurs. 
De uitsluitingsgronden worden nader toegelicht in de artikelsgewijze toelichting. 
Het STAP-budget kan wel worden aangevraagd aanvullend op andere 
financieringsbronnen van werkgevers, O&O fondsen, afspraken in cao’s of re-
integratie budgetten van gemeenten of UWV. Er is dan sprake van cofinanciering. 
Voor de aanvrager geldt wel een mededelingsplicht. De aanvrager is verplicht om 
in de aanvraag mededeling te doen van de ontvangst van bijdragen van derden 
die de aanvrager aanwendt voor de te subsidiëren scholingsactiviteit. In de 
evaluatie van het STAP-budget zal in beeld worden gebracht of publieke 
financiering van scholingsactiviteiten via het STAP-budget leidt tot substitutie van 
financiering uit alternatieve bronnen. 
 
Omvang van de subsidie 
De hoogte van de subsidie is afhankelijk van de kosten van de scholingsactiviteit 
12
en bedraagt maximaal € 1.000,- (inclusief btw). Indien de subsidiabele kosten 
van een scholingsactiviteit meer dan € 1.000,- bedragen, kan dus maximaal € 
1.000,- aan subsidie worden verstrekt. Daaronder vallen alle kosten die door de 
opleider in rekening worden gebracht voor het volgen van de opleiding of training. 
Onder de subsidiabele kosten van de scholingsactiviteit worden les-, cursus- of 
collegegeld en, indien van toepassing, examengeld verstaan. Kosten voor door de 
opleider verplicht gestelde leermiddelen en beschermingsmiddelen zijn ook 
subsidiabel indien deze kosten door de opleider in rekening worden gebracht. Om 
uitvoeringstechnische redenen zijn overige kosten die niet door de opleider in 
rekening worden gebracht, voor rekening van de aanvrager. Als de kosten voor de 
scholingsactiviteit meer bedragen dan het maximale subsidiebedrag, zal de 
aanvrager een eigen bijdrage of een alternatieve financieringsbron moeten 
aanwenden om de volledige kosten te voldoen. De aanvullende financiering is de 
verantwoordelijkheid van de aanvrager. Ook hiervoor geldt een mededelingsplicht 
voor de aanvrager. Als het niet lukt om de aanvullende financiering te voldoen, is 
de aanvrager verplicht om dit onverwijld te melden bij de uitvoerder.  
 
Ten opzichte van onder andere de Tijdelijke regeling subsidie scholing richting een 
13
kansberoep is gekozen voor een lager maximum subsidiebedrag. Met een lager 
bedrag neemt het potentiële bereik van het STAP-budget toe tot in ieder geval 
200.000 toekenningen per jaar. Het potentiële bereik zal naar verwachting hoger 
liggen omdat veel scholingsactiviteiten minder dan € 1.000,- kosten. Daarnaast 
                                                
12
 Volgens het onderzoek ‘SCP (2018) Grenzen aan een leven lang leren’ is in meeste 
gevallen een bedrag van € 500,- tot € 2.000,- afdoende om de drempel van kosten voor het 
volgen van scholingsactiviteiten weg te nemen. Veel kortere scholing valt daarmee te 
bekostigen, en voor degenen die een uitgebreid scholingstraject willen volgen, wordt de 
eigen bijdrage daardoor voldoende verminderd om de kosten niet langer als een 
belemmering te ervaren.  
13
 De Tijdelijke regeling subsidie scholing richting een kansberoep liep van 1 mei 2016 tot en 
met 31 december 2017 en werd uitgevoerd door het UWV. Het maximum subsidiebedrag 
voor de scholingsvouchers was € 2.500,-. 
13 
 

 
opgenomen. Opleiders die misbruik of oneigenlijk gebruik (proberen te) maken 
van het STAP-budget of onevenredige prijsstijgingen doorvoeren zullen worden 
uitgesloten van de regeling.  
 
Aanvraagprocedure en beschikking 
Een lage drempel om het STAP-budget te kunnen aanvragen is een belangrijk 
uitgangspunt. Een individu kan deze subsidie daarom online aanvragen via een 
eenvoudig in te vullen digitaal formulier, waarbij gelijk controle plaatsvindt op de 
verschillende voorwaarden voor het STAP-budget (zie hieronder).  
 
De subsidie kan jaarlijks gedurende zes tijdvakken worden aangevraagd. 
Toekenning van het STAP-budget – indien aan de voorwaarden van het STAP-
budget wordt voldaan – gebeurt op basis van het principe ‘wie het eerst komt, wie 
het eerst maalt’. Aanvragen die in een tijdvak niet in behandeling kunnen worden 
genomen in verband met uitputting van het budget, zullen opnieuw moeten 
worden ingediend in een volgend tijdvak (geen wachtlijst). Indien een aanvraag is 
afgewezen kan de indiener een andere aanvraag indienen. In het geval van 
onderuitputting van het beschikbare STAP-budget in het eerste tijdvak van het 
kalenderjaar wordt het resterende budget doorgeschoven naar het tweede tijdvak 
van dat kalenderjaar 
 
Voor een meerjarige scholingsactiviteit met meerdere betaalmomenten kan bij de 
initiële aanvraag worden aangegeven dat het om een meerjarig opleiding gaat. 
Als het initiële verzoek wordt toegekend kan gedurende de looptijd van de 
meerjarige scholingsactiviteit voor ieder betaalmoment een vervolgaanvraag 
worden ingediend. Wanneer bij een vervolgaanvraag het beschikbare budget voor 
het betreffende tijdvak is uitgeput, wordt de beoordeling van vervolgaanvragen 
doorgeschoven naar het eerstvolgende tijdvak. 
 
Financiering vanuit het STAP-budget is mogelijk wanneer de scholingsactiviteit 
start binnen zes maanden na sluiting van het desbetreffende tijdvak waarin de 
aanvraag is ingediend. Voor financiering vanuit het STAP-budget komen de kosten 
in aanmerking die binnen zes maanden na sluiting van het betreffende tijdvak 
door de opleider in rekening worden gebracht. Voor meerjarige opleidingen moet 
de opleiding binnen zeven maanden van start gaan.  
 
Per kalenderjaar kan per persoon voor één scholingsactiviteit financiering vanuit 
het STAP-budget worden toegekend. Bij de monitoring van het STAP-budget 
wordt bijgehouden of dit al dan niet tot een onevenredige verdeling van de 
middelen leidt. Naar aanleiding van die uitkomsten kan worden besloten om de 
regeling zo aan te passen dat bij een toegekende aanvraag de toegang voor een 
nader te bepalen periode wordt uitgesloten.  
 
Voorwaarden voor toekenning 
De beoordeling van de aanvraag vindt plaats aan de hand van een aantal criteria: 
 
• De aanvrager is achttien jaar of ouder en heeft de pensioengerechtigde 
leeftijd, bedoeld in artikel 7a van de Algemene Ouderdomswet, nog niet 
bereikt. 
• De aanvrager is een burger van de Unie of een familielid van een burger 
16
van de Unie als bedoeld in Richtlijn 2004/38/EG.  
                                                
16 
Richtlijn 2004/38/EG van het Europees Parlement en de Raad van 29 april 2004 
betreffende het recht van vrij verkeer en verblijf op het grondgebied van de lidstaten voor 
de burgers van de Unie en hun familieleden, tot wijziging van Verordening (EEG) nr. 
15 
 

 
en oneigenlijk gebruik beperkt zodat de subsidie daadwerkelijk aan scholing wordt 
besteed.  
 
Controle achteraf 
Na afloop van de scholingsactiviteit heeft de opleider zes maanden de tijd om een 
bewijs van deelname en afronding van de scholingsactiviteit in te dienen bij de 
uitvoerder van het STAP-budget. Het bewijs van deelname en afronding moet een 
aanwezigheidspercentage bevatten van de onderdelen van de scholingsactiviteit 
en een aanduiding of het diploma/certificaat (mits van toepassing) is behaald. De 
subsidieontvanger dient de scholingsactiviteit af te ronden. Dat wil zeggen dat het 
subsidiebedrag kan worden teruggevorderd bij de aanvrager, indien een 
aanwezigheidspercentage van minder dan 80% is behaald en wanneer de 
scholingsactiviteit niet succesvol is afgerond. In geval van bijzondere situaties, 
zoals het niet kunnen starten of afmaken van de scholingsactiviteit vanwege 
ziekte en andere persoonlijke omstandigheden, kan hierop een uitzondering 
worden gemaakt. De opleider vermeldt op het bewijs van deelname en afronding 
de reden van het niet succesvol afronden van de scholingsactiviteit.  
 
Flankerend beleid via scholingsadvies 
Om mensen op weg te helpen bij het bepalen van hun kansen en mogelijkheden 
wordt ondersteunend aan de uitgavenregeling de mogelijkheid voor een 
adviesgesprek geboden. Scholingsadvies kan bijdragen aan het wegnemen van 
drempels voor groepen die weinig bijscholen, weinig scholingsmogelijkheden 
hebben of het meeste baat hebben bij scholing. In deze situaties zal de 
mogelijkheid worden geboden om door (digitaal) scholingsadvies te worden 
ondersteund bij het inzichtelijk maken van ontwikkelmogelijkheden, bij de keuze 
van passende scholing en bij het aanvragen van het publieke leerbudget. 
Daarnaast kan scholingsadvies bijdragen aan omscholing richting kansberoepen. 
Door te laten zien waar goede ontwikkelkansen liggen op de arbeidsmarkt en 
welke scholing daarvoor nodig en haalbaar is kan scholingsadvies een bijdrage 
leveren in de keuze voor arbeidsmarktrelevante scholing voor het betreffende 
individu. Het uitgangspunt van het scholingsadvies in relatie tot het STAP-budget 
is dat het ondersteunend moet zijn aan individuen die eigen regie willen nemen. 
Dat wil zeggen dat het scholingsadvies laagdrempelig is, uit vrije wil wordt 
gevolgd en geen voorwaarde is voor het aanvragen van het STAP-budget. Het 
scholingsadvies zal gedurende de implementatietermijn van het STAP-budget 
verder worden ingevuld. 
 
4. Toepassing in Caribisch Nederland 
Het STAP-budget is niet van toepassing in Caribisch Nederland. Bij het STAP-
budget is sprake van omzetting van bestaande wetgeving, namelijk de fiscale 
aftrek van scholingsuitgaven, in een uitgavenregeling. Voor Caribisch Nederland is 
de fiscale aftrekbaarheid van scholingsuitgaven geregeld in de Wet 
inkomstenbelasting BES. 
 
5. Uitvoering, handhaving en evaluatie 
Maatregelen ter voorkoming van misbruik en oneigenlijk gebruik  
Ter voorkoming van misbruik en oneigenlijk gebruik (M&O-risico’s) van het STAP-
budget zijn verschillende maatregelen genomen. In de afweging van maatregelen 
is rekening gehouden met de doelmatigheid en doeltreffendheid van de uitvoering 
van de regeling en de toegankelijkheid van het STAP-budget voor de aanvrager.  
17 
 

 
(voor een periode) worden uitgesloten van deelname van het STAP-budget. De 
uitvoerder zal het bewijs van deelname en afronding steekproefsgewijs 
controleren. Om het persoonlijke commitment van de aanvrager te stimuleren zal 
er op het aangegeven aanvangsmoment van de scholingsactiviteit door de 
uitvoerder een persoonlijke mail, sms of via een andere directe vorm van 
communicatie worden verzonden waarin wordt gerefereerd aan de start van de 
scholingsactiviteit. 
 
Met bovenstaande maatregelen worden de voornaamste M&O-risico’s afgedekt, 
maar zal misbruik en oneigenlijk gebruik mogelijk niet volledig kunnen worden 
uitgesloten. Resterende risico’s zouden zich onder meer voor kunnen doen in het 
geval de aanvrager en opleider samenwerken bij het afgeven van een frauduleus 
bewijs van deelname en afronding of wanneer ten onrechte ziekte, persoonlijke 
omstandigheden of andere uitsluitingsgronden voor terugvordering worden 
gemeld bij de uitvoerder. Wanneer misstanden worden geconstateerd kunnen 
opleiders van het STAP-budget worden uitgesloten door de beheerder van het 
scholingsregister. In de eerste zes maanden dat het STAP-budget in werking 
treedt zal door de uitvoerder met extra aandacht het functioneren van het 
systeem worden gemonitord door steekproefsgewijs aanvragen te controleren om 
risico’s van misbruik en oneigenlijk gebruik.  
 
Evaluatie en monitoring 
Monitoring is een belangrijke component om te kunnen volgen waar het STAP-
budget terecht komt. Om de toegankelijkheid van het STAP-budget voor groepen 
die weinig bijscholen, weinig scholingsmogelijkheden hebben of het meeste baat 
hebben bij scholing te kunnen blijven volgen, zullen bij de aanvraag enkele 
persoonskenmerken worden uitgevraagd. Deze informatie zal uitsluitend worden 
gebruikt voor onderzoek en analyse van de doelmatigheid, doeltreffendheid van 
de regeling en het terugdringen van M&O-risico’s. De volgende informatie zal 
geanonimiseerd worden verzameld:  
 
• Hoogst afgeronde opleiding van aanvrager 
• Leeftijd van aanvrager 
• Arbeidsmarktpositie (type 
arbeidsovereenkomst/zelfstandige/uitkeringstype) 
• Indien werknemer: type organisatie (mkb/grootbedrijf, sector) 
• Reden voor volgen scholingsactiviteit waarvoor STAP-budget wordt 
aangevraagd. 
• Eenjarige/meerjarige scholingsactiviteit 
• Aantal (toegekende) aanvragen in de afgelopen 5 jaar 
• Totale kosten opleiding en hoogte subsidie vanuit STAP 
• Cofinanciering 
• Moment in het tijdvak waarop de aanvraag wordt ingediend 
• Aanvangsmoment scholingsactiviteit. 
• Type scholingsactiviteit: bekostigd (bol of bbl) /niet-bekostigd, niveau 
(mbo 1, 2, 3 of 4 en /ad//hbo/wo/niet ingeschaald), omvang (volledige 
opleiding/cursus) 
• Het soort scholingsactiviteit (vakgebied, vakkennis, vaardigheden, evc, 
etc) 
• Opleider 
 
Monitoring vindt in ieder geval in de beginfase jaarlijks plaats. Twee jaar na 
implementatie vindt er een evaluatie plaats en na vijf jaar wordt een uitgebreide 
19 
 

 
scholingskosten van minder dan € 2.500 worden afgetrokken. In vergelijking met 
de fiscale aftrek komt de tegemoetkoming van € 1.000 vanuit het STAP-budget – 
uitgaande van de IB-tarieven 2023 en de beperking van het aftrektarief in de 
hoogste schijf in 2023, die in dat jaar het structurele niveau bereikt – overeen 
met een aftrek van ongeveer € 2.700. Voor scholingsactiviteiten die niet duurder 
zijn dan € 1.000 is er geen eigen bijdrage. 
 
Aanvullend zijn er nog enkele andere reacties binnengekomen gerelateerd aan de 
financiering. Ten aanzien van de samenloop met andere publieke of private 
middelen van scholing is in de regeling opgenomen dat cofinanciering vanuit het 
STAP mogelijk is (nav reactie van de Stichting van de Arbeid). De aanvrager is 
wel verplicht om in de aanvraag mededeling te doen van de ontvangst van 
bijdragen van derden die de aanvrager aanwendt voor de te subsidiëren 
scholingsactiviteit. Over de financiering van meerjarige opleidingen met een 
jaarlijks betaalmoment staat in de regeling dat bij de initiële aanvraag kan 
worden aangegeven dat het om een meerjarig opleiding gaat. Als het initiële 
verzoek wordt toegekend kan de aanvrager gedurende de looptijd van de 
meerjarige scholingsactiviteit voor ieder betaalmoment met voorrang het STAP-
budget aanvragen. 
 
Enkele reacties gaan in op de leeftijdsgrens van het STAP-budget. Volgens de 
reactie van adviesbureau Eduvelopment worden met de ondergrens van 18 jaar 
onterecht jongeren uitgesloten van deelname van het STAP-budget die werkzaam 
zijn en scholing behoeven. Vanwege de kwalificatieplicht tot 18 jaar is er een 
minimumleeftijd opgenomen in de regeling. Voor aanvragers die jonger zijn dan 
30 jaar is er een beperkter aanbod van subsidiabele scholingsactiviteiten via het 
STAP-budget. Er is gekozen voor risicogerichte uitsluiting omdat voor het UWV 
niet mogelijk is om te controleren of de aanvrager daadwerkelijk aanspraak kan 
maken op studiefinanciering dan wel op de tegemoetkoming onderwijsbijdrage en 
schoolkosten. Volgens Eduvelopment zou de leeftijd van 21 jaar meer passend 
zijn. De LCR veronderstelt ten onrechte dat aanvragers jonger dan 30 jaar 
volledig worden uitgesloten. VSNU, verschillende hogescholen en het Landelijk 
Overlegplatform Associate degrees veronderstellen ten onrechte dat 
deeltijdonderwijs voor aanvragers onder de 30 jaar is uitgesloten. De beperking 
van het aanbod onder de 30 jaar geldt alleen voor de voltijdsopleidingen. 
 
Bijna de helft van de reacties gaat in op de toegankelijkheid en reikwijdte van 
scholingsactiviteiten die in aanmerking komen voor het STAP-budget. In het 
merendeel van deze reacties wordt gesteld dat er arbeidsmarktrelevante 
opleidingen ontbreken of worden suggesties gedaan voor aanvullende keurmerken 
die in aanmerking zouden moeten komen voor het STAP-budget. Om de kwaliteit 
van de scholingsactiviteit te garanderen en misbruik via de kant van de opleider 
te voorkomen is op dit moment gekozen voor strikte een afbakening van de 
bestedingsdoelen. In de evaluatie zal aandacht worden besteed aan de vraag of 
de gekozen afbakening recht doet aan de behoefte van de arbeidsmarkt en kan 
worden overwogen om de reikwijdte van de regeling aan te passen.  
 
In reactie op de bijdrages van verschillende hogescholen en de VSNU kan worden 
gesteld dat met een scholingsactiviteit die leidt op tot een (deel van een) door 
OCW erkend diploma of certificaat wordt bedoeld dat volledige opleidingen én 
onderdelen daarvan in de vorm van losse modules in aanmerking komen voor het 
STAP-budget. Naar aanleiding van de vraag of nieuwe vormen van 
scholingsactiviteiten, zoals e-learning, worden uitgesloten vanwege het criterium 
van ten minste 80% aanwezigheid is gesproken met enkele opleiders die digitale 
21 
 

 
aanleiding van deze opmerkingen is de regeling verduidelijk en wordt aan de 
sectoren teruggekoppeld dat leeftijdsgrens alleen ziet op een risicogerichte 
uitsluiting van OCW-erkende voltijdsopleidingen om samenloop te voorkomen met 
studiefinanciering en de tegemoetkoming onderwijsbijdrage en schoolkosten voor 
voortgezet onderwijs. Voor de overige scholingsactiviteiten is het STAP-budget 
ook toegankelijk voor de groep van 18 tot 30 jaar. 
 
TLN merkt op dat scholingsactiviteiten met een NRTO keurmerk onvoldoende 
breed is voor specifieke scholing met praktische vakkennis die voor diverse 
branches van belang is. Om die reden komen ook scholingsactiviteiten die 
opleiden tot een branche of sector erkend certificaat in aanmerking. Metaalunie en 
Oom vragen welke scholingsactiviteiten hieronder vallen. De invulling van deze 
categorie scholingsactiviteiten zal nader worden ingevuld in overleg met VNO-
NCW en moet een overzicht bieden van kwalitatief goede en 
arbeidsmarktrelevante scholingsactiviteiten die voor branches en sectoren 
relevant zijn. Verder pleit OOM er voor om scholingsactiviteiten die vallen onder 
de derde leerweg en activiteiten van e-learning ook toe te staan. Beide vormen 
van scholing vallen al onder de gekozen afbakening van het STAP-budget.  
 
Het STAP-budget aanvragen voor meerdere opleidingen per jaar, naar aanleiding 
van een opmerking van Metaalunie, is niet mogelijk om het bereik van het STAP-
budget te vergroten. Ten aanzien van meerjarige opleidingen wordt er in de 
regeling reeds voorzien in de mogelijkheid om in de initiële aanvraag voorrang 
aan te vragen voor subsidie voor de volgende jaren, zoals wordt gesuggereerd 
door Metaalunie. Artikel 4 van de regeling wordt door Metaalunie onterecht 
geïnterpreteerd dat cofinanciering niet mogelijk is. Met artikel 4 wordt echter 
beoogd dat scholingskosten niet meermaals bij verschillende partijen kunnen 
worden gedeclareerd. De aanvrager kan alleen een subsidie aanvragen voor de 
kosten die niet reeds door derden worden gefinancierd. Cofinanciering vanuit 
STAP-budget en O&O-fondsen is weldegelijk mogelijk. Naar aanleiding van een 
opmerking van OOM kan worden gesteld dat terugvordering bij opleider en 
aanvrager mogelijk is wanneer er niet aan voorwaarden wordt voldaan. Er is geen 
mogelijkheid om bij O&O-fondsen terug te vorderen. 
 
Ten aanzien van het scholingsadvies benadrukt FME het belang om in het advies 
aandacht te besteden aan scholing richting kansberoepen en verzoekt TLN om 
niet alleen aandacht te besteden aan opscholing maar ook aan bijscholing. Beide 
punten worden meegenomen in de ontwikkeling van het scholingsadvies. 
 
Reactie regeldruktoets 
Het Adviescollege toetsing regeldruk heeft advies uitgebracht over het 
conceptwetsvoorstel. Het toetsingskader van het college telt 4 elementen die elk 
beoordeeld worden. 
 
1. Nut en noodzaak: naar aanleiding van opmerkingen van de ATR zijn in de 
toelichting de beoogde effecten van het STAP-budget uitgebreider 
beschreven. Voor het overige heeft het college geen opmerkingen bij de 
beschrijving van nut en noodzaak van de regeling. 
2. Minder belastende alternatieven: Naar aanleiding van de suggestie van de 
ATR is de verplichting voor de opleider komen te vervallen om een kopie van 
de subsidiebeschikking aan UWV te sturen ten behoeve van de 
voorschotverstrekking. In plaats daarvan kan aan de hand van het 
beschikkingsnummer met UWV worden gecommuniceerd. De suggestie om 
het doel van de scholingsactiviteiten op het aanvraagformulier in te vullen 
achterwege te laten wordt niet overgenomen omdat het hierbij om een kleine 
23 
 

 
 
De administratieve last voor de opleider neemt bij een scholingsactiviteit van € 
1.000,- of minder niet toe. Ten opzichte van een inschrijving zonder subsidie van 
het STAP-budget worden de kosten gedeclareerd bij de uitvoerder van het STAP-
budget in plaats van bij de aanvrager. Bij scholingsactiviteiten boven de € 1.000,- 
zal de opleider een gedeelte moeten declareren bij de uitvoerder en het 
resterende bedrag in rekening moeten brengen bij de aanvrager. Als het bij 40% 
van de aanvragen gaat om een scholingsactiviteit duurder dan € 1000,- worden 
de administratieve lasten voor de opleider geraamd op circa € 3,4 miljoen 
(100.000 x 45 minuten kosten administratief medewerker à € 45,- per uur). 
 
De inhoudelijke nalevingkosten hebben betrekking op het registreren en 
bijhouden van noodzakelijke informatie over scholingsactiviteiten in het 
scholingsregister en het opstellen en verzenden van het bewijs van deelname en 
afronding per deelnemer door de opleider. De nalevingkosten zijn geraamd op 
eenmalig € 90.000,- (2.000 X 1 uur kosten administratief medewerker à € 45,- 
voor registreren scholingsregister) en jaarlijks € 1.965.000,- (2.000 X 1 uur 
kosten administratief medewerker à € 45,- voor periodieke kosten up-to-date 
houden scholingsregister + 250.000 X 10 minuten kosten administratief 
medewerker à € 45,- per uur voor bewijs van deelname en afronding). 
 
Artikelsgewijs 
 
Deze subsidieregeling is gebaseerd op de Kaderwet SZW-subsidies. Die wet geeft 
de minister de bevoegdheid om subsidies te verstrekken. Deze subsidieregeling is 
ook gebaseerd op artikel 32d, tweede lid, van de Wet structuur 
uitvoeringsorganisaties werk en inkomen, omdat de regeling wordt uitgevoerd 
door het UWV. Door mandaatverlening wordt namelijk een taak opgedragen aan 
het UWV (zie artikel 19).  
 
Artikel 1. Begripsbepalingen 
 
In artikel 1 zijn begripsbepalingen opgenomen. Een aantal begripsbepalingen 
wordt hier nader toegelicht.  
 
Aanwezigheidspercentage  
Het is van belang dat de persoon die een besluit tot subsidieverlening ontvangt 
(subsidieontvanger) ook daadwerkelijk deelneemt aan de scholingsactiviteit 
waarvoor subsidie is verleend. Veelal zal de scholing plaatsvinden in een bepaalde 
ruimte, een lokaal, een werkplaats, een eigen werkruimte met beeldverbinding, of 
een andere locatie die voor de specifieke scholingsactiviteit geschikt is. Dit hangt 
uiteraard af van de aard van de scholingsactiviteit en de wijze waarop deze wordt 
aangeboden. De essentie is dat de subsidieontvanger actief deelneemt aan de 
scholingsactiviteit en aanwezig is op de door de opleider daartoe aangewezen 
plek. De opleider registreert de aanwezigheid van de subsidieontvanger en 
vermeldt in het bewijs van deelname het aanwezigheidspercentage.  
 
Bewijs van deelname 
Na de einddatum van de scholingsactiviteit stelt de opleider het bewijs van 
deelname op. Dat gebeurt in alle gevallen waarin subsidie is verleend en de 
subsidieontvanger ook is ingeschreven voor de scholingsactiviteit (artikel 17, 
vijfde lid). Mede afhankelijk van het bewijs van deelname stelt het UWV vast of de 
subsidie terecht is verleend en als dat het geval is, stelt het UWV de subsidie vast.  
 
25 
 

 
worden gesteld. Overige kosten die verband houden met de scholingsactiviteit, 
zoals de kosten voor boeken en andere materialen die niet zijn inbegrepen in de 
kosten die door de opleider in rekening worden gebracht, komen niet in 
aanmerking voor subsidie. Deze overige kosten zijn voor eigen rekening van de 
aanvrager.  
 
Subsidieontvanger  
De subsidie wordt verstrekt aan de persoon die subsidie aanvraagt. De persoon 
die op aanvraag een beschikking tot subsidieverlening dan wel beschikking tot 
subsidievaststelling ontvangt, wordt dan ook aangemerkt als de 
subsidieontvanger. Hoewel de subsidie wordt uitbetaald aan de opleider, is de 
opleider geen subsidieontvanger is de zin van deze regeling.  
 
Artikel 2. Toepasselijkheid Kaderregeling subsidies OCW, SZW en VWS 
 
De Kaderregeling subsidies OCW, SZW en VWS is buiten toepassing verklaard, 
omdat de uitvoering van deze regeling bij het UWV is belegd.  
 
Artikel 3. Doel van de subsidie  
 
In artikel 3 is het doel van de subsidie geformuleerd. Het doel van de 
subsidieregeling wordt nader toegelicht in het algemeen deel van de toelichting. 
De doelstelling is richtinggevend voor de periodieke monitoring en evaluatie van 
de subsidieregeling en de acties die daaruit voortvloeien.  
Het gaat er bij de doelstellingen van deze subsidieregeling om, om mensen 
kansen te bieden hun arbeidsmarktpositie te verstevigen. Daarbij kan het gaan 
zowel om personen die werkzaam zijn, als om personen die niet werkzaam zijn. 
De groep van personen die gebruik kunnen maken van deze subsidieregeling is 
dus zeer breed. 
 
Artikel 4. Aanvraaggerechtigde en subsidievoorwaarden 
scholingsactiviteit 
 
In artikel 4 zijn voorwaarden opgenomen waaronder subsidie kan worden 
verstrekt. Natuurlijke personen die een band hebben met de Nederlandse 
arbeidsmarkt kunnen ten behoeve van het volgen van een scholingsactiviteit 
subsidie aanvragen. De te subsidiëren scholingsactiviteiten zijn gedefinieerd in 
artikel 1 en zijn voorts nader geduid in het eerste lid van dit artikel. Daarbij is van 
belang dat subsidie alleen kan worden aangevraagd voor een scholingsactiviteit 
die in het scholingsregister is vermeld. De minister kan de subsidie verstrekken 
indien voldaan wordt aan alle voorwaarden voor subsidieverstrekking op grond 
van deze regeling.  
 
Eerste en tweede lid  
Het eerste lid bepaalt dat subsidie kan worden verstrekt aan een persoon die een 
band heeft met de Nederlandse arbeidsmarkt. De band met de Nederlandse 
arbeidsmarkt wordt vastgesteld aan de hand van objectieve criteria. Deze criteria 
zijn cumulatief van aard.  
 
Het UWV controleert onder meer of de aanvrager verzekerd is voor de 
volksverzekeringen. Deze controle vindt plaats door middel van 
gegevensuitwisseling met de Sociale Verzekeringsbank (SVB). Ten behoeve van 
de uitvoerbaarheid en de rechtszekerheid zal het UWV bij de beoordeling van dit 
criterium voor twee jaar terugkijken en beoordelen of de aanvrager in de 
27 
 

 
(artikel 2.9 Wet tegemoetkoming onderwijsbijdrage en schoolkosten). Dat 
betekent dat aanvragers die jonger zijn dan 30 jaar geen subsidie kunnen 
aanvragen voor scholingsactiviteiten die worden aangemerkt als voortgezet 
onderwijs als bedoeld in artikel 2.9 van de Wet tegemoetkoming 
onderwijsbijdrage en schoolkosten. 
 
Onderdeel b heeft betrekking op de studievoorschotvoucher. Via 
gegevensuitwisseling met DUO kan het UWV controleren of de aanvrager 
aanspraak heeft op een studievoorschotvoucher als bedoeld in artikel 12.15, 
tweede lid, van de Wet studiefinanciering 2000. Indien blijkt dat de aanvrager 
aanspraak heeft op een studievoorschotvoucher, wordt ook gecontroleerd of deze 
kan worden aangewend voor de scholingsactiviteit waarvoor subsidie wordt 
gevraagd. Ingevolge artikel 12.15, tweede lid, onderdeel c, van de Wet 
studiefinanciering 2000, kan de studievoorschotvoucher worden aangewend voor 
een associate degree- bachelor- of masteropleiding dan wel een geaccrediteerde 
postinitiële masteropleiding als bedoeld in artikel 7.3b van de WHW (of delen 
binnen die opleiding). Voor aanvragers die aanspraak hebben op een 
studievoorschotvoucher geldt dus ook een beperkter aanbod van subsidiabele 
scholingsactiviteiten.  
 
Onderdeel c heeft betrekking op subsidie op grond van de Subsidieregeling 
lerarenbeurs. Het is uitvoeringstechnisch complex om te controleren of de 
aanvrager aanspraak kan maken op de lerarenbeurs. Daarom controleert het UWV 
via gegevensuitwisseling met DUO alleen of de aanvrager reeds subsidie ontvangt 
op grond van de Subsidieregeling lerarenbeurs en of deze subsidie wordt 
aangewend voor de kosten van de te subsidiëren scholingsactiviteit.  
 
Zesde lid  
Er wordt uitsluitend subsidie verstrekt voor zover de aanvrager voor de te 
subsidiëren scholingsactiviteit geen bijdrage van een derde heeft ontvangen of zal 
ontvangen. Hieruit blijkt dat het dus mogelijk is om de scholingsactiviteit te 
bekostigen uit verschillende financieringsbronnen. Dit wordt toegelicht met een 
voorbeeld. De aanvrager ontvangt een bijdrage van een derde voor het volgen 
van een scholingsactiviteit. Deze bijdrage is echter niet voldoende om de volledige 
kosten voor de scholingsactiviteit te financieren. In dat geval kunnen de 
subsidiabele kosten, voor zover deze niet zijn vergoed door die derde, worden 
aangevuld met subsidie uit het STAP-budget. In artikel 7 is in dit kader een 
mededelingsplicht opgenomen voor de aanvrager.  
 
Artikel 5. Meerjarige scholingsactiviteiten  
 
In artikel 5 zijn nadere regels opgenomen die gelden voor subsidieverstrekking 
voor meerjarige scholingsactiviteiten. Ook meerjarige scholingsactiviteiten komen 
in aanmerking voor subsidie, maar daarbij geldt de beperking dat de minister voor 
ten hoogste één opleidingsjaar subsidie kan verstrekken. De kosten voor het 
volgen van een meerjarige scholingsactiviteit worden doorgaans per 
opleidingsjaar in rekening gebracht. De subsidie kan daarom per opleidingsjaar 
aangevraagd en toegekend worden.  
 
Artikel 6. Subsidiebedrag  
 
De subsidie bedraagt 100% van de werkelijke subsidiabele kosten van de 
scholingsactiviteit, tot een maximum van € 1.000,- inclusief BTW. De subsidiabele 
kosten zijn gedefinieerd in artikel 1. Overige kosten zijn voor rekening van de 
aanvrager. Dit is nader toegelicht in het algemeen deel van de toelichting.  
29 
 

 
subsidieverlening verplicht is om melding te maken van een bijdrage van een 
derde (artikel 15, eerste lid, onderdeel c).  
 
Voor aanvragers die niet in staat zijn om langs digitale weg een aanvraag in te 
dienen, heeft het UWV een voorziening waardoor een aanvraag schriftelijk, of 
anderszins kan worden ingediend.  
 
Artikel 8. Subsidieplafond en aanvraagtijdvakken  
 
Eerste en tweede lid 
Door de afschaffing van de fiscale aftrek scholingsuitgaven komt er structureel 
een bedrag beschikbaar voor het STAP-budget. Dit bedrag wordt jaarlijks door de 
minister vastgesteld en verdeeld over de tijdvakken, genoemd in het tweede lid. 
De verdeling in tijdvakken is bedoeld om te voorkomen dat het beschikbare 
bedrag al eerder in het jaar wordt uitgeput. Door zes subsidieplafonds te 
hanteren, wordt het beschikbare bedrag gespreid over het jaar. De tijdvakken 
met bijbehorende subsidieplafonds worden jaarlijks op 1 januari door de minister 
vastgesteld en gepubliceerd in de Staatscourant.  
 
Artikel 9. Rangschikking  
 
Eerste lid 
Subsidieaanvragen worden op volgorde van ontvangst door het UWV behandeld. 
Het moment waarop het volledig ingevulde formulier door het UWV is ontvangen, 
geldt als officieel ontvangstmoment.  
 
Tweede lid 
In het tweede lid is een voorziening getroffen voor vervolgaanvragen. Deze 
voorziening is bedoeld om zo veel mogelijk te voorkomen dat een 
subsidieontvanger een meerjarige scholingsactiviteit niet kan afronden, omdat het 
subsidieplafond van het betreffende tijdvak is bereikt. 
 
Artikel 10. Beschikking tot subsidieverlening en beslistermijn  
 
Subsidie wordt op aanvraag verleend met een beschikking tot subsidieverlening. 
De subsidie wordt niet direct vastgesteld. Vaststelling vindt plaats na afronding 
van de scholingsactiviteit (artikel 13). In het derde lid wordt voorgeschreven 
welke elementen, die van belang zijn voor de subsidieverlening, in ieder geval 
vastgelegd worden in de beschikking. Naast deze elementen kunnen 
vanzelfsprekend ook nog andere aspecten worden opgenomen in de beschikking. 
Denk aan de hoogte van de bijdragen van derden of een eigen bijdrage van de 
subsidieontvanger indien de subsidiabele kosten hoger zijn dan het maximum 
subsidiebedrag.  
 
Het UWV kan de subsidieverlening intrekken of ten nadele van de 
subsidieontvanger wijzigen. Daarbij is artikel 4:48 van de Algemene wet 
bestuursrecht van toepassing.  
 
Artikel 11. Weigeringsgronden  
 
Eerste lid 
Naast de weigeringsgronden uit de Algemene wet bestuursrecht, geldt een aantal 
aanvullende weigeringsgronden voor aanvragen op grond van deze regeling. In 
onderdeel b is geregeld dat een aanvrager maximaal eenmaal per kalenderjaar 
31 
 

 
verstrekt, of de subsidieontvanger de scholingsactiviteit heeft afgerond. Dit wordt 
nader toegelicht onder artikel 16. 
 
Derde en vierde lid  
De subsidieontvanger is verplicht om op verzoek aan te tonen dat de 
scholingsactiviteit is afgerond. In de verleningsbeschikking wordt aangegeven op 
welke wijze de subsidieontvanger dit kan aantonen. De subsidieontvanger is ook 
verplicht om mee te werken aan een steekproef. De steekproef kan gericht zijn op 
controle van de gegevens die zijn ingevuld in het aanvraagformulier. Daarnaast 
kan steekproefsgewijs gecontroleerd worden of de subsidieontvanger heeft 
voldaan aan de verplichtingen die zijn verbonden aan de subsidie.  
 
Artikel 14. Meldingsplicht subsidieontvanger  
 
In artikel 14 is een meldingsplicht voor de subsidieontvanger opgenomen. Het 
voldoen aan de meldingsplicht is van groot belang. Op basis van tijdige informatie 
van de subsidieontvanger kan de subsidie immers nog lopende de subsidieperiode 
worden aangepast.  
 
Artikel 15. Verplichtingen opleider  
 
Eerste lid  
Het subsidiebedrag wordt uitbetaald aan de opleider. Ten behoeve van een juiste 
bevoorschotting en betaling zijn een aantal handelingen van de opleider vereist. 
Het is van belang dat de opleider de voorgeschreven handelingen verricht, zodat 
het UWV kan controleren of de subsidieverstrekking rechtmatig is. In dat kader 
zijn in artikel 15 verplichtingen voor de opleider opgenomen. In het eerste lid is 
de verplichting opgenomen om vanaf zes weken voor de startdatum van de 
scholingsactiviteit een specificatie van de subsidiabele kosten te verstrekken. De 
documenten worden ingediend door de opleider onder vermelding van het 
registratienummer van de beschikking tot subsidieverlening. Het voorschot wordt 
betaald nadat de benodigde documenten zijn ingediend (artikel 12, tweede lid).    
 
Tweede lid  
Het tweede lid is van toepassing indien de subsidieontvanger na uitbetaling van 
het voorschot zijn inschrijving annuleert. Het is mogelijk dat de subsidieontvanger 
voor aanvang van de scholingsactiviteit besluit om zijn inschrijving te annuleren. 
Als deze annulering tijdig plaatsvindt, betaalt de opleider het voorschot terug aan 
het UWV. De annulering is tijdig als dit voor de startdatum van de 
scholingsactiviteit gebeurt in overeenstemming met de annuleringsvoorwaarden 
van de opleider. Het gaat hier om een terugbetaling van het betaalde bedrag en 
niet om terugvordering als bedoeld in artikel 17. Als blijkt dat de opleider geen 
melding heeft gedaan van de tijdige annulering en het voorschot niet heeft 
terugbetaald, kan het voorschot worden teruggevorderd bij de opleider (artikel 
17, tweede lid).  
 
Derde lid 
In het vierde lid is een meldingsplicht voor de opleider opgenomen.  
 
Vierde en vijfde lid  
In het vijfde en zesde lid zijn verplichtingen opgenomen met betrekking tot het 
bewijs van deelname.  
 
Zesde lid 
33 
 

 
tweede lid). Het is ook mogelijk dat de scholingsactiviteit niet kan starten 
vanwege een omstandigheid die in de risicosfeer van de opleider ligt en de 
opleider heeft nagelaten hiervan melding te doen en het voorschot terug te 
betalen (artikel 15, derde lid). Ook in dat geval wordt het betaalde voorschot 
teruggevorderd bij de opleider.  
 
Artikel 18. Verwijdering uit scholingsregister  
 
In artikel 18 is een grondslag opgenomen om opleiders uit te kunnen sluiten van 
de subsidieregeling. Het gaat om opleiders die naar het oordeel van de minister 
misbruik en oneigenlijk gebruik maken van het STAP-budget. Uitsluiting is 
mogelijk door de opleider te laten verwijderen uit het scholingsregister. Een 
aanvrager kan immers uitsluitend kiezen uit opleiders die in het scholingsregister 
zijn vermeld.  
 
Artikel 19. Mandaat, volmacht en machtiging UWV 
 
Deze regeling is gebaseerd op de Kaderwet SZW-subsidies. Die wet heeft 
betrekking op subsidieverlening door de minister. Het onderhavige artikel voorziet 
in mandaatverlening aan het UWV. Het UWV zal deze regeling namens de minister 
uitvoeren. Die uitvoering betreft alle taken die aan de minister zijn opgedragen. 
Dat betreft onder meer het gehele proces van aanvraag, beslissing en de 
behandeling van bezwaar- en beroepschriften tegen besluiten die zijn genomen op 
grond van deze regeling.  
 
Artikel 20. Hardheidsclausule  
 
Eerste lid  
Deze hardheidsclausule geeft de bevoegdheid om in bijzondere situaties af te 
wijken van bepalingen uit deze subsidieregeling. Hierbij kan bijvoorbeeld gedacht 
worden aan de situatie waarin een subsidieontvanger vanwege persoonlijke 
omstandigheden niet in staat is om de scholingsactiviteit te starten of om de 
scholingsactiviteit af te ronden. Op te merken valt nog dat deze hardheidsclausule 
in beginsel alle (voorschrijvende) bepalingen van deze regeling omvat. Niettemin 
is er voor de duidelijkheid voor gekozen om in artikel 17, zevende lid, 
(terugvordering) expliciet op te nemen dat het UWV de mogelijkheid heeft geheel 
of gedeeltelijk af te zien van terugvordering in geval het UWV vaststelt dat 
onverkorte toepassing leidt tot een onbillijkheid van overwegende aard. Het gaat 
in artikel 17, zevende lid, ook om toepassing van een hardheidsclausule, echter 
specifiek daar toegeschreven op het aspect terugvordering. Dat laat verder de 
algemene toepassing van de hardheidsclausule als in dit artikel vermeld, onverlet.  
 
Tweede lid 
Het is vooraf niet te overzien welke bijzondere omstandigheden aanleiding kunnen 
geven tot toepassing van de hardheidsclausule. Er zijn niettemin wel concrete 
situaties waarin toepassing van de hardheidsclausule in ieder geval 
gerechtvaardigd is. Voorbeelden van deze situaties zijn ziekte van de aanvrager of 
ernstige ziekte of overlijden van zijn gezinsleden. In het tweede lid is expliciet 
bepaald dat de hardheidsclausule in ieder geval wordt toegepast indien de 
subsidieontvanger wegens een onvoorziene persoonlijke omstandigheid niet kan 
voldoen aan de verplichtingen die aan de subsidie zijn verbonden, mits de 
subsidieontvanger heeft voldaan aan de meldingsplicht, bedoeld in artikel 14. 
Welke bepalingen buiten toepassing worden gelaten of op welke manier wordt 
afgeweken van bepalingen is afhankelijk van de fase van het subsidietraject.  
35 
 

 
Artikel 23. Meewerken aan onderzoek 
Het verstrekken van subsidies is een beleidsinstrument. Het is dan ook van belang 
om inzicht te verkrijgen in de realisatie van het beleid. Aan de hand van dat 
inzicht kan het beleid verder ontwikkeld worden. Van subsidieontvangers wordt 
daarom verwacht dat ze meewerken aan onderzoek ten behoeve van de verdere 
ontwikkeling van het beleid. Daarbij kunnen ook inlichtingen worden gevraagd die 
nodig zijn voor de evaluatie van het beleid.  
 
 
De Minister van Sociale Zaken 
en Werkgelegenheid, 
 
 
 
 
W. Koolmees 
37 
 

