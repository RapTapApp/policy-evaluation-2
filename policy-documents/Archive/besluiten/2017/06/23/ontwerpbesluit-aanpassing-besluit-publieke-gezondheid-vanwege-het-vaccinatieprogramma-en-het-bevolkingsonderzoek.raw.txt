 
 
 
 
 
 
 
Besluit van 
 
 
 
houdende aanpassing van het 
Besluit publieke gezondheid 
vanwege het vaccinatieprogramma 
en het bevolkingsonderzoek, 
alsmede het aanwijzen van 
vectoren 
 
 
 
 
 Op de voordracht van Onze Minister van Volksgezondheid, Welzijn en 
Sport van ... , kenmerk …; 
 
 Gelet op artikel 6a, eerste lid, artikel 6b, eerste, derde en zesde lid, en 
12a, eerste lid, van de Wet publieke gezondheid; 
 De Afdeling advisering van de Raad van State gehoord (advies van …, 
nummer …); 
 Gezien het nader rapport van Onze Minister van Volksgezondheid, Welzijn 
en Sport van …; 
 
 Hebben goedgevonden en verstaan:  
 
 
Artikel I 
 
Het Besluit publieke gezondheid wordt als volgt gewijzigd: 
 
A 
 
Artikel 11 wordt als volgt gewijzigd: 
 
1. Voor de tekst wordt de aanduiding “1.” geplaatst. 
 
2. Er worden twee leden toegevoegd, luidende: 
 
2. Het vaccinatieprogramma, bedoeld in artikel 6b, eerste en derde lid, van 
de wet bestaat uit de volgende voor de desbetreffende groepen opgenomen 
vaccinaties:  
a. voor alle personen tot 18 jaar: difterie (D), kinkhoest (K), tetanus (T), 
polio (P), infectie veroorzaakt door haemophilus influenzae type B (Hib), 
hepatitis B (HepB), infectie veroorzaakt door pneumokokken (Pneu), Bof 
 
 

 
Dit artikelen van dit besluit treden in werking op een bij koninklijk besluit te 
bepalen tijdstip, dat voor de verschillende artikelen of onderdelen daarvan 
verschillend kan worden vastgesteld. 
 
 
Lasten en bevelen dat dit besluit met de daarbij behorende nota van 
toelichting in het Staatsblad zal worden geplaatst. 
 
 
 
 
 
 
3 
 

 
Artikel 12, eerste lid, van de Wpg betreft de grondslag voor de aanwijzing van het 
bevolkingsonderzoek dat vanwege het rijk wordt aangeboden. De regeling in de Wpg op dit punt is 
een voortzetting van de tijdelijke regeling daarvoor zoals was opgenomen in artikel 4a, tweede lid, 
van de Wpg. 
 
Met deze wijziging van het Besluit publieke gezondheid worden de bevolkingsonderzoeken 
aangewezen waarop artikel 12, eerste lid, van de Wpg betrekking heeft. Het gaat hierbij om 
neonatale hielprikscreening en de prenatale screening infectieziekten en erytrocytenimmunisatie 
(PSIE). 
 
Consultatie 
Het ontwerpbesluit is ter consultatie voorgelegd aan de volgende organisaties: VNG, GGD GHOR-NL 
en Actiz. Tevens is het voorgelegd aan de bestuurscolleges van Bonaire, Sint Eustatius en Saba. 
VNG, ActiZ, Bonaire en Sint Eustatius hebben laten weten hiermee akkoord te zijn. Gemaakte 
suggesties ter verbetering van de nota van toelichting zijn waar mogelijk overgenomen. GGD GHOR 
NL heeft ambtelijk laten weten zich aan te sluiten bij de reactie van de VNG. Van de zijde van Saba 
is op ambtelijk niveau akkoord verkregen.  
 
In het kader van de reguliere contacten die het RIVM heeft met uitvoerende organisaties op Bonaire, 
Sint Eustatius en Saba zal invulling worden gegeven aan het verzoek van de bestuurscolleges om 
ondersteuning bij de implementatie van deze algemene maatregel van bestuur. Daarbij wordt 
rekening gehouden met de specifieke situatie van de eilanden. 
 
Een ontwerp van deze algemene maatregel van bestuur is tevens op grond van artikel 6b, zevende 
lid, van de Wpg voorgelegd aan beide kamers der Staten-Generaal. 
 
Regeldruk 
Met de wijziging van het Besluit publieke gezondheid wordt beoogd de huidige uitvoeringspraktijk 
van het RVP kwantitatief en kwalitatief voort te zetten. Op grond van de geldende privacy-wetgeving 
(Burgerlijk Wetboek, Boek 7, afdeling  5 ‘de WGBO’ en de Wet bescherming persoonsgegevens) is 
vereist dat zowel voor deelname aan het RVP als voor het verwerken van de persoonsgegevens, 
waaronder doorlevering vanuit de uitvoerders van de jeugdgezondheidszorg (hierna: JGZ-
organisaties) aan het RIVM, toestemming wordt gevraagd. Bij de totstandkoming van het 
onderhavige besluit is geconstateerd dat de aandacht voor zogeheten ‘informed consent’, meer in 
het bijzonder, het vragen van toestemming voor het doorleveren van de persoonsgegevens aan het 
RIVM niet optimaal is. Gelet hierop is besloten dat hiervoor in Professionele Richtlijn RVP (zie verder 
hieronder), waarin alle kwaliteitseisen voor een verantwoorde uitvoering van het RVP zijn 
vastgelegd, aanvullende normen worden opgenomen. Deze hebben betrekking op het hanteren van 
een informed consent procedure waarbij geregistreerd wordt of wel of geen toestemming door de 
ouders wordt gegeven voor zowel deelname aan het RVP als voor het verwerken van de 
persoonsgegevens.  
 
2
In het kostprijsonderzoek RVP dat in 2016 in opdracht van het Ministerie van Volksgezondheid, 
Welzijn en Sport is uitgevoerd door onderzoek- en adviesbureau HHM is rekening gehouden met de 
aanvullende normen voor het werken met informed consent. Op basis van deze kostprijzen is het 
macrobudget dat overgeheveld wordt naar het gemeentefonds bepaald. In het budget dat aan 
gemeenten ter beschikking wordt gesteld voor de uitvoering van het RVP is dus rekening gehouden 
met deze extra kosten. 
 
Tot slot wordt opgemerkt dat nu de regelgeving voor de uitvoering van het RVP (de Wpg en het 
Besluit publieke gezondheid) is aangepast, deze gelegenheid gebruikt is om ook de geldende normen 
                                                      
2
 Financieel onderzoek rijksvaccinatieprogramma, Onderzoeks- en adviesbureau HHM, Enschede, april 2016 
5 
 

 
Onderdeel b van het derde lid regelt de voorlichting op lokaal niveau. De gemeente draagt er zorg 
voor dat de lokale voorlichting door de JGZ-organisaties in overeenstemming is met de landelijke 
communicatie van het RIVM. Het RIVM stelt hiervoor de benodigde materialen beschikbaar. Dit 
onderdeel regelt eveneens dat tijdens een consult een informed consent-procedure plaatsvindt. De 
ouders of de wettelijke vertegenwoordigers alsmede de jeugdige (afhankelijk van diens leeftijd) 
krijgen hierbij voorlichting op maat van een JGZ-professional over het RVP en de deelname daaraan, 
alsmede wordt voor de deelname toestemming gevraagd. Tevens wordt toestemming gevraagd voor 
de registratie en het bewaren van de vaccinatiegegevens bij het RIVM ten behoeve van de 
individuele gezondheidsbewaking en de volksgezondheid. De gevraagde toestemming voorziet ook in 
mogelijkheid voor het RIVM om gegevens te delen met de JGZ, bijvoorbeeld indien een reeds 
gegeven vaccinatie ongeldig blijkt te zijn. Met het vragen van toestemming voor het verwerken van 
de vaccinatiegegevens wordt uitvoering gegeven aan artikel 8, onderdeel a, en artikel 23, eerste lid, 
onderdeel a, van de Wet beschermingpersoonsgegevens. Tevens wordt hiermee toestemming 
verkregen als bedoeld in artikel 7:457 van het Burgerlijk Wetboek. In de Professionele Richtlijn RVP 
zijn de kwaliteitseisen voor deze procedure nader omschreven. 
 
Onderdeel c ziet op het daadwerkelijke vaccineren, het zetten van de prikken. Dit is een 
voorbehouden medische handeling die overeenkomstig de daarvoor in de beroepspraktijk geldende 
normen uitgevoerd dient te worden. De Wet beroepen in de individuele gezondheidszorg bepaalt aan 
wie de handeling is voorbehouden, wie bevoegd is om de vaccinatie toe te dienen.  
 
Onderdeel d regelt dat de gemeente ervoor moet zorgen dat het beheer van de vaccins volgens de 
Professionele Richtlijn RVP plaatsvindt. Met deze verplichting wordt beoogd dat wordt aangesloten bij 
de in de zorg gebruikelijke systematiek dat de zorgpraktijk zelf via veldnormen, zoals richtlijnen, 
protocollen of kwaliteitsstandaarden, bepaalt wat inhoudelijk goede zorg is. De gemeente dient naar 
deze veldnorm te verwijzen in de afspraken die de gemeente maakt met de zorgaanbieder. De 
vaccins worden door het RIVM ‘om niet’ beschikbaar gesteld aan de JGZ-organisaties. Gemeenten 
dragen er zorg voor dat de JGZ-organisaties na levering van de vaccins zorgen voor goed beheer van 
de vaccins. Hetgeen wordt verstaan onder ‘goed beheer’ staat in de Professionele Richtlijn RVP. 
Daarnaast regelt onderdeel d dat het RVP (volgens de genoemde richtlijn) door voldoende en 
deskundig personeel wordt uitgevoerd. Het gaat daarbij onder meer om de hiervoor bij onderdeel b 
beschreven ‘informed consent’-procedure, aan wie de medische verrichting van vaccinatie is 
voorbehouden, de zogeheten ‘coldchain’-vereisten (zoals het op de juiste wijze en bij de juiste 
temperatuur bewaren van de vaccins), de inhaalschema's en de vaccinaties bij kinderen met 
medische aandoeningen. De uitvoering van het RVP wordt verricht binnen de JGZ-organisaties door 
artsen en verpleegkundigen, zoals gekwalificeerd in artikel 17 van het Besluit publieke gezondheid.  
 
Onderdeel e heeft betrekking op de samenwerking tussen JGZ-organisaties en RIVM. De gemeente 
dient ervoor te zorgen dat de door gemeente ingeschakelde JGZ-organisatie hieraan voldoet. Gelet 
op de gezamenlijke verantwoordelijkheid van RIVM en de JGZ-organisaties dient afstemming en 
overleg tussen deze partijen plaats te vinden. Dit betreft in ieder geval de frequentie, de planning en 
organisatie van de groepsvaccinaties. Deze groepsvaccinaties dienen minimaal twee keer per jaar 
(voorjaar en najaar) te worden aangeboden en kunnen eventueel aangevuld worden met 
(inhaal)spreekuren per JGZ-organisatie. Evenals de vaccinaties die worden toegediend tijdens de 
individuele consulten dienen de groepsvaccinaties tijdig te worden gegeven. Een aspect dat hierbij 
van belang is, is het tijdig, maar niet te lang van te voren, oproepen van de jeugdigen. Voor een zo 
hoog mogelijke opkomst/vaccinatiegraad is het van belang dat de afstand tussen de woonplaats/het 
adres van de jeugdige en de locatie waar de groepsvaccinatie plaatsvindt niet te groot is. Vaccinaties 
kunnen individueel of in groepsverband toegediend worden. Bij een groepsvaccinatie worden 
meerdere kinderen op een centrale locatie opgeroepen en worden vaccinaties toegediend in een 
ruimte waar meerdere kinderen (evt. met ouders) aanwezig zijn. Groepsvaccinaties worden vaak 
toegepast bij de 9-jarigen DTP/BMR-vaccinatie, bij de HPV-vaccinatie en bij inhaalcampagnes zoals 
7 
 

 
disease, Medium-chain acylCoA dehydrogenase deficiëntie, 3-methylcrotonyl-CoAcarboxylase 
deficiëntie, Phenylketonurie, Sikkelcelziekte, Thalassemie, Tyrosinemie type I en Very long-chain 
acylCoA dehydrogenase deficiëntie (zie artikel 2 en bijlage 2 van de Regeling vaststelling 
rijksvaccinatieprogramma en onderzoek bij pasgeborenen naar ernstige zeldzame ziekten). 
Aanpassingen in de aandoeningen waarnaar wordt gezocht, worden zo nodig doorgevoerd na 
advisering daarover door de Gezondheidsraad.  
 
De prenatale screening infectieziekten en erytrocytenimmunisatie (PSIE) omvat het 
bevolkingsonderzoek waarbij een zwangere vrouw bij het eerste verloskundig consult 
bloedonderzoek wordt aangeboden teneinde een aantal ernstige aandoeningen bij ongeboren en 
pasgeboren kinderen te voorkomen. Op dit moment wordt er gescreend op hepatitis B (hepB), syfilis 
(lues), HIV, Rhesus (D)-antigeen, Rhesus (c)-antigeen en irregulaire erytrocyten antistoffen (IEA). 
Na de eerste bloedafname kunnen er binnen het bevolkingsonderzoek verschillende vervolgacties in 
gang gezet worden als de resultaten daartoe aanleiding geven. Aanpassingen in de aandoeningen 
waarop wordt gescreend, worden zo nodig doorgevoerd na advisering daarover door de 
Gezondheidsraad. 
 
Artikel II 
Met de inwerkingtredingbepaling wordt aangesloten bij artikel VIII van het voorstel van wet, 
houdende wijziging van de Wpg onder meer in verband met het opnemen daarin van een aanbod 
van de overheid van vaccinaties en bevolkingsonderzoek en nieuwe regels voor de bestrijding van 
invasieve exotische vectoren. De beoogde datum van inwerkingtreding van de regeling voor het RVP 
en het bevolkingsonderzoek is 1 januari 2018. De bepalingen inzake de gemeentelijke 
medebetrokkenheid bij het RVP zullen pas op 1 januari 2019 in werking treden om de gemeenten 
meer tijd te bieden zich hierop voor te bereiden. De inwerkingtreding van de regeling voor de 
bestrijding van vectoren wordt beoogd zo snel mogelijk plaats te vinden gelet op het 
muggenseizoen. Daarbij zal met een beroep op uitzonderingsgrond 2 (incidenten en crises) zo nodig 
worden afgeweken van de vaste verandermomenten.  
 
De Minister van Volksgezondheid, 
Welzijn en Sport, 
 
 
 
mw. drs. E.I. Schippers 
 
 
9 
 

