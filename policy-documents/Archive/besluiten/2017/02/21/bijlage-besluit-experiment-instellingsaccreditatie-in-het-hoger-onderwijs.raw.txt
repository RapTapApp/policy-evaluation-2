 
 
 
 
Besluit van 
houdende bepalingen voor een experiment met instellingsaccreditatie met 
lichtere opleidingsaccreditatie gericht op onder meer een vermindering van de 
lasten die gepaard gaan met de accreditatie in het hoger onderwijs (Besluit 
experiment instellingsaccreditatie met lichtere opleidingsaccreditatie) 
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
WJZ/1084526 (7158), directie Wetgeving en Juridische Zaken, in overeenstemming met 
Onze Minister van Economische Zaken; 
 
Gelet op de artikelen 1.7a, eerste en tweede lid, en 5a.2, eerste lid, van de Wet op het 
hoger onderwijs en wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken, uitgebracht in overeenstemming 
met Onze Minister van Economische Zaken;  
 
Hebben goedgevonden en verstaan: 
 
Hoofdstuk 1. Algemeen 
 
Artikel 1. Begripsbepalingen 
In dit besluit wordt verstaan onder: 
deelnemende instelling: instelling voor hoger onderwijs die op grond van artikel 10 is 
geselecteerd voor deelname aan het experiment; 
instelling voor hoger onderwijs: instelling voor hoger onderwijs als bedoeld in artikel 
1.1 van de wet; 
instellingsaccreditatie: instellingsaccreditatie, verleend op grond van artikel 11; 
instellingsbestuur: instellingsbestuur als bedoeld in artikel 1.1 van de wet;  
instellingstoets kwaliteitszorg: instellingstoets kwaliteitszorg als bedoeld in artikel 
1.1 van de wet; 
kwaliteitsaspecten I:  
a. voor zover het een deelnemende instelling betreft waaraan een instellingstoets 
kwaliteitszorg is verleend de aspecten van kwaliteit, genoemd in artikel 5a.13f, eerste 
lid, onder a en c, van de wet; 
b. voor zover het een deelnemende instelling betreft waaraan geen instellingstoets 
kwaliteitszorg is verleend de aspecten van kwaliteit, genoemd in artikel 5a.8, tweede lid, 
onder a en c, van de wet; 
B7158.K-1  1 

Paragraaf 2.3. Aanvraag en selectie deelname aan het experiment 
 
Artikel 8. Aanvraag tot deelname aan het experiment  
1. Een aanvraag tot deelname aan het experiment wordt uiterlijk 8 weken na de datum 
van inwerkingtreding van dit besluit door het instellingsbestuur ingediend bij Onze 
Minister. 
2. Een aanvraag die na deze datum wordt ingediend, kan uitsluitend door Onze Minister 
worden gehonoreerd indien minder dan zes instellingen voor hoger onderwijs zijn 
toegelaten tot deelname aan het experiment en indien niet meer dan een jaar is 
verstreken na 1 januari 2018. Volledige aanvragen worden behandeld op volgorde van 
binnenkomst.  
 
Artikel 9. Vereisten voor deelname aan het experiment 
1. Onze Minister kan op aanvraag van het instellingsbestuur goedkeuren dat een 
instelling voor hoger onderwijs deelneemt aan het experiment, indien: 
a. het instellingsbestuur: 
1°. van een bekostigde instelling voor hoger onderwijs, instemming van de 
medezeggenschapsraad heeft verkregen voor deelname aan het experiment, of  
2°. van een niet-bekostigde instelling voor hoger onderwijs, voldoende draagvlak 
voor het experiment onder studenten en docenten aantoont; 
b. de opleidingen waarmee het instellingsbestuur wenst deel te nemen aan het 
experiment ten minste eenmaal zijn geaccrediteerd; 
c. het instellingsbestuur beschrijft op welke wijze de met dit besluit geboden 
innovatieruimte ten aanzien van de kwaliteitsaspecten II wordt benut; en 
d. aan het instellingsbestuur, voor zover in de periode van zes jaar voorafgaand aan 
de datum van aanvraag tot deelname aan het experiment voor een opleiding een 
herstelperiode als bedoeld artikel 5a.12a, eerste lid, van de wet is verleend, na afloop 
van die herstelperiode in alle gevallen opnieuw accreditatie is verleend, of de 
aanvraag tot het verlenen van accreditatie is ingetrokken. 
2. Een instelling voor hoger onderwijs waaraan geen instellingstoets kwaliteitszorg is 
verleend, kan slechts deelnemen aan het experiment, indien de instelling voor hoger 
onderwijs in de periode van zes jaar voorafgaand aan de datum van aanvraag tot 
deelname aan het experiment voor alle opleidingen aan die instelling het oordeel goed of 
excellent, bedoeld in artikel 5a.8, eerste lid, onder d, van de wet, heeft verkregen voor 
het bedoelde in artikel 5a.8, tweede lid, onder g, van de wet. 
3. Een instelling voor hoger onderwijs waaraan een instellingstoets kwaliteitszorg is 
verleend, kan slechts deelnemen aan het experiment indien aan die instellingstoets 
kwaliteitszorg geen voorwaarden zijn gesteld als bedoeld in artikel 5a.13e, vierde lid, 
van de wet. 
 
Artikel 10. Advies NVAO en selectie deelnemende instellingen 
1. Onze Minister vraagt advies aan de NVAO alvorens op de aanvraag, bedoeld in artikel 
9, eerste lid, te beslissen. 
2. De NVAO toetst of aan de voorwaarden, bedoeld in artikel 9, is voldaan. Ten aanzien 
van de voorwaarde, bedoeld in artikel 9, eerste lid, onder c, wordt uitsluitend getoetst of 
de beschrijving aanwezig is. 
3. Aan het experiment nemen ten hoogste zes instellingen voor hoger onderwijs deel.  
4. Indien meer dan zes instellingsbesturen een aanvraag tot deelname aan het 
experiment indienen, adviseert de NVAO Onze Minister welke instellingen kunnen 
deelnemen aan het experiment gelet op de diversiteit van instellingen voor hoger 
onderwijs. Indien dat leidt tot een groep die groter is dan zes deelnemende instellingen, 
wordt de resterende looptijd van de verleende instellingstoets kwaliteitszorg 
meegewogen in het advies.  
 
  
B7158.K-1  3 

tot een gereglementeerd beroep als bedoeld in artikel 1 van de Algemene wet erkenning 
EU-beroepskwalificaties deelneemt aan het experiment, draagt het instellingsbestuur er 
zorg voor dat bij de beoordeling van de opleiding de conformiteit met de wettelijke 
beroepsvereisten wordt beoordeeld.  
 
Artikel 16. Rapport visitatiepanel lichtere opleidingsaccreditatie en 
transparantie 
1. De aanbevelingen uit het rapport van de commissie van deskundigen, bedoeld in 
artikel 13, eerste lid, worden binnen zeven dagen na vaststelling van dat rapport 
bekendgemaakt binnen de onderwijsgemeenschap. 
2. Het rapport wordt binnen redelijke termijn na de vaststelling bekendgemaakt op een 
algemeen toegankelijke wijze en indien de NVAO de kwaliteitsaspecten I nog niet heeft 
beoordeeld, binnen een redelijke termijn na de bekendmaking van die beoordeling.  
 
Artikel 17. Verlening en geldigheidsduur accreditatie 
Accreditatie van opleidingen wordt verleend overeenkomstig artikel 5a.9 van de wet.  
 
Artikel 18. Verplichtingen verbonden aan de deelname aan het experiment 
De deelnemende instelling voldoet aan de volgende verplichtingen: 
a. het ten behoeve van de evaluatie leveren van de daartoe benodigde gegevens aan 
Onze Minister of aan de onafhankelijke deskundige bedoeld in artikel 24, derde lid.  
b. het desgevraagd aan Onze Minister verstrekken van nadere informatie over de 
deelname aan het experiment; 
c. het verlenen van medewerking aan de monitoring van het experiment, waaronder 
deelname aan de studiedag die wordt georganiseerd drie jaar na de aanvang van de 
experimenteerperiode. 
 
Paragraaf 2.6. Beëindiging deelname aan het experiment 
 
Artikel 19. Geen lichtere opleidingsaccreditatie bij onvoldoende voor 
gerealiseerd eindniveau 
1. Indien een opleiding van een deelnemende instelling als onvoldoende wordt 
beoordeeld op het kwaliteitsaspect, bedoeld in artikel 5a.13f, eerste lid, onder c, 
onderscheidenlijk artikel 5a.8, tweede lid, onder c, van de wet, is paragraaf 2.5 niet 
langer van toepassing op deze opleiding. 
2. De opleiding, bedoeld in het eerste lid, wordt door de NVAO beoordeeld op de 
kwaliteitsaspecten II. 
3. De beoordeling, bedoeld in het tweede lid vindt plaats binnen een redelijke termijn en 
voor deze beoordeling is een indeling in een visitatiegroep, in afwijking van artikel 5a.2, 
lid 3a, van de wet, niet verplicht.  
4. Na de herstelperiode, bedoeld in artikel 5a.12a van de wet, wordt de opleiding, 
bedoeld in het eerste lid, uitsluitend door de NVAO herbeoordeeld op de aspecten van 
kwaliteit die als onvoldoende zijn beoordeeld.  
 
Artikel 20. Intrekken instellingsaccreditatie in belang van kwaliteit van 
onderwijs 
Onze Minister kan de instellingsaccreditatie, na advies van de Inspectie van het 
onderwijs, intrekken in het belang van de kwaliteit van het onderwijs.  
 
Artikel 21. Intrekken instellingsaccreditatie op verzoek medezeggenschapsraad 
Een aanvraag tot het intrekken van instellingsaccreditatie, bedoeld in artikel 20, kan 
worden ingediend bij Onze Minister door: 
a. de medezeggenschapsraad van een bekostigde deelnemende instelling nadat de 
geschillencommissie, bedoeld in artikel 9.39, eerste lid, artikel 10.26, eerste lid, 
B7158.K-1  5 

b. het eigenaarschap van studenten en docenten, waarbij in ieder geval wordt 
onderzocht op welke wijze de geboden experimenteerruimte van invloed is geweest op 
de rol en het vertrouwen van studenten en docenten in het accreditatieproces; 
c. de doelmatigheid van instellingsaccreditatie met lichtere opleidingsaccreditatie, 
waarbij in ieder geval wordt onderzocht welk effect de instellingsaccreditatie heeft op;  
1°. de administratieve lasten in het accreditatieproces; 
2°. de lasten en de ervaren lasten van studenten en docenten in het 
accreditatieproces; 
3°. de baten van het accreditatieproces. 
 
Hoofdstuk 4. Slotbepalingen 
 
Artikel 26. Inwerkingtreding 
Dit besluit treedt in werking met ingang van de dag na de datum van uitgifte van het 
Staatsblad waarin het wordt geplaatst en vervalt met ingang van 1 januari 2024, met 
dien verstande dat dit besluit van toepassing blijft op een op grond van dit besluit 
verleende accreditatie. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst. 
 
 
 
De Minister van Onderwijs, Cultuur en Wetenschap, 
 
 
 
 
  
B7158.K-1  7 

 
3. Instellingen voor hoger onderwijs dienen zich ervan te verzekeren dat hun docenten 
competent zijn. 
 
4. Instellingen voor hoger onderwijs dienen zeker te stellen dat er toereikende en 
makkelijk toegankelijke leermiddelen alsmede ondersteuning voor studenten 
voorhanden zijn. 
 
Deel C: Aanvullende standaarden die onderdeel zijn van de beoordeling op 
kwaliteitsaspecten II door de commissie van deskundigen wanneer de 
instelling niet beschikt over een instellingstoets kwaliteitszorg 
 
1. Interne stakeholders dienen het instellingsbeleid inzake kwaliteitszorg uit te werken 
en uit te voeren door middel van passende structuren en processen. De externe 
stakeholders dienen daarbij betrokken te worden. 
 
2. Instellingen dienen rechtvaardige en transparante processen te hanteren voor de 
werving en professionalisering van de staf. 
 
3. Instellingen voor hoger onderwijs dienen informatie te verzamelen, analyseren en 
gebruiken die relevant is voor een doeltreffend beheer van hun opleidingen en andere 
activiteiten.  
B7158.K-1  9 

periodieke beoordelingen door middel van visitaties van bestaande opleidingen op de 
standaarden 2 (onderwijsleeromgeving) en 3 (toetsing en examinering) zelf vorm te 
geven. Instellingen organiseren deze visitaties binnen de Europese eisen (European 
Standards and Guidelines (ESG)). Voor deelnemende instellingen zonder instellingstoets 
kwaliteitszorg (hierna: ITK) geldt dat de opleidingen aanvullend moeten voldoen aan de 
standaarden uit de uitgebreide opleidingsbeoordeling, waaronder de interne 
kwaliteitszorg. Kortheidshalve wordt hierna gesproken over de standaarden 2 en 3. De 
beoordeling vindt plaats op basis van peer review uitgevoerd door onafhankelijke en 
externe deskundigen. De opleiding wordt in het kader van accreditatie door de NVAO 
alleen beoordeeld op de standaarden 1 (beoogd eindniveau) en 4 (gerealiseerd 
eindniveau). 
 
1.2. Noodzaak 
Uit de evaluatie van het accreditatiestelsel in 2013 blijkt dat het accreditatiestelsel goed 
functioneert en zich in de gewenste richting ontwikkelt: scherpere beoordelingen en 
meer aandacht voor de inhoud in plaats van procedures. Het stelsel kan rekenen op 
breed draagvlak en het timmermansoog van de professional heeft een grotere rol binnen 
5
het accreditatieproces gekregen. Tegelijkertijd kent het stelsel ook een aantal 
belangrijke aandachtspunten. Daarbij gaat het onder meer om de te hoge (ervaren) 
lasten die gemoeid zijn met accreditatie, de disbalans tussen verantwoorden en 
verbeteren en het gebrek aan eigenaarschap dat docenten en studenten ervaren in het 
kader van accreditatie. In zowel spoor 1 en spoor 2 worden deze aandachtspunten 
aangepakt. In spoor 2 – instellingsaccreditatie met lichtere opleidingsaccreditatie – wil 
de regering kijken of nog een stap verder gegaan kan worden door instellingen, die hun 
kwaliteitszorg op orde hebben, het vertrouwen en de verantwoordelijkheid te geven om 
– zonder betrokkenheid van de NVAO – de standaarden 2 en 3 op eigen wijze, rekening 
houdend met de ESG, in te richten. Dit vertrouwen c.q. eigenaarschap wordt gegeven 
als blijkt dat de kwaliteitszorg op instellingsniveau voldoet en gewaarborgd is. Meer 
eigenaarschap bij de instelling c.q. opleiding beleggen, al dan niet in de vorm van 
instellingsaccreditatie, sluit ook aan bij de internationale trend.  
 
De regering is zich ervan bewust dat bij de inrichting van het accreditatiestelsel de 
borging van de kwaliteit van het onderwijs een belangrijk aandachtspunt is. Dat is hier 
niet anders. Uitgangspunt in dit experiment is immers vertrouwen in de professional 
vanuit de overtuiging dat de kwaliteitscultuur binnen instellingen wordt versterkt door bij 
instellingen en professionals ruimte en verantwoordelijkheid te vergroten. Hoewel de 
regering vertrouwen heeft dat instellingen deze ruimte zorgvuldig invullen en het 
vertrouwen dat in hen wordt gesteld niet zullen beschamen, kiest zij voor de vorm van 
een experiment. Op die manier kan eerst ervaring worden opgedaan met een systeem 
van instellingsaccreditatie en kan op basis van een evaluatie worden bepaald of, en zo ja 
op welke wijze, een dergelijk wettelijk systeem kan worden geïntroduceerd. De regering 
hecht veel waarde aan evidence based beleid en sluit met dit experiment aan bij het 
advies van de Stuurgroep Accreditatie 3.0 evenals bij de wens vanuit de Tweede Kamer 
om pilots te starten om te komen tot de doorontwikkeling van het accreditatiestelsel. 
 
Dit experiment kan alleen worden uitgevoerd als van de Wet op het hoger onderwijs en 
wetenschappelijk onderzoek (hierna: WHW) wordt afgeweken. Op grond van deze wet 
beoordeelt de NVAO alle wettelijke kwaliteitsaspecten. Om van deze dwingende 
bepalingen te kunnen afwijken, is onderhavig besluit nodig. 
 
1.3. Leeswijzer 
De nota van toelichting is als volgt opgebouwd. In hoofdstuk 2 komen de doelstellingen 
en de beoogde effecten van het experiment aan bod. Hoofdstuk 3 behandelt de 
                                                
5
 Kamerstukken II 2015/16, 31 288, nr. 471. 
B7158.K-1  11 

Instellingsaccreditatie met lichtere opleidingsaccreditatie moet ook bijdragen aan een 
doeltreffend, doelmatig en toekomstbestendig stelsel dat aanzet tot verbetering en 
voldoet aan de internationale normen ten aanzien van kwaliteitszorg in het hoger 
onderwijs, onder meer doordat de kwaliteitsbeoordeling beter kan worden ingebed in en 
gevormd naar de eigen instelling en deze hierdoor beter kan worden georganiseerd. Dat 
is randvoorwaardelijk. 
 
Als de beoogde effecten die hierboven staan beschreven worden gerealiseerd en de 
eventuele onvoorziene bijeffecten beheersbaar dan wel te voorkomen zijn, kan 
wetswijziging worden overwogen.  
 
3. Het experiment “instellingsaccreditatie met lichtere opleidingsaccreditatie” 
Het experiment “instellingsaccreditatie met lichtere opleidingsaccreditatie” voorziet erin 
dat het voor maximaal zes instellingen mogelijk wordt om ervaring op te doen met 
instellingsaccreditatie met lichtere opleidingsaccreditatie. De schaal van het experiment 
kan beperkt worden gehouden; een grotere deelname is niet nodig voor benodigde 
informatie en zou ten onrechte het beeld kunnen schetsen dat er sprake is van verkapte 
invoering van instellingsaccreditatie met lichtere opleidingsaccreditatie. De tot het 
experiment toegelaten instellingen verkrijgen instellingsaccreditatie. Door die 
instellingsaccreditatie hoeven instellingen over een deel van hun accreditatie geen 
verantwoording meer af te leggen aan de NVAO. De instellingen bepalen welke 
opleidingen meedoen met het experiment. De instellingen hebben meer vrijheid bij het 
inrichten van het accreditatieproces en zijn niet aan het accreditatiekader gebonden bij 
de inrichting waar het gaat om standaarden onderwijsleeromgeving en toetsing en 
examinering. Wel dient het accreditatieproces te voldoen aan de ESG. 
 
Instellingsaccreditatie kan worden verkregen wanneer de instelling voldoet aan de 
criteria voor deelname en geselecteerd wordt. De voorwaarden van het experiment en 
de precieze werking hiervan worden hierna nader toegelicht. Bij de totstandkoming van 
deze criteria is uitgegaan van hetgeen schriftelijk en mondeling met de Tweede Kamer 
hieromtrent is gewisseld.  
 
3.1. Selectieprocedure voor deelname aan het experiment 
In totaal kunnen zes instellingen voor hoger onderwijs deelnemen aan het experiment, 
bij voorkeur drie hogescholen en drie universiteiten zodat de variëteit van Nederlandse 
instellingen en onderwijsaanbod wordt weerspiegeld. Om voor deelname in aanmerking 
te komen moeten de instellingen aan een aantal voorwaarden voldoen. 
 
3.1.1. Deelname-eisen 
1. instemming van de medezeggenschap ten aanzien van deelname aan het 
experiment;  
6
2. de instelling beschikt in principe over een instellingstoets kwaliteitszorg ;  
3. verbetercapaciteit verleden: geen negatief accreditatiebesluit na 
herstelperiodes; 
4. verbetercapaciteit toekomst: een visie op verbeterbeleid.  
 
Hieronder worden deze voorwaarden nader toegelicht.  
 
Instemming medezeggenschap 
De medezeggenschapsraad moet hebben ingestemd met deelname aan het experiment. 
De instelling dient dat aan te tonen door bijvoorbeeld een beknopte verklaring van de 
medezeggenschapsraad. Het gaat hierbij om het medezeggenschapsorgaan op centraal 
                                                
6
 Zonder ITK kan een instelling aan deze voorwaarde voldoen als alle opleidingen bij de uitgebreide 
beoordeling met “goed” beoordeeld zijn op het criterium kwaliteitszorg. 
B7158.K-1  13 

baseert de selectie van instellingen die deel mogen nemen aan het experiment hierop. 
Als er meer dan zes instellingen voldoen aan de eerdergenoemde vier criteria, zal het 
criterium van spreiding naar verwachting voldoende grond zijn voor een beperking tot 
zes instellingen. Mocht dit niet het geval zijn, dan is het tijdpad van de huidige 
instellingstoets kwaliteitszorg uiteindelijk doorslaggevend bij de advisering van de NVAO 
welke instelling mag deelnamen aan de het experiment. Concreet betekent dit dat de 
instelling waarvan de ITK op korte termijn als eerste verloopt, in dat geval eerder in 
aanmerking komt voor het experiment. 
 
3.2. Besluit deelname instellingen 
De minister beslist over deelname op basis van het door de NVAO uitgebrachte advies 
en stelt de instellingen die zich hebben aangemeld voor deelname tegelijkertijd op de 
hoogte van de toewijzing of afwijzing voor deelname. De beslissing is gemotiveerd en 
het door de NVAO uitgebrachte advies wordt meegezonden. Op basis van dit besluit 
beperkt de NVAO-beoordeling ten behoeve van accreditatie zich gedurende het 
experiment tot de standaarden 1 en 4.  
 
3.3. Uitwerking experiment instellingsaccreditatie  
De minister besluit op basis van het advies van de NVAO welke instellingen mogen 
deelnemen aan het experiment. Met het besluit tot deelname verkrijgt desbetreffende 
instelling van rechtswege instellingsaccreditatie. Aan het bezit van deze 
instellingsaccreditatie zijn vervolgens voor de deelnemende instellingen diverse rechten 
en verplichtingen verbonden die hierna uiteen worden gezet.  
 
Welke opleidingen kunnen meedoen? 
Bestaande opleidingen die reeds zijn geaccrediteerd mogen profiteren van de lichtere 
opleidingsaccreditatie. Alleen voor opleidingen aan wie een toets nieuwe opleiding is 
verleend (of na het Wetsvoorstel accreditatie op maat: accreditatie nieuwe opleiding) 
geldt nog het reguliere accreditatieregime. Een instelling bepaalt echter zelf of het 
experiment over de volle breedte van bestaande opleidingen wordt ingevoerd, of dat 
men met een aantal faculteiten of instituten begint en het al dan niet verder uitbreidt. 
Dit besluit neemt de instelling in goed overleg met haar onderwijsgemeenschap. Bij de 
aanvraag tot deelname aan het experiment geeft de instelling aan welke opleidingen 
meedoen aan het experiment. Vertrekpunt van de regering is ruimte voor de instelling, 
daarbij hoort ook ruimte om zelf te bepalen hoe zij het experiment uitvoert en wat de 
scope is van het experiment binnen de eigen instelling, dat wil zeggen welke 
opleidingen, instituten of faculteiten deelnemen aan het experiment. Bij de selectie op 
basis van de spreiding zal de breedte wel een rol spelen.  
 
Standaarden 1 en 4 – reguliere beoordeling en eindoordeel NVAO 
Voor instellingen die in het bezit zijn van instellingsaccreditatie geldt dat de NVAO 
uitsluitend de standaarden 1 en 4 beoordeelt. De beoordeling van deze standaarden 
wijzigt niet ten opzichte van de accreditatie in het huidige stelsel, behalve waar het gaat 
om clustergewijze visitatie; de instelling hoeft daar niet aan deel te nemen. Hierdoor 
krijgen de deelnemende instellingen de ruimte om zelf te bepalen hoe de 
vergelijkbaarheid van opleidingen vorm krijgt. Door vergelijking krijgen aanstaande 
studenten, werkgevers, en andere belanghebbenden een beter zicht in de kwaliteit van 
de opleidingen. De deelnemende instelling heeft – desgewenst – meer regie op de 
planning van de visitaties van haar opleidingen en de samenstelling van het 
visitatiepanel. De instelling bepaalt zelf welke panelleden zij benoemt. Daarvoor geldt 
uiteraard dat zij deskundig en onafhankelijk zijn en voldoen aan de eisen die in het 
accreditatiekader zijn opgenomen. De NVAO stemt, net als in de huidige situatie, in met 
een panel ten behoeve van de aanvraag om accreditatie, indien zij zich ervan verzekerd 
heeft dat het panel onafhankelijk en deskundig is. Vervolgens wordt de wettelijke en in 
het accreditatiekader beschreven beoordelingsprocedure voor de beoordeling van 
B7158.K-1  15 

onderwijsgemeenschap zich een beeld kan vormen van de kwaliteit van deze 
standaarden en bij kan dragen aan de versterking van het onderwijs zijn de 
aanbevelingen uit het rapport openbaar. Het ligt in de rede om het rapport zo snel 
mogelijk openbaar te maken voor de degenen die een actieve bijdrage leveren aan 
kwaliteitsverbetering van de opleiding. Daarom wordt de voorwaarde gesteld dat de 
instelling het rapport met de onderwijsgemeenschap binnen de instelling zeven dagen na 
vaststelling van het rapport deelt. Voor externe partners geldt dat de aanbevelingen uit 
het rapport binnen een redelijke termijn openbaar wordt gemaakt en als de standaarden 
1 en 4 nog niet zijn beoordeeld binnen een redelijke termijn daarna. Hierdoor kan het 
moment van openbaarmaking desgewenst parallel lopen aan het accreditatiebesluit door 
de NVAO. 
 
Vergelijkbaarheid binnen standaard 2 en 3 
Hoewel de regering veel waarde hecht aan vergelijkbaarheid van opleidingen vanuit de 
overtuiging dat dit beter inzicht geeft in de kwaliteit van de opleidingen, kiest zij er niet 
voor om dit verplicht voor te schrijven voor de standaarden 2 en 3. Deze standaarden 
zijn immers de verantwoordelijkheid van de instelling en de ESG zijn daarin leidend. 
Vergelijkbaarheid is binnen de ESG geen vereiste en daarom acht de regering het niet 
wenselijk om dit voor te schrijven. Wel heeft ze een sterke voorkeur als instellingen voor 
de standaarden 2 en 3 een vorm van vergelijkbaarheid toepassen.  
 
Wettelijke beroepsvereisten in het experiment 
Een aantal opleidingen in het hoger onderwijs kent wettelijke beroepsvereisten; 
vereisten ten aanzien van de kennis, het inzicht en de vaardigheden die studenten 
moeten hebben verworven voordat zij het betreffende beroep kunnen uitvoeren. In het 
huidige stelsel is geborgd dat deze vereisten worden meegenomen in de beoordeling van 
de opleiding in het kader van accreditatie. In veel gevallen gebeurt dat doordat een lid 
van een beroepsgroep zitting neemt in het panel. 
 
Met de introductie van het experiment instellingsaccreditatie verandert deze situatie 
niet: een lid van een beroepsgroep kan nog steeds zitting nemen in het panel ten 
behoeve van accreditatie. De visitatie ten behoeve van beoordeling door de NVAO in het 
kader van accreditatie is alleen wel beperkter, deze richt zich immers uitsluitend op 
standaarden 1 en 4 en de instelling is zelf verantwoordelijk voor de beoordeling door 
externe peer review van de standaarden 2 en 3.  
 
De wettelijke beroepsvereisten ten aanzien van deze standaarden worden in het 
experiment nog steeds beoordeeld in het kader van accreditatie. Daar waar de wettelijke 
beroepsvereisten echter betrekking hebben op hetgeen beoordeeld wordt bij de 
standaarden 2 en 3 kan de schoen gaan wringen, omdat instellingen zelf bepalen hoe zij 
daar vorm aan geven. Vanuit het leidende principe in het experiment dat de instelling 
zelf verantwoordelijk is voor deze standaarden en zich dient te houden aan de wettelijke 
beroepsvereisten (artikel 7.6 eerste lid WHW) wordt de borging daarvan geregeld door 
het opnemen van een zorgplicht in dit experimenteerbesluit. De instelling heeft de 
wettelijke plicht om hiervoor zorg te dragen en de regering vertrouwt erop dat de 
instelling die verantwoordelijkheid neemt.  
 
Mochten er wettelijke vereisten zijn ten aanzien van de borging van één of meerdere 
onderwerpen die in het kader van standaard 2 en/of 3 aan de orde komen, dan kan de 
instelling dat bijvoorbeeld vormgeven door een lid van de beroepsgroep onderdeel te 
laten uitmaken van de peer review op standaard 2 en 3 die door de instelling zelf 
volledig wordt georganiseerd, door de visitatie in het kader van de NVAO-beoordeling op 
een punt aan te vullen, door de betreffende opleiding buiten de pilot te houden en via de 
reguliere beperkte opleidingsbeoordeling te laten visiteren dan wel op een andere 
manier vorm te geven in overleg met de beroepsgroep. Er is niet één format. De 
B7158.K-1  17 

Afhankelijk van de uitkomst van de evaluatie kan de minister besluiten het experiment 
na 6 jaar af te ronden, met maximaal 2 jaar te verlengen of structureel om te zetten in 
nieuwe wetgeving (zie hoofdstuk 6). In alle gevallen blijven de bestaande accreditaties 
die onder het regime van instellingsaccreditatie zijn behaald, onverminderd van kracht; 
er is geen aanleiding om dat te wijzigen. Dat geldt ook in het uitzonderlijke geval dat de 
minister besluit om het experiment vroegtijdig te beëindigen (zie hoofdstuk 4).  
 
Verlenging van accreditatietermijnen bestaande opleidingen 
Instellingsaccreditatie is nieuw; instellingen krijgen de verantwoordelijkheid om zorg te 
dragen voor de uitwerking van de standaarden 2 en 3. Dat vraagt wat van instellingen, 
namelijk in ieder geval met de onderwijsgemeenschap het gesprek aangaan over de 
wijze waarop dit zo effectief mogelijk kan plaatsvinden. Dat gesprek kost tijd; tijd om 
dat met elkaar te bedenken en tijd om het daar over eens te worden en ook tijd om 
gezamenlijk de nieuwe werkwijze vorm te geven en te implementeren. Maar dit betaalt 
zich uit in grondigheid en draagvlak. De regering wil deze tijd bieden. Dat doet zij door 
instellingen die zich voorbereiden op het experiment instellingsaccreditatie in die 
voorbereidingstijd in bepaalde gevallen verlenging van de duur van de 
opleidingsaccreditatie te bieden. Concreet betekent dit dat de aflopende 
accreditatietermijnen van de opleidingen van deze instellingen maximaal een verlenging 
van een jaar krijgen. Bij een negatief besluit ten aanzien van instellingsaccreditatie 
moeten de opleidingen alsnog binnen redelijke termijn worden geaccrediteerd.  
 
4. Waarborgen in het experiment 
 
4.1. Noodremprocedure 
Om het eigenaarschap van de onderwijsgemeenschap bij instellingen te vergroten is 
besloten dat de onderwijsgemeenschap de mogelijkheid krijgt om in te grijpen in het 
geval de kwaliteit van het onderwijs in het geding komt. Deze mogelijkheid, de 
zogenoemde noodremprocedure, voorziet erin dat de onderwijsgemeenschap het 
experiment kan beëindigen indien de onderwijskwaliteit in gevaar raakt. Hoewel de 
regering niet verwacht dat de noodremprocedure gestart hoeft te worden, wil zij wel een 
instrument hebben dat kan worden ingezet in het geval kwaliteit niet meer aan de maat 
is. Hiertoe heeft het relevante medezeggenschapsorgaan de mogelijkheid om, wanneer 
de onderwijsgemeenschap aangeeft dat twijfel bestaat over de onderwijskwaliteit door 
toedoen van deelname aan het experiment, het college van bestuur te verzoeken deze 
twijfel te onderzoeken en ter zake een standpunt in te nemen door het nemen van een 
besluit over voortzetting dan wel beëindiging van het experiment. De medezeggenschap, 
bij de bekostigde instellingen, maakt hierbij gebruik van het zogenaamde recht van 
initiatief, als bedoeld in artikelen 9.32, tweede lid, respectievelijk 10.19, tweede lid, van 
de WHW. Indien naar mening van de medezeggenschap het college van bestuur 
onbevredigend of onzorgvuldig reageert op het voorstel dat de medezeggenschap heeft 
gedaan, dan dient de raad van toezicht van de instelling te bemiddelen tussen 
medezeggenschap en college van bestuur. Dit is de reguliere procedure die gangbaar is. 
Wanneer dit niet tot een gemeenschappelijk gedeelde uitkomst leidt, bestaat de 
mogelijkheid voor de medezeggenschap om een geschil aanhangig te maken bij de 
Landelijke Commissie voor Geschillen medezeggenschap Hoger Onderwijs als bedoeld in 
artikelen 9.40 en 10.26 van de WHW. Tot slot kan de medezeggenschap zich richten tot 
de Inspectie van het onderwijs. De inspectie adviseert de minister in het kader van haar 
brandweerfunctie of het nodig is om deelname aan het experiment bij een instelling te 
stoppen bij kwaliteitsproblemen.  
 
Voor de niet-bekostigde instellingen is de noodremprocedure anders vormgegeven, 
omdat voor niet-bekostigde instellingen medezeggenschap in de zin van de WHW niet 
verplicht is. Bij die instellingen kan de onderwijsgemeenschap zich direct wenden tot de 
B7158.K-1  19 

situatie. Voor die situatie is voorzien in een bevoegdheid van de minister om te besluiten 
dat er per direct geen sprake meer kan zijn van opleidingen die via de lichte 
opleidingsaccreditatie kunnen worden beoordeeld. 
 
Naast de noodremprocedure geldt natuurlijk de waarborg dat de medezeggenschap op 
deelname aan het experiment instemmingsrecht ten aanzien van de invulling van het 
experiment binnen de instelling, invloed kan uitoefenen en ervoor zorg kan dragen dat 
het experiment ook voldoende draagvlak heeft binnen de organisatie; in het bijzonder 
onder studenten, docenten en de opleidingscommissie. Doel van de doorontwikkeling 
van het accreditatiestelsel is immers dat het eigenaarschap van studenten en docenten 
groter wordt.  
 
5. Invloed wetsvoorstel Accreditatie op maat 
7
De verwachting is dat gedurende het experiment het wetsvoorstel Accreditatie op maat, 
dat in voorbereiding is, zal leiden tot wijziging van het huidige hoofdstuk 5a WHW. Er 
kan nu nog niet op de wetswijziging vooruit worden gelopen. De voorziene wetswijziging 
sluit goed aan bij de doelstellingen van het experiment. Sterker nog, deze gaat uit van 
dezelfde doelstellingen; het experiment gaat daarin nog een stap verder. De 
voorgestelde wetswijziging zal bij nieuw te verrichten opleidingsaccreditatie heel 
natuurlijk en soepel kunnen worden toegepast. Door middel van een wijzigingsbesluit zal 
te zijner tijd worden geregeld dat instellingen die deelnemen aan het experiment kunnen 
profiteren van de maatregelen die in deze wet zijn opgenomen. Ten aanzien van de 
evalueerbaarheid wordt onderzocht hoe de invloed van de nieuwe wet in de 
effectmetingen kan worden onderscheiden van de invloed van het experiment. 
 
6. Evaluatie 
Het experiment biedt een aantal instellingen de mogelijkheid om te experimenteren met 
een nieuwe vorm van accrediteren. De evaluatie van dit experiment moet inzichtelijk 
maken of deze vorm van accreditatie tot een versterking van de kwaliteitscultuur, een 
vergroting van het eigenaarschap en een vermindering van de ervaren lasten in het 
hoger onderwijs leidt. Met andere woorden: worden de doelstellingen van 
instellingsaccreditatie behaald? Naast de evaluatie door de minister in het vijfde jaar van 
het experiment, wordt het experiment gedurende de duur gemonitord. Daarvoor wordt 
een monitorgroep ingesteld, bestaande uit deelnemende instellingen, de NVAO en OCW. 
Daarmee wordt tegemoet gekomen aan een sterke wens van de regering om het 
accreditatiestelsel blijvend interactief door te ontwikkelen. De monitorgroep biedt een 
platform om de voortgang van het experiment te bespreken, good practices met elkaar 
uit te wisselen, en te reflecteren op de doelstellingen van het experiment. De 
monitorgroep zal ook een belangrijke rol spelen bij de organisatie en invulling van de 
studiedag die drie jaar na de start van het experiment zal plaatsvinden.  
 
In 2022 start de evaluatie van het experiment. Het merendeel van de deelnemende 
opleidingen heeft opgedaan ervaring met lichtere opleidingsaccreditatie of in een aantal 
gevallen bezig zijn met de voorbereiding daarvan. Voor de evaluaties wordt gebruik 
gemaakt van de bevindingen van individuele instellingen (inclusief de 
medezeggenschap), de rapportages van de panels van deskundigen en de zienswijzen 
van de NVAO en de inspectie. De minister kan besluiten om een onafhankelijke 
deskundige in te schakelen voor de evaluatie. Voor de beoogde effectmeting zijn er 
verschillende (internationale) onderzoeken en adviezen uitgebracht die als input kunnen 
dienen. Er zal om onder andere die reden bij de start van het experiment geen aparte 
nulmeting plaatsvinden; ook om administratieve lasten voor instellingen te voorkomen. 
 
                                                
7
 Laatstelijk bekendgemaakt in de consultatiefase op 
www.internetconsultatie.nl/wetaccreditatieopmaat.  
B7158.K-1  21 

kwaliteitscultuur van de instelling en voelen zij zich een actieve deelnemer in dit 
systeem? Hebben instellingen transparant gecommuniceerd over de uitkomsten 
van de peer review? 
- Hoe krijgt vergelijkbaarheid met andere opleidingen vorm binnen het 
experiment? Kunnen (aanstaande) studenten, werkgevers en andere 
maatschappelijke actoren zich op vergelijkbare wijze informeren als het geval is 
in de huidige situatie? 
- Hoe verhoudt de opleidingsbeoordeling op standaard 2 en 3 door de instelling 
zich tot de beoordeling op standaard 1 en 4 door de NVAO? In hoeverre speelt 
de samenstelling van het panel (de panels) daarin een rol? 
- In hoeverre leidt instellingsaccreditatie tot een bureaucratisch proces? Met 
andere woorden in hoeverre kiezen instellingen ervoor om de ruimte die ontstaat 
vast te leggen en dicht te timmeren? 
 
7. Administratieve lasten 
Een van de doelstellingen van dit experiment is het terugbrengen van de ervaren lasten. 
Daar worden niet alleen de lasten die voortvloeien uit informatieverplichtingen vanwege 
wet- en regelgeving (administratieve lasten) onder verstaan, maar ook de lasten zoals 
deze worden gevoeld door docenten, bestuurders en medewerkers bij de opleidingen en 
instellingen. Het oordeel van instellingen of de lastendruk hoog of laag is, heeft niet 
alleen te maken met de feitelijke hoeveelheid tijd, geld en energie die gemoeid is met 
het afleggen van verantwoording, maar ook met de mate waarin die lasten opwegen 
tegen de gevoelde baten. 
 
Het verwachte effect van het experiment op de administratieve lasten is een netto 
reductie van ca. € 1.992.000. Dit wordt verwacht in het geval dat zes instellingen 
deelnemen aan het experiment over een periode van zes jaar. Gemiddeld is dit per 
instelling een reductie van ca. € 332.000. De omvang van een deelnemende instelling 
(aantal opleidingen) kan variëren en is bepalend voor de winst die geboekt kan worden.  
 
Het effect op de administratieve lasten is bepaald op twee niveaus: de instelling en de 
opleiding. Tevens is een onderscheid gemaakt tussen eenmalige en structurele lasten, 
over een periode van zes jaar. 
 
Op instellingsniveau zullen de administratieve lasten eenmalig hoger worden: 
- Instellingen die deel willen nemen aan het experiment dienen een aanvraag in 
bij de minister, voorzien van een plan en het akkoord van de medezeggenschap. 
- Daarnaast is er sprake van informatieverplichtingen ten behoeve van monitoring 
en evaluatie en eindevaluatie van het experiment. Deels vallen deze 
informatieverplichtingen samen met, of kunnen worden gecombineerd met de 
(inhoud van de) rapportages die sowieso in het kader van de interne 
kwaliteitszorg worden opgemaakt. 
- Ten slotte worden de instellingen geacht deel te nemen aan monitoring en 
informatie-uitwisseling met collega’s van deelnemende instellingen. 
 
Op opleidingsniveau zullen de administratieve lasten netto structureel lager uitvallen: 
- De instelling maakt zelf rapporten over de opleidingskwaliteit (in elk geval t.a.v. 
standaarden 2 en 3) openbaar. Dit betreft een toename van lasten ten opzichte 
van de wettelijke plicht tot openbaarmaking die nu ook al geldt. 
- Twee van de vier standaarden worden nog door de NVAO beoordeeld. Dat 
betekent dat de instelling slechts over standaard 1 en 4 een visitatierapport naar 
de NVAO hoeft te sturen, niet over standaard 2 en 3. Dit betreft een aanzienlijke 
reductie van administratieve lasten. 
- Het experiment maakt het mogelijk dat beoordelingen niet langer in 
gedifferentieerde eindoordelen resulteren (zowel op standaardniveau als voor de 
B7158.K-1  23 

haar rekening neemt, voldoet aan de voorwaarden die in het accreditatiekader staan 
over de samenstelling van het panel. Voor de beoordeling van de standaarden 1 en 4 
geldt het accreditatiekader waarin eisen staan opgenomen over de samenstelling van 
het panel. Daar dient een instelling zich aan te houden. Het panel voor 1 en 4 kan de 
beoordeling voor 2 en 3 voor haar rekening nemen. Uiteraard is dit een keuze en een 
verantwoordelijkheid van de instelling. Uitgangspunt is en blijft dat de opleiding voor wat 
betreft het panel voor de standaarden 2 en 3 niet gebonden is aan de voorschriften uit 
het accreditatiekader. Ter verduidelijking is aan het betreffende artikel over 
visitatiegroep en visitatiepanel (artikel 13) een zinsnede toegevoegd. Een ander punt dat 
in dit kader nog enige verduidelijking behoeft is de positie en rol van de interne 
secretaris. Daarin is voorzien door in het algemene deel van het besluit expliciet aan te 
geven dat de interne secretaris geen deel uitmaakt van het panel.  
 
Tot slot stelde de Inspectie voor om als eis op te nemen dat de interne secretaris 
geschoold moet zijn. Dit voorstel is niet overgenomen. De verantwoordelijkheid daarvoor 
is bij de opleiding belegd; het ligt daarom niet in de rede om dit wettelijk voor te 
schrijven.  
 
Vergelijkbaarheid van opleidingen bij accreditatie 
De NVAO heeft een vraag gesteld ten aanzien van het borgen van de vergelijkbaarheid 
tussen opleidingen. Het experiment biedt instellingen de ruimte en het vertrouwen om 
de vergelijkbaarheid op eigen wijze vorm te geven. 
 
10.  Privacy Impact Assessment 
Er is een Privacy Impact Assessment Rijksdienst (PIA) uitgevoerd ten aanzien van dit 
experiment. Dit assessment heeft opgeleverd dat verwerking van persoonsgegevens in 
het kader van het experiment uitsluitend NAW gegevens zal behelzen. Er vindt immers 
beoordeling van ingediende aanvragen plaats waarbij uitsluitend persoonsgegevens van 
contactpersonen of auteurs van rapportages zullen worden verwerkt. De beoordeling ligt 
binnen de doelstelling waarvoor de persoonsgegevens in de aanvraag zijn verwerkt.  
 
Ook indiening van verdere documentatie gebeurt onder primaire verantwoordelijkheid 
van de deelnemende instellingen en alle door het ministerie te verrichten verwerkingen 
liggen in het verlengde van het doel waarvoor de persoonsgegevens zullen zijn 
verkregen en verwerkt door de instellingen. 
 
Op rijksniveau behoeven voor de uitvoering van dit experiment geen extra maatregelen 
te worden getroffen die gericht zijn op de bescherming van persoonsgegevens. 
 
11. Gevolgen voor de Rijksbegroting 
Het experiment instellingsaccreditatie met lichtere opleidingsaccreditatie geeft 
instellingen meer eigen regie in de wijze waarop de periodieke beoordeling van 
bestaande opleidingen op de standaarden 2 (onderwijsleeromgeving) en 3 (toetsing en 
examinering) door middel van visitaties plaatsvindt. Instellingen organiseren deze 
visitaties binnen de Europese eisen (European Standards and Guidelines (ESG)), maar 
zijn niet langer gebonden aan het accreditatiekader van de NVAO en hoeven ook niet 
aan hen te verantwoorden. Voor deelnemende instellingen zonder ITK geldt dat de 
opleidingen aanvullend moeten voldoen aan de standaarden uit de uitgebreide 
opleidingsbeoordeling, waaronder de interne kwaliteitszorg. De opleiding wordt in het 
kader van accreditatie door de NVAO alleen beoordeeld op de standaarden 1 (beoogd 
eindniveau) en 4 (gerealiseerd eindniveau).  
 
De verwachte financiële effecten voor wat betreft de werkzaamheden van de NVAO zijn 
beperkt. Enerzijds zal zij de agenda’s voor clustervisitaties moeten aanpassen. 
Anderzijds nemen de werkzaamheden af aangezien de beoordeling van de NVAO zich 
B7158.K-1  25 

Expertmeetings 
Het ministerie van OCW heeft een aantal bijeenkomsten georganiseerd om experts te 
raadplegen over de uitwerking van de contouren van de doorontwikkeling van het 
accreditatiestelsel zoals beschreven in genoemde Kamerbrief. Onder deze experts 
bevonden zich docenten, studenten, opleidingsdirecteuren, kwaliteitszorgmedewerkers 
en andere ervaringsdeskundigen. Deze bijeenkomsten hebben waardevolle en praktische 
inzichten opgeleverd voor de concrete uitwerking van de contouren. Veel van deze 
inzichten zijn verwerkt in de vormgeving van eerder genoemde maatregelen, zowel ten 
aanzien van de voorgenomen wetswijziging, de aanpassing van het accreditatiekader en 
de werkwijze van de verschillende betrokken organisaties, evenals ten aanzien van de 
nadere uitwerking van het experiment instellingsaccreditatie dat met dit besluit mogelijk 
wordt gemaakt. 
 
Tot slot is met instellingen die interesse hebben getoond om deel te nemen aan het 
experiment instellingsaccreditatie het gesprek gevoerd over de verdere invulling van het 
experiment.  
 
Internetconsultatie 
Studenten, docenten, kwaliteitszorgmedewerkers en anderen die hebben meegedacht 
over de doorontwikkeling van het accreditatiestelsel - bijvoorbeeld via deelname aan de 
expertmeetings die georganiseerd zijn – zijn allen digitaal geïnformeerd over de 
voortgang van het experiment instellingsaccreditatie. Zij hebben het besluit ontvangen 
en hen is gevraagd om daar via de internetconsultatie op te reageren. In totaal zijn er 
vier reacties geweest op het experiment die met name betrekking hadden op 
interpretatie van begrippen en definities. Naar aanleiding van deze inbreng is het besluit 
op een aantal punten aangepast. Ook werden een aantal zorgen geuit, met name over 
studeren met een functiebeperking waarin de vraag naar boven kwam of de 
toegankelijkheid en studeerbaarheid van opleidingen binnen het experiment voldoende 
zijn gewaarborgd. Ook in het experiment geldt dat de toegankelijkheid en 
studeerbaarheid van opleidingen als onderdeel van de kwaliteit moet worden 
beoordeeld. Het experiment biedt dus voldoende waarborgen. 
 
13. Voorhangprocedure  
PM 
 
II. ARTIKELSGEWIJZE TOELICHTING 
 
Grondslagen van dit besluit 
- In artikel 1.7a, eerste en tweede lid, van de wet is de grondslag opgenomen om bij 
amvb af te wijken van de wet in verband met een experiment.  
- Artikel 5a.2, eerste lid, van de wet geeft de grondslag om, gelezen in samenhang met 
artikel 1.7a van de wet, krachtens de wet aan de NVAO andere taken op te dragen dan 
de in dat lid reeds genoemde taken. Van die mogelijkheid wordt in dit experiment 
gebruik gemaakt. 
 
Dit experiment bevat afwijkingen van de hoofdstukken 5a, 9, 10 en 11 van de wet. In de 
algemene bepalingen van de wet is in artikel 1.18 de algemene kwaliteitszorg 
beschreven. Dat artikel wordt ten aanzien van de accreditatie van opleidingen van de 
instellingen voor hoger onderwijs uitgewerkt in hoofdstuk 5a. Van die uitwerking in 
hoofdstuk 5a kan bij experimenteerbesluit worden afgeweken. Conform artikel 1.18 van 
de wet voorziet het instellingsbestuur in een regelmatige beoordeling, mede door 
deskundigen, van de kwaliteit van de werkzaamheden van de instelling voor hoger 
onderwijs. Ook nemen, zoals gebruikelijk, in het experiment studenten plaats in het 
visitatiepanel. De aspecten van kwaliteit en het accreditatiekader blijven leidend bij het 
experiment. Ten aanzien van de onderwijsleeromgeving en toetsing en examinering 
B7158.K-1  27 

De standaarden 2 en 3 vormen een invulling van de kwaliteitsaspecten II uit de wet. 
Voor zover het een instelling betreft zonder instellingstoets kwaliteitszorg, gaat het in dit 
besluit – waar over kwaliteitsaspecten II wordt gesproken – over de kwaliteitsaspecten 
b, d, e, f en g, genoemd in artikel 5a.8, tweede lid, van de wet (de uitgebreide 
opleidingsbeoordeling). In termen van de standaarden gaat het dan om de bij die 
kwaliteitsaspecten behorende standaarden van de uitgebreide opleidingsbeoordeling. 
 
medezeggenschapsraad: de centrale medezeggenschap van instellingen voor hoger 
onderwijs. Als het instellingsbestuur de Wet op de ondernemingsraden van toepassing 
heeft verklaard gaat het om de gemeenschappelijke vergadering van de universiteit, 
Open Universiteit of hogeschool. Indien er geen sprake is van een gemeenschappelijke 
vergadering dan gaat het om de universiteitsraad of medezeggenschapsraad bedoeld in 
de artikelen 9.31 respectievelijk 10.17 of 11.13 van de wet. 
 
NVAO: de Nederlands-Vlaamse accreditatieorganisatie is het accreditatieorgaan dat in 
artikel 5a.2 van de wet wordt bedoeld. 
 
wet: waar wordt gesproken over de wet wordt de WHW bedoeld. 
 
Artikel 2 
Met dit experiment wordt onderzocht of de instellingsaccreditatie met lichtere 
opleidingsaccreditatie leidt tot een verbetering van de kwaliteitscultuur binnen de 
instellingen, meer eigenaarschap voor studenten en docenten en of het leidt tot een 
doelmatiger accreditatiestelsel. Administratieve lasten zijn de kosten voor 
onderwijsinstellingen om te voldoen aan informatieverplichtingen voortvloeiend uit wet- 
en regelgeving van de overheid. In onderdeel c wordt met administratieve lasten 
bedoeld de kwantitatieve berekening hiervan. Voor de ervaren lasten gaat om lastendruk 
die betrokkenen bij de accreditatie ervaren. 
 
De doelstelling van het experiment wordt uitgebreider toegelicht in het algemeen deel 
van deze toelichting. 
 
Artikel 3 
Binnen de duur van het experiment kan op basis van een toelating tot het experiment 
worden gewerkt conform de bepalingen in dit besluit.  
 
Artikel 4 
Binnen het experiment is het voor de deelnemende instellingen mogelijk om voor de 
beoordeling van de kwaliteitsaspecten II zelf een visitatiepanel samen te stellen en om 
voor de duur van het experiment niet deel te nemen aan de reguliere visitatiegroepen. 
De afwijkingen van artikel 5a.2, tweede lid, van de wet zijn geregeld in artikel 13 van dit 
besluit bij de voorwaarden voor de lichtere opleidingsaccreditatie.  
 
Artikel 5 
Eerste lid. De kaders voor de instellingsaccreditatie worden voor dit experiment 
neergelegd in bijlage 1 bij dit besluit. Uitgangspunt is het op grond van de wet 
voorgeschreven en via wettelijke procedures tot stand gekomen accreditatiekader, maar 
de noodzakelijke afwijkingen zijn in de bijlage geregeld om binnen de reikwijdte van de 
delegatiegrondslag van artikel 1.7a van de wet te blijven.  
 
Tweede lid. De instellingen hoeven voor de beoordeling van de kwaliteitsaspecten II niet 
te voldoen aan het accreditatiekader. Wel worden de standaarden, opgenomen in bijlage 
2, ontleend aan de in 2015 te Brussel vastgestelde Standards and Guidelines for Quality 
Assurance in the European Higher Education Area, als minimumnorm voorgeschreven. 
 
B7158.K-1  29 

Onderdeel c. De instelling moet ten aanzien van de opleidingen waarmee zij wil 
deelnemen aan het experiment beschrijven hoe zij de kwaliteit naar de toekomst toe kan 
verbeteren door te beschrijven hoe zij de met dit experiment geboden ruimte ten 
aanzien van de kwaliteitsaspecten II gaat benutten. De NVAO controleert of dit 
document aanwezig is bij de aanvraag (zie artikel 10, tweede lid). Deze voorwaarde 
correspondeert met de deelname-eis die in het algemeen deel van de toelichting wordt 
beschreven onder de noemer ‘verbetercapaciteit ten aanzien van de toekomst’. 
 
Onderdeel d. Voor zover een instelling voor hoger onderwijs in de zes jaar voorafgaand 
aan de aanvraag tot deelname aan het experiment een herstelopdracht en 
herstelperiode heeft gehad, kan die instelling alleen deelnemen aan het experiment 
indien in alle gevallen voldoende verbetering was getoond, wat heeft geresulteerd in een 
positief oordeel over de opleiding of tot de conclusie heeft geleid dat de aanvraag tot 
verlening van accreditatie is ingetrokken. Deze voorwaarde correspondeert met de 
deelname-eis die in het algemeen deel van de toelichting wordt beschreven onder de 
noemer ‘verbetercapaciteit ten aanzien van het verleden’. 
 
Tweede lid. Instellingen waaraan geen instellingstoets kwaliteitszorg is verleend, kunnen 
alleen deelnemen als zij voldoen aan het eerste lid en aan de aanvullende voorwaarde 
die geldt op grond van het tweede lid. Het instellingsbestuur moet ten aanzien van de 
voorwaarde, genoemd in artikel 5a.8, tweede lid, onder g, van de wet (de opzet en 
organisatie van de interne kwaliteitszorg gericht op de systematische verbetering van de 
opleiding), een goed of excellent hebben behaald bij de NVAO-beoordeling van alle 
opleidingen aan de instelling. Die eis geldt voor alle opleidingsbeoordelingen die in de 
zes jaar voorafgaand aan de aanvraag zijn voltooid. 
 
Derde lid. In het derde lid is geregeld dat geen instellingen met een instellingstoets 
kwaliteitszorg kunnen deelnemen aan het experiment als aan die instellingstoets 
voorwaarden zijn verbonden (ITK onder voorwaarden).  
 
Artikel 10 
Eerste en tweede lid. Voordat de minister van OCW besluit of een onderwijsinstelling 
mag deelnemen aan het experiment, vraagt hij advies aan de NVAO. De NVAO 
beoordeelt of een onderwijsinstelling voldoet aan de in artikel 9 genoemde voorwaarden. 
De NVAO toetst de voorwaarde genoemd in artikel 9, eerste lid, onder c, door te toetsen 
of er daadwerkelijk een beschrijving aanwezig is  
 
Derde en vierde lid. Maximaal zes onderwijsinstellingen nemen deel aan het experiment. 
Indien meer dan zes instellingen een aanvraag tot deelname aan het experiment 
indienen adviseert de NVAO de minister welke zes onderwijsinstellingen mogen 
deelnemen. De NVAO beoordeelt of de diversiteit die het hoger onderwijs kenmerkt 
voldoende tot uiting komt en baseert de selectie van instellingen die deel mogen nemen 
aan het experiment hierop. Ook de resterende looptijd van de aan de instelling 
verleende instellingstoets kwaliteitszorg is relevant omdat een instelling die al langer een 
instellingstoets kwaliteitszorg heeft, ook langer ervaring heeft met het op orde hebben 
en houden van de interne kwaliteitszorg, wat vertrouwen geeft voor de deelname aan 
het experiment. De NVAO adviseert de minister hierover. 
 
Artikel 11 
Eerste lid. In het eerste lid is geregeld dat een instelling die is toegelaten tot het 
experiment van rechtswege een verlening van een instellingsaccreditatie in de zin van 
dit experiment krijgt. 
 
Tweede lid. De instellingsaccreditatie geeft gedurende de looptijd van dit experiment de 
mogelijkheid tot het doen van opleidingsaccreditaties volgens de voorwaarden van 
B7158.K-1  31 

het experiment niet gevolgd te worden, met uitzondering van enkele minimumnormen 
die in bijlage 1 bij dit besluit zijn genoemd. Bijlage 1 bevat enkele afwijkingen van het 
accreditatiekader die nog niet in algemene zin zijn geregeld in de overige artikelen van 
dit besluit. Wel zijn de standaarden van bijlage 2 als minimumnorm gesteld. Bijlage 2 
bevat een vertaling van de ESG van 2015, met dien verstande dat in de bijlage alleen de 
standaarden en niet de richtlijnen zijn opgenomen. De instelling hoeft de 
kwaliteitsaspecten II niet aan de NVAO te verantwoorden. Wanneer de instelling er dus 
voor kiest om de vier standaarden door hetzelfde panel te laten beoordelen, kan het 
adviesrapport voor de kwaliteitsaspecten I worden gesplitst van het adviesrapport voor 
de kwaliteitsaspecten II. 
 
Vierde lid. De instelling is vrij om het moment te bepalen waarop de 
opleidingsbeoordeling plaatsvindt. Dat mag gelijktijdig maar ook ongelijktijdig voor de 
kwaliteitsaspecten I en kwaliteitsaspecten II. De beoordeling van de kwaliteitsaspecten 
II gebeurt ten minste eens in de zes jaar. Dat betekent tevens dat de opleiding 
gedurende de experimenteerperiode ten minste een maal wordt beoordeeld op de 
kwaliteitsaspecten II. De beoordeling van de kwaliteitsaspecten II mag niet later 
plaatsvinden dan twee jaar na afloop van de geldigheidsduur van de laatste accreditatie 
of drie jaar als die accreditatie was verlengd (in verband met de indeling in de clusters). 
 
Artikel 15 
Het instellingsbestuur heeft binnen dit experiment een zorgplicht ten aanzien van de 
borging van de wettelijke beroepsvereisten. Wanneer de instelling deelneemt met een 
opleiding die opleidt tot een gereglementeerd beroep, zoals het architectenberoep, dient 
het instellingsbestuur te borgen dat de wettelijke beroepsvereisten worden beoordeeld. 
 
Artikel 16 
Eerste en tweede lid. De beoordeling van de kwaliteitsaspecten II wordt binnen dit 
experimenteerbesluit een interne aangelegenheid van de instelling. De verantwoording 
over de beoordeling van het visitatiepanel gebeurt in de eerste plaats binnen de 
onderwijsgemeenschap: alle actoren binnen een instelling die direct of indirect bij het 
onderwijs betrokken zijn, met inbegrip van studenten en personeel. Daartoe wordt het 
rapport (in ieder geval de aanbevelingen) binnen zeven dagen intern openbaar gemaakt. 
De externe openbaarmaking, bijvoorbeeld via de website, gebeurt op een transparante 
wijze door de instelling, en binnen een redelijke termijn nadat het oordeel is verkregen. 
Als de NVAO de kwaliteitsaspecten I nog niet heeft beoordeeld, kan deze bekendmaking 
daarop wachten en dient het binnen redelijke termijn daarna bekendgemaakt te worden.  
 
Artikel 17 
De instellingsaccreditatie geeft de instelling de mogelijkheid om de opleidingen die zijn 
toegelaten tot het experiment conform de procedure voor de lichtere 
opleidingsaccreditatie te laten beoordelen. Voor het overige geldt de in artikel 5a.9 van 
de wet geregelde procedure, met dien verstande dat niet alles letterlijk kan worden 
gelezen en dat artikel overeenkomstig het doel en de strekking van het experiment 
wordt toegepast. Ten aanzien van de vervaldatum van het accreditatieverlenende besluit 
geldt artikel 5a.9, zevende lid, van de wet onverkort, dat wil zeggen dat de 
geldigheidsduur van de accreditatie zes jaar bedraagt. In artikel 26 is bepaald dat dat 
besluit tot die tijd van kracht blijft, ook na de vervaldatum van dit experimenteerbesluit. 
 
Artikel 18 
De deelnemende instelling heeft een aantal verplichtingen die zijn verbonden aan de 
deelname aan het experiment. De verplichtingen spreken voor zich, waarbij nog kan 
worden opgemerkt dat wat betreft de gegevens die nodig zijn voor de evaluatie 
bijvoorbeeld gedacht kan worden aan informatie op over de vraag hoe de 
B7158.K-1  33 

Artikel 22 
Wanneer een instelling gedurende de experimenteerperiode de instellingstoets 
kwaliteitszorg verliest of als er voorwaarden aan worden verbonden, kan de instelling 
niet langer deelnemen aan het experiment.  
 
Artikel 23 
Eerste lid. Als het visitatieproces al is gestart, mag de opleidingsaccreditatie worden 
afgerond conform de voorwaarden in dit besluit. 
 
Tweede lid. Als de kwaliteit van het onderwijs dusdanig in het geding is, kan de minister 
van OCW besluiten dat de visitaties – ook al zijn ze al gestart – conform de wet moeten 
worden afgerond en niet langer op basis van dit experimenteerbesluit.  
 
Artikel 24 
Eerste lid. Het experiment wordt uiterlijk in 2022 door de minister van OCW 
geëvalueerd.  
 
Tweede lid. Daarbij wordt in ieder geval geëvalueerd of het experimenteerbesluit 
doelmatig is ingericht om voor de toekomst te leren over de wijze waarop experimenten 
het beste kunnen worden ingericht.  
 
Derde lid. De minister kan zich hierbij laten bijstaan door een onafhankelijke 
deskundige, bijvoorbeeld een onafhankelijk onderzoeksbureau.  
 
Vierde lid. Voor zover de inspectie en de NVAO nog niet op andere wijze betrokken zijn, 
worden zij in de gelegenheid gesteld hun zienswijze naar voren te brengen op een 
concept van het verslag over de doeltreffendheid en effecten van het experiment in de 
praktijk. 
 
Artikel 25 
De minister van OCW evalueert het experiment op een drietal aspecten, deze aspecten 
komen overeen met doelen zoals geformuleerd in artikel 2. Het eerste aspect is de 
kwaliteitscultuur binnen de deelnemende instelling. Om te onderzoeken of de 
kwaliteitscultuur is verbeterd wordt er in ieder geval onderzocht in hoeverre de ruimte 
die het experiment biedt om zelf invulling te geven aan de kwaliteitsaspecten II en zelf 
panels in te richten is benut door de deelnemende instelling. Ook wordt onderzocht 
welke invloed dit heeft gehad op het accreditatieproces.  
 
Binnen het experiment krijgen de deelnemende instellingen meer vrijheid om zelf de 
accreditatie van opleidingen vorm te geven op de kwaliteitsaspecten II. Wel moeten de 
instellingen er zorg voor dragen dat de kwaliteitsaspecten I onderling vergelijkbaar 
blijven. Hoe de instellingen hiervoor zorg dragen wordt onderzocht. Ook wordt 
onderzocht op welke manier de deelnemende instellingen de openbaarmaking van de 
visitatierapporten hebben vormgegeven. Ten slotte wordt binnen dit aspect onderzocht 
hoe de overige ruimte die het experiment biedt, is benut door de deelnemende 
instellingen. 
 
Het tweede aspect aan de hand waarvan dit experiment geëvalueerd wordt, is het 
eigenaarschap van studenten en docenten. Er wordt in ieder geval onderzocht hoe het 
experiment de rol en het vertrouwen van studenten en docenten in het 
accreditatieproces heeft beïnvloed.  
 
Het derde aspect van de evaluatie ziet op de doelmatigheid van het accreditatiestelsel. 
Hierbij wordt in ieder geval onderzocht wat het effect van het experiment is op de 
administratieve lasten in het accreditatieproces. Ook wordt onderzocht hoe de 
B7158.K-1  35 

