Directe belastingen. Internationale inlichtingenuitwisseling; ondermandaatverlening 
 
Belastingdienst/Directoraat-generaal Belastingdienst, Cluster Fiscaliteit 
 
Besluit van  4 april 2011 , nr. DGBel2011/1728 M, Staatscourant 13 april 2011, nr. 6420 
 
De staatssecretaris van Financiën heeft het volgende besloten. 
 
Dit besluit bevat een wijziging van de ondermandaatverlening voor het nemen van besluiten op 
basis van de artikelen 5 en 7 van de Wet op de internationale bijstandsverlening bij de heffing van 
belastingen i.v.m. wijzigingen in de organisatiestructuur van de Belastingdienst / douane. Ook zijn 
enkele technische wijzigingen aangebracht. 
 
1. Ondermandaatverlening ter uitvoering van de Wet op de internationale 
bijstandsverlening bij de heffing van belastingen 
De volgende functionarissen en de door hen aangewezen medewerkers van de Belastingdienst zijn 
binnen het kader van hun taken gemandateerd om besluiten te nemen ingevolge de artikelen 5 en 
7 van de Wet op de internationale bijstandsverlening bij de heffing van belastingen (hierna: WIB): 
A. Besluiten inzake inlichtingenverstrekking aan niet EU-lidstaten met betrekking tot 
belastingen en heffingen (andere dan de in artikel 3, derde lid, Uitvoeringsregeling 
Belastingdienst 2003 vermelde heffingen) waarop de WIB van toepassing is 
      De directeur van Belastingdienst/Oost. 
B. Besluiten inzake inlichtingenverstrekking aan EU-lidstaten met betrekking tot belastingen 
en heffingen (andere dan de in artikel 3, derde lid, Uitvoeringsregeling Belastingdienst 
2003 vermelde heffingen) waarop de WIB van toepassing is 
      De directeuren van de in artikel 3, eerste lid, onderdeel a2 van de Uitvoeringsregeling       
      Belastingdienst 2003 vermelde belastingregio’s, met uitzondering van      
      Belastingdienst/Caribisch Nederland. 
C. Besluiten inzake inlichtingenverstrekking met betrekking tot de in artikel 3, derde lid, 
Uitvoeringsregeling Belastingdienst 2003 vermelde heffingen waarop de WIB van 
toepassing is. 
 
De algemeen directeur Douane. 
 
2. Toelichting 
 
Algemeen 
In dit ondermandaatbesluit is de mandatering van bevoegdheden voor het nemen van besluiten op 
grond van artikel 5 en 7 WIB geregeld. Met dit besluit is aangesloten bij het mandateringsbesluit 
nr. CPP2005/03241M van 28 februari 2006, houdende mandaatverlening en machtiging door de 

