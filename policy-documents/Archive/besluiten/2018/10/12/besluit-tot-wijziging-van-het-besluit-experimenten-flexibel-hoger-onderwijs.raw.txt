 
Besluit van …  
tot wijziging van het Besluit experimenten flexibel hoger onderwijs in verband 
met het verruimen van de mogelijkheid tot deelname aan het experiment 
flexstuderen 
 
 
Op de voordracht van Onze Minister van Onderwijs, Cultuur en Wetenschap van xxx, nr. 
xxx, directie Wetgeving en Juridische Zaken; 
 
Gelet op artikel 1.7a, eerste en tweede lid, van de Wet op het hoger onderwijs en 
wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. xxx, directie Wetgeving en Juridische Zaken;  
 
Hebben goedgevonden en verstaan: 
 
 
 
Artikel I Wijziging Besluit experimenten flexibel hoger onderwijs 
 
Het Uitvoeringsbesluit WHW 2008 wordt als volgt gewijzigd: 
 
A 
 
In het tweede lid van artikel 17j wordt ‘voor 1 maart 2017’ vervangen door ‘ofwel voor 1 
maart 2017 ofwel in de periode van 1 januari 2019 tot 1 maart 2019’. 
 
B 
 
In het eerste lid van artikel 17k wordt ‘voor 1 maart 2017’ vervangen door ‘ingevolge 
artikel 17j, tweede lid’. 
 
 
 
ARTIKEL II Inwerkingtreding 
B9463.K-1 

 
 
Nota van toelichting  
 
I Algemeen deel 
 
1. Inleiding 
Het Besluit experimenten flexibel hoger onderwijs (hierna: de amvb of de 
experimenteer-amvb) wordt gewijzigd om nieuwe instroom van instellingen in het 
1
experiment flexstuderen mogelijk te maken. In het experiment flexstuderen wordt het 
voor deelnemende instellingen mogelijk om studenten (die in voltijd studeren met recht 
op wettelijk collegegeld) te laten betalen per studiepunt. Dat kan voor studenten die hun 
opleiding willen of moeten combineren met andere taken of omstandigheden voordelig 
zijn. Door studenten te laten betalen voor het onderwijs dat zij van plan zijn te volgen, 
in plaats van voor het volledige jaar, komt er meer regie bij de student te liggen en 
staat de keuzevrijheid en de zelfontplooiing van de student meer centraal. Aan het 
experiment doen op dit moment vier instellingen mee. 
 
Volgens de huidige experimenteer-amvb is het sinds 1 maart 2017 niet meer mogelijk 
voor nieuwe instellingen om zich aan te melden voor het experiment flexstuderen. 
Destijds is ervoor gekozen om geen tussentijdse instroom van instellingen in het 
experiment mogelijk te maken vanwege de beperkte duur en omvang van het 
experiment en het feit dat het voor de evaluatie wenselijk zou zijn dat instellingen die 
deelnemen, dit doen gedurende de volledige looptijd van het experiment. Uit overleg 
met het onderzoeksbureau is inmiddels gebleken dat met voortschrijdend inzicht gesteld 
kan worden dat het toelaten van nieuwe instellingen in het experiment de 
informatievergaring niet in de weg staat. Uitbreiding is niet noodzakelijk om voldoende 
input te krijgen voor de evaluatie maar maakt wel dat er meer en meer diverse 
informatie kan worden opgehaald. Er is dan ook geen bezwaar om gehoor te geven aan 
de wens tot uitbreiding vanuit de studentenbonden en de Tweede Kamer. 
 
Er zijn diverse redenen waarom instellingen zich destijds niet hebben aangemeld voor dit 
experiment en nu alsnog zouden willen deelnemen. Mogelijk was er ten tijde van de 
oorspronkelijke instroomperiode onvoldoende tijd om een aanmelding voor te bereiden. 
Ook is denkbaar dat  instellingen nu alsnog worden aangespoord door hun 
medezeggenschapsraad om deel te nemen aan dit experiment. 
 
De voorgenomen uitbreiding van het experiment gaat dan ook gepaard met een 
communicatietraject om te zorgen dat instellingen bijtijds op de hoogte zijn hiervan. Met 
het oog daarop is hierover - via de koepelorganisaties VH en VSNU - in het voorjaar van 
2018 al gecommuniceerd met de instellingen. 
 
Op 26 maart 2018 zijn door het lid Tielen (VVD) vragen gesteld over de mogelijkheid om 
het experiment flexstuderen open te stellen voor nieuwe instellingen. Hierop heeft de 
minister geantwoord dat zij zou polsen of er animo is bij instellingen om nog in te 
stromen in het experiment flexstuderen en het daarna mogelijk te maken. 
Tijdens een Algemeen Overleg over de sectorakkoorden hogescholen en universiteiten 
2
op 20 juni 2018 vroeg mevrouw Tielen aan de minister of zij van plan was de amvb 
flexstuderen te wijzigingen om het aantal deelnemende instellingen uit te breiden, en zo 
ja wanneer. Mevrouw Tielen baseerde haar vragen (evenals eerder gestelde schriftelijke 
vragen) op een persbericht van Windesheim (deelnemer aan het experiment) waarin 
staat dat er meerdere instellingen geïnteresseerd zijn in de pilot flexstuderen. 
Studentenbonden ISO en LSVb vroegen in een brief aan de Vaste Kamercommissie ook 
om uitbreiding van het experiment door het mogelijk maken van nieuwe instroom van 
instellingen. Volgens de studentenbonden bestaat er bij verscheidene niet-deelnemende 
instellingen enthousiasme over deelname aan het experiment en kan een extra 
instroommoment helpen om meer studenten te laten flexstuderen en daardoor meer 
                                                
1
 Dit experiment wordt geregeld in hoofdstuk 2A van het Besluit experimenten flexibel hoger onderwijs. 
2
 https://zoek.officielebekendmakingen.nl/dossier/31288/kst-31288-649  
B9463K-1 

 
 
DUO heeft in 2016 een uitvoeringstoets uitgebracht op het conceptbesluit tot wijziging 
van het Besluit experimenten flexibel hoger onderwijs om het experiment flexstuderen 
mogelijk te maken. DUO concludeerde toen dat het besluit geen impact heeft op de 
processen en systemen van DUO, omdat de student door de instelling als reguliere 
voltijdstudent wordt ingeschreven. Dit experiment heeft dus niet gezorgd voor extra 
werk voor DUO omdat er geen gevolgen uit voortvloeien voor de bekostiging of de 
studiefinanciering. De voorgestelde wijziging brengt daar geen verandering in.  
 
6. Toezicht en handhaving 
De uitvoeringstoets uit 2016 is ook uitgezet bij de Inspectie van het Onderwijs en de 
Auditdienst Rijk (ADR). De Inspectie van het Onderwijs had destijds een aantal 
opmerkingen t.a.v. de nalevingsaspecten, maar daar is ofwel door nadere toelichting 
ofwel door wijzigingen in het besluit reeds gehoor aan gegeven. 
 
7. Financiële gevolgen 
De uitbreiding van het experiment leidt in het kader van de bekostiging niet tot extra 
kosten. De flexstudent wordt wat betreft de bekostiging namelijk beschouwd als een 
regulier ingeschreven voltijdstudent.  
Voor OCW zijn er in geringe mate meerkosten verbonden aan deze wijziging. De 
incidentele kosten die de evaluatie met zich meebrengt, zullen in verband met wijziging 
iets hoger zijn (er moeten immers meer gegevens worden verwerkt). De hoogte van 
deze kosten is afhankelijk van het aantal nieuwe instellingen dat vanaf september 2019 
zal deelnemen. De kosten zullen worden gedekt binnen artikel 6 en 7 van de begroting 
van OCW. Er zijn geen overige uitvoeringskosten.  
 
8. Advies en consultatie 
De beperkte omvang van deze wijziging maakt dat een openbare internetconsultatie niet 
nodig is geacht. 
De nieuwe instroommogelijkheid voor het experiment is besproken tijdens de 
bijeenkomst van de begeleidingscommissie van het experiment flexstuderen. In deze 
begeleidingscommissie zit het onderzoeksbureau dat de evaluatie uitvoert, de 
deelnemende instellingen en de studentenbonden. Deze partijen steunen de uitbreiding. 
Over de wijziging is ook gecommuniceerd met de koepelorganisaties VH en de VSNU en 
zij zien geen bezwaar tegen uitbreiding.  
 
9. Inwerkingtreding 
De looptijd van het experiment flexstuderen is 6 jaar, waarvan in de eerste vier jaar 
nieuwe instroom van studenten mogelijk is. Om deelname aan het experiment 
flexstuderen voor nieuwe instellingen de moeite waard te laten zijn, is het zaak dat deze 
nieuwe instellingen vanaf het collegejaar 2019-2020 studenten kunnen laten 
flexstuderen. Studiejaar 2020-2021 is namelijk het laatste jaar dat studenten voor de 
eerste keer kunnen deelnemen aan het experiment. Om studenten tijdig te kunnen 
informeren over de mogelijkheid, moeten nieuwe  deelnemende instellingen zo vroeg 
mogelijk in het voorjaar van 2019 weten of ze kunnen deelnemen. Daartoe dienen zij 
een aanvraag in te dienen bij de minister van OCW, die toestemming verleent tot 
deelname.  
Met het oog daarop is de planning dat de instellingen in het najaar van 2018 worden 
geïnformeerd over de verruimde mogelijkheid. Zij kunnen vervolgens in de periode van 
1 januari tot 1 maart 2019 een aanvraag indienen. Uiterlijk in april vernemen ze dan van 
OCW of ze groen licht hebben voor de deelname aan het experiment.  
Deze planning betekent dat de beoogde wijziging van het experimentbesluit met 
terugwerkende kracht in werking moet treden, namelijk met ingang van 1 januari 2019. 
1 januari 2019 is ook één van de vaste verandermomenten.  
De wijziging heeft voor niemand nadelige gevolgen (het is geen belastende regeling). De 
beschikkingen op nieuwe aanvragen worden genomen op grond van de dan inmiddels in 
werking getreden amvb. Mocht de amvb in april 2019 nog niet in werking zijn getreden, 
B9463K-1 

