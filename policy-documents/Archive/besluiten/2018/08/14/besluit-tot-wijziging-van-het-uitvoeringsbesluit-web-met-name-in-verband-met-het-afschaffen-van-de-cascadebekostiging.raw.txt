 
Besluit van 12 juli 2018 tot wijziging van het Uitvoeringsbesluit WEB met name 
in verband met het afschaffen van de cascadebekostiging 
 
Op de voordracht van Onze Minister van Onderwijs, Cultuur en Wetenschap, van 12 juni 
2018, nr. WJZ/1372704(8974), directie Wetgeving en Juridische Zaken; 
 
Gelet op de artikelen 2.2.1, eerste lid, en 2.5.5c, vijfde lid, van de Wet educatie en 
beroepsonderwijs; 
 
De Afdeling advisering van de Raad van State gehoord (advies van 4 juli 2018, nr. 
W05.18.0146/I); 
 
Gezien het nader rapport van Onze Minister van Onderwijs, Cultuur en Wetenschap van, 
10 juli 2018, nr.WJZ/1387254(8974), directie Wetgeving en Juridische Zaken;  
 
Hebben goedgevonden en verstaan: 
 
 
Artikel I Wijziging Uitvoeringsbesluit WEB 
 
Het Uitvoeringsbesluit WEB wordt als volgt gewijzigd: 
 
A 
 
Artikel 2.1.1, tweede lid, vervalt, onder vernummering van het derde en vierde lid tot 
tweede respectievelijk derde lid.  
 
 
B 
 
Artikel 2.2.2 wordt als volgt gewijzigd: 
1. In het tweede lid vervalt in de formule ‘∑ [(Dbbl x 0,5 x PF x Vf) + (Dbol x PF x 
Vf)] x Cf’ telkens ‘x Vf’, en vervalt de begripsbepaling ‘Vf: de op grond van het 
derde lid aan de desbetreffende deelnemer toegekende factor voor het 
verblijfsjaar in de entreeopleiding;’. 
2. Het derde lid vervalt. 
 
 
 
 
1 
B8974.K-2 
 

 
 
4. Indien aan een instelling voor het kalenderjaar 2019 een bedrag in mindering 
wordt gebracht op grond van het tweede lid, wordt aan die instelling voor de 
kalenderjaren 2020 en 2021 50% respectievelijk 25% van het verschil, bedoeld 
in het tweede lid, in mindering gebracht. De uitkomst van de berekening wordt 
rekenkundig afgerond op hele euro’s. 
5. Indien een instelling voor het kalenderjaar 2019 een aanvulling ontvangt op 
grond van het derde lid, ontvangt die instelling voor de kalenderjaren 2020 en 
2021 50% respectievelijk 25% van het verschil, bedoeld in het derde lid. De 
uitkomst van de berekening wordt rekenkundig afgerond op hele euro’s. 
 
Artikel 6.1.7. Overgangsbepaling vaststelling bekostigingsgegevens bij te late 
indiening bekostiging 2019 en overgangsbekostiging 2019-2021 
1. Indien een instelling de gegevens en de verklaring, bedoeld in artikel 2.2.5, 
eerste lid, ten behoeve van de bekostiging voor het kalenderjaar 2019 niet tijdig 
indient, kan Onze Minister, in afwijking van artikel 2.2.5, de rijksbijdrage voor 
het kalenderjaar 2019 en, in afwijking van artikel 6.1.6 de overgangsbekostiging 
voor de kalenderjaren 2019, 2020 en 2022 voor deze instelling voorlopig 
vaststellen met gebruik van de gegevens van het kalenderjaar 2016, 
respectievelijk het studiejaar 2016-2017. 
2. De instellingen, bedoeld in het eerste lid, dienen uiterlijk 1 november 2018 de 
gegevens, bedoeld in artikel 2.5.5a, tweede lid, onderdelen a, b, c, d, h, i, l, m 
en n, van de wet, voorzien van een goedkeurende accountantsverklaring, in bij 
Onze Minister. 
3. Indien toepassing van de artikelen 2.2.2, 2.2.3 en 6.1.6 met gebruikmaking van 
de gegevens, bedoeld in het tweede lid, leidt tot een lagere rijksbijdrage of 
overgangsbekostiging dan vastgesteld op grond van het eerste lid, wordt die 
lagere rijksbijdrage of overgangsbekostiging vastgesteld. Gebruikmaking van de 
gegevens, bedoeld in het tweede lid, leidt in geen geval tot een hogere 
rijksbijdrage of overgangsbekostiging dan vastgesteld op grond van het eerste 
lid. 
 
 
F 
 
Na artikel 6.2a.3 wordt een nieuw artikel ingevoegd, luidende: 
 
Artikel 6.2a.4. Overgangsbepaling vaststelling en verdeling rijksbijdragedeel 
2019-2021 
1. Onze Minister verdeelt het voor het kalenderjaar 2019, 2020 respectievelijk 
2021 vastgestelde budget ten behoeve van de uitkeringskosten over de 
instellingen naar rato van de som van de voor een instelling: 
a. op grond van artikel 6.1.6 voor het kalenderjaar 2019, 2020 
respectievelijk 2021 berekende rijksbijdrage beroepsonderwijs, die in 
geval van een agrarisch opleidingscentrum wordt vermeerderd met de 
rijksbijdrage zoals berekend op grond van artikel 2.3.2, en 
b. op grond van artikel 2a.2.1, eerste lid, berekende rijksbijdrage vavo. 
2. De uitkomst van de berekening, bedoeld in het eerste lid, wordt rekenkundig 
afgerond op hele euro’s.  
 
 
 
 
 
3 
B8974.K-2 
 

 
 
Nota van toelichting  
 
Algemeen 
 
1. Inleiding 
 
Met deze wijziging van het Uitvoeringsbesluit WEB wordt de cascadebekostiging in het 
mbo afgeschaft. Door het beëindigen van de cascadebekostiging wordt de afnemende 
bekostiging voor de studenten die lang(er) in het mbo verblijven, ongedaan gemaakt. 
Daardoor ontstaat meer financiële ruimte voor instellingen om deze studenten gelijke 
kansen te bieden zodat ook zij met behulp van het stapelen van diploma’s of het 
wisselen van opleiding, een diploma kunnen halen met uitzicht op een plek op de 
arbeidsmarkt. Zo krijgen studenten in het mbo de kans zich in een passend tempo te 
ontwikkelen en te ontplooien.  
  
2. Hoofdlijnen van het besluit  
 
Met dit besluit wordt de bekostiging van de mbo-instellingen zo aangepast dat bij de 
berekening van de rijksbijdrage geen rekening meer wordt gehouden met het aantal 
verblijfsjaren van een student in het mbo.  
 
Tevens is de reikwijdtebepaling (artikel 2.1.1) aangepast in lijn met het regeringsbesluit 
om de behartiging van de aangelegenheden op het terrein van het groen onderwijs 
onder te brengen bij de Minister van Onderwijs, Cultuur en Wetenschap in plaats van de 
voormalige Minister van Economische Zaken. Daarnaast impliceerde het tweede lid van 
artikel 2.1.1 dat er nog sprake was van een apart budget voor de bekostiging van de 
agrarische opleidingscentra. Dat past niet bij het oogmerk om de budgetten voor groen 
en niet-groen onderwijs samen te voegen en het groen onderwijs per 1 januari 2019 op 
1
dezelfde wijze te financieren als het niet-groen onderwijs. 
 
Aanleiding afschaffen cascadebekostiging 
In het regeerakkoord “Vertrouwen in de toekomst” is opgenomen dat de 
cascadebekostiging zal worden afgeschaft. De relevante passage luidt: “de 
cascadebekostiging in het MBO wordt (budgetneutraal) afgeschaft wanneer nieuwe 
kwaliteitsafspraken zijn gemaakt, onder andere om het aantal Beroeps-Begeleidende-
Leerweg-plaatsen te laten toenemen”. 
 
Op 7 februari 2018 is met de mbo-sector het bestuursakkoord “Trots, vertrouwen en 
2
lef” gesloten. Met dit bestuursakkoord is de basis gelegd voor de nieuwe 
kwaliteitsafspraken voor de periode 2019-2022. Dit betekent dat uitwerking kan worden 
gegeven aan het voornemen van de regering om de cascadebekostiging af te schaffen.  
 
Doel afschaffen cascadebekostiging 
Per 2015 is de bekostiging van de mbo-instellingen gewijzigd. Een van de wijzigingen 
hield in dat bij de bekostiging rekening wordt gehouden met het aantal verblijfsjaren van 
de student in het mbo. Hierbij is het niveau van de bekostiging in het eerste jaar het 
hoogst en naargelang een student langer dan vier jaar ingeschreven staat, ontvangt een 
instelling minder bekostiging (de zogeheten cascadebekostiging). 
Met de cascade werd beoogd de instellingen te stimuleren studenten met behulp van een 
goede intake en loopbaanbegeleiding meteen in de juiste opleiding (met 
arbeidsmarktperspectief) en van het juiste niveau in te schrijven. Daarbij werd 
verondersteld dat de samenstelling van de mbo-studenten bij alle mbo-instellingen min 
of meer gelijk is. Medio 2017 is echter door een aantal mbo-instellingen bij het 
ministerie van OCW aangekaart dat zij met een onevenredig aantal studenten te maken 
                                                
1
 Tweede Kamer 2017/18, 34284, nr. 11. 
2
 Tweede Kamer 2017/18,  31524, nr. 351 
5 
B8974.K-2 
 

 
 
in een keer doorgevoerd, maar gefaseerd in drie jaar. Dezelfde fasering geldt voor 
instellingen die erop vooruitgaan. Op die manier kan ook de overgangsbekostiging 
budgetneutraal plaatsvinden.  
 
Berekening overgangsbekostiging 2019-2021 
Om de hoogte van de overgangsbekostiging voor elke instelling vast te stellen, wordt de 
bekostiging berekend volgens de oude bekostigingsregels (met cascade) én de nieuwe 
bekostigingsregels (zonder cascade). Beide berekeningen zijn gebaseerd op het aantal 
ingeschreven studenten op 1 oktober 2017 inclusief de correctiefactor 2e teldatum en op 
het aantal diploma’s in het kalenderjaar 2017. De overgangsbekostiging bepaalt voor 
elke instelling één keer het verschil tussen de oude en nieuwe bekostiging. Het positieve 
of negatieve verschil wordt in drie jaar, in stappen van 75%, 50%, en 25%, bijbetaald of 
ingehouden op de nieuwe bekostiging. Op deze manier krijgen de instellingen drie jaar 
de tijd om naar de nieuwe situatie zonder cascade toe te groeien. 
Indien een instelling er qua bekostiging op achteruitgaat, dus de bekostiging “oud” is 
hoger dan “nieuw”, dan wordt de bekostiging voor 2019 vastgesteld op “nieuw” en wordt 
75% (in 2020 50% en 2021 25%) van het verschil bij deze bekostiging opgeteld.  
Indien een instelling er qua bekostiging op vooruitgaat, dus de bekostiging “oud” is lager 
dan “nieuw”, dan wordt de bekostiging voor 2019 vastgesteld op “nieuw” en wordt 75% 
(in 2020 50% en 2021 25%) van het verschil op deze bekostiging in mindering 
gebracht. 
 
Caribisch Nederland 
In Caribisch Nederland wordt op elk van de drie eilanden mbo-onderwijs verzorgd door 
de vo-instelling op dat eiland. Voor de bekostiging van dat mbo-onderwijs geldt 
specifieke regelgeving, zonder cascadebekostiging. Het afschaffen van de 
cascadebekostiging door dit besluit heeft dan ook geen gevolgen voor Caribisch 
Nederland. 
  
3.   Uitvoerbaarheid en handhaafbaarheid 
 
Het besluit is voorgelegd aan de Dienst Uitvoering Onderwijs (DUO). DUO acht de 
wijziging van de bekostiging van het mbo en de opgenomen overgangsbekostiging 
uitvoerbaar. DUO wijst erop dat gezien de datum waarop het besluit in werking zou 
kunnen treden, de instellingen de bekostigingsbeschikkingen later dan gebruikelijk zullen 
ontvangen. De mbo-instellingen zijn hiervan op hoogte en er is afgesproken de 
instellingen al eerder te informeren over de gevolgen voor hun bekostiging. Ook in het 
bestuursakkoord is afgesproken dat binnen zes maanden simulaties worden gemaakt in 
verband met de stijging of daling van de rijksbijdrage in verband met de harmonisatie 
van de bekostiging van het groen onderwijs en het afschaffen van de cascadebekostiging 
per 1 januari 2019. Naar aanleiding van deze afspraak zijn in maart en april 2018 
bijeenkomsten georganiseerd door de MBO Raad. Tijdens deze bijeenkomsten is inzicht 
gegeven in de gevolgen voor elke instelling. Voor de simulaties is gebruik gemaakt van 
de voorlopige bekostigings- en begrotingsgegevens. Dat betekent dat definitieve 
gegevens nog tot wijzigingen kunnen leiden. Om die reden zal eind september begin 
oktober 2018 opnieuw met behulp van simulaties informatie aan de instellingen worden 
gegeven.  
 
4.   Financiële gevolgen voor de Rijksbegroting 
 
Dit besluit heeft geen gevolgen voor de rijksbegroting. Dit besluit regelt de afschaffing 
van de cascadebekostiging en deze afschaffing vindt budgetneutraal plaats. De hoogte 
van het budget voor beroepsonderwijs wordt jaarlijks door de begrotingswetgever 
vastgesteld. Indien het aantal mbo-studenten toeneemt omdat ze door deze maatregel 
langer in het mbo verblijven of omdat meer bbl-studenten worden ingeschreven, dan 
gelden hiervoor de gebruikelijke begrotingsafspraken zoals het jaarlijks herijken van het 
macrobudget in relatie tot het aantal mbo-studenten. 
7 
B8974.K-2 
 

 
 
Artikelsgewijs 
 
Artikel I, onderdelen A en D (artikelen 2.1.1 en 4b.3.3 Uitvoeringsbesluit WEB) 
Deze wijzigingen hangen samen met de portefeuillewisseling van de bevoegde ministers. 
Nu is uitsluitend de Minister van Onderwijs, Cultuur en Wetenschap verantwoordelijk 
geworden voor het groene onderwijs. Dat wordt zichtbaar gemaakt door de wijzigingen 
in artikelen 2.1.1 en 4b.3.3. van het Uitvoeringsbesluit WEB. De wijziging in 
laatstgenoemd artikel is ook nodig, omdat er geen reden meer is om ambtenaren van 
het ministerie van EZK of LNV toegang te geven tot het gebruik van onderwijsgegevens 
ten behoeve van de vaststelling van de bekostiging.  
 
Artikel I, onderdelen B en C (artikelen 2.2.2 en 2.2.3 UWEB) 
Eén van de factoren voor de berekening van de rijksbijdrage is het aantal verblijfsjaren 
van de studenten. Deze factor is in het Uitvoeringsbesluit WEB opgenomen in de formule 
waarmee de rijksbijdrage wordt berekend. Door de onderdelen B en C wordt deze factor 
uit de formule geschrapt. 
 
Artikel I, onderdeel E (artikelen 6.1.6 en 6.1.7 UWEB) 
Artikel 6.1.6 is een overgangsartikel, inhoudend dat het verschil in de rijksbijdrage als 
gevolg van de nieuwe berekening ten opzichte van de oude berekening wordt 
gecorrigeerd met een aanvullende rijksbijdrage ingeval van een negatief verschil, dan 
wel in mindering wordt gebracht ingeval van een positief verschil. Reden hiervan is dat 
instellingen niet vanwege de nieuwe berekeningswijze geconfronteerd moeten worden 
met een te groot verschil in de rijksbijdrage. Deze aanvulling dan wel vermindering van 
de rijksbijdrage wordt afgebouwd in drie jaar en geldt alleen voor de jaren 2019 tot en 
met 2021. In drie jaar tijd zouden instellingen redelijkerwijs in staat moeten zijn hun 
bedrijfsvoering aan te passen aan de nieuwe financiële situatie. De genoemde jaartallen 
houden verband met de bekostiging voor het kalenderjaar waarop afschaffing van de 
cascade voor het eerst van toepassing is, namelijk 2019. 
 
Artikel 6.1.7 voorziet in de wijze van vaststelling van de bekostiging voor het 
bekostigingsjaar 2019 en de overgangsbekostiging voor de jaren 2019 tot en met 2021, 
indien gegevens te laat zijn ingediend. Dit is nodig omdat voor de bekostiging en voor 
de berekening van de overgangsbekostiging tijdig over de gegevens van alle instellingen 
beschikt moet worden. De bekostiging betreft immers een verdeelmodel aan de hand 
van de ingeschreven studenten en de diploma’s van het jaar t-2. Indien een instelling te 
laat is, dat wil zeggen niet voor 1 juli 2018 de gegevens voorzien van 
accountantsverklaring heeft ingediend, kan voor de formules van artikel 2.2.2 en 2.2.3 
en berekeningswijze van 6.1.6 gebruik gemaakt worden van de gegevens van de 
studenten van het studiejaar 2016–2017 (teldata 1 oktober 2016 en 1 februari 2017) en 
de diploma’s van het kalenderjaar 2016. De instelling die de gegevens niet op tijd had 
ingediend, moet vervolgens zorgen dat voor 1 november 2018 wel over de juiste 
gegevens beschikt kan worden. Met behulp van deze gegevens wordt opnieuw de 
bekostiging en overgangsbekostiging voor het kalenderjaar 2019 voor deze instelling 
berekend. Voor beide berekeningen geldt dat de uitkomst steeds op het laagste bedrag 
wordt vastgesteld. Dat betekent dat als de rijksbijdrage 2019 berekend op basis van de 
gegevens van 2017 hoger is dan berekend op basis van de gegevens van 2016, de 
rijksbijdrage niet wordt bijgesteld. Indien de rijksbijdrage berekend op basis van de 
gegevens 2017 lager uitvalt, wordt de rijksbijdrage wel naar beneden bijgesteld. 
Ditzelfde geldt voor de overgangsbekostiging voor de jaren 2019 tot en met 2021. 
 
 
 
9 
B8974.K-2 
 

