 
 
Staatsblad
van het Koninkrijk der Nederlanden
Jaargang 2018
0
334
Besluit van 27 augustus 2018 tot wijziging van 
het Besluit bekostiging WPO in verband met het 
aanpassen van de groeiregeling en van het 
onderwijsachterstandenbeleid in het primair 
onderwijs 
 
Wij Willem-Alexander, bij de gratie Gods, Koning der Nederlanden, 
Prins van Oranje-Nassau, enz. enz. enz. 
Op de voordracht van Onze Minister voor Basis- en Voortgezet 
Onderwijs en Media, van 11 juli 2018, nr. WJZ/1381171 (7140), directie 
Wetgeving en Juridische Zaken; 
Gelet op de artikelen 69, tweede lid, 120, derde lid, en 134, vierde lid, 
van de Wet op het primair onderwijs; 
De Afdeling advisering van de Raad van State gehoord (advies van 
18 juli 2018, nr. W05.18.0204/l); 
Gezien het nader rapport van Onze Minister voor Basis- en Voortgezet 
Onderwijs en Media, van 22 augustus 2018, nr. WJZ/1393408 (7140), 
directie Wetgeving en Juridische Zaken; 
Hebben goedgevonden en verstaan: 
ARTIKEL I. WIJZIGING BESLUIT BEKOSTIGING WPO 
Het Besluit bekostiging WPO wordt als volgt gewijzigd: 
 A
Aan artikel 1 worden, onder vervanging van de punt aan het slot van de 
laatste begripsbepaling door een puntkomma, twee begripsbepalingen 
toegevoegd, luidende: 
onderwijsscore: verwachte score van een leerling van een basisschool, 
niet zijnde een school als bedoeld in artikel 185 van de wet, die op basis 
van statistische gegevens door het Centraal bureau voor de statistiek 
wordt bepaald; 
achterstandsscore: overeenkomstig artikel 27 berekende score van een 
basisschool, niet zijnde een school als bedoeld in artikel 185 van de wet, 
voor de toekenning van aanvullende bekostiging voor de bestrijding van 
onderwijsachterstanden, bedoeld in artikel 28. 
B 
Artikel 11, tweede lid, komt te luiden: 
Staatsblad 2018 334 1

G
Artikel 27 komt te luiden: 
Artikel 27. Achterstandsscore basisscholen  
1. Het Centraal bureau voor de statistiek berekent jaarlijks de achter-
standsscore van elke basisschool op basis van de onderwijsscores van de 
leerlingen die op de teldatum zijn ingeschreven op een basisschool en van 
wie het persoonsgebonden nummer tezamen met de in artikel 178a, 
tweede lid, van de wet bedoelde gegevens uiterlijk op 1 december van het 
jaar voorafgaande aan het bekostigingsjaar zijn opgenomen in het 
basisregister onderwijs overeenkomstig artikel 178b van de wet. 
2. De achterstandsscore van een basisschool is de uitkomst van de 
formule A−B en wordt als volgt berekend: 
A = som van de uitkomsten van de formule C – D voor alle leerlingen 
van de basisschool die behoren tot de 15% van alle leerlingen van 
alle basisscholen met de laagste onderwijsscore, waarbij
C = landelijk gemiddelde onderwijsscore van alle leerlingen van 
alle basisscholen;
D = onderwijsscore van de leerling;
B = E x F x (C – G) waarbij
E = aantal leerlingen van de basisschool;
F = 12%;
C = landelijk gemiddelde onderwijsscore van alle leerlingen van 
alle basisscholen;
G = landelijk gemiddelde onderwijsscore van alle leerlingen van 
alle basisscholen die behoren tot de 15% van alle leerlingen 
van alle basisscholen met de laagste onderwijsscore.
 
3. De achterstandsscore, bedoeld in het tweede lid, wordt rekenkundig 
afgerond op twee decimalen. Indien de achterstandsscore negatief is, 
wordt deze gelijkgesteld aan nul. 
4. Het Centraal bureau voor de statistiek verstrekt jaarlijks aan Onze 
Minister de achterstandsscores van de basisscholen, berekend op grond 
van het tweede lid, in voorkomend geval uitgesplitst naar hoofdvestiging 
en nevenvestiging, en maakt deze zo spoedig mogelijk daarna openbaar. 
5. Indien een basisschool bestaat uit een hoofdvestiging en een of meer 
nevenvestigingen, bestaat de achterstandsscore van de basisschool uit de 
som van de rekenkundig afgeronde achterstandsscores die de afzonder-
lijke vestigingen zouden hebben, indien zij zelfstandige basisscholen 
zouden zijn. 
6. In geval van samenvoeging van scholen is artikel 121, derde lid, van 
de wet van overeenkomstige toepassing bij de bepaling van de leerlingen 
die op de teldatum zijn ingeschreven op de basisschool. 
7. In geval van verzelfstandiging van een vestiging wordt de achter-
standsscore van het overblijvende deel van de basisschool, bedoeld in 
artikel 84a van de wet verminderd met de achterstandsscore van de 
nieuwe basisschool die op grond van artikel 84a van de wet voor 
bekostiging in aanmerking is gebracht. Indien de uitkomst negatief is, 
wordt deze gelijkgesteld aan nul. 
8. Bij de toepassing van dit artikel blijven scholen als bedoeld in artikel 
185 van de wet en de leerlingen van die scholen buiten beschouwing. 
Staatsblad 2018 334 3

waarin de telling van X heeft plaatsgevonden;
Z = de som van de aantallen leerlingen op grond waarvan de laatste 
maal in het schooljaar waarin de telling van X heeft plaatsgevonden 
aanvullende bekostiging voor personeelskosten in verband met groei van 
de aantallen leerlingen is toegekend 
3. Indien sprake is van een school die per 1 augustus van het schooljaar 
waarin de telling van X heeft plaatsgevonden, is ontstaan uit een 
samenvoeging, wordt bij de berekening van de in het tweede lid, 
genoemde factor Y 103% genomen van het aantal leerlingen van alle bij 
die samenvoeging betrokken scholen op 1 oktober van het schooljaar 
voorafgaande aan het schooljaar waarin de telling van X heeft plaatsge-
vonden. 
4. Bij de berekening van de in het tweede lid genoemde factor Y, wordt 
het aantal leerlingen op 1 oktober van het schooljaar voorafgaande aan 
het schooljaar waarin de telling van X heeft plaatsgevonden, berekend 
overeenkomstig artikel 121, vierde en vijfde lid, van de wet. 
5. Bij de berekening van 103% van de aantallen leerlingen, bedoeld in 
het tweede en derde lid, wordt de uitkomst per school naar beneden 
afgerond op een geheel getal. 
6. De aanspraak op de aanvullende bekostiging, bedoeld in het eerste 
lid, ontstaat met ingang van de maand waarin de telling van X, bedoeld in 
het tweede lid, heeft plaatsgevonden. Indien de telling van X heeft 
plaatsgevonden op de eerste schooldag, en deze in de maand september 
valt, ontstaat de aanspraak op deze aanvullende bekostiging, in afwijking 
van de eerste volzin, met ingang van 1 augustus. De aanvullende 
bekostiging wordt per bevoegd gezag per groeidatum éénmalig 
toegekend. 
7. De in het eerste lid bedoelde aanvullende bekostiging wordt 
toegekend voor het aantal leerlingen dat X meer bedraagt dan Y, 
respectievelijk indien in dat schooljaar reeds aanvullende bekostiging 
voor personeelskosten voor groei van de aantallen leerlingen is 
toegekend, voor het aantal leerlingen dat X meer bedraagt dan Z, en 
bedraagt per leerling een basisbedrag, welk bedrag wordt verhoogd met 
een leeftijdsbedrag dat wordt vermenigvuldigd met de geraamde landelijk 
gewogen gemiddelde leeftijd van de leraren van basisscholen op 
1 oktober van het voorafgaande schooljaar. 
8. Het bedrag dat de uitkomst is van de toepassing van het zevende lid 
wordt vermenigvuldigd met het aantal maanden vanaf de maand van 
toekenning tot het einde van het schooljaar en vervolgens gedeeld door 
twaalf. 
9. Voor de berekening van het basisbedrag, bedoeld in het zevende lid, 
en het leeftijdsbedrag, bedoeld in het zevende lid, bedraagt de formatie 
per leerling 0,0487 formatieplaats. 
 K
In artikel 30, tweede lid, vervalt «, dan wel van deze leerlingen opgave is 
gedaan aan Onze Minister overeenkomstig artikel 36a, vierde lid.». 
 L
In artikel 34.1 vervalt «, met dien verstande dat deze correctie in elk 
geval betrekking heeft op leerlingen als bedoeld in artikel 27, eerste lid». 
 M
Na artikel 36 wordt een artikel ingevoegd, luidende: 
Staatsblad 2018 334 5

ARTIKEL III. INWERKINGTREDING  
Dit besluit treedt in werking op een bij koninklijk besluit te bepalen 
Het advies van de Afdeling advisering van de 
tijdstip. 
Raad van State wordt niet openbaar gemaakt 
op grond van artikel 26, zesde lid jo vijfde lid, 
Lasten en bevelen dat dit besluit met de daarbij behorende nota van 
van de Wet op de Raad van State, omdat het 
zonder meer instemmend luidt. toelichting in het Staatsblad zal worden geplaatst. 
Wassenaar, 27 augustus 2018 
Willem-Alexander 
De Minister voor Basis- en Voortgezet Onderwijs en Media, 
A. Slob 
Uitgegeven de vierde oktober 2018 
De Minister van Justitie en Veiligheid, 
F.B.J. Grapperhaus 
 
stb-2018-334
ISSN 0920 - 2064
’s-Gravenhage 2018 Staatsblad 2018 334 7

een school en omdat het voedingsgebied van een school niet altijd de wijk 
is waarin de school staat, kwamen de middelen niet altijd daar terecht 
2 
waar de problematiek in de praktijk het grootst was.
De voorheen geldende gewichtenregeling en impulsregeling zijn 
herzien met het voorliggende besluit. Dit besluit heeft als doel een nieuwe 
systematiek in gebruik te nemen voor de toekenning van de onderwijsach-
terstandsmiddelen aan de schoolbesturen van basisscholen. Er bestaat 
dus nog maar één regeling voor de bekostiging van basisscholen voor 
onderwijsachterstandenbeleid: de gewichtenregeling en impulsregeling 
zijn hierin opgegaan. Net als in de oude regelingen geldt de bekostiging 
voor het achterstandenbeleid niet voor het speciaal basisonderwijs of het 
speciaal onderwijs. Uitgangspunt van de nieuwe systematiek is te komen 
tot een verdeling van de middelen die beter aansluit bij de onderwijsach-
terstandenproblematiek op basisscholen dan de oude gewichtenregeling 
en impulsregeling. Daarnaast heeft de nieuwe systematiek tot doel om de 
foutgevoeligheid en de uitvoeringslasten van de tot nu toe geldende 
regelingen voor basisscholen op te heffen. 
Ook gemeenten ontvangen middelen voor onderwijsachterstanden-
beleid, in de vorm van een specifieke uitkering. Voorheen werden deze 
middelen verdeeld op basis van de gewichtenregeling. Ook voor 
gemeenten is een nieuwe verdeelsystematiek ontwikkeld op basis van 
dezelfde indicator als in het voorliggende besluit. De nieuwe verdeelsyste-
matiek voor gemeenten is geregeld in het Besluit specifieke uitkeringen 
gemeentelijk onderwijsachterstandenbeleid. 
Groeiregeling 
In dit besluit worden twee onvolkomenheden in het artikel over de 
aanvullende bekostiging bij reguliere groei (artikel 29 van het Besluit 
bekostiging WPO) gecorrigeerd. Voor de bepaling óf, en zo ja hoeveel, 
groeibekostiging wordt toegekend, wordt de leerlingentoename gebruikt 
ten opzichte van het aantal reeds in het desbetreffende schooljaar 
bekostigde leerlingen. Deze zal ten minste 13 moeten bedragen wil er 
sprake kunnen zijn van aanvullende bekostiging bij reguliere groei. Bij de 
eerste groeibepaling gaat het dan om de toename ten opzichte van het 
leerlingenaantal op 1 oktober van het voorgaande schooljaar. Het was de 
bedoeling dat daarbij ook rekening werd gehouden met de bekostigde 
leerlingen bij pas gestichte basisscholen, waar de bekostiging in het 
eerste schooljaar is gebaseerd op het aantal leerlingen op 1 oktober van 
datzelfde schooljaar. Maar de huidige formulering van artikel 29 biedt 
daarvoor onvoldoende basis. Dat had tot gevolg dat een bestuur waaraan 
een pas gestichte school is verbonden, bij de eerste groeibekostiging het 
totale aantal leerlingen op deze school niet hoefde mee te tellen als 
bekostigde leerlingen, terwijl voor deze leerlingen wel degelijk bekos-
tiging werd ontvangen. Hierdoor kwam een dergelijk bestuur eerder in 
aanmerking voor groeibekostiging, en ontving het méér groeibekostiging, 
dan een vergelijkbaar bestuur zonder een pas gestichte school. Omdat er 
geen objectieve rechtvaardiging was voor dit verschil, is artikel 29 
aangepast. Daarnaast is artikel 29 zodanig aangepast dat bij de bepaling 
van de omvang van de groei ook rekening wordt gehouden met de 
correctie op het aantal bekostigde leerlingen, bedoeld in artikel 121, vierde 
en vijfde lid, WPO. Deze wijzigingen werken ook door in artikel 30, waarin 
de aanvullende bekostiging bij bijzondere groei is geregeld. 
2
Jepma, I., Beekhoven, S., & m.m.v. Zandvliet, K. (2013). Naar een nieuw bekostigingsarran-
gement voor het onderwijsachterstandenbeleid (Deel 1). Utrecht: Sardes.
Staatsblad 2018 334 9

statische indicator. Door de stijging van het opleidingsniveau nam het 
aantal kinderen dat in de doelgroep viel af en ontvingen basisscholen 
minder geld. Maar ook als het opleidingsniveau in Nederland stijgt, zijn er 
altijd kinderen die door hun omgeving minder kans maken op goede 
schoolprestaties dan andere kinderen met een vergelijkbaar potentieel. 
In 2013 heeft de Onderwijsraad geadviseerd om de indicator en de 
5 
verdeling van het budget aan te passen. De Onderwijsraad pleitte er 
onder andere voor om de indicator uit te breiden met de indicator 
etniciteit en om het opleidingsniveau van ouders breder mee te nemen, zo 
mogelijk op basis van registraties buiten basisscholen om. De Onder-
wijsraad concludeerde ook dat het grote verschil tussen de twee 
gewichten (0,3 en 1,2) uit de gewichtenregeling geen recht deed aan het 
verschil in de risico’s op een onderwijsachterstand tussen de twee 
groepen. Deze aanbevelingen worden opgevolgd met de nieuwe regeling 
zoals opgenomen in het onderhavige besluit. 
Het CBS beschikt niet over gegevens over etniciteit, in de CBS-indicator 
is het land van herkomst van de ouder gebruikt om de invloed van de 
achtergrond van ouders op het risico van een onderwijsachterstand van 
kinderen in kaart te brengen. Daarnaast adviseerde de Onderwijsraad om 
de drempel in de gewichtenregeling aan te passen. De Onderwijsraad 
heeft naast aanbevelingen voor de verdeling van de middelen in ditzelfde 
rapport ook aanbevelingen gedaan voor de wijze van verantwoording van 
scholen en de opbouw van kennis over goed onderwijs aan doelgroep-
leerlingen. 
ii. Uitvoeringsproblemen  
Bij de tot nu toe geldende gewichtenregeling speelden er hardnekkige 
uitvoeringsproblemen in de bepaling van leerlinggewichten door scholen. 
De uitvoering van de regeling bleek zeer complex en daarnaast ook 
gevoelig voor misbruik en oneigenlijk gebruik. Scholen moesten de 
gewichten van de leerlingen baseren op gegevens die ouders aan hen 
verstrekten. De Algemene Rekenkamer heeft geconstateerd dat de 
regeling veel ruimte overliet voor interpretatie, misbruik en oneigenlijk 
6 
gebruik en moeilijk te controleren was. Scholen konden niet altijd het 
opleidingsniveau goed vaststellen, bijvoorbeeld wanneer de ouders een 
opleiding in het buitenland gevolgd hadden. Het leverde scholen veel 
administratieve lasten op om de benodigde informatie te verzamelen. Ook 
als de informatie wel compleet was, bleken scholen veel interpretatie-
fouten te maken in het vaststellen van het leerlinggewicht. Er zijn 
maatregelen ingezet om het aantal fouten bij het aanvragen van de 
7 
achterstandsmiddelen terug te dringen. Scholen zijn ondersteund bij het 
op orde brengen van de gewichtenadministratie: de schoolbesturen van 
de 800 scholen die samen 80% van de gewichtenmiddelen ontvingen zijn 
actief benaderd voor ondersteuning en de overige scholen konden ook 
een beroep doen op deze ondersteuning. Daarnaast is de administratie 
van scholen gecontroleerd en de sanctiebeleidsregel aangepast, dit gaf de 
mogelijkheid het interventiebeleid aan te scherpen. Tot slot is er een 
standaard ouderverklaring ingevoerd en zijn de landenbeschrijvingen 
uitgebreid, om de registratie te vereenvoudigen en de kans op fouten te 
verkleinen. De controleacties hebben ertoe geleid dat de gewichtenadmi-
nistratie bij scholen grotendeels op orde is gekomen. Maar de controles 
hebben ook tot meer administratieve lasten geleid voor de scholen en tot 
hogere uitvoeringskosten voor het Rijk. Tevens is gebleken dat scholen 
5
Onderwijsraad, 2013. Vooruitgang boeken met achterstandsmiddelen.
6
Kamerstukken II 2013/14, 33 942, nr. 1.
7
Kamerstukken II 2012/13, 33 400 VIII, nr. 140.
Staatsblad 2018 334 11

– Opleidingsniveau van de ouders – Er wordt rekening gehouden met de 
opleidingsniveaus (ingedeeld in acht categorieën) van zowel de vader als 
de moeder. Het CBS maakt hiervoor gebruik van de gegevens over de 
juridische ouders volgens de Basisregistratie Personen; dit kan dus ook 
betrekking hebben op de verzorger(s) van een kind. Daarnaast wordt ook 
het gemiddelde opleidingsniveau van alle moeders op een school 
meegenomen.
– Land van herkomst van de ouders – De herkomst van de ouders speelt 
ook een rol in het risico op een onderwijsachterstand van een kind. De 
herkomstlanden zijn ingedeeld in acht categorieën, op basis van 
«culturele afstand tot Nederland».
– Verblijfsduur in Nederland van de moeder – De verblijfsduur in 
Nederland van de moeder heeft invloed op het risico op een onderwijs-
achterstand van een kind. De verblijfsduur is in drie categorieën 
ingedeeld: 0–5 jaar, 5–15 jaar of langer dan 15 jaar.
– Schuldsanering – Of het gezin in de schuldsanering zit wordt gemeten 
met een «ja»/«nee»-variabele. 
Deze combinatie van kenmerken geeft, in vergelijking met ander 
sociaalwetenschappelijk onderzoek, een hoge verklaringswaarde van 
ongeveer 18 procent. Het CBS beschikt reeds over de relevante gegevens-
verzamelingen om de berekeningen te doen. Waar de registratie van 
gegevens bij het CBS incompleet is, zal het CBS middels betrouwbare 
statistische methodes de ontbrekende gegevens schatten en aanvullen. 
Deze schattingen geven een valide en betrouwbaar beeld van de risico’s 
op een onderwijsachterstand per school. De ontwikkeling van de indicator 
voor verwachte onderwijsachterstanden wordt daarom uitgevoerd door 
het CBS. Het CBS maakt daarvoor gebruik van registraties waarover ze 
reeds beschikt, waarbij een adequate gegevensbescherming is verzekerd. 
Het bepalen van de achterstandsscores van scholen wordt door het CBS 
vervolgens gedaan aan de hand van de formule die is vastgelegd in 
onderhavig besluit. De onafhankelijke positie, de grote hoeveelheid 
centraal beschikbare gegevens en het hoge niveau van de statistische 
kennis dragen bij aan de objectiviteit en kwaliteit van de indicator. 
Vertrouwelijke gegevens waarover het CBS beschikt, dienen de primaire 
taak van het CBS. Deze taak is omschreven in artikel 3 van de Wet op het 
Centraal bureau voor de statistiek. Het CBS heeft op grond van dit artikel 
tot taak van overheidswege het verrichten van statistisch onderzoek ten 
behoeve van praktijk, beleid en wetenschap en het openbaar maken van 
de op grond van zodanig onderzoek samengestelde statistieken. Beleid 
11 
heeft hier onder andere betrekking op overheidsbeleid. Op grond van 
artikel 33 van de Wet op het Centraal bureau voor de statistiek is het CBS 
bevoegd ten behoeve van statistische doeleinden gebruik te maken van 
gegevens uit registraties van publiekrechtelijke diensten en instellingen. 
Op grond van artikel 24f, zevende lid, van de Wet op het onderwijstoezicht 
worden uit het basisregister onderwijs (BRON) kosteloos gegevens aan 
het CBS verstrekt. Dit artikel staat de openbaarmaking toe van gegevens 
die het CBS ontvangt uit BRON. Deze gegevens mogen, mits geanonimi-
seerd, openbaar gemaakt worden in de vorm van overzichten die 
betrekking hebben op afzonderlijke huishoudens, scholen, instellingen of 
opleidingen. Eventuele nadelige effecten voor een school als op basis van 
de achterstandsscore duidelijk wordt dat de leerlingpopulatie relatief veel 
kinderen met een risico op achterstand heeft, wegen niet op tegen het 
belang van openbare informatie op dit vlak. De publicatie van de 
achterstandsscore geeft inzicht in de verdeling van publieke middelen in 
12 
het kader van het onderwijsachterstandenbeleid.
11
Deze en onderstaande passages komen uit de memorie van toelichting bij de Wet op het 
Centraal bureau voor de statistiek, Kamerstukken II 2001/02, 28 277, nr. 3.
12
Zie ook Kamerstukken II 2013/14, 33 948, nr. 3.
Staatsblad 2018 334 13

– In de berekening van de achterstandsscore van een school tellen de 
onderwijsscores van de leerlingen mee die vallen in de groep van de 
landelijk vijftien procent laagste onderwijsscores;
– De achterstandsscore wordt gecorrigeerd, zodat de concentratie van 
de omvang van de onderwijsachterstand per school meeweegt in de 
bekostiging. 
Hieronder worden beide keuzes toegelicht. 
i. Doelgroep van vijftien procent  
De vijftien procent landelijk laagste onderwijsscores zijn als 
uitgangspunt genomen voor de aanvullende bekostiging ter bestrijding 
van onderwijsachterstanden. Beoogd is dat scholen zich richten op de 
bestrijding van de achterstanden door hun onderwijsbeleid zodanig vorm 
te geven dat de kinderen met een onderwijsachterstand geholpen worden. 
De omvang van de doelgroep beweegt mee met de ontwikkeling van het 
totale aantal leerlingen: de systematiek is zo gemaakt, dat altijd vijftien 
procent van het totaal aantal leerlingen van alle basisscholen zal worden 
meegenomen in de berekening voor de achterstandsscore. 
ii. Concentratie van de omvang van verwachte onderwijsachterstand  
De tweede keuze die gemaakt is in de bekostigingssystematiek, is de 
keuze om de concentratie van de omvang van de verwachte onderwijs-
achterstanden mee te laten wegen in de bekostiging. Aanvullende 
bekostiging wordt toegekend wanneer er een bepaalde mate van 
concentratie van de omvang van onderwijsachterstanden op de school 
aanwezig is. Bekeken wordt hoe de achterstandsscore zich verhoudt tot 
het totale aantal leerlingen op de school. Deze verhouding is per school 
verschillend, afhankelijk van het aantal leerlingen op de school. De eerder 
berekende achterstandsscore wordt gecorrigeerd, door de achterstands-
score te verminderen met een vastgestelde waarde per leerling op de 
school. Door deze vermindering zullen scholen met een relatief geringe 
ongecorrigeerde achterstandsscore buiten de bekostiging vallen en wordt 
een te grote versnippering van het budget voorkomen, aangezien de 
middelen worden verdeeld over de scholen waar de verwachte onderwijs-
achterstandenproblematiek het grootst is. 
Deze vastgestelde waarde per leerling kan elk jaar veranderen. De 
waarde wordt berekend in de formule F x (C-G) die in dit besluit is 
opgenomen. Het CBS berekent jaarlijks de landelijk gemiddelde onder-
wijsscore van alle basisschoolleerlingen (C) en de landelijk gemiddelde 
onderwijsscore van alle basisschoolleerlingen die behoren tot de vijftien 
procent basisschoolleerlingen met de laagste onderwijsscore (G). De 
hoogte van de vermindering wordt bepaald door een percentage (F), dat 
is vastgesteld op twaalf procent. Op deze manier kan worden aangesloten 
bij de actuele situatie van de onderwijsachterstanden, zodat scholen altijd 
al het beschikbare geld effectief kunnen besteden. 
Ter illustratie wordt de vermindering in een voorbeeld uitgewerkt: de 
gemiddelde onderwijsscore van leerlingen in Nederland is in een bepaald 
jaar 535 (C). De gemiddelde onderwijsscore van alle basisschoolleerlingen 
die behoren tot de vijftien procent basisschoolleerlingen met de laagste 
onderwijsscore (G) is 530. Het percentage (F) is vastgesteld op twaalf 
procent. Er zijn drie scholen die allemaal een totale omvang van 
verwachte onderwijsachterstand hebben van 200 (A), maar ze verschillen 
in het aantal leerlingen op de school (E): School I heeft 100 leerlingen, 
school II heeft 250 leerlingen en school III heeft 400 leerlingen. 
Staatsblad 2018 334 15

Hierdoor wordt de berekening ieder jaar opnieuw uitgevoerd op basis van 
de meest actuele gegevens. 
Landelijk blijft de achterstandsgroep relatief even groot – het is immers 
altijd vijftien procent van de populatie – maar welke leerlingen in de 
onderste vijftien procent vallen kan van jaar op jaar verschillen. Daarnaast 
heeft de jaarlijkse berekening tot gevolg dat de uitkomsten per individuele 
leerling kunnen verschillen: het ene jaar kan de leerling in de onderste 
vijftien procent vallen, terwijl in het jaar erop de leerling hier niet meer in 
meegenomen wordt. Dit is in lijn met de kenmerken van de indicator: de 
omgevingskenmerken van een leerling kunnen veranderen, waarmee ook 
het risico op een onderwijsachterstand verandert. 
2.4 Bepaling van de bekostiging door OCW 
Vervolgens bepaalt het ministerie van OCW op basis van de achter-
standsscore van de school de hoogte van de aanvullende bekostiging die 
de school ontvangt. De verdeling wordt gebaseerd op de gegevens van de 
teldatum t-1. De prijzen per achterstandseenheid worden bij ministeriële 
regeling bepaald. De totale som van de achterstandsscores van alle 
scholen kan jaarlijks veranderen, omdat het CBS dit jaarlijks opnieuw 
berekent voor alle scholen. De prijzen worden jaarlijks hierop aangepast, 
zodat een toename of afname in het totaal aan achterstandsscores niet 
leidt tot een verandering in de totale middelen die over de scholen 
verdeeld worden. Dit budget kan echter wel veranderen door andere 
ontwikkelingen, zoals bijvoorbeeld loonbijstelling en leerlingendaling. 
In de tot nu toe geldende regelingen waren de beschikbare middelen 
voor onderwijsachterstanden verdeeld over verschillende budgetten, die 
aan de gewichtenregeling of impulsregeling gekoppeld waren. Er bestond 
een budget voor de gewichtenregeling en voor de impulsregeling. 
Daarnaast was een deel van de budgetten voor personeels- en arbeids-
marktbeleid en de materiële instandhouding (MI) gekoppeld aan de 
schoolgewichten. In de materiële bekostiging (MI) was het budget voor 
onderwijsachterstanden verwerkt in de groepsafhankelijke bekostiging. 
Dit laatst genoemde budget werd per kalenderjaar bepaald en zal vanaf 
2020 vervallen. In de huidige regeling worden alle middelen als één 
budget uitgekeerd in de vorm van personele bekostiging vanaf schooljaar 
2019/2020. De samenvoeging van de verschillende budgetten zorgt voor 
een vereenvoudiging van de bekostiging. 
3. Gevolgen voor scholen  
Dit besluit heeft tot gevolg dat scholen worden bekostigd op basis van 
een verdeelsleutel die de werkelijke onderwijsachterstandenproblematiek 
op schoolniveau benadert. De allocatie van de middelen wordt hierdoor 
verbeterd. 
Elk jaar telt hetzelfde percentage leerlingen mee in de verdeling van de 
beschikbare middelen. Het risico op een onderwijsachterstand wordt 
bepaald door te kijken naar omgevingskenmerken van het kind ten 
opzichte van andere kinderen. Daardoor blijft de relatieve omvang van de 
doelgroep altijd gelijk. De omvang van de doelgroep beweegt mee met de 
ontwikkeling van het totaal aantal leerlingen. 
3.1 Geen directe koppeling tussen leerling en budget 
Net als in de huidige situatie blijven scholen zelf bepalen welke kinderen 
een extra aanbod nodig hebben. De professionals op de school kunnen 
immers het beste inschatten welk kind een daadwerkelijke achterstand 
Staatsblad 2018 334 17

Deze lasten verdwijnen structureel met de nieuwe systematiek door het 
gebruik van centraal geregistreerde gegevens. 
Scholen waren verplicht om gewichten te registreren op basis van een 
ingevuld ouderformulier. Dit formulier is in de nieuwe systematiek niet 
meer noodzakelijk. Dit betekent dat ouders dit formulier niet meer hoeven 
in te vullen ten behoeve van de bekostiging van de school. Voor alle 
leerlingen uit de jaarlijkse instroom moesten de ouders een formulier 
invullen. Dit kostte de ouders gemiddeld ongeveer een kwartier. Voor de 
regeldrukkosten van burgers wordt € 15 per uur aangehouden. Gezien de 
jaarlijkse instroom en verhuizingen van leerlingen moeten ouders per jaar 
235.000 ouderformulieren invullen. Dit betekent een structurele lastenver-
mindering van afgerond ongeveer € 900.000 per jaar voor ouders (zie 
kader voor berekening). 
Berekening administratieve lasten basisscholen en ouders 
16   
gewichtenregeling
Administratieve lasten basisscholen gewichtenregeling
Registratie nieuwe gewichten: (175.000 + 60.000) x 1,5 = 352.500 uur
Administratieve handelingen controles: 30 x 300 = 9.000 uur
Totaal aan administratieve lasten: (352.500 + 9.000) x € 40 = € 14,46 miljoen
Afgerond € 15 miljoen
Administratieve lasten ouders gewichtenregeling
Invullen ouderformulier: 235.000 x 0,25 = 58.750 uur
Totaal aan regeldrukkosten ouders: 58.750 x € 15 = € 881.250
Afgerond € 900.000
 
De school neemt met de beschikking kennis over de berekende 
achterstandsscore en het bijbehorende bedrag, net als in de huidige 
systematiek. De aanvullende bekostiging voor het bestrijden van 
onderwijsachterstanden wordt als onderdeel van de lumpsum uitgekeerd. 
Ook geeft het CBS bij de jaarlijkse publicatie van de scores een inhoude-
lijke toelichting op de scores. De verantwoording over de bekostiging 
wordt meegenomen in het jaarverslag, zoals ook nu al gebeurt door 
scholen. Het vereist dus geen extra inspanning van de school om deze 
nieuwe informatie te verkrijgen. 
3.3 Herverdeeleffecten 
De achterstandsscores en bijbehorende aanvullende middelen worden 
berekend per school, de bekostiging wordt uitgekeerd aan schoolbe-
sturen. De invoering van de nieuwe systematiek leidt voor de schoolbe-
sturen tot een herverdeling van de middelen. Voor een groot deel zijn 
deze beoogd, gezien de problematiek rond de tot nu toe geldende 
indicator in de gewichtenregeling (zie paragraaf 2.1). Een deel van de 
schoolbesturen gaat meer middelen ontvangen en een ander deel minder. 
Dit komt door het gebruik van een nieuwe indicator die het risico op een 
onderwijsachterstand beter voorspelt, maar ook door de keuzes die in de 
16
De aannames in deze berekeningen zijn allemaal gebaseerd op schattingen. Het aantal 
leerlingen dat instroomt in het basisonderwijs en het aantal verhuizingen van leerlingen 
verschilt jaarlijks. De jaarlijkse instroom is geschat door het totaal aantal leerlingen in het 
basisonderwijs te delen door acht (totaal aantal onderwijsjaren in het basisonderwijs). De 
exacte tijdsduur die de registratie en de controles scholen is onbekend en is dus ingeschat. 
Het is niet bekend welke medewerkers werden ingezet voor deze handelingen, daarom zijn in 
de personeelskosten van € 40 gebaseerd op van de genormeerde personeelslast (GPL) 
gedeeld door het aantal uur per FTE per jaar van 1.659 uur.
Staatsblad 2018 334 19

Op basis van de meest recente teldatum waarop de gewichtenleerlingen 
nog opgegeven zijn door scholen, wordt de oude systematiek toegepast, 
als startpunt van de overgangsregeling. Dit betekent dat op basis van 
teldatum 1 oktober 2018 de aanvullende bekostiging voor onderwijsach-
terstanden van een school wordt berekend volgens de oude systematiek. 
Tijdens alle jaren van de overgangsregeling wordt van dit bedrag 
uitgegaan. Het nieuwe bedrag wordt dus vergeleken met het bedrag dat 
een school zou hebben ontvangen in schooljaar 2019–2020 op basis van 
de gewichtenregeling en de impulsregeling. 
Vervolgens wordt het bedrag voor aanvullende bekostiging voor het 
betreffende schooljaar op basis van de huidige systematiek, zoals in het 
voorliggende besluit is geregeld, vermeerderd of verminderd met het 
verschil tussen beide bedragen met een afnemend percentage over de 
jaren. 
Wanneer een school op basis van de nieuwe systematiek minder 
middelen ontvangt dan het vastgestelde bedrag op basis van de oude 
systematiek, worden vaste percentages gehanteerd voor het meenemen 
van het verschil tussen beide bedragen. In schooljaren 2019/2020, 
2020/2021 en 2021/2022 wordt het verschil met respectievelijk 75%, 50% 
en 25% meegenomen. In het vierde jaar, schooljaar 2022/2023, wordt de 
bekostiging volledig gebaseerd op de nieuwe regeling. Zo zal een school 
stapsgewijs kunnen wennen aan het nieuwe, lagere bedrag voor 
aanvullende bekostiging en zal de school zijn onderwijsachterstanden-
beleid hierop aan kunnen passen. Op deze manier wordt er zekerheid aan 
deze scholen geboden in hoeverre de aanvullende bekostiging wordt 
aangepast. 
Wanneer een school op basis van de nieuwe systematiek meer 
middelen zou ontvangen dan het vastgestelde bedrag op basis van de 
oude systematiek, worden de percentages voor het meenemen van het 
verschil tussen beide bedragen bij ministeriële regeling vastgelegd. Deze 
percentages worden in de jaren van de overgangsregeling jaarlijks 
aangepast, zodat het totaal dat aan middelen voor het onderwijsachter-
standenbeleid wordt uitgekeerd van jaar op jaar gelijk blijft. Aan deze 
scholen wordt de zekerheid geboden dat zij ten minste na drie overgangs-
jaren de middelen ontvangen waarop zij volgens de nieuwe systematiek 
aanspraak hebben. Tegelijk biedt het jaarlijks vastleggen in de ministeriële 
regeling de mogelijkheid dat deze scholen die erop vooruitgaan in een 
sneller tempo toegroeien naar het nieuwe, hogere bedrag, dan de scholen 
die toegroeien naar een lager bedrag. Als de uitputting van het budget in 
het laatste jaar van de oude systematiek lager is dan het beschikbare 
budget voor onderwijsachterstanden, worden er voor scholen die erop 
vooruitgaan lagere percentages gehanteerd dan hierboven genoemd. Zo 
kan een school sneller toegroeien naar het hogere bedrag aan aanvul-
lende bekostiging onder de nieuwe systematiek. De percentages kunnen 
nooit hoger worden dan hierboven genoemd, waardoor scholen 
langzamer naar het hogere bedrag toe zouden groeien. In de artikelsge-
wijze toelichting is een voorbeeld gegeven van de uitwerking van de 
overgangsregeling. 
4. Gevolgen voor de Rijksbegroting  
Dit besluit regelt uitsluitend de wijze van verdeling van de middelen 
voor het onderwijsachterstandenbeleid over basisscholen. De hoogte van 
het totaal aan middelen wordt jaarlijks vastgesteld in de begroting van 
OCW. De aanpassing van artikel 29 voorkomt de dubbele bekostiging bij 
groei waarbij nieuwe scholen betrokken zijn. Omdat dit niet vaak 
voorkomt zal het effect voor de rijksbegroting niet groot zijn. 
Staatsblad 2018 334 21

6.2 DUO 
OCW bepaalt de prijzen per achterstandseenheid. Op basis van deze 
prijzen en de gepubliceerde achterstandsscores van het CBS zal DUO 
jaarlijks de bekostigingsbeschikking opstellen voor scholen. DUO keert de 
middelen uit aan het bevoegd gezag. Het bevoegd gezag kan op grond 
van de Algemene wet bestuursrecht bezwaar maken tegen de bekostiging. 
6.3 Inspectie van het Onderwijs 
De Inspectie van het Onderwijs houdt in haar toezicht rekening met de 
leerlingenpopulatie van een school. De wijze waarop het toezicht wordt 
uitgevoerd is vastgelegd in toezichtkaders van de inspectie. 
7. Advies en consultatie  
Adviesvraag PO-Raad 
Tijdens de ontwikkeling van de bekostigingssystematiek heeft de 
toenmalige staatssecretaris van OCW de PO-Raad gevraagd om te 
adviseren over de bekostigingssystematiek voor scholen. De PO-Raad 
heeft hieraan op dat moment geen gehoor gegeven, in afwachting van het 
nieuwe kabinet. 
In maart 2018 heeft de PO-Raad in een brief aan de Vaste Kamercom-
missie voor Onderwijs, Cultuur en Wetenschap aangegeven voorstander 
te zijn van de nieuwe CBS-indicator en de voorkeur uitgesproken voor een 
doelgroep van vijftien procent en een ruimhartige overgangsperiode. 
Uitvoeringstoets 
Op 25 oktober 2017 is het concept wijzigingsbesluit voorgelegd aan 
DUO voor een uitvoerings- en handhaafbaarheids-toets. Op 12 februari 
2018 heeft DUO de resultaten van deze toets toegestuurd, die is uitge-
voerd in samenspraak met de Auditdienst en de Inspectie van het 
Onderwijs. Na toetsing blijken geen obstakels voor de uitvoerbaarheid en 
handhaafbaarheid van het besluit. DUO, de Auditdienst en de Inspectie 
hebben enkele vragen gesteld en suggesties gedaan, welke naar 
tevredenheid zijn beantwoord. 
Internetconsultatie 
Van 30 april tot en met 1 juni 2018 heeft internetconsultatie plaatsge-
vonden voor zowel dit besluit als voor het Besluit specifieke uitkeringen 
gemeentelijk onderwijsachterstandenbeleid. Er zijn in totaal 11 reacties 
ontvangen van de PO-Raad, schoolbesturen, gemeenten en een enkele 
individu op persoonlijke titel. 
De reacties uitten zich positief over de nieuwe CBS-indicator. Met name 
de wetenschappelijke onderbouwing, de objectiviteit en de administra-
tieve lastenverlichting worden positief gewaardeerd. Er is een aantal 
vragen gesteld over kinderen die niet of beperkt zichtbaar zijn in de 
systemen van het CBS. Voor deze doelgroepen zijn door het CBS 
methodes voor schatting ontwikkeld. Een aantal van de reacties vroeg om 
meer uitleg over bepaalde aspecten van de CBS indicator en bijbehorende 
verdeelsystematiek. Voor de beantwoording van deze vragen verwijst de 
regering naar het verslag van de internetconsultaties. 
Staatsblad 2018 334 23

II. Artikelsgewijs  
Artikel I, onderdeel A (artikel 1)  
In artikel 1 zijn de definities van onderwijsscore en achterstandsscore 
toegevoegd die gebruikt worden voor het bepalen van de aanvullende 
bekostiging in verband met de bestrijding van onderwijsachterstanden. 
Voor de betekenis van deze begrippen wordt verwezen naar het algemeen 
deel van deze nota van toelichting, paragraaf 2.3. 
Artikel I, onderdeel B (artikel 11)  
Aangezien de oude gewichtenregeling is vervangen door een nieuwe 
systematiek waarbij niet langer gewichten aan leerlingen worden 
toegekend, en deze ook geen rol meer spelen bij het vaststellen van de 
bekostiging voor de materiële instandhouding, is vermelding daarvan in 
het overzicht, bedoeld in artikel 11, eerste lid, van het Besluit bekostiging 
WPO niet langer nodig. Artikel 11, tweede lid, is dientengevolge 
aangepast. Vermelding van de achterstandsscore van een school zal 
plaatsvinden in de bekostigingsbeschikking. De achterstandsscore wordt 
ook door het CBS gepubliceerd, zie ook de toelichting bij artikel 27. Voor 
een verdere toelichting op de rol van het CBS wordt verwezen naar 
paragraaf 6.1 van het algemeen deel van deze nota van toelichting. 
Artikel I, onderdelen C, F en K (artikelen 12a, 18 en 30)  
In deze artikelen is de verwijzing naar artikel 36a geschrapt aangezien 
dit artikel eerder 
vervallen is; artikel 36a krijgt bij dit besluit een nieuwe inhoud die niet 
relevant is voor deze artikelen. 
Artikel I, onderdeel D (artikel 13)  
Dit is een technische aanpassing. De verwijzing naar artikel 134 van de 
wet wordt gecorrigeerd. Door de Wet van 25 februari 2012 tot wijziging 
van de Wet op het primair onderwijs in verband met verzelfstandiging van 
dislocaties (Stb 2012, 209) is het zesde lid van artikel 134 WPO 
vernummerd tot achtste lid. Deze wijziging was nog niet verwerkt in het 
Besluit bekostiging WPO. Ook in de artikelen 12a en 14 wordt eenzelfde 
verwijzing gecorrigeerd. 
Artikel I, onderdeel E (artikel 14)  
Aangezien de bekostiging van onderwijsachterstanden voortaan 
onderdeel is van de personele bekostiging en niet langer ook een factor is 
bij het vaststellen van de bekostiging voor materiële instandhouding, is 
artikel 14 aangepast. Zie daarover tevens het algemeen deel van de nota 
van toelichting, paragraaf 2.4. 
Artikel I, onderdeel G (artikel 27)  
Zoals is uiteengezet in paragraaf 2.3 van het algemeen deel van de 
toelichting, berekent het CBS voor elke basisschoolleerling op basis van 
de vier kenmerken in de nieuwe indicator een onderwijsscore. Met deze 
score wordt de te verwachten invloed van omgevingsfactoren op het 
presteren van een leerling uitgedrukt. Op basis van de onderwijsscores 
van de leerlingen van een school berekent het CBS de achterstandsscore 
van elke basisschool, die bepalend is voor de hoogte van de aanvullende 
bekostiging van een school. 
Staatsblad 2018 334 25

Artikel I, onderdeel I (artikel 28a)  
Artikel 28a kan vervallen aangezien er niet meer gewerkt wordt met 
impulsgebieden voor de bestrijding van onderwijsachterstanden. Zie 
hiervoor het algemeen deel van deze nota van toelichting, paragraaf 2.1. 
De Regeling vaststelling impulsgebieden schooljaar 2017–2018 tot en met 
2020–2021 zal worden ingetrokken. 
Artikel I, onderdeel J (artikel 29)  
In het eerste lid is opgenomen hoe wordt vastgesteld of een bestuur 
van één of meer basisscholen voor groeibekostiging in aanmerking komt. 
Onveranderd is dat daarvan sprake is wanneer het verschil tussen 
enerzijds het aantal leerlingen op de groeidatum en anderzijds het aantal 
bekostigde leerlingen van alle onder dat bestuur vallende scholen ten 
minste 13 is. Om de leesbaarheid te vergroten is dit criterium nu in de 
vorm van een formule opgenomen. Daarbij wordt, anders dan in de oude 
beschrijving, expliciet aangegeven dat voor de bepaling van de omvang 
van de factor Y (het aantal bekostigde leerlingen) rekening wordt 
gehouden met het feit dat de bekostiging van een pas gestichte school 
niet op het leerlingenaantal van 1 oktober van het vorige schooljaar, maar 
van 1 oktober van het lopende schooljaar is gebaseerd. 
In het derde lid is verder verduidelijkt dat indien er sprake is van een 
samenvoeging, bij de bepaling van de omvang van de factor X het totale 
leerlingenaantal op 1 oktober van het vorige schooljaar van alle bij de 
samenvoeging betrokken scholen wordt genomen. Verder wordt in het 
vierde lid geregeld dat, indien voortvloeiend uit artikel 121, vierde en 
vijfde lid, van de wet, de bekostiging gebaseerd is op een lager aantal 
leerlingen dan het aantal op 1 oktober van het voorafgaande schooljaar, 
ook bij de vaststelling van de omvang van de factor X met dit lagere 
leerlingenaantal wordt gerekend. Deze in mindering gebrachte leerlingen 
worden niet bekostigd, en worden dus ook niet meegenomen bij het 
bepalen van het verschil tussen het aantal leerlingen op de groeidatum 
enerzijds en het aantal bekostigde leerlingen anderzijds. 
Artikel I, onderdeel L (artikel 34.1)  
Dit is een technische aanpassing. 
Artikel I, onderdeel M (artikel 36a)  
Dit artikel bevat de overgangsbepalingen vanaf de invoering van de 
nieuwe bekostigingssystematiek voor onderwijsachterstanden. De 
overgangsperiode is drie jaar, waarna vanaf het vierde jaar de nieuwe 
systematiek onverkort wordt toegepast. Er is sprake van een overgangs-
periode vanwege het feit dat de nieuwe systematiek tot gevolg heeft dat 
er herverdeeleffecten optreden. Voor een uiteenzetting van de overgangs-
regeling wordt verwezen naar paragraaf 3.4 van het algemeen deel van 
deze nota van toelichting. 
Het eerste lid van artikel 36a bevat het principe van de overgangsbekos-
tiging: in de eerste drie bekostigingsjaren wordt de nieuwe bekostiging 
vergeleken met de bekostiging die zou zijn toegekend op basis van de 
oude bekostigingssystematiek (de oude gewichten- en impulsregeling). 
De nieuwe bekostiging wordt gedurende drie jaar, afhankelijk van een 
vooruitgang of achteruitgang ten opzichte van de oude bekostiging, 
verminderd respectievelijk vermeerderd met het bedrag dat de uitkomst is 
van de formule, bedoeld in het tweede lid. Vanwege de samenvoeging 
van de verschillende budgetten is ervoor gekozen deze overgangsbekos-
tiging in een formule op te nemen (tweede lid). 
Staatsblad 2018 334 27

