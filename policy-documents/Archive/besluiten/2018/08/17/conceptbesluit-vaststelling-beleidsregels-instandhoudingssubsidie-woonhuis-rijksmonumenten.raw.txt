CONCEPT 
-1- 
 
Besluit van de Minister van Onderwijs, Cultuur en Wetenschap van  
nr. WJZ/1091575(8144), houdende vaststelling van beleidsregels en een 
subsidieplafond inzake een subsidie ten behoeve van de instandhouding van woonhuis-
rijksmonumenten (Besluit vaststelling beleidsregels instandhoudingssubsidie woonhuis-
rijksmonumenten) 
 
De Minister van Onderwijs, Cultuur en Wetenschap, 
 
Gelet op artikel 7.1 juncto artikel 7.7, tweede lid, van de Erfgoedwet en de artikelen 1.3 en 2.1 van 
de Kaderregeling subsidies OCW, SZW en VWS; 
 
Besluit: 
 
Artikel 1. Vaststellen beleidskader 
Het Beleidskader instandhoudingssubsidie woonhuis-rijksmonumenten wordt vastgesteld 
overeenkomstig de bijlage bij dit besluit. 
 
Artikel 2. Subsidieplafond 
1. Voor subsidieverstrekking op grond van dit besluit is een bedrag van ten hoogste € 40 miljoen 
per jaar beschikbaar. 
2. Indien in enig jaar het bedrag, bedoeld in het eerste lid, niet geheel wordt verstrekt, wordt het 
resterende bedrag toegevoegd aan het bedrag dat voor het daaropvolgende jaar voor 
subsidieverstrekking beschikbaar is. 
 
Artikel 3. Inwerkingtreding en vervaldatum 
1. Dit besluit treedt in werking met ingang van 1 januari 2019. 
2. Dit besluit vervalt met ingang van 1 januari 2024. 
 
Artikel 4. Citeertitel 
Dit besluit wordt aangehaald als: Besluit vaststelling beleidsregels instandhoudingssubsidie 
woonhuis-rijksmonumenten. 
 
 
Dit besluit zal met de bijlage in de Staatscourant worden geplaatst. 
 
De Minister van Onderwijs, Cultuur en Wetenschap, 
 
 
 
 
 
Ingrid van Engelshoven 
 
  

CONCEPT 
-3- 
 
van dit beleidskader. Hoofdstuk 1.1, onderdeel f, van de Leidraad is hierbij niet van toepassing. In 
de Leidraad wordt concreet aangegeven welke werkzaamheden subsidiabel zijn. Hierbij geldt als 
algemeen uitgangspunt dat de werkzaamheden dienen te strekken tot de instandhouding van het 
rijksmonument en zijn monumentale waarden, dat de werkzaamheden sober en doelmatig en 
technisch noodzakelijk dienen te zijn, en dat de werkzaamheden gericht dienen te zijn op maximaal 
behoud van aanwezige monumentale waarden, in het bijzonder historische materialen en 
constructies. Ook werkzaamheden gericht op het voorkomen van verval of het voorkomen van 
vervolgschade zijn subsidiabel. Men kan daarbij denken aan schilderwerk, het herstel van voegen, 
het repareren of vervangen van goten en afvoeren, het vervangen van kapotte dakpannen, of het 
herstel van scheuren in het buitenpleisterwerk. De kosten van arbeidsuren van de eigenaar of een 
vrijwilliger zijn niet subsidiabel (zie nader hoofdstuk 1.2, onder ‘Zelfwerkzaamheid’, en hoofdstuk 
1.3, onder 01.04, van de Leidraad). 
 
De subsidie bedraagt 35% van de subsidiabele kosten. Subsidieaanvragen waarbij de subsidiabele 
kosten lager zijn dan € 1.000,- komen niet voor subsidie in aanmerking. Omdat subsidiabele 
kosten lager dan € 1.000,- niet voor subsidie in aanmerking komen, kan een subsidie niet minder 
bedragen dan € 350,-.  
 
Het subsidiepercentage van 35% wordt bij overschrijding van het subsidieplafond naar beneden 
bijgesteld. Voor subsidieverstrekking op grond van dit beleidskader is jaarlijks een bedrag van  
€ 40 miljoen beschikbaar. Indien het beschikbare bedrag in enig jaar niet geheel wordt verstrekt, 
wordt het resterende bedrag toegevoegd aan het bedrag dat beschikbaar is voor 
subsidieverstrekking in het daaropvolgende jaar. 
 
Wanneer het aantal toe te wijzen subsidieaanvragen zo groot is, dat het subsidieplafond zou 
worden overschreden, wordt het percentage subsidiabele kosten herrekend om een overschrijding 
van het subsidieplafond te voorkomen. Deze herrekening voorkomt dat bij overschrijding van het 
subsidieplafond subsidieaanvragen volledig zouden moeten worden afgewezen; in plaats daarvan 
wordt voor alle aanvragen een lagere subsidie verstrekt. Bijvoorbeeld: indien bij toewijzing van alle 
subsidieaanvragen een bedrag van € 42 miljoen aan subsidie zou moeten worden verstrekt, wordt 
het bedrag subsidiepercentage verlaagd van 35% naar (bij benadering) 33%.  
 
Aanvragen komen niet voor subsidie in aanmerking voor zover voor de subsidiabele kosten waarop 
de aanvraag betrekking heeft, reeds een andere subsidie is verstrekt of voor zover daarvoor reeds 
een lening van het NRF is ontvangen. 
 
6. Subsidieaanvraag 
Aanvragers kunnen een aanvraag indienen in de periode van 1 maart tot en met 30 april, volgend 
1
op het kalenderjaar waarin de subsidiabele kosten zijn gemaakt. Aanvragen die worden ingediend 
buiten de aanvraagperiode worden afgewezen. Om te bepalen in welk jaar de subsidiabele kosten 
zijn gemaakt, is de factuur bepalend. Uit de factuur moet blijken in welk jaar de werkzaamheden 
zijn uitgevoerd.  
 
Per jaar kan per particuliere eigenaar-bewoner ten hoogste één aanvraag worden ingediend. 
Hoewel slechts eenmaal per jaar een aanvraag kan worden gedaan, kunnen in die aanvraag 
vanzelfsprekend wel kosten worden opgenomen die zijn gemaakt ten behoeve van meerdere 
werkzaamheden aan het rijksmonument in het jaar voorafgaand aan de aanvraagperiode. 
 
In de subsidieaanvraag dient door de aanvrager aan de hand van stukken te worden aangetoond 
dat de subsidiabele kosten zijn gemaakt. Hierbij is vereist dat uit de aangeleverde stukken 
voldoende duidelijk gespecificeerd blijkt welke kosten ten behoeve van welke 
onderhoudswerkzaamheden zijn gemaakt. De aanvrager kan dit aantonen met gespecificeerde 
facturen van de werkzaamheden (bijvoorbeeld: facturen van aannemers, schilders, of loodgieters). 
Een factuur met een generieke omschrijving (bijvoorbeeld een termijnfactuur) is hierbij niet 
                                                
1
 De eerste aanvraagperiode is derhalve van 1 maart tot en met 30 april 2020. 

CONCEPT 
-5- 
 
 
10. Caribisch Nederland 
Dit beleidskader heeft geen betrekking op Caribisch Nederland.  
 
11. Administratieve lasten 
Met de uitvoering van deze regeling zijn administratieve lasten gemoeid voor particuliere 
eigenaren-bewoners. Onder administratieve lasten wordt verstaan: de kosten om te voldoen aan 
informatieverplichtingen aan de overheid, voortvloeiend uit wet- en regelgeving van de overheid.  
 
Tot en met 2018 kon een particuliere eigenaar-bewoner de onderhoudskosten van zijn 
rijksmonument onder voorwaarden aftrekken in zijn aangifte inkomstenbelasting. Deze fiscale 
aftrek van uitgaven voor monumentenpanden is met ingang van 1 januari 2019 vervallen. De 
administratieve lasten voor de subsidieaanvraag op basis van dit beleidskader liggen voor 
particuliere eigenaren-bewoners iets hoger dan bij de vervallen fiscale monumentenaftrek het 
geval was. De monumentenaftrek was onderdeel van de jaarlijks terugkerende aangifte 
inkomstenbelasting, terwijl voor de subsidie op grond van dit beleidskader een afzonderlijke 
aanvraag moet worden ingediend. Daarbij komt dat particuliere eigenaren-bewoners – anders dan 
bij de fiscale monumentenaftrek – bij hun subsidieaanvraag ook direct stukken moeten aanleveren 
waaruit blijkt dat de subsidiabele kosten daadwerkelijk zijn gemaakt (zie nader onder 6).  
 
De bijkomende administratieve lasten voor particuliere eigenaren-bewoners die minder dan  
€ 70.000 aan kosten opvoeren zijn echter relatief gering. Naar verwachting zal een particuliere 
eigenaar-bewoner ongeveer één uur nodig hebben voor het aanvragen van subsidie op grond van 
dit beleidskader. Het gaat hierbij primair om het invullen van het online-aanvraagformulier, maar 
ook om het eventueel op verzoek aanleveren van aanvullende documenten ter nadere 
ondersteuning van de aanvraag. Uitgaande van een verwacht aantal aanvragen van 10.000 per 
kalenderjaar bedragen de totale administratieve lasten per kalenderjaar 10.000 x € 15 (uurtarief) x 
1 (uur) = € 150.000.  
 
De administratieve lasten voor particuliere eigenaren-bewoners die meer dan € 70.000 aan kosten 
opvoeren zijn iets hoger. In het geval een particuliere eigenaar-bewoner nog geen inspectierapport 
heeft, dient hij of zij dat rapport op te laten stellen. Dit zal naar verwachting ongeveer vijf uur tijd 
kosten. Het gaat hierbij primair om de opdrachtverlening (offertes opvragen, opdracht geven). Het 
gaat niet om het daadwerkelijk opstellen van het rapport zelf door een ter zake deskundige 
persoon of instantie. Uitgaande van een verwacht aantal aanvragen van 250 per kalenderjaar 
bedragen de totale administratieve lasten per kalenderjaar 250 x € 15 (uurtarief) x 5 (uur) = 
€ 18.750. 
 
12. Uitvoeringstoets 
De uitvoerder heeft dit beleidskader als uitvoerbaar beoordeeld. 
 

