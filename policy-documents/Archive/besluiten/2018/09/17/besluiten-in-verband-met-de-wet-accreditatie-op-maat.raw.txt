 
 
  
 
 
 
Besluit van …  
tot wijziging van het Uitvoeringsbesluit WHW 2008 en enige andere besluiten 
in verband met de Wet accreditatie op maat  
 
 
Op de voordracht van Onze Minister van Onderwijs, Cultuur en Wetenschap, van xxx, nr. 
xxx, directie Wetgeving en Juridische Zaken; 
 
Gelet op de artikelen 1.7a, eerste en tweede lid, 5.9, derde lid, 5.17, tweede lid, 5.18, 
5.19, tweede lid, onderdeel b en vierde lid, en 5.27, tweede en derde lid, van de Wet op 
het hoger onderwijs en wetenschappelijk onderzoek; 
 
De Afdeling advisering van de Raad van State gehoord (advies van xxx, nr. xxx); 
 
Gezien het nader rapport van Onze Minister van Onderwijs, Cultuur en Wetenschap van 
xxx, nr. WJZ/  (7988), directie Wetgeving en Juridische Zaken;  
 
Hebben goedgevonden en verstaan: 
 
 
ARTIKEL I WIJZIGING VAN HET UITVOERINGSBESLUIT WHW 2008  
 
Het Uitvoeringsbesluit WHW 2008 wordt gewijzigd als volgt: 
 
A 
 
In artikel 1.1. wordt in de alfabetische rangschikking een begripsbepaling ingevoegd, 
luidende: 
 
erkenning ITK: erkenning die tot uitdrukking brengt dat de interne kwaliteitszorg en de 
inzet tot verbetering van de resultaten van een instelling voor hoger onderwijs, voor 
zover betrekking hebbend op de kwaliteit van haar opleidingen, positief zijn beoordeeld; 
 
B 
 
Afdeling 3 van hoofdstuk 3 komt te luiden: 
 
B7988.K-1 

 
 
1. Het accreditatieorgaan kan aan een accreditatie onder voorwaarden als bedoeld in de 
artikelen 5.9, tweede lid, 5.17, tweede lid, 5.18 en 5.19, tweede lid, van de wet 
respectievelijk een erkenning ITK onder voorwaarden als bedoeld in de artikel 5.27, 
tweede lid, van de wet, voorwaarden verbinden die betrekking hebben op: 
a. de wijze waarop de tekortkomingen worden weggenomen; 
b. de wijze waarop en de termijn waarbinnen de herbeoordeling, bedoeld in artikel 3.9, 
tweede lid of artikel 3.10, tweede lid, plaatsvindt; en 
c. de berichtgeving door het instellingsbestuur over de door het accreditatieorgaan 
gestelde voorwaarden aan studenten en andere belanghebbenden.  
2. Een accreditatie onder voorwaarden als bedoeld in artikel 3.9, eerste lid wordt 
ingetrokken indien niet wordt voldaan aan de voorwaarden, bedoeld in het eerste lid, of 
een of meer van de kwaliteitsaspecten bij de herbeoordeling ingevolge artikel 3.9, 
tweede lid, tekortkomingen bevatten. 
3. Een erkenning ITK onder voorwaarden als bedoeld in artikel 3.10, eerste lid wordt 
ingetrokken indien niet wordt voldaan aan de voorwaarden, bedoeld in het eerste lid, of 
een of meer van de kwaliteitsaspecten bij de herbeoordeling ingevolge 3.10, tweede lid, 
tekortkomingen bevatten. 
 
ARTIKEL II WIJZIGING VAN HET BESLUIT EXPERIMENT 
INSTELLINGSACCREDITATIE MET LICHTERE OPLEIDINGSACCREDITATIE 
 
Het Besluit experiment instellingsaccreditatie met lichtere opleidingsaccreditatie wordt 
als volgt gewijzigd: 
 
A 
 
Artikel 1 wordt als volgt gewijzigd:  
 
1. In de alfabetische rangschikking worden twee begripsbepalingen ingevoegd, luidende: 
 
accreditatiekader: accreditatiekader als bedoeld in artikel 1.1 van de wet; 
erkenning ITK: erkenning ITK als bedoeld in artikel 1.1 van de wet;. 
 
2. De begripsbepaling ‘instellingstoets kwaliteitszorg’ vervalt. 
 
3. De omschrijving van het begrip ‘kwaliteitsaspecten I’ komt te luiden: 
a. het beoogde eindniveau van de opleiding, gelet op hetgeen internationaal gewenst en 
gangbaar is; en  
b. het gerealiseerde eindniveau van de opleiding, gelet op hetgeen internationaal 
gewenst en gangbaar is;. 
 
4. De omschrijving van het begrip ‘kwaliteitsaspecten II’ komt te luiden: 
 
a. voor zover het een deelnemende instelling betreft waaraan een erkenning ITK is 
verleend: 
1°. de inhoud en opzet van het onderwijsprogramma; 
2°. de kwaliteit van het docententeam; en  
3°. de deugdelijkheid van de beoordeling, toetsing en examinering van de studenten; 
 
b. voor zover het een deelnemende instelling betreft waaraan geen erkenning ITK is 
verleend: 
1°. de inhoud en opzet van het onderwijsprogramma; 
2°. de kwaliteit van het docententeam;  
B7988.K-1 

 
 
tweede lid, van de wet, dan wel de datum, bedoeld in artikel 5.16, vierde lid, van de 
wet, indien Onze Minister daaraan toepassing heeft gegeven; en 
e. voor zover aan een opleiding van het instellingsbestuur in de periode van zes jaar 
voorafgaand aan de datum van aanvraag tot deelname aan het experiment een 
herstelperiode is verleend op grond van artikel 5a.12a, eerste lid, van de wet zoals deze 
luidde voor de inwerkingtreding van de Wet accreditatie op maat, en na afloop van die 
herstelperiode in alle gevallen opnieuw accreditatie is verleend, of de aanvraag tot het 
verlenen van accreditatie is ingetrokken. 
2. Een instelling voor hoger onderwijs waaraan geen erkenning ITK is verleend, kan 
slechts deelnemen aan het experiment, indien de instelling voor hoger onderwijs in de 
periode van zes jaar voorafgaand aan de datum van aanvraag tot deelname aan het 
experiment, voor alle opleidingen aan die instelling: 
a. die voor de inwerkingtreding van de Wet accreditatie op maat zijn  geaccrediteerd, 
het oordeel goed of excellent, bedoeld in artikel 5a.8, eerste lid, onderdeel d, van de 
 
wet, zoals deze luidde voor de Wet accreditatie op maat heeft verkregen voor het 
kwaliteitsaspect, bedoeld in artikel 5a.8, tweede lid, onderdeel g, van de wet; 
b. die na inwerkingtreding van de Wet accreditatie op maat zijn geaccrediteerd het 
oordeel voldoende, bedoeld in artikel 5.15, zesde lid, van de wet, heeft verkregen voor 
het kwaliteitsaspect, bedoeld in artikel 5.12, onder e, van de wet. 
 
3. Een instelling voor hoger onderwijs waaraan een erkenning ITK is verleend kan 
slechts deelnemen aan het experiment indien de erkenning ITK niet onder voorwaarden 
is verleend of verlengd als bedoeld in artikel 5.27, tweede lid, van de wet. 
 
F 
 
Artikel 10 wordt als volgt gewijzigd: 
 
1. In het tweede lid wordt ‘artikel 9, eerste lid, onder c’ vervangen door ‘artikel 9, eerste 
lid, onderdeel c’. 
2. In het vierde lid wordt ‘instellingstoets kwaliteitszorg’ vervangen door ‘erkenning ITK’. 
3. In het vijfde lid wordt ‘de aanvragen zijn onvoldoende divers’ vervangen door ‘de 
aanvragen onvoldoende divers zijn’. 
 
G 
 
In artikel 11, derde lid, wordt ‘Artikel 5a.9, negende lid, van de wet’ vervangen door 
‘Artikel 5.15, vijfde lid, van de wet’. 
  
H 
 
In artikel 12, tweede lid, wordt ‘wijziging van de aan de NVAO gemelde opleidingen,’ 
vervangen door ‘deelname van andere opleidingen dan de opleidingen waarvoor 
instemming van de medezeggenschapsraad als bedoeld in artikel 9, eerste lid, onderdeel 
a, onder 1°, is verkregen of waarvoor draagvlak is aangetoond als bedoeld in artikel 9, 
eerste lid, onderdeel a, onder 2°,’. 
 
I 
 
Artikel 13 wordt als volgt gewijzigd: 
1. In het tweede lid wordt ‘artikel 5a.2, tweede lid, tweede volzin,’ vervangen door 
‘artikel 5.2, tweede lid, onder c, en artikel 5.14,’ en wordt ‘artikel 5bijlage 1, onder 1 en 
2’ vervangen door ‘artikel 5, bijlage 1, onder 1 en 2’. 
B7988.K-1 

 
 
verlenging van de erkenning ITK onder voorwaarden wordt verleend op grond van artikel 
5.27, tweede lid, van de wet’. 
 
N 
 
Artikel 23 wordt als volgt gewijzigd: 
 
1. In het eerste lid wordt ‘Een aanvraag tot verlening van accreditatie die bij de NVAO is 
ingediend’ vervangen door ‘Een opleiding’.  
2. In het tweede lid wordt ‘opleidingsaccreditatie’ vervangen door ‘opleiding’. 
 
O 
 
In bijlage  1., behorende bij artikel 5, eerste lid, wordt in de eerste volzin ‘artikel 5a.2a 
van de wet’, vervangen door ‘artikel 5.3 van de wet’. 
 
ARTIKEL III WIJZIGING VAN HET BESLUIT OPLEIDINGEN EN BEVOEGDHEDEN 
NAUTISCHE BEROEPSBEOEFENAREN 
 
Het Besluit opleidingen en bevoegdheden nautische beroepsbeoefenaren wordt als volgt 
gewijzigd: 
 
A 
 
In artikel 2.3 wordt ‘hoofdstuk 5a’ vervangen door ‘hoofdstuk 5’.  
 
ARTIKEL IV INWERKINGTREDING 
Dit besluit treedt in werking op een bij koninklijk besluit te bepalen tijdstip.  
 
 
 
 
De Minister van Onderwijs,  
Cultuur en Wetenschap, 
 
 
 
 
 
  
B7988.K-1 

 
 
voorwaarden waaronder “accreditatie onder voorwaarden” en “erkenning ITK onder 
voorwaarden” kan worden verleend, zijn geregeld. Daarom wordt voorzien is een nieuw 
besluit waarin de voorwaarden worden uitgewerkt.  
 
4. Doelen en achtergrond 
De kwaliteit van het Nederlandse hoger onderwijs is van hoog niveau, en het 
accreditatiestelsel functioneert in de kern goed. Het overgrote deel van de bestaande 
opleidingen die accreditatie aanvragen (meer dan 90 procent) wordt positief beoordeeld 
door de NVAO. Vijfendertig universiteiten en hogescholen, die gezamenlijk ongeveer 
twee derde van alle opleidingen verzorgen, hebben in de eerste ITK-cyclus (2011-2017) 
een erkenning ITK behaald. Als vertrekpunt geldt daarom dat het accreditatiestelsel 
uitgaat van vertrouwen in instellingen, met behoud van de borging van 
onderwijskwaliteit. 
 
Het accreditatiestelsel kende ook voor de komst van de Wet accreditatie op maat reeds 
de volgende systematiek. Indien de NVAO op basis van een panelrapport oordeelt dat er 
bij een opleiding of instelling ernstige tekortkomingen zijn ten aanzien van de kwaliteit, 
besluit de NVAO tot afwijzing van de aanvraag, dan wel intrekking, van de accreditatie 
of erkenning ITK. In bepaalde gevallen, en alleen op basis van minder ernstige 
tekortkomingen op specifieke kwaliteitsaspecten, kan de NVAO besluiten tot een 
accreditatie onder voorwaarden respectievelijk erkenning ITK onder voorwaarden. Het 
gaat dan om kwaliteitsaspecten van de opleiding of instelling met tekortkomingen die 
binnen afzienbare tijd zijn weg te nemen. 
 
Deze systematiek werd in 2011 onderdeel van het accreditatiestelsel met als doel een 
meer proportionele vorm van externe kwaliteitsborging. Omdat de NVAO aanvankelijk 
alleen het oordeel voldoende of onvoldoende kon geven, bestond destijds het risico dat 
licht ondermaatse opleidingen door een commissie van deskundigen als voldoende 
werden beoordeeld. De ingrijpende consequentie van een negatief oordeel (intrekking) 
stond naar het oordeel van de commissie van deskundigen dan niet in verhouding tot de 
ernst van de tekortkomingen. Het weinig flexibele instrumentarium van de NVAO bracht 
zodoende een defensieve houding teweeg bij opleidingen en beoordelaars, zo blijkt uit 
3
verschillende evaluaties. 
 
Vertrouwen en eigenaarschap voor de instelling wegen zwaar, mede omdat dit de 
opleiding stimuleert tot verbeteren. Verbetering is in het belang van de (zittende) 
studenten en komt uiteindelijk de onderwijskwaliteit ten goede. Tegelijkertijd zijn er 
grenzen te stellen aan de mate waarin instellingen een kans wordt geboden minder 
ernstige tekortkomingen weg te werken, omdat het maatschappelijk vertrouwen in de 
(basis)kwaliteit wel overeind moet blijven. Daarom zijn extra waarborgen nodig om te 
voorkomen dat opleidingen niet aan de maat zijn. Het accreditatiestelsel heeft immers 
als doel de kwaliteit van het hoger onderwijs te waarborgen, opdat studenten, 
werkgevers en andere maatschappelijke actoren erop kunnen rekenen dat de kwaliteit 
van het onderwijs op orde is.  
Ook dienen de voorgestelde normen in het besluit ertoe de ervaren lasten bij 
accreditatie beperkt te houden, zodanig dat de consequenties van een beoordeling 
proportioneel zijn ten opzichte van de ernst van eventuele tekortkomingen. 
Van de gelegenheid is gebruikt gemaakt om meer consistentie en transparantie te 
betrachten in de normstelling zodat beslisregels in de WHW, uitvoeringsbesluit en 
                                                
3
 O.a. Algemene Rekenkamer, “Kwaliteitsbewaking in het hoger onderwijs in Nederland en 
Vlaanderen”, Kamerstukken II 2008/09, 31 554, nrs. 1-2. 
 
B7988.K-1 

 
 
van de onderwijskwaliteit; indien de te behalen eindtermen van te laag niveau zijn wordt 
daarom accreditatie op voorhand uitgesloten.  
 
Normering erkenning ITK 
Ook bij de erkenning ITK staat voorop dat de interne kwaliteitszorg van instellingen 
moet voldoen aan de wettelijke kwaliteitsaspecten zoals in de WHW (artikel 5.23, derde 
lid) voorgeschreven.  
De wettelijke aspecten zijn: 
 de visie van de instelling op de kwaliteit van haar onderwijs; 
 de vormgeving en de effectiviteit van de interne kwaliteitszorg van een 
instelling; 
 het gevoerde beleid op het gebied van personeel en voorzieningen; en 
 de voorzieningen die de toegankelijkheid en studeerbaarheid voor studenten met 
een functiebeperking bevorderen. 
 
Evenals het geval is bij de wettelijke kwaliteitsaspecten voor het verkrijgen van 
accreditatie, zijn ook de wettelijke kwaliteitsaspecten voor de erkenning ITK uitgewerkt 
in standaarden die zijn opgenomen in het accreditatiekader. Indien een instelling niet 
aan deze standaarden voldoet – en daarmee dus niet aan de kwaliteitsaspecten – wordt 
de erkenning niet verleend dan wel ingetrokken. 
 
Erkenning ITK onder voorwaarden 
Bij minder ernstige tekortkomingen kan van deze normering worden afgeweken en kan 
erkenning ITK onder voorwaarden worden verleend, tenzij tekortkomingen (van welke 
aard ook) zijn geconstateerd op meer dan twee van de wettelijke kwaliteitsaspecten.  
Met onderhavig besluit wordt explicieter gemaakt hoe de wettelijke kwaliteitsaspecten 
zich tot de vier standaarden in het accreditatiekader verhouden. Daartoe wordt in artikel 
3.10, eerste lid, een herschikking van de wettelijke kwaliteitsaspecten aangebracht. Zo 
komt daarmee tot uitdrukking dat voorzieningen die de toegankelijkheid en 
studeerbaarheid voor studenten met een functiebeperking bevorderen, onderdeel 
uitmaken van het gevoerde beleid op het gebied van personeel en voorzieningen. Ook 
wordt een onderscheid gemaakt tussen enerzijds de vormgeving en anderzijds de 
effectiviteit van de interne kwaliteitszorg. De explicitering sluit aan bij de wijze waarop 
instellingen in de huidige situatie de kwaliteitszorg organiseren. De kwaliteitsaspecten 
zoals vervat in onderhavig besluit komen inhoudelijk overeen met de kwaliteitsaspecten 
zoals verankerd in artikel 5.23, derde lid, van de wet.  Met de herschikking van de 
kwaliteitsaspecten wordt louter meer transparantie betracht over de toepassing van de 
kwaliteitsaspecten met het oog op het al dan niet verlenen van een erkenning ITK onder 
voorwaarden en wordt bewerkstelligd dat de instelling bij minder ernstige 
tekortkomingen op meer dan de helft van de vier standaarden, niet in aanmerking komt 
voor een erkenning ITK onder voorwaarden. Zie voor een verdere toelichting de 
artikelsgewijze toelichting bij artikel 3.10 (artikel I, onderdeel B, van onderhavig 
besluit).  
 
In tegenstelling tot de normering die bij opleidingsaccreditatie wordt gehanteerd, 
worden bij de erkenning ITK geen specifieke kwaliteitsaspecten aangewezen waarvan op 
voorhand uitgesloten wordt dat verbeteringen kunnen worden gerealiseerd. De 
instellingen hebben immers in de afgelopen jaren bewezen dat op elk van de 
kwaliteitsaspecten snel verbeteringen konden worden gerealiseerd. Evenwel wordt net 
als bij accreditatie onder voorwaarden een ondergrens gesteld omdat teveel 
tekortkomingen, ook wanneer deze elk op zichzelf minder ernstig zijn, bij elkaar 
opgeteld onvoldoende garantie geven dat er een effectief systeem van interne 
kwaliteitszorg is.  
B7988.K-1 

 
 
6. Wijziging Besluit experiment instellingsaccreditatie met lichtere 
opleidingsaccreditatie 
Aansluiting experiment bij Wet accreditatie op maat 
Het Besluit experiment instellingsaccreditatie met lichtere opleidingsaccreditatie (hierna: 
experimenteerbesluit) is op 1 januari 2018 in werking getreden en is nog niet technisch 
aangesloten op de wijzigingen in de WHW die met de Wet accreditatie op maat zijn 
aangebracht. Met dit besluit worden de benodigde technische wijzigingen doorgevoerd 
door de verwijzingen aan te passen en definities aan te laten sluiten. Zo worden de 
begrippen ‘erkenning ITK’, ‘behoud accreditatie bestaande opleiding’ en ‘accreditatie 
bestaande opleiding onder voorwaarden’ geïntroduceerd, die uiting geven aan de omslag 
in het accreditatiestelsel waarmee accreditatie niet meer automatisch vervalt na zes 
jaar. Inhoudelijk sluit het experimenteerbesluit al aan op de Wet accreditatie op maat. 
Van een beleidsmatige wijziging door middel van dit besluit is dan ook geen sprake. 
  
Gedifferentieerde oordelen 
Naar aanleiding van het amendement Bisschop c.s. (34 735 nr. 19) is door de Wet 
accreditatie op maat in de WHW de mogelijkheid geschrapt om opleidingen, en 
kwaliteitsaspecten van opleidingen, het oordeel ‘goed’ of ‘excellent’ toe te kennen. Door 
dit amendement beperkt de beoordeling van de NVAO zich tot de basiskwaliteit en is 
alleen het oordeel ‘voldoende’ of ‘onvoldoende’ mogelijk. Hiermee is ook de mogelijkheid 
tot het gedifferentieerd beoordelen van kwaliteitsaspecten, die nog in het 
experimenteerbesluit was opgenomen, niet meer passend. Deze mogelijkheid is daarom 
geschrapt.  
Het schrappen van gedifferentieerde oordelen leidt ertoe dat ook de aanmeldingseis voor 
instellingen die geen erkenning ITK hebben behaald, is gewijzigd. In het huidige 
experimenteerbesluit geldt als aanmeldeis dat alle opleidingen minimaal een oordeel 
‘goed’ op het kwaliteitsaspect ‘interne kwaliteitszorg’ behaald moeten hebben. Aangezien 
opleidingen na de inwerkingtreding van de wet geen oordeel ‘goed’ meer kunnen 
krijgen, wordt met dit besluit de aanmeldeis aangepast: bij opleidingen die na de 
inwerkingtreding van de wet Accreditatie op maat zijn geaccrediteerd moet op het 
kwaliteitsaspect ‘interne kwaliteitszorg’  het oordeel ‘voldoende’ zijn gegeven. 
 
Tussentijdse wijziging van deelnemende opleidingen 
Een belangrijke waarborg van het experiment is gelegen in de instemming van de 
medezeggenschap van de desbetreffende instelling met de opleidingen die deelnemen 
aan het experiment. In het geval van een niet-bekostigde instelling is een vergelijkbare 
eis opgenomen; in dat geval moet de instelling voor deelname aan het experiment 
aantonen dat er draagvlak is onder studenten en docenten voor die deelname. De 
medezeggenschap kan instemmen met deelname van alle opleidingen, of een aantal 
specifieke opleidingen dat door het instellingsbestuur is voorgelegd. In de praktijk blijkt 
dat bij instellingen die instemming hebben verkregen voor deelname door al hun 
opleidingen, de daadwerkelijke toelating van de opleidingen tot het experiment in 
tranches plaatsvindt. De huidige redactie van het artikel leidt ertoe dat in dat geval voor 
elke tranche opnieuw instemming bij de medezeggenschap dient te worden verkregen. 
Dit is onnodig bureaucratisch aangezien in dat geval al aan het begin instemming is 
verkregen voor deelname van alle opleidingen. Opnieuw voorleggen zou leiden tot 
dubbele instemming van deelname van dezelfde opleidingen. Deze omissie wordt met 
onderhavig besluit hersteld.  
 
De verplichting dat wijzigingen van het aantal deelnemende opleidingen onverwijld 
worden meegedeeld aan de NVAO (artikel 12, eerste lid, van het experimenteerbesluit) 
blijft met onderhavig besluit van kracht. In het geval dat een instelling niet voor al haar 
opleidingen maar slechts voor een aantal specifieke opleidingen instemming heeft 
B7988.K-1 

 
 
vaker adviesaanvragen heeft behandeld voor verlenging van 
macrodoelmatigheidsbesluiten, omdat bij deze opleidingen de toets nieuwe opleiding 
niet binnen tien maanden kon worden afgerond. Een macrodoelmatigheidsbesluit is tien 
maanden geldig. De Commissie hecht er waarde aan dat aanpassing van het 
accreditatiestelsel leidt tot afname van het aantal verlengingsaanvragen van 
macrodoelmatigheidsbesluiten, of in elk geval niet leidt tot verdere toename van het 
aantal verlengingsaanvragen. De regering verwacht niet dat deze wijziging invloed heeft 
op de snelheid waarmee de NVAO aanvragen afhandelt. De strekking van het besluit 
wijkt inhoudelijk bezien niet veel af van de reeds gehanteerde uitvoeringspraktijk.  
 
12. Voorhang 
Omdat met onderhavig besluit wijzigingen worden aangebracht in het Besluit experiment 
instellingsaccreditatie met lichtere opleidingsaccreditatie, en de grondslag van het 
experimenteerbesluit voorschrijft dat de voordracht van een algemene maatregel van 
bestuur gebaseerd op die grondslag niet eerder wordt gedaan dan vier weken nadat het 
ontwerp aan beide Kamers der Staten-Generaal is overgelegd (artikel 1.7, tweede lid, 
van de wet), is onderhavig besluit aan de beide Kamers aangeboden voor de 
voorhangprocedure. De verplichting tot het voorhangen van het ontwerpbesluit bij de 
Kamers der Staten-Generaal volgt tevens uit artikel 5.9, derde lid, van de wet, dat de 
grondslag vormt voor de accreditatievoorschriften die worden opgenomen in het UWHW 
2008. 
 
[PM beschrijving uitkomst voorhangprocedure] 
 
13. Overgangsrecht en inwerkingtreding 
Onderhavig besluit kan in werking treden wanneer de Wet accreditatie op maat in 
werking treedt. In dit besluit is daarom bepaald dat de inwerkingtreding zal geschieden 
bij koninklijk besluit; het tijdstip van inwerkingtreding zal worden gesteld op hetzelfde 
moment als dat waarop de Wet accreditatie op maat in werking treedt. Gelijktijdig met 
de Wet accreditatie op maat en het besluit zal ook het accreditatiekader van de NVAO, 
waarin de voorschriften van het besluit worden uitgewerkt, in werking treden.  
 
Met de inwerkingtreding van de Wet accreditatie op maat komt de wettelijke grondslag 
voor het Accreditatiebesluit WHW, waarin de voorschriften met betrekking tot de 
accreditatie zijn uitgewerkt, te vervallen. Evenwel is met de Wet accreditatie op maat 
voorzien in overgangsrecht ten aanzien van lopende besluiten toets nieuwe opleiding, 
accreditatiebesluiten en besluiten toets nieuw Ad-programma. Dit overgangsrecht is 
vervat in artikel 18.89 van de WHW. Ten aanzien van voornoemde lopende gevallen 
blijven tevens de desbetreffende bepalingen van het Accreditatiebesluit WHW gelden 
gedurende de periode waarop het overgangsrecht van toepassing is. Daarnaast is met 
onderhavig besluit voorzien in enkele specifieke overgangsrechtelijke bepalingen in het 
Besluit experiment instellingsaccreditatie met lichtere opleidingsaccreditatie. 
 
 
 
 
 
 
 
 
 
 
 
B7988.K-1 

 
 
Hetzelfde wordt in het derde lid geregeld voor het besluit over het behoud van 
accreditatie bestaande opleiding op grond van artikel 5.18 van de wet; ook daarop zijn 
de voorschriften uit het eerste en tweede lid van overeenkomstige toepassing. 
 
Met het vierde lid wordt uitgesloten dat een verzwaarde toets nieuwe opleiding kan 
leiden tot een verlening van accreditatie onder voorwaarden als bedoeld in artikel 5.9, 
tweede lid, van de wet. Een verzwaarde toets nieuwe opleiding wordt uitgevoerd door 
het accreditatieorgaan indien de aanvraag van een instellingsbestuur voor een toets 
nieuwe opleiding ziet op de eerste opleiding die de betreffende rechtspersoon 
geaccrediteerd wil gaan verzorgen. Op grond van artikel 5.3, eerste lid, onderdeel d, van 
de wet werkt het accreditatieorgaan zelf in het accreditatiekader de procedure voor de 
verzwaarde toets nieuwe opleiding uit, waarbij ten minste als eis voor het verkrijgen van 
accreditatie nieuwe opleiding naar aanleiding van de verzwaarde toets wordt gesteld dat 
de opleiding ten tijde van de toets ten minste eenmaal recentelijk zijn volledige 
curriculum heeft doorlopen in Nederland (de “volkomen cyclus-eis”) en dat aan de 
opleiding studenten zijn afgestudeerd.  
Het oogmerk van de verzwaarde toets nieuwe opleiding is te waarborgen dat alleen 
organisaties tot het stelsel van het hoger onderwijs kunnen toetreden die bewezen 
hebben dat de kwaliteit van hun onderwijs op orde is. Een positief besluit van het 
accreditatieorgaan op een verzwaarde toets nieuwe opleiding (met als rechtsgevolg de 
verlening van de accreditatie nieuwe opleiding) heeft namelijk een specifieke functie in 
de procedure als bedoeld in artikel 6.9 van de wet, tot het verkrijgen van het recht om 
graden te mogen verlenen. Omdat vast moet staan dat de betreffende rechtspersoon op 
het moment van aanvraag een opleiding aanbiedt waarvan op alle kwaliteitsaspecten de 
kwaliteit is aangetoond, wordt expliciet uitgesloten dat een verzwaarde toets nieuwe 
opleiding kan leiden tot een accreditatie onder voorwaarden. 
 
Artikel 3.10  
Op grond van het eerste lid geldt net als op grond van het voormalige Accreditatiebesluit 
WHW dat voor het verkrijgen van de erkenning ITK onder voorwaarden, de instelling op 
tenminste twee van de vier kwaliteitsaspecten een voldoende moet krijgen. Voor de 
tekortkomingen op de overige twee kwaliteitsaspecten geldt dat deze naar het oordeel 
van het accreditatieorgaan binnen twee jaar moeten kunnen worden weggenomen. Waar 
in het Accreditatiebesluit WHW was bepaald welke twee kwaliteitsaspecten voldoende 
moesten zijn om de erkenning ITK onder voorwaarden te verkrijgen, wordt dat in het 
onderhavige besluit niet voorgeschreven. In het eerste lid is een herschikking van de 
wettelijke kwaliteitsaspecten aangebracht, om kenbaar te maken hoe de wettelijke 
kwaliteitsaspecten zich verhouden tot de beslisregels in het accreditatiekader van het 
accreditatieorgaan. Het accreditatiekader bevat vier standaarden waarop het 
accreditatieorgaan de instelling beoordeelt, die rechtstreeks corresponderen met de 
kwaliteitsaspecten zoals deze in het eerste lid, in onderdeel a tot en met d zijn vervat. 
Op deze manier is het oordeel van het accreditatieorgaan telkens goed te herleiden tot 
de wettelijke kwaliteitsaspecten. Elk van de vier wettelijke kwaliteitsaspecten zoals 
verankerd in artikel 5.23, derde lid, van de wet, is in onderhavig eerste lid 
overgenomen; enkel de ordening is gewijzigd ten behoeve van een eenduidige en 
transparante toepassing. Zie voor een verdere toelichting op de verhouding tussen de 
kwaliteitsaspecten en accreditatiekader paragraaf 5 van het algemeen deel van de 
toelichting. 
 
Het tweede lid schrijft voor dat na ten hoogste twee jaar na de verlening van een 
erkenning ITK onder voorwaarden, herbeoordeling plaatsvindt op de kwaliteitsaspecten 
die tekortkomingen bevatten.  
B7988.K-1 

 
 
aanvraag tot deelname aan het experiment een herstelopdracht en herstelperiode is 
opgelegd, die instelling alleen kan deelnemen aan het experiment indien in alle 
voornoemde gevallen sprake is van ofwel voldoende verbetering, resulterend in een 
positief oordeel van de NVAO over de opleiding, ofwel van intrekking door de instelling 
van de aanvraag tot verlening van accreditatie. De gedachte is dat in beide gevallen 
sprake is van een afdoende kwaliteitsniveau voor deelname aan het experiment, waarbij 
die kwaliteit zich in het laatste geval toont door het zelfinzicht van de instelling dat ten 
aanzien van een specifieke opleiding verbetering op korte termijn niet haalbaar is.   
Met onderhavige wijziging wordt de terminologie aangepast aan de nieuwe terminologie 
van de Wet accreditatie op maat; daar waar van een herstelperiode werd gesproken 
wordt nu “accreditatie bestaande opleiding onder voorwaarden” gebezigd. Omdat in het 
nieuwe accreditatiestelsel de accreditatie doorloopt en niet na zes jaar opnieuw een 
aanvraag hoeft te worden ingediend, kan de situatie dat een instelling een aanvraag 
voor accreditatie intrekt, zich niet langer voordoen. Wel moet een instelling aan wie 
accreditatie onder voorwaarden is verleend, op grond van artikel 5.16, tweede lid, van 
de wet, binnen een daartoe voorgeschreven termijn een visitatierapport overleggen ten 
behoeve van herbeoordeling. Als equivalent voor de intrekking van een aanvraag voor 
accreditatie door de instelling wordt daarom in het nieuwe eerste lid, onderdeel d, 
geregeld dat deelname aan het experiment ook mogelijk is indien de instelling ervoor 
gekozen heeft het visitatierapport niet te overleggen.  
 
Het nieuw toegevoegde eerste lid, onderdeel e, voorziet in overgangsrecht voor het 
eerste lid, onderdeel d zoals dat luidde voor de komst van onderhavig besluit. Het ziet 
op opleidingen waaraan vóór de inwerkingtreding van de Wet accreditatie op maat een 
herstelperiode is toegekend. In de Wet accreditatie op maat is met artikel 18.89 van de 
WHW overgangsrecht geregeld voor opleidingen waaraan een herstelperiode is 
toegekend die nog niet is afgerond op het moment dat de Wet accreditatie op maat in 
werking treedt. Voor deze gevallen blijven de oude bepalingen van hoofdstuk 5a van de 
Wet op het hoger onderwijs en wetenschappelijk onderzoek (WHW) van kracht totdat de 
NVAO heeft besloten of de opleiding na de herstelperiode voldoet.  Aldus wordt in het 
eerste lid, onderdeel e, daarbij aangesloten en wordt ten aanzien van gevallen van voor 
de inwerkingtreding van de Wet accreditatie op maat de oude terminologie gehanteerd. 
 
Op grond van het oude artikel 9, tweede lid, konden opleidingen zonder erkenning ITK 
slechts deelnemen aan het experiment indien alle opleidingen van de betreffende 
instelling als ‘goed’ of ‘excellent’ waren beoordeeld op het kwaliteitsaspect ‘de 
vormgeving en effectiviteit van de interne kwaliteitszorg gericht op de systematische 
verbetering van de opleiding’. Door de inwerkingtreding van de Wet accreditatie op maat 
vervallen de kwalificaties ‘goed’ en ‘excellent’. Opleidingen die na inwerkingtreding van 
de Wet accreditatie op maat zijn geaccrediteerd moeten daarom op het genoemde 
kwaliteitsaspect het oordeel ‘voldoende’ hebben alvorens de instelling kan deelnemen 
aan het experiment. Opleidingen die voor de inwerkingtreding van de Wet accreditatie 
op maat werden geaccrediteerd dienen de kwalificaties ‘goed’ en ‘excellent’ te hebben 
verkregen. Het nieuwe tweede lid voorziet hierin. 
 
Onderdeel H (artikel 12) 
Een deelnemende instelling is op grond van artikel 12, eerste lid, verplicht om aan de 
NVAO te melden met welke opleidingen zij deelneemt aan het experiment. De instelling 
geeft daarbij de opleidingen door ten aanzien waarvan de deelname feitelijk van start 
gaat, ook wanneer de medezeggenschap mogelijk heeft ingestemd met de uiteindelijke 
deelname aan het experiment door meer dan alleen de initieel aan de NVAO gemelde 
opleidingen. Voorheen was het voor een deelnemende instelling in dat geval op grond 
van het tweede lid verplicht om steeds wanneer zij de deelname wilde uitbreiden met 
B7988.K-1 

 
 
van de Wet accreditatie op maat wordt accreditatie niet langer in hoofdstuk 5a geregeld, 
maar in hoofdstuk 5. 
 
ARTIKEL IV INWERKINGTREDING 
Omdat de artikelen in dit besluit de uitwerking betreffen van de Wet accreditatie op 
maat, is inwerkingtreding van onderhavig besluit afhankelijk van inwerkingtreding van 
die wet. De inwerkingtreding van dit besluit zal daarom geschieden bij koninklijk besluit; 
het tijdstip van inwerkingtreding zal worden gesteld op hetzelfde moment als dat waarop 
de Wet accreditatie op maat in werking treedt. 
 
 
 
 
 
 
 
    
De Minister van Onderwijs,  
Cultuur en Wetenschap, 
 
Ingrid van Engelshoven 
 
B7988.K-1 

