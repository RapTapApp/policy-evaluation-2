 
 
 
 
 
 
 
 
 
 
 
 
 
 
 
 
 
Ontwerpbesluit van  
tot wijziging van het Besluit onderstand BES en het Besluit politiegegevens in verband 
met opname van een grondslag voor beëindiging van de onderstandsuitkering bij 
deelname aan een terroristische organisatie 
 
Op de voordracht van de Staatssecretaris van Sociale Zaken en Werkgelegenheid van 
[[Datum openlaten]], nr. [[nr invullen]],; 
 
Gelet op artikel 18.3, eerste, vierde en vijfde lid, van de Invoeringswet openbare 
lichamen Bonaire, Sint Eustatius en Saba en artikel 18, eerste lid, van de Wet 
politiegegevens; 
 
De Afdeling advisering van de Raad van State gehoord (advies van); 
 
Gezien het nader rapport van de Staatssecretaris van Sociale Zaken en 
Werkgelegenheid van, 
 
HEBBEN GOEDGEVONDEN EN VERSTAAN: 
 
ARTIKEL I. Besluit onderstand BES 
 
Het Besluit onderstand BES wordt als volgt gewijzigd: 
 
A 
 
Artikel 3 wordt als volgt gewijzigd: 
 
1. Het opschrift komt te luiden: 
 
Artikel 3. Alleenstaande, alleenstaande ouder, gezin en uitreiziger 
 
2. Er wordt in alfabetische rangschikking een begripsomschrijving toegevoegd, luidende: 
 
uitreiziger: persoon ten aanzien van wie op grond van een melding van de 
opsporingsdiensten of inlichtingen- en veiligheidsdiensten, gericht aan Onze Minister, is 
gebleken dat het gegronde vermoeden bestaat dat deze persoon zich buiten de 
openbare lichamen bevindt met het doel om zich aan te sluiten bij een organisatie die is 
geplaatst op de lijst van organisaties, bedoeld in artikel 14, vierde lid, van de Rijkswet 
op het Nederlanderschap. 
 
B 
 
Aan artikel 7, eerste lid, wordt, onder vervanging van de punt aan het slot van 
onderdeel e door een puntkomma, een onderdeel toegevoegd, luidende: 
 

 
ARTIKEL II. Besluit politiegegevens 
 
Het Besluit politiegegevens wordt als volgt gewijzigd:  
 
A 
 
In artikel 4:3, achtste lid, vervallen de onderdelen i, j, p, q, t en w, onder verlettering 
van de onderdelen k, l, m, n, o, r, s, u, v en x tot de onderdelen i, j, k, l, m, n, o, p, q 
en r.  
 
B 
 
Aan artikel 6a:6, eerste lid, wordt, onder vervanging van de punt aan het slot van 
onderdeel h door een puntkomma, een onderdeel ingevoegd, luidende:  
 
i.  de Rijksdienst Caribisch Nederland door tussenkomst van het openbaar ministerie 
indien deze verstrekking noodzakelijk is voor de uitvoering van de aan die dienst 
opgelegde taak of taken, bedoeld in:  
- artikel 7, eerste lid, onderdeel f, van het Besluit onderstand BES;  
- artikel 7a, derde lid, onderdeel f, van de Wet algemene ouderdomsverzekering BES;  
- artikel 8, eerste lid, onderdeel d, en artikel 10a, eerste lid, van de Wet algemene 
weduwen- en wezenverzekering BES;  
- artikel 5, vijfde lid, en artikel 13, eerste lid, onderdeel d, van de Wet 
kinderbijslagvoorziening BES;  
- artikel 7, eerste en tweede lid, van de Wet ongevallenverzekering BES;  
- artikel 2.10a, tweede lid, van de Wet studiefinanciering BES;  
- artikel 7, onderdeel i, van de Wet ziekteverzekering BES.  
 
 
 
 
ARTIKEL III. Inwerkingtredingsbepaling 
 
Dit besluit treedt in werking op een bij koninklijk besluit te bepalen tijdstip. 
 
Lasten en bevelen dat dit besluit met de daarbij behorende nota van toelichting in het 
Staatsblad zal worden geplaatst.
 
De Minister van Sociale Zaken  
en Werkgelegenheid, 
 
 
 
 
W. Koolmees 
 
 
  3 

 
Om de dreiging die uitgaat van het jihadisme te kunnen reduceren hebben de ministers 
van Justitie en Veiligheid (J&V) en van Sociale Zaken en Werkgelegenheid (SZW) op 29 
augustus 2014 het Actieprogramma integrale aanpak jihadisme (hierna: het 
5
Actieprogramma) vastgesteld. Hiermee is uitvoering gegeven aan de toezeggingen aan 
de Tweede Kamer om met een Actieprogramma te komen voor de aanpak van jihadisme 
en om te komen met een meerjarenaanpak preventie van maatschappelijke spanningen 
6
en radicalisering.  
 
Met het Actieprogramma geeft het kabinet een additionele impuls aan de reeds eerder 
ingezette aanpak van het mondiaal jihadisme. Het Actieprogramma beschrijft een 
combinatie van repressieve en preventieve maatregelen waarmee overheid en 
maatschappelijke partners (samen)werken aan een weerbare samenleving die in staat is 
de verhoogde dreiging, nu en in de toekomst, het hoofd te bieden en processen die 
leidden tot radicalisering en spanningen te voorkomen. Ook wordt in het 
Actieprogramma aangegeven welke aanvullende maatregelen nodig zijn om de 
rechtsstaat te versterken en een alliantie te smeden tegen extremisme en haat in onze 
samenleving. 
Voor de goede orde wordt hier reeds vermeld dat de wijziging in het ontwerpbesluit zich 
niet beperkt tot een maatregel ter voorkoming van financiering van het jihadisme. Ook 
financiering van andere vormen van terrorisme kan met de maatregel worden 
bestreden. Hoewel de dreiging nu primair uitgaat van het jihadisme, kan niet worden 
uitgesloten dat in de toekomst een vergelijkbare dreiging uitgaat van andere stromingen 
of groeperingen.  
 
Eén van de maatregelen uit het eerder genoemde Actieprogramma ziet op het 
stopzetten van uitkeringen, toeslagen en studiefinanciering van uitreizigers (maatregel 
9). Het gaat hierbij om personen die zijn uitgereisd met het doel zich aan te sluiten bij 
een terroristische organisatie. De regering acht het noodzakelijk om voor deze 
maatregel in de betreffende wetten een zelfstandige beëindigingsgrond op te nemen om 
terrorismefinanciering tegen te gaan en de Nederlandse nationale veiligheid te 
beschermen. Op deze wijze moet duidelijk worden dat een ieder waarvan het gegronde 
vermoeden bestaat dat hij/zij is uitgereisd met het doel zich aan te sluiten bij een 
terroristische strijdgroepering zijn/haar recht op financiële ondersteuning vanuit de 
overheid verliest.  
 
1.3 Noodzaak tot het treffen van wettelijke maatregelen 
De regering is van oordeel dat alle financiële middelen die worden ingebracht in of 
worden meegenomen naar het gebied dat door een terroristische organisatie wordt 
beheerst, uiteindelijk bijdragen aan het (voort)bestaan van die terroristische organisatie 
en daarmee dus ook bijdragen aan het voortduren van de dreiging die uitgaat vanuit de 
organisatie richting het westen, waaronder Nederland. Dit gebeurt door middel van het 
vrijwillig afdragen van geld ten behoeve van de terroristische strijd, het financieel 
ondersteunen van strijders of hun familieleden in het gebied, maar ook door middel van 
de ‘belastingen’ die worden geheven door de organisatie.  
Resolutie 1373 (2001) van de Veiligheidsraad van de Verenigde Naties (VN) schept 
bovendien voor VN-lidstaten een internationaal bindende verplichting het financieren van 
terrorisme te bestrijden en de tegoeden, andere financiële activa of andere economische 
middelen van personen en organisaties die zich bezighouden met terroristische 
                                                                                                                                   
Grande in Manchester op 22 mei 2017, de aanslag op Londen Bridge in Londen op 3 juni 2017 en 
de aanslagen op de Ramblas in Barcelona en in Cambrils op 17 augustus 2017. 
5
 Kamerstukken II 2013/14, 29 754, nr. 253, met bijlage. 
6
 Kamerstukken II 2013/14, 29 754, nr. 251. 
 
  5 

 
en binnenland te financieren. Beëindiging van de uitkering, toeslag of studiefinanciering 
zorgt tot slot ook voor een prikkel om de uitreis te ontmoedigen. 
 
2.2 Doelgroep 
De doelgroep die onder de reikwijdte van onderhavige wijziging valt, bestaat uit 
personen die onderstand ontvangen en ten aanzien van wie het gegronde vermoeden 
bestaat dat zij zich buiten de openbare lichamen bevinden met het doel zich aan te 
sluiten bij een terroristische organisatie. Nederland moet voorkomen dat financiële 
middelen die door de overheid ter beschikking worden gesteld ten goede komen aan een 
terroristische organisatie. Doorslaggevend is daarbij het moment van uitreizen, dat wil 
zeggen het moment van vertrek uit de openbare lichamen met het doel zich aan te 
sluiten bij een terroristische organisatie. Aangezien de huidige terroristische dreiging 
zoals in het eerste hoofdstuk omgeschreven voornamelijk uit jihadistische hoek komt, 
betreft het thans personen die zich aansluiten bij de jihadistische strijd, hoewel niet kan 
worden uitgesloten dat in de toekomst een vergelijkbare dreiging uitgaat van andere 
stromingen of groeperingen. 
Bij personen van wie het vermoeden bestaat dat ze zullen uitreizen maar dit nog niet 
daadwerkelijk hebben gedaan, worden maatregelen ingezet gericht op het voorkomen 
van de uitreis naar het door terroristen beheerst gebied (o.a. paspoortmaatregel).  
Per persoon wordt de meest effectieve interventiestrategie bepaald met het doel de 
dreiging die van een persoon uit kan gaan te verminderen. Daarbij kan het een 
overweging zijn deze mensen de niet de financiële middelen te onthouden waarmee zij 
moeten voorzien in hun primaire levensonderhoud of studie.  
 
3. Zelfstandige beëindigingsgrond 
 
3.1 Noodzaak zelfstandige beëindigingsgrond 
De regering acht het noodzakelijk om een gegrond vermoeden van uitreizen met het oog 
op deelname aan een terroristische organisatie als een zelfstandige beëindigingsgrond 
op te nemen in de onderstand. Voor de onderstand is beëindiging van een uitkering 
thans mogelijk op grond van ‘verblijf in het buitenland’. In de onderstand mag een 
persoon maximaal vier weken in het buitenland verblijven. Na deze termijn eindigt het 
recht op de onderstanduitkering. De te introduceren zelfstandige beëindigingsgrond 
zorgt ervoor dat de onderstand meteen bij het uitreizen kan worden beëindigd.  
 
3.2 De vormgeving van de zelfstandige beëindigingsgrond 
In de beëindigingsgrond staat het begrip ‘uitreiziger’ centraal. Een uitreiziger is een 
persoon ten aanzien van wie door de opsporingsdiensten of inlichtingen- en 
veiligheidsdiensten is gemeld dat het gegronde vermoeden bestaat dat deze persoon 
zich buiten de openbare lichamen bevindt met het doel om zich aan te sluiten bij een 
organisatie die is geplaatst op de lijst van organisaties, bedoeld in artikel 14, vierde lid, 
van de Rijkswet op het Nederlanderschap. 
 
De verschillende elementen uit deze definitie kunnen als volgt worden toegelicht. 
 
3.2.1 Een melding van de opsporingsdiensten of inlichtingen- en 
veiligheidsdiensten 
De vaststelling of een persoon een uitreiziger is, geschiedt op basis van een melding van 
de opsporingsdiensten of inlichtingen- en veiligheidsdiensten, zijnde de Algemene 
Inlichtingen- en Veiligheidsdienst (AIVD), de nationale politie of het Korps Politie 
Caribisch Nederland (KPCN). Dit betekent dat de Rijksdienst Caribisch Nederland (RCN) 
niet hoeft te onderzoeken of een betrokkene een uitreiziger is, maar dat zij zich kan 
 
  7 

 
sympathisanten en extremisten, die behalve uitingen van sympathie nog geen andere 
handelingen hebben ondernomen om gevolg te geven aan hun overtuiging, ligt de 
aanpak in het lokale domein. Wanneer er sprake is van personen die ervan verdacht 
worden een bedreiging te vormen voor de nationale veiligheid, kan dit, wanneer er 
sprake is van strafbare feiten, leiden tot vervolging door het openbare ministerie.  
 
3.2.4 Het doel tot aansluiting bij een terroristische organisatie 
In het wetsartikel wordt de terminologie met het doel om zich aan te sluiten bij niet 
nader gespecificeerd, omdat het een samenspel betreft van individuele omstandigheden 
en feiten dat niet in één algemeen criterium is te vatten. Het is voor het nationale recht 
vrijwel ondoenlijk om voor ieder concreet geval de norm zo precies te formuleren dat 
deze geheel is toegesneden op het desbetreffende geval. Uit het geheel van de 
omstandigheden en feiten, in onderling verband bezien, kan een patroon naar voren 
komen waaruit de conclusie kan worden getrokken dat het gegronde vermoeden bestaat 
dat betrokkene uitgereisd is met het doel zich aan te sluiten bij een terroristische 
organisatie. De RCN krijgt een proces-verbaal of ambtsbericht waarin deze feiten en 
omstandigheden zijn vermeld en waarin de conclusie wordt getrokken dat dit gegronde 
vermoeden jegens de betreffende persoon bestaat. Feiten en omstandigheden waarop 
het gegronde vermoeden kan worden gebaseerd, kunnen ondermeer zijn: het bezoeken 
van terroristische websites, het onderhouden van contacten met teruggekeerde 
terroristen, het van overlastgevend gedrag omslaan naar teruggetrokken gedrag, het 
zich fanatiek verdiepen in de uitingen van terroristische groeperingen en deze openlijk 
verkondigen, het meekrijgen of pogen daartoe van anderen in het gedachtegoed van 
terroristische groeperingen, het oproepen of aanzetten tot een gewelddadige strijd tegen 
de aanwezigheid van Westerse landen in het terroristisch strijdgebied of in de Westerse 
landen zelf of zich (fysiek) voorbereiden op de strijd door bijvoorbeeld de aanschaf van 
wapens, het plannen van een uitreis en intensieve fitnesstraining.  
Dit betreft een niet-limitatieve opsomming. Bovendien kan één enkel feit of enkele 
omstandigheid niet tot de conclusie leiden dat de betrokkene uitreist met het doel zich 
aan te sluiten bij een terroristische organisatie en dat op basis daarvan de uitkering, 
toeslag of studiefinanciering moet worden beëindigd. Het zal steeds een afweging 
moeten zijn van een groter geheel aan over de belanghebbende bekende feiten en 
omstandigheden die in onderling verband bezien het gegronde vermoeden doet ontstaan 
dat de betrokkene is uitgereisd met het doel zich aan te sluiten bij een terroristische 
organisatie. Alleen dan is er voldoende aanleiding om de uitkeringuitkering te 
beëindigen.  
 
3.2.5 Lijst van organisaties die deelnemen aan een nationaal of internationaal 
gewapend conflict 
Het moet gaan om een organisatie die door de Minister van J&V, in 
overeenstemming met het gevoelen van de Rijksministerraad, is geplaatst op een lijst  
van organisaties die deelnemen aan een nationaal of internationaal gewapend conflict en  
een bedreiging vormen voor de nationale veiligheid. Hoewel de aanleiding voor het 
Actieprogramma het bestrijden van de jihadistische beweging is, richt het wetsvoorstel 
zich niet uitsluitend op uitreizigers die zich aansluiten bij een jihadistische organisatie. 
Weliswaar gaat de dreiging nu primair uit van het jihadisme maar het kan niet worden 
uitgesloten dat in de toekomst een vergelijkbare dreiging uitgaat van andere stromingen 
of groeperingen. Daarom wordt in de zelfstandige beëindigingsgrond verwezen naar 
organisaties die door de Minister van J&V, in overeenstemming met het gevoelen van de 
Rijksministerraad, is geplaatst op een lijst van organisaties die deelnemen aan een 
nationaal of internationaal gewapend conflict en een bedreiging vormen voor de 
Nederlandse nationale veiligheid. Op deze lijst wordt een selectie geplaatst van 
 
  9 

 
De CT-Infobox verstrekt geen gegevens die door de deelnemende partijen zijn 
ingebracht aan andere diensten. Het enige dat de box verlaat zijn adviezen over de 
wenselijkheid tot verstrekking van gegevens aan een andere partij of over bepaalde 
interventiemogelijkheden. Het uiteindelijk handelen op basis van een advies uit de box 
wordt echter aan de afzonderlijke organisaties overgelaten, op basis van de onder hen 
ressorterende (specifieke) bevoegdheden en valt niet onder taken of 
15
verantwoordelijkheden van de box. 
 
3.3.2 De melding 
Om te kunnen nagaan of er een gegrond vermoeden bestaat dat iemand is uitgereisd en 
derhalve geen recht meer bestaat op een onderstanduitkering is het nodig dat de RCN 
een betrouwbaar signaal krijgt dat een onderstandsgerechtigde is uitgereisd. De RCN is 
immers niet zelf in staat om na te gaan of er ten aanzien van een bepaald persoon het 
gegronde vermoeden bestaat dat hij/zij zich buiten de openbare lichamen bevindt met 
het doel zich aan te sluiten bij een terroristische strijdgroepering. Het is de AIVD, de 
nationale politie of het KPCN die wel de beschikking heeft over deze informatie. Het is 
daarom nodig dat de informatie van deze instanties terecht komt bij de RCN die bevoegd 
is om de onderstanduitkering te beëindigen. 
Uitgangspunt is dat er na matching in de CT-Infobox vanuit de bevoegde instantie een 
melding over een uitreiziger in de vorm van een proces-verbaal of ambtsbericht naar de 
RCN gaat. Voor wat betreft de bevoegdheid van het KPCN is hiertoe een grondslag in 
artikel 6a:6, eerste lid, van het Besluit politiegegevens opgenomen. De verstrekking van 
gegevens door de nationale politie verloopt via het KPCN. Artikel 17a, tweede lid, 
onderdeel a, van de Wet politiegegevens biedt de grondslag voor deze verstrekking. Het 
KPCN verstrekt het proces-verbaal door aan de RCN. De AIVD heeft op grond van artikel 
62 van de Wiv 2017 de bevoegdheid om een dergelijk signaal aan de RCN af te geven. 
Op basis van dit signaal kan de onderstanduitkering worden beëindigen. 
Vermeldenswaardig in dit verband is dat het voorkomt dat de AIVD, de nationale politie 
of het KPCN het in het belang van het onderzoek ongewenst acht dat er een melding 
naar de RCN gaat. In dat geval blijft de onderstanduitkering in principe doorlopen. De 
RCN kan wel via andere individuen of instanties dan de CT-Infobox het signaal krijgen 
dat een onderstandsgerechtigde zich in het buitenland bevindt. In dat geval kan de 
uitkering of toeslag alleen op grond van de reeds bestaande beëindigingsgronden 
worden beëindigd (zie paragraaf 3.1). 
  
3.3.3 De vergewisplicht van de RCN 
Indien de RCN van de AIVD, de nationale politie of het KPCN een proces-verbaal of een 
ambtsbericht ontvangt waarin staat dat de betreffende uitkeringsgerechtigde een 
uitreiziger is, moet de RCN vervolgens beoordelen of zij op basis van deze melding een 
beschikking kan afgeven waardoor de onderstanduitkering wordt beëindigd.  
De RCN kan daarbij in principe van de juistheid van deze melding uitgaan als de melding 
16
voldoende onderbouwd is en hoeft dan ook geen nader onderzoek te doen. Een proces-
verbaal en ambtsbericht kunnen worden beschouwd als een deskundigenadvies als 
bedoeld in artikel 3:9 van de Algemene wet bestuursrecht (Awb). Dit artikel staat in 
paragraaf 3.3 van de Awb. Deze paragraaf is van toepassing verklaard op het Besluit 
onderstand BES. Op basis van artikel 3:9 van de Awb is een bestuursorgaan verplicht, in 
het geval een beschikking gebaseerd is op een advies van een instantie die over een 
bijzondere deskundigheid op een bepaald terrein beschikt, zich ervan te vergewissen dat 
het onderzoek van de adviseur op zorgvuldige wijze heeft plaatsgevonden. Naarmate 
                                                
15
 Ruimte om te delen, de CT-Infobox tien jaar in werking, p. 27; Kamerstukken II 2005/06, 29 
754, nr. 29, p. 3 
16
 Rb. Arnhem 23 maart 2010, ECLI:NL:RBARN:2010:BM2219 
 
  11 

 
van de inlichtingen of stukken kennis mag nemen. Indien het Gerecht de weigering dan 
wel de beperkte kennisneming gerechtvaardigd vindt, kan zij op grond van artikel 24, 
vijfde lid, War BES slechts met toestemming van de andere partij mede op grondslag 
van de hier bedoelde inlichtingen of stukken uitspraak doen. Uit de jurisprudentie van de 
Afdeling bestuursrechtspraak kan worden afgeleid dat het weigeren van toestemming 
om mede op grondslag van de vertrouwelijke informatie uitspraak te doen, in beginsel 
21
voor risico komt van degene die dat heeft geweigerd. Betrokkene ontneemt immers 
met het onthouden van de toestemming de rechtbank de mogelijkheid om de 
rechtmatigheid van het besluit van het uitvoeringsorgaan te toetsen. 
Als het Gerecht tot het oordeel komt dat voor die beperkte kennisneming geen 
gewichtige redenen zijn, moet hij de betrokken inlichtingen dan wel de betrokken 
stukken terugzenden aan het bestuursorgaan die ze heeft verstrekt dan wel overgelegd. 
Het Gerecht moet dat bestuursorgaan in de gelegenheid stellen zich te beraden of zij de 
inlichtingen alsnog wil verstrekken zonder het voorbehoud dat uitsluitend het Gerecht 
daarvan zal mogen kennisnemen. Indien die partij beslist dat zij de informatie niet 
zonder dit voorbehoud verstrekt dan wel de stukken niet zonder dit voorbehoud 
overlegt, kan het Gerecht daaruit ingevolge het nieuwe artikel 40b, derde lid, van het 
besluit de gevolgtrekkingen maken die hem geraden voorkomen. Een oordeel van het 
Gerecht dat het onthouden van geheime stukken aan een procespartij niet 
gerechtvaardigd is, leidt dus niet tot openbaarmaking van het geheime stuk door het 
Gerecht. 
 
In artikel 55 van de War BES is geregeld dat betrokkene bevoegd is een bezwaarschrift 
in te dienen bij het bestuursorgaan dat de beschikking heeft genomen. In de War BES is 
bij de bezwaarschriftprocedure niet voorzien in bepalingen die strekken ter bescherming 
van de informatie van inlichtingen- en veiligheidsdiensten. Het is echter niet gewenst dat 
de uitreiziger, gebruikmakend van zijn bevoegdheid om bezwaar in te dienen, op deze 
wijze alsnog over die informatie komt te beschikking. Daarom is artikel 24, eerste en 
tweede lid, van de War BES van overeenkomstige toepassing op bezwaarprocedures met 
betrekking tot het intrekken van de onderstand op grond van uitreizen. Dit betekent dat 
het bestuursorgaan kan weigeren bepaalde stukken ter inzage te leggen, indien 
gewichtige redenen daartoe aanleiding geven.   
 
4. Overige aspecten 
 
4.1 De positie van achterblijvende partner, gezinsleden of medebewoners 
De beëindigingsgrond richt zich alleen tot de uitreiziger en strekt zich niet uit tot de 
achterblijvende partner, gezinsleden of medebewoners van een uitreiziger. De regering 
is van oordeel dat hier geen reden voor is, omdat de achterblijvende gezinsleden of 
medebewoners in het algemeen niet verantwoordelijk kunnen worden gesteld voor het 
uitreizen van deze persoon. Introductie van een dergelijk “koppelingsbeginsel” zou 
betekenen dat deze mensen de gevolgen ondervinden voor een situatie waar zij niet 
verantwoordelijk voor zijn. Niettemin zal de toepassing van de beëindigingsgrond op de 
uitreiziger ertoe kunnen leiden dat de achterblijvende partner of gezinsleden daarvan 
gevolgen ondervindt. Dat zijn echter gevolgen die normaliter ook optreden in 
vergelijkbare situaties waarin een persoon, om wat voor reden dan ook, ervoor kiest om 
zijn partner of gezinsleden te verlaten of anderszins niet langer onderdeel vormt van het 
huishouden.  
 
4.2 Terugkeerders 
                                                
21
 Zie: ABRvS 27 juli 2005, AB 2006, 27, ECLI:NL:RVS:2005:AU0117; ABRvS 23 november 2011, 
«JB» 2012/9, ECLI:NL:RVS:2011:BU5396 
 
  13 

 
in casu ook bedacht worden dat het EHRM erkend heeft dat het voor het nationale recht 
vrijwel ondoenlijk is voor ieder concreet geval de norm zo te formuleren dat deze geheel 
23
is toegesneden op het desbetreffende geval. Daarom is het onvermijdelijk dat het 
nationale recht een zekere discretionaire bevoegdheid overlaat aan, in dit geval, de 
uitvoerende macht. In de begripsomschrijving is het noodzakelijk gebleken het begrip 
‘uitreiziger’ open te formuleren. Vervolgens is in paragraaf 3.2 zo concreet mogelijk 
uitgelegd in welk geval een individu valt onder het begrip ‘uitreiziger’.  
Tevens dient deze maatregel een legitiem doel te dienen. Daarbij kan worden opgemerkt 
dat een legitiem doel in het kader van het algemeen belang ruim kan worden opgevat, 
24
maar niet zonder redelijke grond mag zijn. Reeds in hoofdstuk 1 is beschreven dat dit 
wetsvoorstel past in een breed spectrum aan maatregelen die beogen de dreiging die 
uitgaat van terroristische organisaties, waaronder het mondiale jihadisme, te beperken. 
Aanhangers van terroristische organisaties vormen een substantiële bedreiging voor de 
nationale veiligheid van Nederland, aangezien deze organisaties en haar aanhangers het 
oogmerk hebben bestaande staatsstructuren aan te tasten. Derhalve is het van belang 
dat de gewelddadige aanhang van deze organisaties wordt ontmoedigd. Bovendien is het 
onwenselijk dat dergelijke terroristische organisaties in het buitenland worden 
gefinancierd met middelen van de Nederlandse staat.  
Er heeft een zorgvuldige afweging plaatsgevonden tussen enerzijds het ontnemen van 
het recht op een uitkering en anderzijds het belang dat daarmee wordt gediend. Daarbij 
erkent de regering dat het ontnemen van een sociale zekerheidsvoorziening in 
individuele gevallen ingrijpende gevolgen kan hebben, temeer omdat het wetsvoorstel 
onmiddellijke werking wordt toegekend. Tegelijkertijd staat daar tegenover dat de 
uitkering wordt beëindigd van hen die zich moed- en vrijwillig naar het buitenland 
begeven om zich te aan te sluiten bij een terroristische organisatie. Daarmee voegen ze 
zich metterdaad bij een organisatie die zich gewelddadig keert tegen de westerse 
samenleving. Bovendien is de onderhavige maatregel al geruime tijd van tevoren 
aangekondigd. De personen die het betreft zijn bij inwerkingtreding van deze maatregel 
ruimschoots in de gelegenheid geweest om rekening te houden met deze wijziging. 
Tevens is enkel gekozen voor de terroristische organisaties die kenbaar maken zich 
gewelddadig te (willen) keren tegen de westerse samenleving. Het lijkt evident dat het 
(indirect) financieren van dergelijke organisaties uiterst onwenselijk is voor onze 
nationale veiligheid. Dit is onderscheiden van organisaties die een andere 
maatschappelijke of religieuze visie hebben op de maatschappij dan in Nederland over 
25
het algemeen wordt gedeeld. 
Tevens wordt het recht op een uitkering gewaarborgd door de artikel 12 en 13 van het 
Europees Sociaal Handvest (ESH). De hierboven genoemde afwegingen zijn van 
overeenkomstige toepassing bij de beantwoording van de vraag of er sprake is van een 
26
ongerechtvaardigde inbreuk op de artikel 12 en 13 van het ESH. 
 
5.2 Discriminatieverbod 
De vraag rijst hoe het beëindigen van een onderstanduitkering zich verhoudt tot het 
discriminatieverbod, zoals onder meer is vastgelegd in artikel 1 van de Grondwet, artikel 
26 van het IVBPR, artikel 14 van het EVRM, het twaalfde protocol bij het EVRM, alsmede 
in 2 van het IVESCR. 
                                                
23
 EHRM, McLeod t. het Verenigd Koninkrijk, 23 september 1998, Reports 1998-VII en EHRM, Silver 
e.a. t. het Verenigd Koninkrijk, 25 maart 1983, Serie A-61 
24
 EHRM, Tkachevy t. Rusland, arrest van 14 februari 2012, nr. 35430/05, §37, 48 en 50 
25
 Voor deze alinea wordt verwezen naar o.a.: CRvB, 13 oktober 2015, ECLI:NL:CRvB:2015:2592 
26
 Met betrekking tot een rechtvaardigingsgrond voor de artikel 12 en 13 van het ESH wordt ook 
verwezen naar bijbehorend artikel G van het ESH. 
 
  15 

 
van de mogelijke inbreuk op artikel 6 EVRM kan worden gesteld dat de maatregel tevens 
in het belang is van de nationale veiligheid. 
 
5.4. Privacyaspecten  
De verwerking van persoonsgegevens kan betekenen dat het recht op eerbiediging van 
de persoonlijke levenssfeer wordt beperkt. Artikel 8 EVRM laat op dit recht beperkingen 
28
toe, mits die bij of krachtens de wet zijn voorzien. Artikel 8 EVRM stelt aan de 
beperkingen de eis dat daar een legitiem doel mee wordt nagestreefd. Het tweede lid 
van artikel 8 noemt als legitieme doelen het belang van de nationale veiligheid, de 
openbare veiligheid of het economisch welzijn van het land, het voorkomen van 
wanordelijkheden en strafbare feiten, de bescherming van de gezondheid of de goede 
zeden of voor de bescherming van de rechten en vrijheden van anderen. Verder eist 
artikel 8 EVRM dat beperkingen noodzakelijk zijn in een democratische samenleving. Dit 
houdt in dat voor de inbreuk op het recht een dringende maatschappelijke behoefte 
(‘pressing social need’) aanwezig moet zijn. Bovendien moeten op grond van artikel 8 
EVRM bij inmenging in de persoonlijke levenssfeer de beginselen van proportionaliteit en 
subsidiariteit in acht worden genomen. Dat wil zeggen dat de inbreuk op de belangen 
van de betrokkenen niet onevenredig mag zijn in verhouding tot het met de verwerking 
te dienen doel en dat het doel waarvoor de gegevens worden verwerkt, niet op een 
andere, minder nadelige manier voor de bij de verwerking van persoonsgegevens 
betrokkene, kan worden bereikt.  
 
De verwerking van persoonsgegevens betreft een legitiem doel in de zin van artikel 8 
EVRM, te weten de bescherming van de nationale veiligheid. Het waarborgen van de 
nationale veiligheid is een zwaarwegend algemeen belang voor de Nederlandse 
samenleving en het in het geding zijnde belang rechtvaardigt dat op grond van dit 
wetsvoorstel een beperking op de persoonlijke levenssfeer van enkele individuen 
plaatsvindt. De personen waar het in het onderhavige geval om gaat maken de bewuste 
keuze om uit te reizen. Dit neemt niet weg dat ook de belangen van deze personen 
moeten worden gewaarborgd. De gegevensverwerking vindt plaats binnen het domein 
van de Bijzondere Opsporingsdienst (BOD) van Inspectie Sociale Zaken en 
Werkgelegenheid (Inspectie SZW). De Inspectie SZW die middels de verstrekking van 
gegevens door de RCN – beide organisatieonderdelen van het Ministerie van SZW – 
rechtmatig beschikt over de uitkeringsgegevens, belegt de uitvoering van deze taak 
slechts bij de persoon die werkzaam is in de CT-Infobox. Deze persoon is door de AIVD 
A-gescreend en wordt voor wat betreft de werkzaamheden in de CT-Infobox 
gecontroleerd door de Commissie van Toezicht op de Inlichtingen- en 
Veiligheidsdiensten. Het betreft voorts alleen het verwerken van het gegeven of iemand 
een uitkering ontvangt en bij welke instantie.  
 
Voor wat betreft de verwerking van de (bijzondere) persoonsgegevens die in een 
ambtsbericht van de AIVD, dan wel in een proces-verbaal van de nationale politie of het 
KPCN vervat zijn, gaat de regering ervan uit dat de RCN een wetsconforme uitvoering 
zullen waarborgen. Gezien het geringe aantal meldingen per jaar wordt de verwerking 
van de (bijzondere) persoonsgegevens ingebracht in bestaande reeds goed beveiligde 
systemen met beperkte autorisatie, al dan niet in een separate administratie.  
 
6. Financiële effecten  
De budgettaire effecten bij de uitkeringslasten en uitvoeringskosten zijn nihil, omdat het 
naar verwachting om verwaarloosbare aantallen gaat.   
                                                
28
 Ook artikel 10 van de Grondwet, artikel 16 van het Verdrag inzake de rechten van het kind en de 
artikelen 7 en 8 van het EU-Handvest van de grondrechten laten op dit recht beperkingen toe. 
 
  17 

 
De feiten waaruit blijkt dat iemand voldoet aan de voornoemde voorwaarden worden 
door de AIVD, de nationale politie of het KPCN middels een ambtsbericht respectievelijk 
een proces-verbaal aan de RCN kenbaar gemaakt. Voor een nadere uitleg van deze 
melding wordt verwezen naar de paragrafen 3.2.1 en 3.3.2 tot en met 3.3.4 van het 
algemeen deel van de toelichting.  
Met een lijst van organisaties in de begripsbepaling wordt gedoeld op de lijst van de 
door de Minister van J&V, in overeenstemming met het gevoelen van de 
Rijksministerraad, aangewezen organisaties die een bedreiging vormen voor de 
nationale veiligheid. Qua terminologie is aangesloten bij de terminologie van artikel 14, 
vierde lid, van de Rijkswet op het Nederlanderschap. Daarin is geregeld dat de Minister 
van J&V in het belang van de nationale veiligheid het Nederlanderschap kan intrekken 
van de persoon die zich buiten het Koninkrijk bevindt en zich heeft aangesloten bij een 
organisatie die door de Minister van J&V, in overeenstemming met het gevoelen van de 
Rijksministerraad, is geplaatst op een lijst van organisaties die deelnemen aan een 
nationaal of internationaal gewapend conflict en een bedreiging vormen voor de 
nationale veiligheid.  
Voor een verdere uitwerking van de genoemde drie voorwaarden wordt verwezen naar 
de paragrafen 3.2.2 tot en met 3.2.5 van het algemeen deel van de toelichting. 
 
Onderdeel B 
In artikel 7, eerste lid, wordt geregeld onder welke omstandigheden voor een 
onderstandgerechtigde geen recht op onderstand bestaat. In een nieuw onderdeel f 
wordt het zijn van uitreiziger hieraan toegevoegd.  
 
Door middel van de melding van de AIVD, de nationale politie of het KPCN wordt aan 
Onze Minister kenbaar gemaakt of iemand kan worden beschouwd als een uitreiziger. 
Het is vervolgens aan de RCN om te wegen en te beoordelen of de informatie het niet 
ontstaan of beëindiging van het recht kan dragen. Dientengevolge dienen de feitelijke 
gronden, uitgewerkt in de melding, uiteraard met voldoende zekerheid te kunnen 
worden aanvaard. Op die manier kan de RCN met een marginale toets zich van de 
houdbaarheid van deze informatie vergewissen. Deze vergewisprocedure wordt 
beschreven in paragraaf 3.3.3 van het algemeen deel van de toelichting.  
 
Om opnieuw onderstand te kunnen ontvangen, moet een nieuwe aanvraag worden 
ingediend. Daarbij is het niet ongebruikelijk dat voordat de onderstand wordt toegekend, 
er een contactmoment bestaat tussen de RCN en de aanvrager. Een dergelijk 
contactmoment is ingevolge de nieuw opgenomen beëindigingsgrond noodzakelijk, zodat 
de RCN kan vaststellen dat iemand zich niet langer buiten de openbare lichamen bevindt 
en dus niet langer een uitreiziger is. De situatie van terugkeerders wordt nader 
beschreven in paragraaf 4.2 van het algemeen deel van de toelichting.  
 
Onderdeel C 
In het nieuwe hoofdstuk 6a worden de regels omtrent het bekendmaken van 
beschikkingen en de mogelijkheden tot bezwaar en beroep vastgelegd.  
 
Het nieuwe artikel 40a schrijft voor dat de bekendmaking van een beschikking geschiedt 
door toezending of uitreiking daarvan aan de belanghebbende of, indien bekendmaking 
niet op die wijze kan geschieden, op een andere geschikte wijze. Het besluit kende een 
dergelijke bepaling nog niet, maar in de praktijk geschiedt de bekendmaking wel op 
deze wijze. Daarom wordt deze bepaling nu in het besluit opgenomen. Dit is ook van 
belang voor hetgeen is beschreven in paragraaf 5.3.  
  
 
  19 

 
Verder is van de gelegenheid gebruik gemaakt om een wijziging van meer technische 
aard door te voeren. Dit betreft de regeling van de verstrekking van politiegegevens aan 
bestuursorganen voor zover noodzakelijk voor de uitvoering van de aan hen opgelegde 
taak of taken, bedoeld in de Wet algemene ouderdomsverzekering BES, de Wet 
algemene weduwen- en wezenverzekering BES, de Wet kinderbijslagvoorziening BES, de 
Wet ongevallenverzekering BES, de Wet studiefinanciering BES en de Wet 
ziekteverzekering BES (artikel 4:3, achtste lid, de onderdelen i, j, p, q, t en w). De 
verstrekking van politiegegevens ten behoeve van de uitvoering van de betreffende 
bepalingen in deze wetten dient te worden geregeld in paragraaf 6a van het Besluit 
politiegegevens, dat betrekking heeft op de openbare lichamen Bonaire, Sint Eustatius 
en Saba. Daartoe worden de betreffende onderdelen toegevoegd aan het 
eerdergenoemde nieuwe onderdeel i van artikel 6a:6 van het Besluit politiegegevens.     
 
 
De Minister van Sociale Zaken  
en Werkgelegenheid, 
 
 
 
 
W. Koolmees 
 
  21 

