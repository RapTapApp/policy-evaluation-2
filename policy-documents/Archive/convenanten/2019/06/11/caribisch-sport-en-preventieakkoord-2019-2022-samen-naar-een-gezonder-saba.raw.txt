Caribisch Sport- en Preventieakkoord 
2019 - 2022 
Samen naar een gezonder Saba 
 
PARTIJEN 
1. Openbaar Lichaam Saba, vertegenwoordigd door gedeputeerde R. Wilson, hierna te noemen 
OLS. 
 
2. Ministerie van Volksgezondheid, Welzijn en Sport, vertegenwoordigd door staatssecretaris P. 
Blokhuis, hierna te noemen VWS. 
 
OVERWEGENDE DAT 
A. Partijen het belang inzien van preventie en bereid zijn om structureel te investeren in sport 
en preventie om de gezondheid van de inwoners van Saba te verbeteren; en 
B. Partijen onderkennen het belang van de medewerking en continuïteit van betrokken 
maatschappelijke organisaties op Saba bij het komen tot resultaten. 
 
WERKINGSSFEER 
Partijen verklaren met hun handtekening de volledige inhoud van het akkoord te onderschrijven en 
uit te voeren.  
 
Het Caribisch Sport- en Preventieakkoord kent een ingangsdatum van 11 juni 2019 en zal lopen tot 
en met 31 december 2022. De inzet is echter gericht op een structurele aanpak en gezamenlijke 
ambities voor 2040. Daarom werken we zoveel mogelijk met bestaande organisaties en programma’s 
gefinancierd met structurele middelen van onder andere OLS en VWS. 
 
OPEN KARAKTER 
Het Caribisch Sport- en Preventieakkoord heeft een open en dynamisch karakter. De acties in het 
akkoord zijn derhalve niet limitatief. Nieuwe acties kunnen worden toegevoegd indien deze passen 
binnen de doelstellingen van het akkoord.  
 
AMBITIE EN AANPAK 
Een gezonder Saba dát is wat we willen bereiken. Met kinderen die een goede start maken en daar 
hun leven lang profijt van hebben. Met actieve volwassenen, die zich fit voelen. En met ouderen die 
veel gezonde levensjaren hebben en zo lang mogelijk meedoen in de samenleving. Kortom: een 
gezonde leefstijl staat voorop. We willen met dit akkoord de balans tussen preventie en zorg 
verbeteren. Voorkomen is immers beter dan genezen. Dát is de ambitie van dit Caribisch Sport- en 
Preventieakkoord. Realisatie van deze ambitie vergt een lange adem. Sleutel in de aanpak is een 
integrale benadering van de problematiek, waarbij we de kleinschaligheid en creativiteit van Saba  als 
kans weten te verzilveren.  
 
  
1 
 

• Buurtsportcoaches komen met bestaande sport- en zorgaanbieders tot een passend sport-, 
beweeg- en ondersteuningsaanbod voor mensen met overgewicht en obesitas. 
 
2. PROBLEMATISCH ALCOHOLGEBRUIK, ROKEN EN DRUGSGEBRUIK 
Meer dan 15 procent van Saba drinkt zwaar. Problematisch alcoholgebruik leidt tot maatschappelijke 
kosten, zoals productiviteitsverlies, vroegtijdig overlijden, verkeersongevallen, ziekte en verslaving, 
kosten voor politie en justitie en problemen in de persoonlijke levenssfeer.  
 
Bijna 24 procent van de inwoners op Saba rookt soms. We willen met elkaar inzetten op het 
terugdringen van het aantal rokers.  Ongeveer 16 procent van de inwoners van Saba heeft de 
afgelopen maand cannabis gerookt. Gebruik van cannabis of andere drugs kan schadelijk zijn voor de 
gezondheid en vervelende effecten hebben, vooral bij langdurig gebruik. 
 
Ambitie 2040 
• Daling van het percentage inwoners dat zwaar drinkt van 15,7% naar 12,0%. 
• Minimaal 80% van de mensen van 12 jaar en ouder kent de belangrijke (gezondheids-
)effecten van alcohol en drugs. 
• Minder dan 12% van de inwoners rookt soms en 0% van de jongeren. 
• Daling van het aantal inwoners dat cannabis gebruikt van 16,0% naar 10,0% of lager. 
 
Doelstellingen 2019-2022 
• In 2020 is er een aanbod van alcohol- en drugspreventie op alle scholen beschikbaar.  
• Uiterlijk 2022 heeft er op Saba besluitvorming plaatsgevonden over de mogelijkheden om 
het gebruik en de beschikbaarheid van alcohol en tabak te reguleren. 
 
Acties 2019-2022 
• Vanaf 2020 wordt hulp bij stoppen met roken opgenomen in de Regeling aanspraken 
zorgverzekering BES door Zorgverzekeringskantoor BES. 
• Er komt een extra preventiemedewerker bij de afdeling publieke gezondheid van OLS. De 
preventiemedewerkers ontwikkelen en lanceren campagnes op het terugdringen van 
alcohol, drugs en tabak. 
• Er komen lespakketten voor alle basis- en middelbare scholen op alcohol, drugs en tabak.  
• Partijen onderzoeken gezamenlijk de mogelijkheden tot verdere regulering van alcohol en 
tabak. 
 
3. SPORTEN EN BEWEGEN 
Ruim 40 procent van de inwoners van Saba beweegt te weinig. Van de kinderen in de leeftijd van 2-
17 jaar beweegt meer dan 50 procent te weinig. Sport is een krachtig instrument om gezondheid en 
sociale cohesie te bevorderen. Sport helpt om je karakter te vormen, jezelf te leren kennen en te 
leren hoe je met anderen omgaat. Dagelijks voldoende bewegen draagt bij aan een goede 
gezondheid, bijvoorbeeld door het verlagen van bloeddruk en cholesterol. Met de extra inzet in dit 
akkoord willen we met elkaar de kracht van sport en bewegen de komende jaren nog beter 
benutten. 
 
 
 
 
3 
 

• Seksuele voorlichting wordt structureel aangeboden. 
• Er is een ondersteuningsnetwerk opgezet om vrouwen die jong zwanger zijn geworden te 
informeren en hen ondersteuning te bieden waar nodig.  
• Alle relevante professionals hebben voldoende kennis over seksuele gezondheid. 
• Er zijn gerichte interventies op seksuele gezondheid voor hoog-risicogroepen. 
 
Acties 2019-2022 
• Uitbreiden van de mogelijkheden om laagdrempelig op SOA’s te testen en voorlichting te 
geven over anticonceptie. 
• Condoomautomaten zijn op veel plekken 24/7 beschikbaar, en daarnaast wordt gratis 
condoomverstrekking voortgezet  
• De preventiemedewerker van OLS verzorgt onder andere seksuele voorlichting op scholen en 
aan ouders. 
• Onderzoeken op welke manier er een ondersteuningsnetwerk kan worden opgezet voor 
vrouwen die jong zwanger zijn geworden. 
• Campagnes worden opgezet die anticonceptiegebruik en het laten testen op soa’s 
aanmoedigen. Er wordt gekeken naar de inzet van rolmodellen. 
• In samenwerking met diverse partijen bepalen welke interventies bij hoog-risicogroepen het 
beste van toepassing zijn om de seksuele gezondheid te vergroten.  
• Een programma opzetten met en voor professionals om kennis over seksuele gezondheid te 
vergroten. 
 
5. VITALE ORGANISATIES OP SPORT EN PREVENTIE 
Sterke organisaties vormen de basis voor een goede uitvoering. Op Saba zijn de meeste organisaties 
nog in opbouw en is het door de kleinschaligheid lastig om alle taken goed uit te kunnen voeren. Er is 
meer ondersteuning nodig om organisaties te helpen bij de verdere professionalisering en 
samenwerking tussen de organisaties te stimuleren. 
 
Ambitie 2040 
• De belangrijke aanbieders van sport en preventie zijn toekomstbestendig met een sterke 
financiële en organisatorische basis. 
 
Doelstellingen 2019-2022 
• De afdeling publieke gezondheid ontwikkelt zich tot een Sabaanse GGD die in is staat om de 
taken op gebied van publieke gezondheid adequaat uit te voeren, met -waar nodig- 
structurele of incidentele ondersteuning op specifieke taakvelden. De afdeling publieke 
gezondheid werkt daarbij conform het ‘health-in-all-policies’ principe. 
• Organisaties en stichtingen die sport- en beweegactiviteiten organiseren zijn financieel 
gezond met een goed opgeleid kader. 
 
Acties 2019-2022 
• GGD Haaglanden intensiveert de ondersteuning aan de afdeling Publieke gezondheid. 
• Organisaties en stichtingen die sport- en beweegactiviteiten organiseren worden 
ondersteund door de buurtsportcoach . VWS en partnerorganisaties kunnen desgewenst 
hierbij ondersteunen. 
• Partijen committeren zich gezamenlijk om de eerstelijns jeugd- en gezinszorg te versterken 
met adequate, structurele middelen en capaciteit. 
5 
 

