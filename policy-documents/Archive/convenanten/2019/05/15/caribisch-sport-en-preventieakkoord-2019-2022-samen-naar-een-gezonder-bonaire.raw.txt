Caribisch Sport- en Preventieakkoord 
2019 - 2022 
Samen naar een gezonder Bonaire 
 
PARTIJEN 
1. Openbaar Lichaam Bonaire, vertegenwoordigd door gedeputeerde N. den Heyer, hierna te 
noemen OLB. 
 
2. Ministerie van Volksgezondheid, Welzijn en Sport, vertegenwoordigd door staatssecretaris P. 
Blokhuis, hierna te noemen VWS. 
 
OVERWEGENDE DAT 
A. Partijen het belang inzien van preventie en bereid zijn om structureel te investeren in sport 
en preventie om de gezondheid van de inwoners van Bonaire te verbeteren; en 
B. Partijen het belang onderkennen van de medewerking en continuïteit van betrokken 
maatschappelijke organisaties op Bonaire bij het komen tot resultaten. 
 
WERKINGSSFEER 
Partijen verklaren met hun handtekening de volledige inhoud van het akkoord te onderschrijven en 
uit te voeren.  
 
Het Caribisch Sport- en Preventieakkoord kent een ingangsdatum van 15 mei 2019 en loopt tot en 
met 31 december 2022. De inzet is echter gericht op een structurele aanpak en gezamenlijke 
ambities voor 2040. Daarom werken we zoveel mogelijk met bestaande organisaties en programma’s 
gefinancierd met structurele middelen van onder andere OLB en VWS. 
 
OPEN KARAKTER 
Het Caribisch Sport- en Preventieakkoord heeft een open en dynamisch karakter. De acties in het 
akkoord zijn derhalve niet limitatief. Nieuwe acties kunnen worden toegevoegd indien deze passen 
binnen de doelstellingen van het akkoord.  
 
AMBITIE EN AANPAK 
Een gezonder Bonaire dát is wat we willen bereiken. Met kinderen die een goede start maken en 
daar hun leven lang profijt van hebben. Met actieve volwassenen, die zich fit voelen. En met ouderen 
die veel gezonde levensjaren hebben en zo lang mogelijk meedoen in de samenleving. Kortom: een 
gezonde leefstijl staat voorop. We willen de balans tussen preventie en zorg verbeteren. Voorkomen 
is immers beter dan genezen. En bovendien goedkoper. Dát is de ambitie van dit Caribisch Sport- en 
Preventieakkoord. Realisatie van deze ambitie vergt een lange adem. Sleutel in de aanpak is een 
integrale benadering van de problematiek, waarbij we de kleinschaligheid en creativiteit van Bonaire  
als kans weten te verzilveren.  
 
  
1 
 

• Vanaf 2020 wordt leefstijlcoaching opgenomen in de Regeling aanspraken zorgverzekering 
BES door Zorgverzekeringskantoor BES. 
• Alle basisschoolkinderen die het nodig hebben krijgen een gezonde maaltijd op school. 
• Alle kinderen krijgen een gezonde maaltijd op de kinderopvang. 
• Buurtsportcoaches komen met bestaande sport- en zorgaanbieders tot een passend sport-, 
beweeg- en ondersteuningsaanbod voor mensen met overgewicht en obesitas. 
 
2. PROBLEMATISCH ALCOHOLGEBRUIK, ROKEN EN DRUGSGEBRUIK 
Een op de acht inwoners van Bonaire drinkt zwaar. Problematisch alcoholgebruik leidt tot 
maatschappelijke kosten, zoals productiviteitsverlies, vroegtijdig overlijden, verkeersongevallen, 
ziekte en verslaving, kosten voor politie en justitie en problemen in de persoonlijke levenssfeer.  
 
Ongeveer 12 procent van de inwoners op Bonaire rookt dagelijks. De prevalentie is daarmee relatief 
laag, maar dat neemt niet weg dat we met elkaar willen inzetten op het terugdringen van het aantal 
rokers.  Ongeveer 3 procent van de inwoners van Bonaire heeft de afgelopen maand cannabis 
gerookt. Gebruik van cannabis of andere drugs kan schadelijk zijn voor de gezondheid en vervelende 
effecten hebben, vooral bij langdurig gebruik. 
 
Ambitie 2040 
• Daling van het percentage inwoners dat overmatig drinkt van 7,3% naar 5,0% en het 
percentage inwoners dat zwaar drinkt van 12,4% naar 8,0%. 
• Minimaal 80% van de mensen van 12 jaar en ouder kent de belangrijke (gezondheids-
)effecten van alcohol en drugs. 
• Minder dan 8,0% van de inwoners rookt dagelijks en van de jongeren rookt 0%. 
• Daling van het aantal inwoners dat cannabis gebruikt van 2,9% naar 1,5% of lager. 
 
Doelstellingen 2019-2022 
• In 2020 is een aanbod van alcohol- en drugspreventie op alle scholen beschikbaar.  
• Het aantal inwoners dat dagelijks rookt is in 2022 minder dan 10,0%. 
• Uiterlijk 2022 heeft er op Bonaire besluitvorming plaatsgevonden over de mogelijkheden om 
het gebruik en de beschikbaarheid van alcohol en tabak te reguleren. 
 
Acties 2019-2022 
• Vanaf 2020 wordt hulp bij stoppen met roken opgenomen in de Regeling aanspraken 
zorgverzekering BES door Zorgverzekeringskantoor BES. 
• Er komen (extra) preventiemedewerkers bij de afdeling publieke gezondheid van het OLB. 
Deze medewerkers ontwikkelen en lanceren campagnes op het terugdringen van alcohol, 
drugs en tabak. 
• Er komen lespakketten voor alle basis- en middelbare scholen over alcohol, drugs en tabak.  
• Partijen onderzoeken gezamenlijk de mogelijkheden tot verdere regulering van alcohol en 
tabak. 
• Sportverenigingen worden gestimuleerd en begeleid om te komen tot een gezonde 
sportomgeving. 
  
3 
 

4. SEKSUELE GEZONDHEID 
Uit gesprekken met (zorg)professionals en rapportages komt een zorgelijk beeld naar voren over de 
4
seksuele gezondheid van de inwoners van Bonaire. Seksueel overdraagbare aandoeningen (SOA’s) 
en zwangerschapsafbrekingen komen helaas veel voor. Ook lijkt er een toename van het aantal 
mensen dat HIV-besmet is. Het laten testen op SOA’s, zoals chlamydia en gonorroe, is voor veel 
mannen en vrouwen nog een taboe. Vaak wordt een SOA pas gevonden bij klachten of bij een 
zwangerschap, wat extra risico’s met zich meebrengt voor zowel de man, vrouw en eventueel de 
baby. Naar schatting heeft 1 op de 2 á 3 vrouwen heeft wel eens een abortus ondergaan. Een 
ondersteuningsstructuur voor vrouwen die onbedoeld zwanger zijn is er op dit moment nog niet. Het 
bespreken van anticonceptie is nog vaak een taboe, terwijl jongeren al wel op jonge leeftijd seksueel 
actief zijn. 
 
Ambitie 2040 
5
• Daling van het aantal zwangerschapsafbrekingen met minimaal 75% . 
• Stijging van het gebruik van anticonceptie met 60%. 
• Daling van het aantal soa’s met 50%. 
 
Doelstellingen 2019-2022 
• Daling van het aantal zwangerschapsafbrekingen met minimaal 10% in 2022. 
• Stijging van het gebruik van anticonceptie met 20% in 2022. 
• Op alle scholen wordt seksuele voorlichting structureel aangeboden. 
• Er is een ondersteuningsnetwerk opgezet om vrouwen die onbedoeld zwanger zijn geworden 
te informeren en hen ondersteuning te bieden waar nodig.  
• Alle relevante professionals hebben voldoende kennis over seksuele gezondheid. 
• Er zijn gerichte interventies op seksuele gezondheid voor hoog-risicogroepen. 
 
Acties 2019-2022 
• Opzetten van Sense en SOA consulten in samenwerking met onder andere GGD Haaglanden 
met mogelijkheden om laagdrempelig testen en voorlichting over anticonceptie. 
• Condooms worden –anoniem- gratis verstrekt op een aantal strategische plekken. 
• Er komen (extra) preventiemedewerkers bij de afdeling publieke gezondheid van OLB. Deze 
medewerkers verzorgen onder andere seksuele voorlichting op scholen en aan ouders. 
• Onderzoeken op welke manier er een ondersteuningsnetwerk kan worden opgezet voor 
vrouwen die onbedoeld zwanger zijn geworden, waaronder mogelijk keuzehulpgesprekken. 
Dit netwerk moet gericht zijn op het versterken van reeds bestaande initiatieven. 
• Campagnes worden opgezet die anticonceptiegebruik en het laten testen op soa’s 
aanmoedigen. 
• Partijen bepalen welke interventies bij hoog-risicogroepen het beste van toepassing zijn om 
de seksuele gezondheid te vergroten.  
• Een programma opzetten met en voor professionals om kennis over seksuele gezondheid te 
vergroten. 
 
 
                                                           
4
 Vragen over seksuele gezondheid zijn niet tot matig beantwoord in de Health Study Caribisch Nederland en 
daarmee onvoldoende representatief voor de bevolking. 
5
 Het ontbreekt op dit moment nog aan goede cijfers over zwangerschapsafbrekingen, soa’s en 
anticonceptiegebruik. In 2019-2020 wordt begonnen worden met het consequent verzamelen van deze data. 
5 
 

aangesloten bij de ambities, doelstellingen en acties in het Caribisch Sport- en 
Preventieakkoord.  
 
ONDERTEKENING 
 
Aldus overeengekomen en in tweevoud ondertekend, 
 
 
 
 
Op ____________, te ________________________ 
De Staatssecretaris van  
Volksgezondheid, Welzijn en Sport, P. Blokhuis 
 
 
 
 
Op ____________, te ________________________ 
De gedeputeerde  
namens het Openbaar Lichaam Bonaire, N. den Heyer 
 
7 
 

