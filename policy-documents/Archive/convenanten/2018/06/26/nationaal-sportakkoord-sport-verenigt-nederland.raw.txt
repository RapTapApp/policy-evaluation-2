 
Nationaal Sportakkoord 
 
Sport verenigt Nederland 
 
  
1 
 

 
De Visie 
 
Sport verenigt Nederland  
Een jaar geleden kleurde Nederland oranje. Het succes dat zich al een tijdje aankondigde 
werd in eigen land waargemaakt: de Oranje Leeuwinnen grepen de Europese titel. Meer 
dan vijf miljoen Nederlanders genoten van de teamprestaties van de dames. Waar Marco 
van Basten de held van ´88 was, was Lieke Martens de heldin van 2017. Meer dan ooit 
leefden mannen én vrouwen, jongens én meisjes gepassioneerd mee.  
 
Women’s Euro 2017 toonde onmiskenbaar de kracht van sport; sport verenigt mensen. 
En dat gaat natuurlijk veel verder dan voetbal of een evenement. Denk aan de “Coolste 
Baan” in het Olympisch Stadion in Amsterdam, waar meer dan 160.000 bezoekers hun 
rondjes reden voordat Sven Kramer en Ireen Wüst aan de start verschenen. Of aan het 
enthousiasme van de 42.000 wandelaars tijdens de Nijmeegse Vierdaagse, of aan de 
wijze waarop we meeleefden met Tom Dumoulin in zijn poging opnieuw de Giro d’Italia te 
winnen. 
 
De kracht van sport en bewegen om te verenigen is zo groot omdat mensen er plezier 
aan beleven. Plezier door actief te sporten, door te spelen op straat, door samen 
sportevenementen te bezoeken of door actief te zijn als vrijwilliger. Dat plezier wordt niet 
beperkt door landsgrenzen of generaties. Kinderen van nu zullen later met plezier 
terugkijken op hun sportervaringen. Ze denken terug aan de trainer waar ze zo veel van 
hebben geleerd, aan de dag waarop ze trots de beker in ontvangst mochten nemen of 
aan het team waar ze vriendschappen aan over hebben gehouden. De medailles, 
diploma’s en foto’s zullen worden bewaard. Nog jaren later zullen de (on)tastbare 
herinneringen aan hun sportieve jeugd een glimlach op hun gezicht brengen.  
Omdat zo veel mensen plezier aan sport en bewegen beleven, vormt sport een krachtig 
instrument. Een instrument om sociale cohesie en welzijn te bevorderen. De wedstrijd, 
de toertocht of de bridgeavond brengt mensen samen. Het helpt om je karakter te 
vormen, jezelf te leren kennen en te leren hoe je met anderen omgaat. Kortom; de sport 
creëert ontmoetingen en juist dat is van onschatbare waarde in een tijd waarin de 
verschillen tussen bevolkingsgroepen zo vaak benadrukt worden.  
 
Nederland sportland 
Zo’n 130 jaar geleden liet Pim Mulier Nederland kennismaken met voetbal. Hij stortte 
zich ook vol overgave op het organiseren van tal van andere sporten en vormen van 
bewegen zoals atletiek, schaatsen en cricket. De geestdrift en bevlogenheid waarmee de 
Haarlemmer zich inzette voor de sport is overgeslagen op het Nederlandse volk. Dat 
bewijst de unieke sportinfrastructuur die sinds Muliers pionierstijd in Nederland gegroeid 
is.  
  
3 
 

 
De uitdaging aangaan  
In de tijd van Pim Mulier veranderde Nederland door technologische innovaties in razend 
tempo. Nu zien we onze samenleving al even snel veranderen, wat nieuwe uitdagingen 
oproept. Sporten en bewegen hebben door de jaren heen steeds hun waarde bewezen. 
Het zorgde voor plezier, voor inspiratie en voor verbinding.  
Ook nu en in de toekomst zal plezier de belangrijkste drijfveer zijn voor mensen om te 
sporten. En daardoor is sport een effectief instrument op tal van andere beleidsterreinen.  
 
Het is aan sportaanbieders, vrijwilligers, bestuurders, beleidsmakers en al die anderen 
die sport en bewegen in Nederland mogelijk maken, om onze unieke sportinfrastructuur 
en cultuur, waarin iedereen in een veilige, gezonde omgeving met plezier kan sporten en 
bewegen, te behouden en te versterken. 
 
Daarvoor is het nodig dat het sport- en beweegaanbod aansluit bij de behoeften van alle 
Nederlanders. Dat onze buitenruimte uitnodigt tot buitenspelen, tot bewegen en tot 
sporten. Dat sportaanbieders ondersteund worden om in die behoeften te kunnen gaan 
voorzien. Dat is uitdaging die we aan gaan. Want alleen dan verzekeren we ons ervan 
dat sport, Nederland nog jaren verenigt!  
  
5 
 

 
De partijen die hun handtekening zetten onder één of meerdere deelakkoorden, 
verklaren met hun handtekening zich te herkennen in de inhoud van het betreffende 
deelakkoord en bereid te zijn om zich in te spannen om de geformuleerde doelstellingen 
te helpen realiseren.  
Dit sportakkoord kent een ingangsdatum van 29 juni 2018 en zal lopen tot en met 31 
december 2021. Vanaf 1 januari 2019 start de uitvoering van het sportakkoord en de 
bijbehorende deelakkoorden.  
Rekeninghoudend met de beperkte capaciteit en schaal van de eilanden, zullen voor 
Caribisch Nederland aparte afspraken over sport en preventie worden gemaakt. De 
overzeese landen in het Koninkrijk zijn verantwoordelijk voor het eigen sportbeleid. Waar 
zij behoefte hebben aan specifieke expertise zullen de strategische partners daarin 
voorzien. 
 
 
Open karakter 
De strategische partners zijn overeengekomen dat het sportakkoord een open en 
dynamisch karakter heeft. Dit zowel ten aanzien van de beschreven maatregelen in de 
deelakkoorden, als met betrekking tot de partners binnen dit akkoord. De afspraken in 
het akkoord, die op 29 juni 2018 met handtekeningen bekrachtigd worden, zijn derhalve 
niet limitatief. Nieuwe maatregelen kunnen worden toegevoegd indien deze passen 
binnen de geformuleerde visie en bijdragen aan het realiseren van minimaal één van de 
geformuleerde ambities. Nieuwe partners kunnen aansluiten indien zij de visie 
onderschrijven en bereid zijn bij te dragen om de ambities in dit akkoord te realiseren. 
Daarbij zullen in ieder geval in met VNO-NCW en de loterijen afspraken gemaakt worden 
over de wijze waarop zij aansluiten bij de uitwerking van dit sportakkoord.  
 
 
Inhoud 
Met dit sportakkoord worden de perspectieven van VWS, VSG/VNG en NOC*NSF met 
betrekking tot de sport in Nederland verenigd. Deze drie partijen onderschrijven dat 
5
sport en bewegen van grote waarde is voor individuen en voor de samenleving. Sporten 
en bewegen is goed voor je gezondheid, je sociale contacten, je welzijn, je persoonlijke 
6
ontwikkeling en bovenal leuk om te doen. Niet voor niets sporten ruim 9,4 miljoen 
7
Nederlanders op wekelijkse basis, waarvan 4,9 miljoen mensen in verenigingsverband.  
 
Mede doordat zoveel Nederlanders sporten en bewegen, is sport van grote 
maatschappelijke en economische waarde. De strategische partners zijn overtuigd van 
die waarde van sport en bewegen voor ieder individu. Zij willen alle Nederlanders van 
sport en bewegen laten genieten. VWS, VSG/VNG en NOC*NSF onderkennen dat dit 
alleen lukt als de sport dermate aantrekkelijk is, dat iedereen zich in elke levensfase in 
het sportdomein kan en wil begeven.  
 
Om dit voor elkaar te krijgen, hebben de strategische partners zes ambities 
geformuleerd. Voor vijf van de zes ambities zijn doelstellingen en interventies uitgewerkt.  
 
                                                           
5
 https://www.allesoversport.nl/artikel/de-waarde-van-sporten-en-bewegen/  
6
 https://www.cbs.nl/nl-nl/maatwerk/2018/15/leefstijl-2017 
7
 https://www.scp.nl/Publicaties/Alle_publicaties/Publicaties_2016/Sport_en_cultuur 
7 
 

 
2. Lokale en regionale akkoorden 
VWS, VSG/VNG en NOC*NSF spannen zich in om te bevorderen dat lokale en regionale 
partijen het sportakkoord vertalen naar de lokale en sportspecifieke context en te komen 
tot regionale en/of lokale akkoorden. VWS, VSG en NOC*NSF stellen daarbij hun kennis 
en ondersteuning beschikbaar. 
 
De maatregelen in dit sportakkoord laten ruimte voor lokale en/of sportspecifieke 
invulling. Daarmee doet het akkoord recht aan de grote diversiteit binnen het 
sportdomein en de regionale/lokale context. Het sportbeleid wint aan kracht als het sterk 
is ingebed in de regionale en/of lokale context.  
 
3. Verantwoordelijkheden sportparticipatie 
VWS, VSG/VNG en NOC*NSF voelen een gemeenschappelijke verantwoordelijkheid om 
zoveel mogelijk Nederlanders te laten sporten en bewegen. Daarbij zijn de sportbonden 
en sportaanbieders verantwoordelijk voor de promotie van hun eigen tak van sport. Voor 
de groepen mensen met afstand tot sport en de groep mensen die de sportbonden en 
sportaanbieders niet van nature weet te bereiken, voelen de gemeenten zich de eerst 
verantwoordelijke om deze doelgroepen bij de sport te betrekken. Dit vanzelfsprekend in 
samenwerking met de sportaanbieders in hun gemeente.  
4. Buurtsportcoach regeling 
VWS en VSG/VNG hebben mede ten behoeve van het sportakkoord nieuwe bestuurlijke 
afspraken gemaakt over de invulling van de Brede Regeling Combinatiefuncties.  
 VWS en VSG/VNG zijn overeengekomen dat het aantal fte buurtsportcoaches 
verhoogd wordt van 2.900 naar 3.625; 
 VWS en VSG/VNG zijn overeengekomen dat er meerjarige afspraken komen in 
plaats van jaarlijkse afspraken;  
 VWS en VSG/VNG zijn overeengekomen dat het normbedrag als richtlijn gaat 
gelden waardoor gemeenten meer flexibiliteit hebben om de regeling invulling te 
geven passend bij de specifieke lokale context; 
 VWS en VSG/VNG hebben in de nieuwe bestuurlijke afspraken voor de Brede 
Regeling Combinatiefuncties de verbinding gemaakt tussen de onderwerpen 
binnen dit sportakkoord en de inzet van de buurtsportcoach. 
 
5. De governance van de sport 
VWS, VSG en NOC*NSF hebben besloten om opdracht te geven voor een onderzoek naar 
de organisatie en financiering van de sport en op basis daarvan te komen tot scenario’s 
voor de toekomst.  
 
De laatste jaren is de sportsector sterk in ontwikkeling. Nieuwe type sportaanbieders 
(zoals fitnesscentra) hebben de markt betreden en het sportaanbod is toegenomen in 
variëteit. Steeds meer mensen sporten de laatste decennia buiten verenigingsverband en 
het bewustzijn bij overheden, maatschappelijke organisaties en het bedrijfsleven dat 
sport een waardevol maatschappelijk instrument is, is sterk toegenomen.  
9 
 

 
 
Op korte termijn wordt specifiek naar het preventieakkoord gekeken. Het gaat dan onder 
andere om een toename van gezonde sportomgevingen waar niet wordt gerookt, 
verantwoord wordt omgegaan met alcohol en waar gezonde voeding ruimschoots 
beschikbaar is. In het preventieakkoord wordt bewegen ingezet om overgewicht tegen te 
gaan. De maatregelregelen in dit sportakkoord om meer mensen in beweging en aan het 
sporten te krijgen, dragen hier (ook) aan bij. 
 
VWS, VSG/VNG en NOC*NSF zijn het erover eens dat de sportsector een bijdrage kan en 
dient te leveren aan diverse maatschappelijke uitdagingen. Dit sportakkoord helpt om de 
mogelijkheden en de kracht van sport en bewegen in andere maatschappelijke sectoren 
over het voetlicht te brengen. Zoals in het onderwijs, het sociaal domein of de 
gezondheidszorg en bij thema’s als integratie en het versterken van de internationale 
betrekkingen. Diverse maatschappelijke uitdagingen, die centraal staan in andere 
beleidsprocessen of akkoorden, worden in dit sportakkoord geadresseerd. 
9. Interdepartementale samenwerking 
VWS, VSG en NOC*NSF hebben afgesproken samen op te trekken om de 
interdepartementale samenwerking met betrekking tot sport te intensiveren.  
 
Het sportakkoord is een volgende stap in de interdepartementale samenwerking met 
10
betrekking tot sport. De samenwerking die nu met departementen is gezocht voor de 
afspraken in de deelakkoorden zal verder worden geïntensiveerd en waar mogelijk verder 
worden uitgebouwd.  
10. Budget  
VWS investeert circa € 410 miljoen per jaar in sport gedurende de looptijd van dit 
sportakkoord. Daarvan zal € 241 miljoen per jaar besteed worden aan het compenseren 
van het nadeel dat gemeenten en de sport ondervinden als gevolg van het verruimen van 
11
de btw-sportvrijstelling per 1 januari 2019. Vanuit het totale budget wordt € 61 miljoen 
per jaar geoormerkt voor de Brede Regeling Combinatiefuncties (buurtsportcoaches). 
€ 10 miljoen wordt conform de afspraken in het Regeerakkoord ingezet voor het 
versterken van bonden en verenigingen, en in totaal € 10 miljoen per jaar voor 
sportevenementen. € 53 miljoen zal besteed worden aan topsport. De rest van de 
middelen, € 35 miljoen per jaar, zullen ingezet worden voor maatregelen als benoemd in 
de deelakkoorden en voor de voortzetting van het huidige beleid.  
 
Hiernaast levert het ministerie van OCW een bijdrage van € 11,5 miljoen per jaar aan 
bovengenoemde Brede Regeling Combinatiefuncties, en stelt het ministerie van OCW  
€ 3 miljoen beschikbaar voor de beurs bewegingsonderwijs in het kader van de 
actualisatie van het bestuursakkoord dat is gesloten met de primair onderwijssector. 
Scholen kunnen daarnaast gebruik maken van de € 237 miljoen die met het 
werkdrukakkoord beschikbaar is gekomen om meer en beter bewegingsonderwijs te 
realiseren door de inzet van een vakleerkracht.  
                                                           
10
 BZK, OCW, SZW, IenW, FIN en EZ 
11
 Dit is inclusief € 5 miljoen per jaar als onderdeel van de intensivering van het armoede- en schuldenbeleid 
(Rutte II) 
11 
 

 
Deel II – Deelakkoorden 
In het tweede deel van dit document worden de doelstellingen en bijbehorende 
interventies per ambitie beschreven. Dit krijgt doorvertaling in een gedetailleerde 
uitwerking van implementatieplannen in de tweede helft van 2018. 
 
 
 
  
13 
 

 
 De belangrijkste randvoorwaarden voor inclusief sporten en bewegen zijn verbeterd. Dit betreft 
de ‘sociale toegankelijkheid’, zodat iedereen zich welkom voelt in de sport. Het betreft de 
praktische toegankelijkheid van accommodaties, hulpmiddelen en vervoer en de  financiële 
toegankelijkheid, zodat sporten en bewegen voor mensen die willen meedoen ook mogelijk is. 
 
Daar spreken we over af: 
Partijen spreken af de landelijke Alliantie ‘Sporten en bewegen voor iedereen’ op te richten. Een 
alliantie voor het bevorderen van inclusief sporten en bewegen. De alliantie gaat de ambities uit het 
sportakkoord uitwerken en uitvoeren. Deze alliantie bestaat in eerste instantie uit negen partijen: 
NOC*NSF, VSG, Sportkracht 12, MEE NL, Jeugdfonds Sport & Cultuur, John Blankenstein Foundation, 
Ouderenfonds, Stichting Life Goals en Uniek Sporten. Deze alliantie heeft een aanjaagfunctie. De 
alliantie zet haar netwerk in om de olievlek van inclusiviteit te verspreiden.  De alliantie zoekt de 
verbinding met relevante partijen, zoals alliantie ‘gelijke kansen’, alliantie ‘gelijkspelen’ en de 
alliantie ‘VN verdrag’.  De alliantie ‘Sporten en bewegen voor iedereen’ zet de volgende acties in 
gang: 
 De inrichting van een landelijk netwerk voor kennisuitwisseling, bewustwording en stimulering 
van ‘inclusief sporten en bewegen’; 
 De uitvoering van een campagne onder de naam ‘Sporten en bewegen voor iedereen’, om zo 
bekendheid voor ‘inclusief sporten en bewegen’ te genereren. Hierbij zet de alliantie een groep 
van ambassadeurs in. 
 
12
De alliantie pakt de belangrijke randvoorwaarden voor inclusief sporten en bewegen aan : 
 Financiële toegankelijkheid:  
o De alliantie maakt zich sterk om daar waar financiële drempels bestaan, deze zoveel 
mogelijk weg te nemen door sport- en beweegaanbieders bewust te maken van armoede 
als belemmering om te gaan sporten en door de verbindingen te leggen met het 
gemeentelijke armoedebeleid (waaronder gemeentelijke minimaregelingen) en lokale 
maatschappelijke organisaties zoals het Jeugdfonds Sport & Cultuur en gemeentelijke 
minimaregelingen; 
o Om zoveel mogelijk kinderen te bereiken, wordt ingezet  om de leeftijdsgrenzen van 
Jeugdfonds Sport & Cultuur en haar partners op te rekken (van 4-18 jaar naar 2-23 jaar); 
 Praktische toegankelijkheid:  
o Hulpmiddelen: er komt een handreiking “sporthulpmiddelen” voor gemeenten op basis 
van pilots die momenteel worden uitgevoerd. Hierin een actueel overzicht van 
allerhande hulpmiddelen, goede voorbeelden van individueel maatwerk en een model 
tekst voor in de lokale Wmo-verordening. 
o Vervoer: er wordt een adequate vervoersvoorzieningen voor mensen met een beperking, 
mensen die in armoede leven en ouderen ontwikkeld en geïmplementeerd; 
o Accommodaties: de toegankelijkheid van sportaccommodaties voor alle doelgroepen 
13
wordt verbeterd; 
  
                                                           
12
 Bij een aantal randvoorwaarden zal verbinding gemaakt worden met relevante VN Verdragen, zoals die voor 
de rechten van mensen met een handicap. Daar waar nodig zal verbinding gelegd worden met andere 
verdragen zoals het Internationaal verdrag inzake de rechten van het kind.  
13
 Hierover zijn in het onderdeel ‘duurzame sportinfrastructuur’ nadere afspraken gemaakt. 
15 
 

 
Ondertekening 
Onderstaande partijen hebben bijgedragen aan de inhoud en de afspraken van het plan en willen 
zich inspannen om het plan tot een succes te maken. 
 
Ministerie van Volksgezondheid, Welzijn en Sport 
Vereniging Sport en Gemeenten 
NOC*NSF 
Sportkracht 12 
MEE NL 
Jeugdfonds Sport & Cultuur 
John Blankenstein Foundation 
Ouderenfonds 
Stichting Life Goals  
Fonds Gehandicaptensport 
Ministerie van Sociale Zaken en Werkgelegenheid 
  
17 
 

 
Van de 1,2 miljard euro die gemeenten jaarlijks uitgeven aan sport, wordt circa 85% besteed aan 
sportaccommodaties. Veel van die accommodaties zijn gebouwd in de jaren zeventig en tachtig van 
de vorige eeuw, toen het bloeiende verenigingsleven zorgde voor een bouwimpuls, naar de 
maatstaven van die tijd. Sportclubs geven inmiddels zo’n 15 tot 20 procent van hun budget uit aan de 
energierekening. De huidige tijd vraagt dat accommodaties duurzaam en functioneel gebouwd en 
gebruikt worden, waarbij we rekening houden met het feit dat de manier waarop we sporten is 
veranderd. 
Wat gaan we met elkaar bereiken in 2021? 
 Er zijn meer open sportaccommodaties waar meerdere sportactiviteiten en andere economische 
activiteiten geprogrammeerd staan, met als resultaat een breder en intensiever gebruik;  
 Accommodaties voldoen aan de gevraagde kwaliteit van de gebruikers; 
 De  openbare ruimte is meer beweegvriendelijk en  sportaccommodaties zijn meer openbaar; 
 De benodigde innovaties zijn beschikbaar en de organisatorische en financiële arrangementen 
voor het verduurzamen van sportaccommodaties zijn gereed, zodat op langere termijn kan 
worden voldaan aan de brede duurzaamheidsdoelstellingen. 
 
Daar spreken we over af: 
Open sportaccommodaties 
Partijen onderkennen dat sportaccommodaties een belangrijk onderdeel vormen binnen het 
maatschappelijk vastgoed. Tevens zien zij dat de bezettingsgraden van veel van deze accommodaties 
relatief laag zijn. Partijen gaan zich de komende jaren daarom inzetten om een breder en intensiever 
gebruik van de sportaccommodaties te realiseren. In dat licht zetten partijen de komende jaren in op 
de volgende maatregelen: 
 Het beperken van de exclusiviteit van sportaccommodaties en het komen tot open 
sportaccommodaties met een breder en intensiever gebruik met behoud van kwaliteit. Hierbij 
stellen de sportbonden in Nederland zich flexibel en actief op om beschikbare voorzieningen 
door zo veel mogelijk mensen en partijen te laten gebruiken. Bijvoorbeeld ook door scholen ten 
behoeve van de gymles. Sportclubs worden hierbij geadviseerd en begeleid. Om kwaliteit te 
borgen worden afspraken gemaakt over de minimale kwaliteit en het toepassen van innovaties; 
 Gemeenten gaan een flexibel exploitatiemodel voor sportaccommodaties (betalen naar gebruik, 
differentiatie in tarieven, et cetera) ontwikkelen en toepassen. Onderdeel daarvan is het 
ontwikkelen van modellen voor alternatieve economische activiteiten op sportaccommodaties, 
zoals werkplekken, kinderopvang en buurthuisactiviteiten; 
 Het stimuleren van multi-inzetbare sportvelden (meer sporten op hetzelfde veld of in dezelfde 
zaal); 
 Het doorontwikkelen van het systeem van normeren en keuren zodat sportaccommodaties 
blijven voldoen aan gestelde sporttechnische eisen en tegelijkertijd ruimte bieden voor flexibel 
gebruik; 
 Het afstemmen van nationale, regionale en lokale spreiding van sportaccommodaties, in ieder 
geval daar waar sprake is van publieke (co)financiering; 
 Het vergroten van de toegankelijkheid en veiligheid van sportaccommodaties ten behoeve van 
inclusief sporten.  
 
 
19 
 

 
o Het stimuleren van duurzaamheidsinitiatieven, zoals het verlagen van het watergebruik 
van accommodaties en het recyclen van kunstgrasvelden; 
o Het ontsluiten van ‘best practices’ voor uitrol in de regio’s. 
 
Monitoring 
 Het saldo van de financiële exploitatie van sportaccommodaties  
 
Specifiek voor de gemaakte afspraken:  
 het bedrag dat geïnvesteerd wordt in duurzaamheid op sportaccommodaties 
 Het aantal open sportaccommodaties in Nederland 
 Beweegvriendelijkheid van de omgeving in Nederland 
 
Ondertekening 
Onderstaande partijen hebben bijgedragen aan de inhoud en de afspraken van het plan en willen 
zich inspannen om het plan tot een succes te maken. 
 
Ministerie van Volksgezondheid, Welzijn en Sport 
Vereniging Sport en Gemeenten 
NOC*NSF 
Provincies 
BNG Bank 
TenCate Grass 
Signify 
Vaessen Groep B.V. 
Ministerie van Binnenlandse Zaken en Koninkrijksrelaties 
TopTeam 
Hellebrekers Technieken 
Staatsbosbeheer 
 
 
21 
 

 
Waar staan we nu? 
Het sportlandschap is in transitie. Nieuwe aanbieders, zoals fitnesscentra, yogascholen en klimhallen 
hebben de afgelopen decennia de markt betreden waardoor er naast de sportvereniging veel meer 
soorten sportaanbieders zijn gekomen. Commerciële aanbieders weten vaak goed in te spelen op de 
toenemende behoefte van sportconsumenten aan flexibiliteit. Iets waar de traditionele sport-
vereniging van nature minder op gericht is. 
Uit de verenigingsmonitor 2016 van het Mulier Instituut blijkt dat een kwart van de verenigingen de 
afgelopen twee jaar met een dalend ledental te maken heeft gehad. Uit diezelfde monitor blijkt dat 
14 procent van de verenigingen kampt met een tekort aan vrijwilligers en 40 procent een tekort aan 
trainers heeft. Een derde van alle verenigingen (38 procent) beschikt over 
trainers/coaches/instructeurs die voldoende gekwalificeerd of opgeleid zijn. Het aandeel van de 
bevolking van twaalf jaar en ouder dat maandelijks of vaker actief is als vrijwilliger in de sport is 
26
stabiel op 10 procent . Niet zozeer het aantal vrijwilligers loopt terug. Wel dat steeds minder 
mensen bereid zijn structurele taken, zoals een bestuursfunctie, op zich te nemen. Mede hierdoor 
zijn slechts een kwart van de Nederlandse sportverenigingen vitaal en is 16 procent aan te merken 
als een Open Club, zoals blijkt uit de Open Club Index.  
Voor verenigingen is er de uitdaging om hun aanbod en de lidmaatschapstructuren beter te laten 
aansluiten op de veranderde behoefte van sporters. Daaraan gekoppeld zullen bestuurders ook 
moeten kijken naar het (her)verdelen van de taken binnen de vereniging waarbij al dan niet gebruik 
gaat worden gemaakt van betaalde krachten. 
Commerciële aanbieders staan voor de uitdaging om meer maatschappelijk te gaan ondernemen en 
met hun dienstverlening partner te worden in het gezondheids- en welzijnsdomein. Er zijn 
aanbieders die deze slag al hebben kunnen maken en zij floreren. Er zijn echter ook heel veel 
aanbieders die hulp kunnen gebruiken om de beoogde ontwikkeling te gaan maken.  
Deze ondersteuning wordt zowel geleverd door gemeenten als door sportbonden. Daarbij varieert de 
ondersteuning van tijdelijke procesbegeleiding tot meer structurele inzet van een professionals in of 
om de vereniging. Het landschap van deze ondersteuning is nu sterk versnipperd hetgeen de 
effectiviteit om sportaanbieders te helpen in hun ontwikkeling niet ten goede komt.  
Wat gaan we met elkaar bereiken in 2021? 
Partijen zijn overeengekomen dat zij de komende jaren inspanning leveren om te komen tot: 
 Groei van het (geschoolde) verenigingskader;  
 Meer toekomstbestendige sportaanbieders; 
 Groei en grotere diversiteit van het aantal vrijwilligers in de sport;   
 Groei van het aantal samenwerkingsverbanden tussen sportaanbieders onderling en tussen 
sportaanbieders en andere sectoren;   
 Innovatie van het aanbod en andere vormen van lidmaatschap; 
 Hogere kwaliteit van verenigingsondersteuning; 
 Het versnellen van de bijbehorende transitie binnen bonden. 
                                                                                                                                                                                     
25
 Open aanbieders hebben hun basis op orde, hebben ambitie en mogelijkheden om hun  maatschappelijke rol 
te verbreden met niet alleen meer sport- en beweegactiviteiten, maar ook met activiteiten in samenwerking 
met sectoren zoals onderwijs, zorg, welzijn, cultuur, natuur, milieu, werk, kinderopvang 
26
 Zie https://www.volksgezondheidenzorg.info/sport/kernindicatoren/sporteconomie#!node-vrijwilligerswerk 
23 
 

 
 Het vergroten van de instroom van nieuwe sportbestuurders, onder andere door het bereik van 
de bestuurdersdatabase van Sport & Zaken te vergroten; 
 Het gericht werven van bestuurders om de diversiteit van de besturen te vergroten. Hierbij gaat 
het om meer vrouwen, meer jonge mensen, meer etnische diversiteit en meer mensen met een 
beperking; 
 Het ontwikkelen en aanbieden van sportbrede cursussen en scholingen voor bestuurders, die 
regionaal/lokaal georganiseerd worden;  
 De Code Goed Bestuur wordt vernieuwd en anders ingestoken. Hieraan zijn competentie-
profielen van bestuurders gekoppeld. Er wordt een landelijk raamwerk voor de Code ontwikkeld 
door de sportbonden, waaraan lokaal invulling wordt gegeven binnen een vereniging. Eventueel 
met behulp van een bestuurscoach, geven verenigingen zelf invulling aan de Code Goed Bestuur 
door hierover het gesprek te voeren met de leden. Zaken als integriteit en diversiteit zijn een vast 
onderdeel van de gedragscode. 
Vrijwilligers 
Partijen zetten zich in voor het verbeteren van het vrijwilligersbeleid en vrijwilligersklimaat bij 
sportaanbieders. Partijen onderkennen dat consumentisme ook tot de sport is doorgedrongen, maar 
zien ook de grote behoefte die de hedendaagse sportconsument heeft aan sociale binding. Insteek is 
om de randvoorwaarden om aan de slag te gaan als vrijwilliger in de sport te verbeteren en clubs te 
helpen nieuwe vormen van vrijwilligerswerk te introduceren. In dat licht zetten partijen de komende 
jaren in op de volgende maatregelen:   
 Het maximaal benutten van de verhoging van de onbelaste vrijwilligersvergoeding van € 1500 
naar € 1700; 
 Het benutten van de maatschappelijke diensttijd voor jongeren voor de sport; 
 Het doorontwikkelen en uitrollen van de bestaande toolkit voor sportaanbieders voor het 
vergroten van ouderparticipatie; 
 Het stimuleren van programma’s voor het ontwikkelen van vrijwilligersbeleid op de club;  
 Het ondersteunen van doelgroepen die nu ondervertegenwoordigd zijn in besturen en andere 
kaderfuncties 
Samenwerkingsverbanden 
Samenwerking is een krachtig instrument om continuïteit van de sportaanbieder te verbeteren. 
Samenwerking leidt vaak tot meer efficiëntie in de back-office en tot een groei van de impact van 
een sportaanbieder. Het gaat daarbij zowel om samenwerking binnen de eigen sport (bijvoorbeeld 
door één trainer aan te stellen die op meerdere clubs actief is). Maar ook om samenwerking rondom 
de accommodatie tussen de verschillende sportaanbieders die daar actief zijn en om de 
samenwerking tussen de sportaanbieder, de school, de kinderopvang en andere partijen binnen de 
gemeente, met name zorg en welzijn.  
Voor veel sportaanbieders is het niet eenvoudig om deze samenwerking vorm te geven.  
Daarom is het van groot belang dat voor dergelijke vraagstukken goed ondersteuningsaanbod voor 
handen is. Helaas is dit ondersteuningsaanbod nu vaak nog te versnipperd en onvoldoende 
afgestemd op de behoefte van de sportaanbieder. Door lokale samenwerking tussen partijen, kan 
effectievere ondersteuning worden geboden en samenwerking daadwerkelijk worden bevorderd.  
25 
 

 
Ondertekening 
Onderstaande partijen hebben bijgedragen aan de inhoud en de afspraken van het plan en willen 
zich inspannen om het plan tot een succes te maken. 
 
Ministerie van Volksgezondheid, Welzijn en Sport 
Vereniging Sport en Gemeenten 
NOC*NSF 
Rabobank 
NLActief 
Ministerie van Onderwijs, Cultuur en Wetenschap 
Ministerie van Sociale Zaken en Werkgelegenheid 
  
27 
 

 
Wat gaan we met elkaar bereiken in 2021? 
 Alle sportclubs hebben actief aandacht voor een positieve sportcultuur; 
 Het is de norm voor trainers, leraren en instructeurs om het welzijn van het kind boven winst te 
stellen; 
 Spelregels en de wijze van handhaving daarop zijn zodanig dat zij een positieve sportcultuur 
bevorderen; 
 Ouders en verzorgers langs de lijn zijn positieve supporters; 
 Alle gemeenten stellen in overleg met hun verenigingen een ondergrens op voor een positieve 
sportcultuur en handhaven deze wanneer dat noodzakelijk is; 
 De aanbevelingen van de commissie De Vries zijn geïmplementeerd. 
 
Daar spreken we over af: 
Sportclubs 
Partijen vinden het van groot belang dat alle sportclubs actief aandacht hebben voor een positieve 
sportcultuur. Partijen onderkennen daarbij dat bestuurders bepalend zijn voor het creëren van een 
positief en plezierig sportklimaat en dat zoiets consequent tijd en aandacht vraagt. Het creëren van 
een positieve sportcultuur hoeft geen extra werk te zijn, maar kan er juist voor zorgen dat besturen 
makkelijker en leuker wordt. Partijen zijn in dat licht overeengekomen de komende jaren te 
investeren in de volgende maatregelen: 
 
 Het ontwikkelen en invoeren van bestuurscoaching: verenigingen en bestuurders worden 
ondersteund bij het voeren van het gesprek over een positieve cultuur op hun club en wat 
daarvoor nodig is. Het aanbod van procesbegeleiding op dit terrein wordt vergroot en versterkt. 
Dit wordt gestimuleerd door het vaststellen van een kwaliteitskader dat richting geeft aan de 
benodigde vaardigheden voor een bestuurscoach en dat bijdraagt aan het vormen van een 
landelijk dekkend netwerk;  
 Het moderniseren van de Code Goed Sportbestuur. Deze code wordt vernieuwd en anders 
ingestoken. Er wordt een landelijk raamwerk voor de Code ontwikkeld door de sportbonden, 
waaraan lokaal invulling wordt gegeven door de verenigingen. Eventueel met behulp van een 
bestuurscoach, geven verenigingen zelf invulling aan de Code Goed Bestuur door hierover het 
gesprek te voeren met de leden; 
 Het aanbieden van een praktijkgerichte, sportbrede cursussen voor bestuurders 
met daarin expliciete aandacht voor een positieve sportcultuur; 
 Het opzetten van bestuursnetwerken waarin sportbestuurders kennis en ervaring over een 
positieve sportcultuur onderling uitwisselen en benutten; 
 Sportclubs worden ondersteund in manieren waarop ouders kunnen bijdragen aan de positieve 
sportcultuur op en rondom het sportterrein. 
 
Trainer/Coaches 
Partijen gaan de komende jaren trainers en leraren ondersteunen in het vormen van een 
pedagogisch sportklimaat. Daarbij ligt de focus van het sportakkoord op de grote groep (90 procent) 
van (veelal vrijwillige) jeugdtrainers zonder opleiding. Door hen direct te ondersteunen en te 
begeleiden bij het geven van trainingen wordt het leuker om trainer te zijn en wordt de positieve 
sportcultuur versterkt. Deze investering is als volgt vormgegeven: 
29 
 

 
 Het continueren van de integriteitprogramma’s op het gebied van dopinggebruik, matchfixing en 
corruptie; 
 
 
Monitoring  
 Waardering sportbeleving door kinderen 
 Het percentage kinderen dat zich fijn voelt op de sportclub of -organisatie 
 Het percentage kinderen dat aangeeft dat de trainer persoonlijke aandacht heeft voor 
welbevinden 
 
Specifiek voor de gemaakte afspraken: 
 Aantal trajecten van procesbegeleiding en beoordeling van de kwaliteit van deze trajecten 
 Aantal verenigingen met een eigen Code Goed Bestuur 
 Aantal 0-niveau trainers dat on-the-job-coaching heeft gekregen en tevredenheid trainers over 
begeleiding en ondersteuning  
 Aantal gemeenten dat lokaal afspraken heeft gemaakt over de ondergrens met 
sportverenigingen 
 Aantal bonden dat bezig is met slimme aanpassingen in (in)formele spelregels 
 
Ondertekening 
Onderstaande partijen hebben bijgedragen aan de inhoud en de afspraken van het plan en willen 
zich inspannen om het plan tot een succes te maken. 
Ministerie van Volksgezondheid, Welzijn en Sport 
Vereniging Sport en Gemeenten 
NOC*NSF 
Stichting Halt 
MBO-SB 
Hogescholen Sportoverleg (HSO)  
Scouting Nederland 
Vereniging Nederlandse Organisaties Vrijwilligerswerk   
31 
 

 
Voor het ontwikkelen van motorische vaardigheden zetten we in op elementen zoals balanceren, 
33
springen, gooien en vangen . Kortom, partijen willen zorgen voor een goede start voor een leven 
lang bewegen. 
Waar staan we nu? 
34
In 2017 voldeden 56% van de kinderen (4 t/m 11 jaar) aan de beweegrichtlijnen . Spelen en 
bewegen is minder vanzelfsprekend geworden in het dagelijks leven van kinderen. Zo blijkt dat anno 
35
2016 de meeste kinderen van 4 tot 11 jaar maar drie tot zeven uur per week buiten spelen . De 
oorzaken daarvan zijn legio; digitalisering, verstedelijking en niet altijd voldoende toegang tot veilige 
speelplekken. Maar ook de vaak terughoudende en voorzichtige houding van ouders en verzorgers 
bij het buitenspelen speelt een rol. Ook blijkt uit meest recente Staat van het onderwijs van de 
Onderwijsinspectie dat de bewegingsvaardigheid van leerlingen in 2016 is afgenomen ten opzichte 
36
van 2006 . Die afname van de vaardigheid is zichtbaar op vijf van de acht gemeten onderdelen. 
Jongens scoren daarbij op acht van de veertien onderdelen beter dan meisjes; meisjes scoren alleen 
beter op het onderdeel balansvaardigheid. Kortom; de afgelopen jaren is onze jeugd minder gaan 
bewegen en is zij minder motorisch vaardig geworden. 
Wat gaan we met elkaar bereiken in 2021? 
Partijen zijn overeengekomen dat zij zich de komende jaren gezamenlijk inspannen om te komen tot: 
 Een positieve trendbreuk met betrekking tot de motorische vaardigheden van onze jeugd; 
 Een stijging van het aantal kinderen dat voldoet aan de beweegnorm;  
 Een stijging van het aantal (interactieve) beweegvriendelijk plekken in de wijk; 
 Een stijging van de sportdeelname van de jeugd in de leeftijd van 12 tot 18 jaar; 
 Groter bewustzijn bij ouders en verzorgers over het belang van bewegen en motorische 
ontwikkeling van kinderen. 
 
Daar spreken we over af: 
Motorische vaardigheid 
Partijen slaan de handen ineen om de motorische vaardigheid (inclusief zwemvaardigheid) van de 
jeugd te verbeteren. Partijen zijn ervan overtuigd dat dit alleen via een integrale benadering zal 
werken, waarbij inspanning nodig is op alle domeinen waarin het kind zich beweegt. In dat licht 
zetten partijen de komende jaren in op de volgende maatregelen: 
 
 Het volgen en desgewenst meedenken in de integrale curriculumherziening van het primair en 
voortgezet onderwijs ten aanzien van het leergebied sport en bewegen. Voor het primair en 
voortgezet onderwijs loopt op dit moment onder de naam Curriculum.nu een integrale 
herziening van het curriculum.  
                                                           
33
 (zie Basisdocument bewegingsonderwijs in het PO). 
34
  Zie voor cijfers https://www.volksgezondheidenzorg.info/sport/kernindicatoren/ 
35
 Bron: Collard, D., M. Chinapaw, E. Verhagen, H. Valkenberg & J. Lucassen (2014) Motorische fitheid van 
basisschool kinderen (10-12 jaar). Mulier instituut Utrecht.  
36
 Onderwijsinspectie: Staat van het onderwijs 
33 
 

 
Het streven is daarbij dat ieder kind in zijn vrije tijd minimaal één keer in de week onder begeleiding 
sport. Plezier in sport en afwisseling tussen sporten dient daarbij centraal te staan. In dat licht zetten 
partijen de komende jaren in op de volgende maatregelen: 
 Inzet om te komen tot een verlaging van de minimale leeftijd waarop een beroep kan worden 
gedaan op het Jeugdfonds Sport & Cultuur (van 4 jaar naar 2 jaar);  
 Het vergroten van het georganiseerde sportaanbod op sportveldjes in de wijk, onder andere 
door de inzet van de buurtsportcoach; 
 Het ondersteunen en (financieel) stimuleren van sportaanbod op de buitenschoolse opvang; 
 Het ondersteunen en stimuleren van de (door)ontwikkeling van cursussen voor diverse 
doelgroepen, waaronder (laagdrempelig) aanbod voor ouders/verzorgers die trainingen 
verzorgen.  
 Het verspreiden van ‘best practices’ op het gebied van schoolsport (zoals de VMBO 
schoolsportvereniging) in het primair en voortgezet onderwijs.  
 
Bewustzijn ouders en verzorgers 
De primaire verantwoordelijkheid voor het voldoende bewegen en motorisch vaardig worden van 
kinderen ligt bij de ouders en verzorgers. Partijen onderkennen dat in de voorlichting en 
ondersteuning van ouders inspanningen nodig zijn. In dat licht zetten partijen de komende jaren in 
op de volgende maatregelen: 
 
 Het vergroten van de kennis over de noodzaak van motorische ontwikkeling voor kinderen tot 6 
jaar en het onderstrepen van het belang van sport en bewegen voor kinderen vanaf 6 jaar onder 
de professionals in de jeugdgezondheidszorg, de kinderopvang en de sportsector; 
 Bijdragen aan het vergroten van de signalerings- en adviesfunctie van deze partijen aan de 
ouders; 
 Verkennen met partijen of consultatiebureaus in hun signalerings- en adviesfunctie aan ouders 
van kinderen in de leeftijd 0-4 jaar meer ondersteuning behoeven; 
 Stimuleren om het thema vaardig in bewegen in de lokale nota volksgezondheid op te nemen. 
 
Monitoring  
 Het percentage kinderen ouder dan 4 jaar dat voldoet aan de beweegnorm  
37
 Het in kaart brengen van bewegen van kinderen jonger dan 4 jaar  
 
Specifiek voor de gemaakte afspraken:  
 
 Het percentage gemeenten dat gevalideerd motorisch testen toepast 
38
 Het percentage scholen waar bewegen is opgenomen in het leerlingvolgsysteem 
                                                           
37
 Beweegnorm is niet van toepassing op deze doelgroep 
38
 Met bestaande aanbieders wordt ingezet op het komen tot 1 testing monitor.  
 
35 
 

 
Slotwoord 
Dit sportakkoord heeft de eerste etappe met succes voltooid; coalities zijn gevormd en afspraken zijn 
gemaakt om de kracht van sport nog beter te benutten. Heel veel werk is in zeer korte tijd verricht. 
Daar waar we met elkaar op 21 maart nog met onze voeten in het zand stonden om onderwerpen te 
verkennen, ligt er nu een akkoord wat de sport komende jaren richting zal geven. 
Dat verdient lof en complimenten aan alle mensen die hieraan meegewerkt hebben. Vele uren zijn 
vrijgemaakt om mee te denken, mee te praten en de akkoordtekst mee te ontwikkelen. Dit heeft 
heel wat energie gekost. Maar het gaf ook energie; energie die vrij kwam door bijzondere 
ontmoetingen, door doorbraken in het denkproces en door het teamgevoel dat ontstond. Met dit 
akkoord hebben we de energie in de sport weten te bundelen. 
Speciaal woord van dank gaat ook uit richting de Sportraad die het gehele proces gevolgd heeft en 
diverse adviezen heeft uitgebracht ten behoeve van dit sportakkoord. Adviezen die hebben geholpen 
om het sportakkoord invulling en vorm te geven. 
In de tweede helft van 2018 gaan de coalities aan de slag om de implementatieplannen te 
ontwikkelen. Dan wordt bepaald hoe hoog de lat gelegd wordt en wie daarvoor aan de lat gaan 
staan. In diezelfde periode zal ook het onderwerp ‘topsport die inspireert’ uitwerking krijgen, waarin 
topsport, evenementen en media een plek krijgen.  
Nogmaals etappe 1 is nu volbracht, onze reis pas net begonnen. We gaan met elkaar moedig 
voorwaarts! 
 
 
  
37 
 

 
MQscan Signify 
Mulier Instituut 
Smart Climate Opportunities 
Nationale Goede Doelen Loterijen 
Society Impact 
NBTC 
Southfields 
Nederland Cares 
Sport en Zaken 
NEFUB 
Sportbedrijf Arnhem 
NEVEBO 
Sportbedrijf Rotterdam 
NGF 
Sportief Besteed 
NHB 
Sportinnovator 
NJBB 
Sportkracht 12 
NL Actief 
Sportvisserij Nederland 
NL Coach 
Staatsbosbeheer 
NL Sportclub 
Station 10 
NL Sportraad 
Stichting Halt 
NL Training 
Stichting Lifegoals 
NOC*NSF 
TenCate Grass 
NOS 
The Bootcampclub 
NRB 
THO 
NSkiV 
TIG Sports 
NUSO 
Toerfietsunie 
NWWB 
Topteam Sport 
Nyenrode 
Triathlonbond 
Omroep Max 
Triple Double 
Ouderenfonds 
Vaessen BV 
Papendal 
VDWB Consult 
Picoo 
Vereniging Nederlandse Organisaties Vrijwilligerswerk  
PO-Raad 
VNG 
Provincie Gelderland 
VSG 
Rabobank 
Watersportverbond 
Radboud UMC 
Watt Cycling 
Reddingsbrigade 
WOS 
RIVM 
Ziggo/Vodafone 
Samenwerkende Gezondheidsfondsen 
ZonMw 
Scouting Nederland 
 
 
 
39 
 

