 
 
 
 
 
 
 
SABA PACKAGE 2.0 
 
(Hierna: 'Bestuursakkoord') 
 
zoals overeengekomen tussen 
 
HET OPENBAAR LICHAAM SABA 
 
en 
 
DE STAAT DER NEDERLANDEN 
 
waarin 
 
Saba en de ministeries de gezamenlijke prioriteiten voor de periode 2022-2025 
vaststellen 
 
 
 
  
1 
 
 

 
 
Kernboodschap 
 
Sinds de ontmanteling van de Nederlandse Antillen op 10 oktober 2010 zijn Bonaire, Saba en Sint 
Eustatius openbare lichamen geworden in het Koninkrijk der Nederlanden, ook wel bijzondere 
gemeenten genoemd. De structuur van deze bijzondere gemeenten is vergelijkbaar met de 
gemeentelijke structuur in Europees Nederland. 
 
De lokale en nationale overheid werken binnen deze structuur op constructieve, resultaatgerichte 
wijze samen. Hoewel de vruchten daarvan geplukt worden door de bewoners van Saba enerzijds 
en Europees Nederland anderzijds, zijn er nog steeds dingen die beter kunnen. Hiervoor moeten 
lokale en nationale overheden effectief blijven samenwerken op basis van hun respectieve 
verantwoordelijkheden.  
 
In dit Bestuursakkoord, Saba Package 2.0, worden de vervolgstappen in deze constructieve 
samenwerking uiteengezet. Op 3 april 2018 besprak het lokale bestuur van Saba de Saba Package 
voor het eerst met de stuurgroep Caribisch Nederland (CN), die bestaat uit topambtenaren van 
alle ministeries. Het gesprek ging vooral over de ontwikkeling van Caribisch Nederland. Het idee 
was om een document op te stellen waarin het Openbaar Lichaam Saba (OLS) en de Staat der 
Nederlanden overeenkwamen hun gezamenlijke ambities voor Saba ten uitvoer te brengen. Het 
was de wens van het Bestuurscollege van Saba ('Bestuurscollege') om eendrachtig met de Staat 
der Nederlanden samen te werken aan gemeenschappelijke ambities die van invloed zijn op de 
lokale gemeenschap. 
 
De eerste Saba Package die door de Staat der Nederlanden en het OLS werd overeengekomen, 
verliep in mei 2022. Die overeenkomst hielp met het prioriteren, managen en realiseren van 
diverse doelen, zoals het upgraden van de recyclingfaciliteit, het verlengen van de juridische pilot, 
het aanleggen van een waterdistributienetwerk, het openen van een waterbottelarij (Saba Splash), 
het verbeteren van de publieke voorlichting en het vergroten van de capaciteit van het lokale 
bestuur. Saba Package 2.0 is een algemene overeenkomst tussen het OLS en de Staat der 
Nederlanden waarin beide partijen aangeven hoe ze de verdere ontwikkeling van het eiland voor 
zich zien en uiteenzetten wat de gedeelde ambities zijn en hoe die ten uitvoer moeten worden 
gebracht. 
 
In 2019 publiceerden de Raad van State en het Interdepartementaal Beleidsonderzoek 
Koninkrijksrelaties (IBO) een rapport over de coördinerende rol van het ministerie van 
Binnenlandse Zaken en Koninkrijksrelaties (BZK) en de huidige relatie tussen de Staat der 
Nederlanden en (onder andere) het OLS. De toenmalige minister van Binnenlandse Zaken en 
Koninkrijksrelaties gaf toen aan een groot deel van de aanbevelingen te willen overnemen. Er werd 
daarop een programma ontwikkeld waarin verschillende werkgroepen, bestaande uit BZK en 
afgevaardigden van onder andere het OLS en betrokken ministeries, de diverse aanbevelingen in 
concrete voorstellen, adviezen en maatregelen hadden vertaald. Elementen van deze reactie en de 
vervolgstappen zijn in dit Bestuursakkoord/Saba Package 2.0 opgenomen.  
 
Het algemene doel van Saba Package 2.0 is een duurzaam en zelfvoorzienend Saba, op basis van 
vier (4) thema's en tien (10) ambities. Dit Bestuursakkoord wordt verder uiteengezet in een 
jaarlijkse uitvoeringsagenda, bestaande uit een financieel en praktisch gedeelte. Deze agenda 
bevat onder andere aanvullende informatie over financiën, maatregelen, verantwoordelijkheden en 
planning. De eerste uitvoeringsagenda heeft betrekking op de periode half juni 2022 tot half juni 
2023 en is als bijlage A aan dit Bestuursakkoord toegevoegd. 
 
PARTIJEN: 
  
A. de Staat der Nederlanden, hier vertegenwoordigd door drs. A.C. van Huffelen, 
staatssecretaris Koninkrijksrelaties en Digitalisering (hierna te noemen 'de Staat'); en 
3 
 
 

 
 
gebaseerde aanpak waarbij de praktische samenwerking tussen sleutelfiguren in beide 
besturen een belangrijke rol speelt. 
 
 Partijen komen overeen dat ze de constructieve, transparante en resultaatgerichte 
aanpak van de vorige jaren voortzetten en zorgen dat alle betrokken zich zo goed 
mogelijk kwijten van hun taak. Wat betreft de ambities komen Partijen overeen dat als 
meerdere ministeries betrokken zijn bij een bepaald onderwerp (en het dus een 
interdepartementaal onderwerp betreft), dat onderwerp extra aandacht krijgt van BZK 
in zijn rol als coördinerende partij voor en tussen de ministeries van Europees 
Nederland enerzijds en voor en tussen de eilanden in Caribisch Nederland anderzijds. 
 Er is regelmatig contact tussen betrokken partijen, waaronder het Bestuurscollege en 
BZK, aangaande de voortgang, uitdagingen, knelpunten en mogelijke oplossingen. Het 
Bestuurscollege en BZK stellen een financiële sectie met maatregelen 
(uitvoeringsagenda) op, evenals een jaarlijks voortgangsrapport in combinatie met de 
uitvoeringsagenda (financieel en praktisch overzicht) voor het daaropvolgende jaar. 
Deze documenten vormen een inherent onderdeel van Saba Package 2.0 en bevatten 
een uitwerking van de financiën, planning en verantwoordelijkheden.  
 
 In deze Tweede Saba Package committeren het Bestuurscollege en de betrokken 
ministeries zich ook aan het oplossen van problemen die vanwege hun complexe aard 
nog niet zijn opgelost. Methoden die gebruikt worden om een doorbraak te forceren 
zijn: 
• Coördinatie: BZK faciliteert uit hoofde van zijn coördinerende rol het overleg 
tussen de diverse partijen en stuurt aan op praktische oplossingen die het belang 
van de eilandbewoners zo goed mogelijk dienen; 
• Escalatie: opschalen binnen het verantwoordelijke ministerie, opschalen tot aan de 
stuurgroep CN en zo nodig hoger (bewindspersonenoverleg); 
• Pilots: samen dingen uitproberen (de exacte uitvoering is afhankelijk van het 
ministerie in kwestie); 
• Interdepartementale taskforce: voor systemische tekortkomingen waarvoor 
meerdere ministeries verantwoordelijk zijn.  
 
Artikel 3. Stap voor stap naar gelijkwaardigheid  
 
 De afgelopen jaren hebben duidelijk gemaakt dat de kwaliteit van de huidige wet- en 
regelgeving in Caribisch Nederland adequate oplossingen voor problemen vaak in de 
weg zit. De regelgeving in Caribisch Nederland, die gebaseerd is op verouderde 
Antilliaanse wetten, passen niet bij de huidige lokale omstandigheden. Bovendien 
kunnen er discrepanties ontstaan tussen de daadwerkelijke lokale situatie en de 'geest 
van de wet'. Partijen zijn het erover eens dat dit in de komende jaren onderzocht en 
veranderd moet worden. Partijen werken samen om te zorgen dat niets de verdere 
ontwikkeling van Caribisch Nederland in de weg staat.   
 
Wat betreft de bestaande regelgeving en het beleid van Europees Nederland is het ook 
de ambitie om (waar mogelijk) te harmoniseren en (waar nodig) te differentiëren. In 
de komende paar jaar moet de huidige legislatieve achterstand geleidelijk aan worden 
ingelopen. Dit moet voor meer gelijkwaardigheid zorgen tussen burgers in Europees en 
Caribisch Nederland. Werken aan meer gelijkwaardigheid in wetgeving en beleid in 
Europees Nederland betekent ook dat – in het geval bepaalde taken historisch gezien 
gedecentraliseerd zijn – de diverse ministeries en het Bestuurscollege moeten 
samenwerken om te kunnen bepalen of het proces ook voor Caribisch Nederland goed 
en correct is verlopen.   
 
Om dat te kunnen bewerkstelligen moet het lokale bestuur van Saba een stevige 
fundament krijgen. De tien (10) in dit Bestuursakkoord genoemde ambities kunnen 
5 
 
 

 
 
duurzame energiebronnen beschikbaar. Betrokken partijen (bijv. de Staat der 
Nederlanden, OLS en de Saba Business Association) zullen zich gezamenlijk inzetten om 
een sociaal minimum te realiseren door steunmaatregelen zoals onderstand, AOW, 
kinderbijslag en minimumloon te verhogen en een werkloosheidsregeling in het leven te 
roepen. De Staat der Nederlanden is bereid om aan inkomenskant de noodzakelijke 
stappen te zetten, zodat de streefwaarden voor het sociaal minimum in 2025 kunnen 
worden gerealiseerd. Tegelijkertijd probeert de Staat der Nederlanden het minimumloon te 
verhogen. Dat is belangrijk, aangezien de positie van mensen die het minimumloon 
verdienen verbeterd moet worden en er een prikkel moet komen om (extra) te gaan 
werken.   
 
➢ Fatsoenlijk betaald werk is de snelste manier om aan armoede te ontsnappen. Daarom is 
samenwerking op het gebied van scholing en arbeid zo belangrijk, voor een goed 
functionerende arbeidsmarkt en aandacht voor degenen die moeite hebben zich op die 
arbeidsmarkt staande te houden. Wat al die zaken betreft zijn extra maatregelen nodig. 
Het Bestuurscollege van Saba schakelt Ernst & Young in om een arbeidsmarktenquête op 
poten te zetten. 
 
➢  OLS en SZW gaan samenwerken op de volgende gebieden: (1) overeenstemming over de 
structurele financiering van de sociale werkplaats en andere initiatieven voor mensen met 
afstand tot de arbeidsmarkt. Beide partijen maken zich sterk voor een proef met een 
tweede sociale werkplaats op Saba en zullen 'The Garden' en het pilotproject in 2023 
grondig evalueren; (2) algemene maatregelen zoals de loonkostensubsidieregeling, die 
werkgevers ertoe moeten aanzetten om mensen met afstand tot de arbeidsmarkt aan te 
nemen. Voor deze subsidie zal er in 2023 of uiterlijk 2024 een gezamenlijke (en wellicht 
externe) evaluatie worden verricht; (3) een werkloosheidsregeling (WW), in deze 
bestuurstermijn te introduceren. Het ministerie van SZW is wat dat betreft bereid advies 
in te winnen bij het Bestuurscollege; (4) verhoging van de structurele financiering van de 
afdeling Community Development van OLS, zodra het Bestuurscollege in staat is de taak 
van bijzondere onderstand op zich te nemen. Het Bestuurscollege voert de taak van 
bijzondere onderstand uit, wat nu formeel door SZW wordt gedaan, zodra de relevante 
verordening is aangenomen; (5) SZW en het Bestuurscollege zullen een enkel loket voor 
de eilandbewoners in het leven roepen zolang de taken nog afzonderlijk ten uitvoer 
worden gebracht. Dit zorgt voor betere publieke dienstverlening, kortere 
communicatielijnen en een integrale aanpak; (6) extra inspanningen op het gebied van 
baanbegeleiding (bijv. sollicitatiehulp, jeugdconsulent), gefinancierd door de CN-envelop; 
(7) maatregelen van de Staat der Nederlanden om door middel van toelages en 
kostenreducties armoede te bestrijden. 
 
➢ Het Bestuurscollege en de Saba Business Association (SBA) komen regelmatig bijeen om 
sociale kwesties te bespreken en te bepalen welke stappen door de diverse betrokken 
partijen moeten worden gezet. 
 
➢ Sociaal werk op lokaal bestuursniveau speelt een cruciale rol in het zelfstandiger maken 
van mensen. Huishoudens met een laag inkomen krijgen een oplossing op maat 
aangereikt. Het Bestuurscollege instrueert samen met alle relevante stakeholders (zoals 
Zorg en Jeugd Caribisch Nederland, scholen, SZW en VWS) de Eilandraad om het 
armoedebeleid ten uitvoer te brengen. Het kan daarbij gaan om schuldverlichting, hulp 
met bureaucratische procedures bij diverse instanties, Saba Works, hulp met het 
huishouden, voedselpakketten en methoden zoals 'achter de voordeur', 
'keukentafelgesprekken' en '1 gezin, 1 plan'. Verdere afspraken worden in de tweede helft 
van 2022 gemaakt. 
 
➢ Waar nodig worden diverse (nationale en lokale) faciliteiten voor sociale ondersteuning 
uitgewerkt en uitgebreid. Dit omvat onder meer de introductie van een juridische 
7 
 
 

 
 
➢ OLS, VWS en ZJCN maken afspraken over de samenwerking en het op- en afschalen van 
ouderschapsondersteuning in jeugdzorg. 
 
➢ COVID-19 heeft het belang van een goed functionerende gezondheidszorg onderstreept. 
VWS en OLS zetten zich in om besmettelijke ziektes beter te kunnen bestrijden door 
middel van kennisuitwisseling en de structurele financiering van gezondheidsteams en -
programma's, waarbij meer gebruik zal worden gemaakt van ICT-processen en -
procedures.  
➢ Het Bestuurscollege blijft de ontwikkelingen in de gezondheid van de eilandbewoners in de 
gaten houden en duiden. Dit omvat ook de implementatie van screeningprogramma's voor 
borst-, baarmoederhals- en darmkanker.   
 
➢ Hoewel er al sinds 10 oktober 2010 diverse stappen zijn gezet in de gezondheidszorg, 
wordt er op Saba nog veel geklaagd over de vele incidenten op het gebied van de 
curatieve, verslavingsgerelateerde en mentale gezondheidszorg. Het Bestuurscollege 
besloot dan ook een projectleider/kwartiermaker aan te stellen om gegevens te 
verzamelen, de huidige situatie in kaart te brengen en in de tweede helft van 2022 met 
aanbevelingen te komen. Op basis van de analyse van de kwartiermaker worden de 
nodige aanpassingen doorgevoerd. Het is belangrijk dat doorverwijzingen door de juiste 
partijen worden gedaan: de Saba Cares Foundation (SCF), het SMMC (Sint Maarten 
Medical Center) en ZJCN. In het derde kwartaal van 2022 begint de pilot ‘vrije 
verwijzingen ’. In deze pilot is er voor doorverwijzingen naar het SMCC geen toestemming 
vooraf meer nodig door een medisch adviseur van ZJCN. 
 
➢ OLS wil grote risicofactoren die bijdragen aan overdraagbare en niet-overdraagbare 
ziektes in de gemeenschap wegnemen. 
 
➢ GHOR (calamiteitenbeheer) is al geïntroduceerd, maar vereist continue aandacht, vooral 
gezien het feit dat Saba geregeld getroffen wordt door orkanen. 
➢ Het Bestuurscollege van Saba, VWS en de SCF zorgen samen voor een nieuw 
verzorgingstehuis voor ouderen en anderen die speciale zorg nodig hebben. Het 
Bestuurscollege zet zich hier samen met VWS en ZJCN voor in.  
3. Het benutten van (potentieel) talent 
➢ Op Saba wonen circa 350 18-minners. Het doel is om een doorlopende leerlijn te creëren 
van dagopvang tot en met de middelbare school, waarbij de overgang naar een nieuwe 
vorm van opvang/scholing zo soepel mogelijk verloopt. In deze leerlijn moeten alle 
elementen van hoge kwaliteit zijn, aangezien de gemeenschap geen vrije keuze heeft. Het 
doel is een systeem onder één schoolbestuur en een doortimmerd programma voor 
kinderen die extra zorg nodig hebben (vanwege gedrag en/of handicaps). Bovendien 
werken betrokken partijen, zoals de middelbare school en OLS, samen aan (1) het 
uitdagen van de jeugd; (2) het identificeren van talent; en (3) het voorbereiden van dat 
talent op mogelijk vervolgonderwijs in Nederland, de Verenigde Staten of elders. 
➢ OCW en OLS brengen samen met andere partijen (zoals VWS) het masterplan voor het 
bouwen en renoveren van schoolgebouwen en -faciliteiten (zoals een gymzaal) ten 
uitvoer. Bovendien controleert OCW of Saba betrokken wordt bij de diverse initiatieven die 
op stapel staan voor de rest van Nederland in relatie tot (bijvoorbeeld) lezen en rekenen. 
(Dit in lijn met het 'comply or explain'-principe.) OCW, OLS, schoolbesturen, het Expertise 
Center Education Care, de Stichting Kwaliteitsregister Jeugd (SKJ) en de Saba Reach 
Foundation werken samen om de kwaliteit van het onderwijs te verbeteren en leggen een 
en ander vast in een nieuwe 'Education Agenda Saba 2022-2026'. Deze agenda is gericht 
op (het onderhoud van) schoolgebouwen, onderwijskwaliteit, beroepsonderwijs, 
bestuurlijke capaciteiten en meertaligheid in het onderwijs. 
9 
 
 

 
 
Artikel 6. 
 
Thema 2: Economische ontwikkeling en ruimtelijke ordening 
 
Visie:  
De economische ontwikkeling van Saba is een belangrijk thema in Saba’s Vision 2030 en de 
Hoofdlijnenbrief Koninkrijksrelaties. Een duurzaam en zelfvoorzienend Saba heeft een stabielere 
economie waarin het zakelijke klimaat ondernemers en (potentiële) investeerders trekt die zich 
kunnen vinden in het profiel van het eiland als welvarende, groene bestemming. Tegelijkertijd 
moeten de hoge kosten van ondernemerschap worden aangepakt en heeft ook de infrastructuur 
aandacht nodig. Hieronder vallen ook het verkennen van nieuwe markten en het beschermen en 
ontwikkelen van natuur en milieu, zoals beschreven in het 'Natuur- en milieubeleidsplan Caribisch 
Nederland 2020-2030' (NMBP). De aanleg van de nieuwe haven zal de algehele ontwikkeling van 
Saba in een stroomversnelling brengen. Door het opstellen van een lokaal en nationaal plan voor 
ruimtelijke ontwikkeling kan het eiland op duurzame en evenwichtige wijze worden ontwikkeld.  
 
Uitwerking van de visie:  
➢ OLS en de Staat der Nederlanden treden toe tot een taskforce en werkgroep om te 
onderzoeken hoe de hoge kosten van ondernemerschap op Saba kunnen worden 
aangepakt. 
➢ Het vervoer tussen de eilanden is duur. Er zijn dan ook creatieve oplossingen voor de 
korte termijn nodig, evenals een langetermijnplan voor betaalbare, regelmatige 
verbindingen. 
➢ Het toerisme op Saba kan worden uitgebreid naar de specifieke niche van 
milieuvriendelijk, duurzaam toerisme, met een focus op kwaliteit. Tegelijkertijd heeft de 
coronapandemie duidelijk gemaakt dat de economie van Saba gediversifieerd moet 
worden. 
➢ Het behoud en de verdere ontwikkeling van de infrastructuur is een continu proces. Dit 
omvat geplande projecten zoals de nieuwe haven, renovatie van de bestaande haven, 
schoolgebouwen voor (jonge) kinderen, uitbreiding en onderhoud van wegen en diverse 
luchthavenprojecten. 
➢ OLS en de Staat der Nederlanden hebben verschillende mogelijkheden om de hoge kosten 
van levensonderhoud te verlagen. Zo daalde de prijs van drinkwater toen de 
waterbottelarij werd geopend, een daling die werd doorgezet toen er een tijdelijke COVID 
19-subsidie werd geïntroduceerd. Extra stappen op het gebied van waterbeheer 
(drinkwater, gezuiverd water op basis van omgekeerde osmose en grijs water) zijn 
noodzakelijk en de watervisie zal hiervoor als basis dienen.  
➢ Saba ligt in een orkaangebied. Constante waakzaamheid is dan ook nodig om te 
voorkomen dat het eiland in het geval van rampen of calamiteiten niet tot chaos vervalt. 
 
4. Reductie van de kosten van ondernemerschap, diversificatie van de economie, 
duurzaam toerisme 
 
➢ Een algemene taskforce en werkgroep worden in het leven geroepen om de hoge kosten 
van ondernemerschap op Saba te onderzoeken en zo mogelijk te verminderen. Leden van 
de taskforce houden zich bezig met (het wegnemen van) knelpunten zoals bancaire 
diensten, douane- en expediteursdiensten, notariële diensten, immigratie- en 
grenscontrole, IND- en werkvergunningskwesties, post (waaronder het ontbreken van een 
postcode), import- en exportregels (bijv. op het vlak van veeteelt en gewassen) en 
diverse fiscale kwesties. Leden van de taskforce 'Solutions for Saba’s high cost of doing 
business' zijn vertegenwoordigers van de Rijksdienst Caribisch Nederland (RCN), OLS en 
van de ministeries van Financiën, BZK, VWS, EZK/RVO, JenV en SZW. Ook de stuurgroep 
CN speelt hierin een belangrijke rol en het doel is om in 2022 van start te gaan. De 
taskforce onderzoekt ook hoe er in relatie tot bancaire en notariële diensten met Sint 
Eustatius kan worden samengewerkt. Van de hierboven genoemde ministeries neemt BZK 
11 
 
 

 
 
investeringsklimaat onderzocht door de taskforce 'Solutions for Saba’s high cost of doing 
business'. Voor potentiële investeerders moet de rode loper worden uitgerold. 
 
➢ Maar ook andere maatregelen zijn nodig, aangezien het niet makkelijk is om de economie 
van Saba te diversifiëren. Denk daarbij aan uitbreiding van de medische universiteit en het 
aantrekken van verwante instellingen en organisaties, en het promoten van Saba als 
fantastische plek om te werken of hub voor online werken. Andere mogelijkheden zijn 
centra voor het onderzoeken van het leven in de zeeën en in het regenwoud (in 
samenwerking met de Saba Conservation Foundation) of het promoten van het eiland als 
retreat voor individuen/groepen of managers (voor strategiemeetings). Ook kan worden 
onderzocht of bepaalde RCN-taken uitgevoerd kunnen worden op Saba in plaats van enkel 
op Bonaire. 
 
➢ Saba wil een hoogwaardige bestemming voor ecotoerisme worden. In dat licht wordt door 
de University of Central Florida (UCF) het 'Tourism Master Plan 2022-2027' opgesteld. Dit 
plan moet leiden tot meer tevredenheid onder toeristen, nieuwe economische impulsen, 
een betere kwaliteit van het leven voor eilandbewoners en bescherming van het culturele 
en natuurlijke erfgoed. Het algemene doel van het masterplan is het aanpakken van de 
vastgestelde uitdagingen en tekortkomingen. Onderzocht wordt hoe Saba zijn 
concurrentiepositie in de Caraïben kan verstevigen, de sociaaleconomische bijdrage van 
het toerisme aan het eiland kan verhogen en potentiële nieuwe markten en doelgroepen 
kan aanboren. Het uiteindelijke masterplan moet in 2022 worden afgerond en zal een 
coherente vijfjarige visie voor het eiland (inclusief duidelijke richting, actieplan en 
begroting) bevatten. Hierbij is de ondersteuning van EZK en RVO nodig.  
 
➢ Het toeristische product kan worden ontwikkeld en verbeterd door het toerisme uit te 
breiden. Op dit moment ligt de focus vooral op de Amerikaanse markt, maar er zijn nog 
andere mogelijkheden. Europa en Zuid-Amerika bieden veel potentieel. Betere (algemene) 
marketing is daarbij van groot belang. De algehele eilandervaring moet worden verbeterd 
door te investeren in producten (bijv. excursies naar historische locaties, nieuwe 
wandelpaden, meer culturele evenementen) en betrokkenen te trainen in gastvrijheid.  
 
5. Doorlopende ontwikkeling van infrastructuur, ruimtelijke ordening en 
waterbeheer 
 
➢ Saba's grootste infrastructurele project in de komende paar jaar is de aanleg van de 
nieuwe haven. IenW (voor technische assistentie) en OLS blijven samenwerken aan een 
goed functionerende, orkaanbestendige en op de toekomst voorbereide haven. De huidige 
haven (Fort Bay) blijft gebruikt worden door vrachtschepen. Door deze scheiding van 
functies zullen de veiligheid en aanlokkelijkheid van de nieuwe haven toenemen. Vissers 
en zeiljachten kunnen in de nieuwe Black Rocks-haven veiliger aanmeren. (Op dit moment 
vermijden de meeste zeiljachten het eiland omdat ze niet veilig kunnen aanmeren.) Het 
aantrekken van meer zeiljachten, in lijn met het doel van hoogwaardig ecotoerisme op 
Saba, zal de economische ontwikkeling van het eiland bespoedigen. 
 
➢ De nieuwe haven biedt talloze mogelijkheden voor het intensiveren van de economische 
activiteit op Saba. OLS voert een Economic Impact Assessment uit. Dit onderzoek kan nog 
andere economische voordelen van een nieuwe, volledig functionerende haven aan het 
licht brengen: voordelen op het vlak van toerisme, werkgelegenheid, belastinginkomsten 
enzovoort. OLS verwerkt de uitkomsten in een masterplan voor de haven en bespreekt de 
uitkomsten met de betrokken afdelingen. 
 
➢ OLS zet ook stappen om de luchthaven te verbeteren. Aandachtsgebieden zijn de 
verkeerstoren, de omheining, verdere renovatie van het gebouw en scheiding van 
aankomende en vertrekkende passagiers (zodra de brandweer elders onderdak heeft 
13 
 
 

 
 
Koninkrijksrelaties. Een duurzaam en zelfvoorzienend Saba is minder afhankelijk van fossiele 
brandstoffen, investeert meer in lokale voedselvoorziening en beschermt en behoudt de unieke 
ecosystemen op land en in zee. Bovendien worden afvalstromen op slimme, duurzame manier 
verwerkt. 
 
Uitwerking van de visie: 
➢ Met het ruime aanbod van zon en wind zijn er diverse mogelijkheden om de 
energieopwekking te verduurzamen. Zo'n 40% van de opgewekte stroom komt op het 
moment uit hernieuwbare bronnen. OLS en de Staat der Nederlanden willen aantonen hoe 
een klein eiland als Saba minimaal 90% klimaatneutraal kan worden door meer 
windenergie in te zetten, zodat het als toonbeeld kan dienen voor de rest van het 
Koninkrijk. 
➢ De natuur op Saba is belangrijk voor de eilandbewoners en een 'unique selling point' voor 
toeristen. Duurzaam natuurbeheer kan helpen het ecotoerisme een boost te geven. 
➢ Saba wil concrete stappen zetten om de eigen voedselvoorziening veilig te stellen en 
minder afhankelijk te worden van import.  
➢ Afvalverwerking is duur omdat te recyclen materialen van het eiland moeten worden 
afgevoerd. Terwijl er gewerkt wordt aan een betere structurele oplossing moeten de 
huidige hoge operationele kosten worden opgevangen. 
➢ Afvalwater moet worden gezuiverd om de waterkwaliteit op land en in zee op peil te 
houden. 
 
6. Versnelde transitie naar hernieuwbare energie voor kostenverlaging 
 
➢ De kosten van levensonderhoud zijn hoog in Caribisch Nederland. Dat komt met name 
door de hoge energieprijs. Door te investeren in hernieuwbare energie kunnen deze 
kosten worden gereduceerd, wat zich uiteindelijk zal vertalen in lagere kosten van 
levensonderhoud. OLS, EZK en BZK werken samen met staatsbedrijf SEC (Saba Electric 
Company) om meer hernieuwbare energie te produceren en minimaal 90% 
klimaatneutraal te worden door meer windenergie toe te voegen aan de energiemix op 
Saba. EZK en OLS proberen extra fondsen (bijv. SDE++) vrij te maken voor nieuwe 
initiatieven op dat vlak. Voorbeelden van dergelijke initiatieven zijn het moderniseren van 
het stroomnet en het produceren van meer zonne- en windenergie. 
 
➢ Vanwege de stijgende energieprijzen in Europees en Caribisch Nederland heeft SZW 
middelen gereserveerd voor een incidentele bijdrage aan eilandbewoners met een laag 
inkomen om de stijgende energierekening deels te compenseren.  
 
7. Ontwikkeling van natuur en milieu, lokale voedselproductie en afvalbeheer 
 
➢ OLS, LNV, IenW en BZK/RO implementeren gezamenlijk het Natuur- en milieubeleidsplan 
(NMBP) voor Saba. Het lokale bestuur heeft de 'Saba Implementation Agenda 2022-2030' 
aangenomen en voert deze uit door middel van het 'Saba Nature and Environment Plan of 
Action 2022-2024'. Het nationale bestuur heeft € 35 miljoen gereserveerd voor de 
implementatie van NMBP-fase 1 (2022-2025), inclusief € 5 miljoen voor een structurele 
oplossing voor afvalverwerking in Caribisch Nederland.  
 
➢ Het Saba Nature and Environment Plan of Action is afgestemd op verschillende doelen in 
het NMBP en de Saba Implementation Agenda 2022-2030. Saba richt zich op: (1) de 
aanplant van nieuwe bomen, waaronder fruitbomen; (2) lokale voedselproductie via 
akkerbouw; (3) hydrocultuur en moestuintjes; (4) ondersteuning van veeteelt en visserij; 
(5) beheer van de geitenpopulatie; (6) mariene projecten zoals het 
onderzoekslaboratorium en koraalherstel; (7) doorlopend onderhoud aan wandelpaden en 
andere projecten in het regenwoud; (8) versterking van natuurbehoud 
(parkmanagement); (9) ondersteuning van bestaande afvalverwerkingsactiviteiten en 
15 
 
 

 
 
 
Uitwerking van de visie: 
➢ OLS wil resultaat boeken. De grote variatie in taken (vanwege de brede, uitgewerkte 
portfolio) betekent dat steeds weer de juiste mensen voor de juiste taken moeten worden 
gezocht. OLS is een relatief jonge organisatie en organisatieontwikkeling is een continu 
proces.  
➢ Het Bestuurscollege zet stappen om OLS om te vormen tot een professionele, 
klantgerichte organisatie. Getracht wordt om de gemeenschap en andere stakeholders bij 
de beleidsvorming te betrekken.   
➢ Vanaf 2022 zal de vrije uitkering structureel worden verhoogd.  
➢ Het Bestuurscollege beseft dat handhaving en de juiste werking van overheidsdiensten het 
fundament vormen van een gezaghebbend, betrouwbaar bestuur. Ook integriteit is een 
voorwaarde voor vertrouwen in het bestuur. De gemeenschap op Saba moet dus kunnen 
vertrouwen op de integriteit van overheidsfunctionarissen en bestuurders.  
➢ Het Bestuurscollege beseft dat het belangrijk is om kinderen en jongeren te betrekken bij 
de politiek. De jeugd moet een stem krijgen in de beleidsvorming. Het is cruciaal dat er 
beleid komt dat in de behoeften van jongere generaties voorziet.  
➢ In lijn met de Wet financiën openbare lichamen BES wil OLS het beheer van publieke 
financiën blijven verbeteren.  
➢ Een legitiem en effectief bestuur beschikt over de juridische grondslag en uitvoerende 
capaciteiten om mogelijke overtredingen van wet- en regelgeving bestuurlijk en juridisch 
aan te pakken. Dat vraagt om geld, structureel beleid en operationele slagkracht.  
➢ OLS blijft zich inzetten om het burgerregister te verbeteren. 
 
8. Een betere publieksdienst 
 
➢ Het Bestuurscollege van Saba wil de publieke communicatie verbeteren en de publieke 
dienstverlening in het algemeen moderniseren, bijvoorbeeld door de inzet van een enkel 
overheidsloket waar diverse (nog te bepalen) overheidsdiensten in digitale vorm worden 
aangeboden. Er zijn mogelijkheden om digitale diensten en de digitale economie te 
versterken, waarbij het eiland fungeert als hub voor de rest van de wereld. BZK 
introduceert een geïntegreerde strategie voor digitalisering in Caribisch Nederland, 
gebaseerd op de bredere digitaliseringsagenda.  
 
➢ De RCN en het Bestuurscollege van OLS gaan nauw samenwerken om de publieke 
dienstverlening voor de eilandbewoners waar mogelijk te verbeteren. Een en ander valt 
onder het takenpakket van de kwartiermaker van de RCN. Specifieke onderwerpen die 
zullen worden behandeld, zijn digitalisering en samenwerking op het vlak van gedeelde 
diensten zoals ICT. Denk in dat verband aan betere toegankelijkheid, vertaalde 
documenten en een warme, klantgerichte benadering. Ook kan worden onderzocht of 
bepaalde RCN-taken uitgevoerd kunnen worden op Saba in plaats van enkel op Bonaire. 
 
➢ Het Bestuurscollege van Saba verkent samen met SZW mogelijkheden om de 
samenwerking verder te verbeteren, met als doel om de eilandbewoners betere en – zo 
mogelijk – geïntegreerde diensten aan te bieden. Het doel is onderzoeken of een enkel 
overheidsloket voor alle vraagstukken op het maatschappelijke vlak tot de mogelijkheden 
behoort. 
 
➢ Het Bestuurscollege van Saba werkt samen met OCW om een Sabaans archief op te 
richten. In dat archief worden belangrijke (historische) documenten met betrekking tot 
Saba opgeslagen, zodat ze goed toegankelijk zijn voor geïnteresseerden.  
 
➢ Ook het verbeteren van de kwaliteit van het burgerregister is een belangrijke taak voor 
het lokale bestuur. BZK/DS biedt ondersteuning in termen van capaciteit, kennis, 
processen, procedures en digitalisering.   
17 
 
 

 
 
➢ De voorbereiding op orkanen is een continu proces. OLS wil huizen en shelters verstevigen 
en beter inrichten. Hierbij moet ook de nodige aandacht aan erfgoed worden besteed. 
Daarnaast is het belangrijk om huiseigenaren te helpen met het orkaanbestendig maken 
van hun huis. OLS en BZK onderzoeken of dat mogelijk is in het kader van de huidige 
huisvestingsambities.  
➢ Het ministerie van Defensie gaat samenwerken met JenV om (1) de orkaanrespons te 
coördineren met andere eilanden in het Koninkrijk en de regio enerzijds en internationale 
organisaties anderzijds; (2) de procedures jaarlijks (vóór het orkaanseizoen) door te 
lichten; en (3) samen met lokale veiligheidspartners trainingen te organiseren over 
activiteiten/procedures in het geval van een naderende orkaan. 
➢ JenV-partners en OLS besteden extra aandacht aan het gebruik en de smokkel van drugs 
op en naar het eiland. JenV-partners en het lokale bestuur van Saba zijn hier voortdurend 
mee bezig. Projecten worden samen uitgevoerd met lokale, regionale en nationale 
veiligheidspartners.   
10. Een moderne, robuuste en werknemersgerichte organisatie op basis van solide 
financiën  
 
➢ Partijen zijn van zins de bestuurlijke en uitvoerende kracht van het eiland te verstevigen. 
Met behulp van BZK, de Vereniging van Nederlandse Gemeenten (VNG) en de gemeenten 
zelf wil OLS een moderne, capabele organisatie worden waarin iedereen zijn of haar taken 
op de best mogelijke manier voor de gemeenschap ten uitvoer kan brengen. Een en ander 
moet mogelijk worden gemaakt door training, educatie, uitwisselingsprogramma's en 
organisatieontwikkeling. 
 
➢ BZK blijft het lokale bestuur ondersteunen met het structurele Good Governance-budget, 
kennis, capaciteitsopbouw, educatie en training. OLS zet het huidige proces van 
organisatieontwikkeling voort, dat onder andere bestaat uit het oprichten of combineren 
van (nieuwe) afdelingen en de training en scholing van ambtenaren (bijv. via TOP Saba) 
en bestuurders (van zowel het Bestuurscollege als de Eilandraad). In 2022 zal BZK 
incidenteel extra investeren in de implementatie van Saba Package 2.0 en de 
organisatieontwikkeling van OLS. BZK maakt hier op de korte termijn afspraken over met 
Saba.  
 
➢ De Eilandraad en de griffie krijgen extra capaciteit, budget, training en scholing. Op die 
manier kan de Eilandraad, als het hoogst verkozen bestuurlijk lichaam, zijn (juridische) 
taken verder ontwikkelen. 
 
➢ SZW, VWS en OLS werken gezamenlijk aan een sterke basis voor de Community 
Development-afdeling van OLS, zodat men daar de expertise en capaciteit krijgt om alle 
juridische verplichtingen na te komen en eilandbewoners goed te kunnen helpen.  
 
➢ OLS implementeert een lokale rekenkamer. De rekenkamer helpt om de transparantie van 
bestuurlijke processen te verbeteren. Een goed functionerende rekenkamer op Saba helpt 
ook om de rechtsgeldigheid en effectiviteit van het bestuur te waarborgen. Bovendien is 
het een verplichting volgens de Wet openbare lichamen BES. Deze wet schrijft een enkele 
rekenkamer voor alle BES-eilanden voor, maar besloten is om voor elk eiland een aparte 
rekenkamer op te richten. De rekenkamer moet een logische verbinding gaan vormen 
tussen politiek, bestuur en officiële instanties.  
 
➢ OLS wil (met steun van BZK) proactief integriteitsbeleid ontwikkelen en in stand houden: 
beleid waarin bepaalde gedragsregels en activiteiten worden omschreven, zoals, maar niet 
beperkt tot, het onder de aandacht brengen van integriteitskwesties, het identificeren van 
kwetsbaarheden in de organisatie en het aanpakken van integriteitsbreuken. Halverwege 
2023 stellen OLS en BZK een actieplan op voor het opstellen en doorvoeren van 
19 
 
 

 
 
Artikel 9. 
 
 
Overzicht financiën en actieplan 
 
 
➢ Dit Bestuursakkoord wordt verder uiteengezet in een jaarlijkse uitvoeringsagenda, be-
staande uit een financieel en praktisch gedeelte. Daar vindt u aanvullende informatie over 
financiën, maatregelen, verantwoordelijkheden en planning. De eerste uitvoeringsagenda 
heeft betrekking op de periode half juni 2022 tot half juni 2023 en is als bijlage A aan 
dit Bestuursakkoord toegevoegd. 
➢ Het Bestuurscollege stelt samen met BZK een jaarlijkse uitvoeringsagenda op voor Saba 
Package 2.0. 
 
 
 
 
  
21 
 
 

