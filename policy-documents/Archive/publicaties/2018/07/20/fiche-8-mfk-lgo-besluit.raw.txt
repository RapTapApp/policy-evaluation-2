 
 
 
Fiche 8: MFK - LGO-besluit  
 
1. Algemene gegevens 
 
a) Titel voorstel 
Voorstel voor een besluit van de Raad inzake de associatie van de landen en gebieden overzee 
met de Europese Unie, met inbegrip van de betrekkingen tussen de Europese Unie enerzijds en 
Groenland en het Koninkrijk Denemarken anderzijds ("LGO-besluit") 
 
b) Datum ontvangst Commissiedocument 
14 juni 2018 
 
c) Nr. Commissiedocument 
COM(2018) 461  
 
d) EUR-lex 
https://eur-lex.europa.eu/legal-content/EN/TXT/?uri=COM%3A2018%3A461%3AFIN 
 
e) Nr. impact assessment Commissie en Opinie Raad voor Regelgevingstoetsing 
SWD (2018)337 
 
f) Behandelingstraject Raad 
Raad Buitenlandse Zaken 
 
g) Eerstverantwoordelijk ministerie 
Ministerie van Binnenlandse Zaken en Koninkrijksrelaties, in nauwe samenwerking met het 
Ministerie van Buitenlandse Zaken 
 
h)Rechtsbasis 
Artikel 203 VWEU is van toepassing. 
   
i) Besluitvormingsprocedure Raad  
Unanimiteit 
 
j) Rol Europees Parlement 
Raadpleging 
 
 
 
1 

 
euro is onderverdeeld in 159 miljoen euro voor de territoriale enveloppe en 66 miljoen euro voor 
de regionale enveloppe. Daarnaast is 15 miljoen euro beschikbaar voor de intraregionale 
enveloppe, 13 miljoen euro voor de B-enveloppe, ten behoeve van onvoorziene omstandigheden, 
en 22 miljoen euro voor technische assistentie. Het beschikbare bedrag voor de territoriale 
e
enveloppe is in absolute termen lager dan onder het 11 EOF, maar hoeft daarentegen niet 
gedeeld te worden met de Britse LGO’s. Per saldo wordt het budget voor de Nederlandse en Franse 
LGO’s daarom verhoogd van 152,55 naar 159 miljoen euro. In het LGO-besluit zijn de sectoren 
vastgesteld waaraan financiële middelen ter beschikking staan. Onder het nieuwe LGO-besluit is 
het eveneens mogelijk voor het bedrijfsleven om aanspraak te maken op financiering vanuit de 
financiële middelen die ter beschikking staan aan de LGO’s.  
 
 
b) Impact assessment Commissie 
Begin dit jaar heeft de CIE een impact assessment uitgevoerd (SWD (2018) 337), gericht op de 
grootste verandering ten opzichte van de financiering onder het huidig MFK: het samenvoegen van 
diverse externe instrumenten. Een van de uitkomsten was dat budgettering van het EOF onder de 
begroting voor de hand ligt, mits de huidige African Peace Facility, vanwege het militaire karakter, 
buiten de begroting blijft. Over de beheersstructuur en politieke sturing door Commissie/EDEO van 
dit nieuwe instrument, kwam uit deze analyse weinig informatie. Basis van dit impact assessment 
was de Mid-Term Review waarin ook werd opgemerkt dat het samenvoegen van de huidige 
instrumenten onder een instrument wenselijk zou kunnen zijn. 
 
3. Nederlandse positie ten aanzien van het voorstel  
 
a) Essentie Nederlands beleid op dit terrein 
Zoals vastgelegd in de Kamerbrief van 1 juni 2018 over de Kabinetsappreciatie van het Commissie 
MFK-voorstel, richt de Nederlandse onderhandelingspositie bij het MFK zich op een modern en 
financieel houdbaar MFK. Nieuwe uitdagingen vragen om een herijking van de invulling en 
prioriteiten van de EU-begroting opdat het MFK nieuwe prioriteiten zoals onderzoek en innovatie, 
veiligheid, migratie en klimaat sterker reflecteert. Dit vraagt een ambitieus gemoderniseerde 
begroting die de EU in staat stelt gezamenlijke uitdagingen adequaat en tijdig te adresseren en die 
effectief en efficiënt optimale Europese toegevoegde waarde genereert. Brexit vereist een 
neerwaartse bijstelling van het MFK; een kleinere EU vraagt om een kleiner budget. De inzet is om 
via bezuinigingen op bestaand beleid versterkte of nieuwe prioriteiten te financieren, als ook de 
financiële gevolgen van het vertrek van het Verenigd Koninkrijk op te vangen. Voorkomen moet 
worden dat Brexit leidt tot een onevenredig hoge rekening voor andere lidstaten en een stijging 
van de afdrachten. De financiering van het MFK moet rechtvaardig, transparant en simpel waarbij 
de lasten eerlijk moeten worden verdeeld. De Nederlandse netto betalingspositie dient ook in het 
komende MFK in lijn te zijn met de positie van lidstaten met een vergelijkbaar welvaartsniveau. 
 
Nederland heeft met zes LGO’s (Aruba, Bonaire, Curaçao, Saba, Sint Eustatius en Sint Maarten) 
een directe band binnen het Koninkrijk onderscheidenlijk Nederland. Aruba, Curaçao en Sint 
3 

 
4. Beoordeling bevoegdheid, subsidiariteit en proportionaliteit  
 
a) Bevoegdheid 
Het LGO-besluit is gebaseerd op art. 203 VWEU. Op grond van deze bepaling stelt de Raad op 
basis van de in het kader van de associatie van de landen en gebieden met de Unie bereikte 
resultaten en van de in de Verdragen neergelegde beginselen de bepalingen vast betreffende de 
wijze van toepassing en de procedure van de associatie van de landen en gebieden met de Unie. 
Het kabinet acht art. 203 VWEU de juiste rechtsgrondslag. 
 
b) Subsidiariteit 
Nederland beoordeelt de subsidiariteit positief. Het LGO-besluit is onderdeel van het Europees 
Nabuurschapsbeleid en het Europese Externe beleid. In artikel 355 VWEU lid 2 wordt bepaald dat 
landen en gebieden overzee het onderwerp vormen van de bijzondere associatieregeling. Het 
raamwerk voor deze bijzondere associatieregeling staat omschreven in het vierde deel van het 
VWEU en is nader uitgewerkt in het LGO-besluit. Dit besluit kan enkel op het niveau van de Unie 
worden vastgesteld, omdat het doel van de associatie, namelijk het bevorderen van de 
economische en sociale ontwikkeling van de LGO en de totstandbrenging van nauwe economische 
betrekkingen tussen LGO’s en de Unie niet op lidstaat-niveau geregeld kunnen worden.  
  
Voor zover het gaat om de handelsregeling voor de LGO, is de subsidiariteit niet van toepassing, 
omdat de gemeenschappelijke handelspolitiek onder de exclusieve bevoegdheid van de Unie valt 
(zie art. 3, lid 1, onder e, VWEU). 
 
c) Proportionaliteit 
Nederland beoordeelt de proportionaliteit positief. Het voorstel gaat uit van een flexibele aanpak 
die op de situatie van elk LGO is afgestemd. Hiermee staan de middelen in het voorstel in 
verhouding tot het doel. 
 
5. Financiële implicaties, gevolgen voor regeldruk en administratieve lasten 
a) Consequenties EU-begroting 
Onder het nieuwe MFK wordt 500 miljoen euro (lopende prijzen) gereserveerd voor het nieuwe 
LGO-besluit. Ten opzichte van de huidige periode (2014-2020) stelt de Commissie een nominale 
daling van 14% voor op basis van het beschikbare budget voor LGO uit het Europees 
Ontwikkelingsfonds en de financiering voor Groenland op basis van het Groenland-besluit. Deze 
middelen komen uit begrotingshoofdstuk 6: ‘Neighbourhood and the World’. Daarmee wordt het 
instrument voor de LGO’s binnen de begroting geplaatst. Met betrekking tot de daling moet 
worden opgemerkt dat het programma sterk gewijzigd is ten opzichte van de huidige periode, 
aangezien de 12 Britse LGO’s buiten de werking van het nieuwe besluit komen te vallen. Hiervoor 
gecorrigeerd, laat de territoriale allocatie voor de Nederlandse en Franse LGO’s een lichte nominale 
stijging zien. De allocatie voor Groenland blijft in dit voorstel grotendeels gelijk aan het huidige 
MFK. Hierbij is geen rekening gehouden met inflatie in 2021-2027. 
 
5 

 
 
 
b) Gedelegeerde en/of uitvoeringshandelingen, incl. NL-beoordeling daarvan 
Op grond van art. 86 van het voorstel wordt de Commissie gemachtigd om gedelegeerde 
handelingen vast te stellen tot wijziging van de bijlage II, III en IV. Het kabinet acht deze 
gedelegeerde bevoegdheid wenselijk omdat hiermee snel gereageerd kan worden om 
technologische ontwikkelingen en wijzigingen in de douane- en handelswetgeving. 
Voorts voorziet art. 86, tweede alinea in een bevoegdheid voor de Commissie om artikel 3 van 
bijlage I te wijzigen teneinde de indicatoren waar nodig te herzien en aan te vullen en dit besluit 
aan te vullen met bepalingen inzake de vaststelling van een monitoring- en evaluatiekader. Het 
kabinet kan instemmen met deze bevoegdheid omdat dit bijdraagt aan een effectieve evaluatie 
van de voortgang van dit besluit in de richting van de verwezenlijking van zijn doelen. De keuze 
voor gedelegeerde handelingen ligt bij bovengenoemd bevoegdheidstoekenningen juridisch geien 
voor de hand, omdat het om bevoegdheidstoekenningen tot wijziging van de bijlagen of aanvulling 
van het besluit betreft. De bevoegdheidsdelegaties worden met ingang van 1 januari 2021 voor 
een periode van 5 jaar aan de Commissie verleend. Deze termijn kan stilzwijgend verlengd 
worden. 
Daarnaast voorziet in het voortel in verschillende bevoegdheden voor de Commissie om 
uitvoeringshandelingen vast te stellen. Het kabinet kan hiermee instemmen, omdat het gaat om 
maatregelen die gericht zijn op uitvoering van het besluit volgens eenvormige voorwaarden in alle 
lidstaten. Op grond van artikel 80 van het voorstel stelt de Commissie via uitvoeringshandelingen 
(onderzoeksprocedure) de in het kader van dit besluit meerjarige indicatieve programma’s vast in 
de vorm van programmeringsdocumenten. Art. 10, lid 6 van bijlage II verleent de Commissie de 
bevoegdheid om door middel van uitvoeringshandelingen (onderzoeksprocedure) maatregelen vast 
te stellen die voorzien in de in lid 1 van dat artikel bedoelde cumulatie. Artikel 16, lid 8 voorziet in 
een bevoegdheid voor de Commissie om door middel van uitvoeringshandelingen 
(onderzoeksprocedure) een maatregel vast te stellen die voorziet in een lid 1 van dat artikel 
bedoelde tijdelijke afwijking. Het kabinet kan instemmen met de keuze voor de 
onderzoeksprocedure in bovengenoemde artikelen, omdat het gaat om maatregelen van algemene 
strekking.  
 
Artikel 2 van bijlage III geeft de Commissie de bevoegdheid om de preferentiële regeling via de 
raadplegingsprocedure tijdelijk in te trekken voor alle dan wel bepaalde producten van oorsprong 
uit een begunstigd land, wanneer zij van oordeel is dat er voldoende bewijs is dat dit om de op 
grond van art. 1 van bijlage III genoemde redenen rechtvaardigen. Op grond van art. 5 van 
bijlage IV krijgt de Commissie de bevoegdheid om via de raadplegingsprocedure 
uitvoeringshandelingen voorafgaande toezichtmaatregelen vast te stellen. Artikel 6 van bijlage IV 
geeft de Commissie de bevoegdheid om via de raadplegingsprocedure voorlopige 
vrijwaringsmaatregelen vast te stellen. 
 
 
7 

