BIJLAGE 1: Toetsingskader risicoregelingen – Experiment hypotheekgarantie Bonaire 
 
1. Wat is het probleem dat aanleiding is voor het beleidsvoorstel? 
 De woningmarkt in Caribisch Nederland is zeer ontoegankelijk voor starters en 
middengroepen. Het voorliggende experiment heeft alleen betrekking op Bonaire. Het is 
vanwege praktische redenen helaas niet mogelijk het experiment tevens op Saba en Sint 
Eustatius te voeren. Zie hiervoor ook vraag 6. De knelpunten rond eigen woningbezit zijn de 
relatief hoge rente van rond de 6,5 - 8% en de lage maximale loan-to-value (LTV) van circa 
70-80% van de woningwaarde (ongeveer gelijk aan de executiewaarde bij gedwongen 
verkoop) die geldverstrekkers bereid zijn te financieren. Onder deze voorwaarden is toegang 
tot financiering is het meest knellende punt. Huishoudens die op basis van hun inkomen in 
staat zijn de maandelijkse hypotheeklasten te dragen hebben vanwege de lage maximale LTV 
in de markt, moeite om het benodigde eigen vermogen (tijdig) bij elkaar te krijgen.  
 De reden dat banken momenteel niet verder gaan dan 70-80% LTV is dat deze lagere LTV 
internationaal gangbaar is en met name in de regio de norm is. Een lagere LTV is een manier 
om het risico te verminderen voor geldverstrekkers. Vermoedelijk is deze marktstandaard 
ontstaan in reactie op kredietrisico’s en de afwezigheid van een herverzekeraar die het 
macrorisico van een dalende huizenprijs kan verzekeren. Naast de doelstellingen voor de 
woningmarkt is het tevens belangrijk om met de tijdelijke hypotheekgarantie de vraag te 
beantwoorden of de extra risico’s die ontstaan door 100% LTV-financiering op een voor het 
Waarborgfonds Eigen Woningen (hierna: WEW) verantwoorde manier gemitigeerd kunnen 
worden. Hiertoe is een reeks risicobeperkende maatregelen genomen die inspelen op de 
verschillen tussen Europees Nederland en de situatie op Bonaire. Ook moet de samenwerking 
met de uitvoerende bank (zie hiervoor verder onder 4) een inzicht geven in hoe de bank haar 
bijzonder beheer voert en stuurt op het betaalgedrag van hun klanten. Het WEW voert 
eenzelfde beleid in Europees Nederland aandacht vanuit maatschappelijke overwegingen en 
risicobeperking.   
 De beperktere toegankelijk tot de woningmarkt leidt tot diverse sociale problemen, waaronder 
1
overbewoning waarbij meerdere generaties in één (daarvoor niet toegerust) huis wonen . 
Meer welvarende huishoudens wijken uit naar de (private) huurmarkt. Het aanbod is echter 
beperkt waardoor de huurprijzen relatief hoog liggen. Dit maakt het moeilijk om te sparen om 
het benodigde eigen vermogen voor een koopwoning in te leggen. Ook kan een beter 
functionerende woningmarkt bijdragen aan de economische ontwikkeling op de eilanden. In 
reactie op deze problematiek heeft minister Plasterk in het Meerjarenprogramma Caribisch 
Nederland met de BES-eilanden afspraken gemaakt over het streven naar een 
hypotheekgarantie. Het invoeren van een hypotheekgarantie in Caribisch Nederland beoogt 
gezien deze context hetzelfde als de Nationale Hypotheekgarantie (NHG) in Europees 
Nederland beoogt: het bevorderen van het particuliere woningbezit. 
 
2. Waarom rekent de centrale overheid het tot haar verantwoordelijkheid om het 
probleem op te lossen? 
 Het probleem is de beperktere toegankelijkheid van de woningmarkt op Bonaire. Voor 
koopwoningen is de beperkte totstandkoming van hypotheekfinanciering hierin een 
sleutelfactor. Veel huishoudens zijn, volgens de in Caribisch Nederland geldende leennormen 
waarop de Autoriteit Financiële Markten (AFM) toeziet, wel in staat om op verantwoorde wijze 
een hypotheek te dragen, maar slagen er niet in om het benodigde eigen vermogen (tijdig) bij 
elkaar te krijgen. Door de effectieve LTV (het betreft geen wettelijk plafond) te harmoniseren 
met Nederland wordt dit knelpunt weggenomen voor woningen die in aanmerking komen voor 
                                                
1
 Van 2010 tot 2014 is de bevolking op Bonaire gegroeid van 15.000 naar 18.000 bewoners. In dezelfde periode zijn er naar 
schatting echter maar 100 woningen bijgekomen. 
1 
 

resulterend in 70 garanties per jaar. Tevens bestaat een maximale kostengrens van $225.000. 
Deze grens is lager dan in Europees Nederland. Hiermee ontstaat een plafond aan het 
maximale risico dat het WEW loopt en is gewaarborgd dat de premiestelling (die ook voor de 
huidige doelgroep in Europees Nederland geldt) niet op significante wijze beïnvloed zal worden 
indien de risico’s op Bonaire aanzienlijk groter blijken te zijn en zich materialiseren. 
 De regeling wordt tussentijds en als daar aanleiding toe is door WEW en het ministerie van 
Binnenlandse Zaken en Koninkrijksrelaties (hierna: BZK) gezamenlijk geëvalueerd. De 
mogelijkheid bestaat om de regeling aan te passen of stop te zetten. Dat kan zich voordoen 
indien het risico bijvoorbeeld groter blijkt dan geanticipeerd of indien onvoorziene operationele 
of andersoortige problemen zich aandienen tijdens de uitvoering.  
 Het valutarisico dat ontstaat doordat de inkomsten en de verplichtingen op de BES in dollars 
gedenomineerd zijn, kan door het WEW ingedekt worden.  
 De mate van beheersing van de regeling is groot doordat de minister van BZK jaarlijks de 
Voorwaarden en Normen dient goed te keuren voordat deze in werking treden. Het WEW 
bereidt en stelt de jaarlijkse aanpassingen in de Voorwaarden en Normen (V&N) voor. Voor 
Bonaire zullen separate V&N gelden, waarop tevens instemming van de minister van BZK 
vereist is. Daarbij wordt de directie van het WEW volgens artikel 5.6 van de statuten geacht 
rekening te houden met de staatsachtervang van het WEW.  
 
6. Welke risicobeheersende en risicomitigerende maatregelen worden getroffen om het 
risico voor het Rijk te minimaliseren? Heeft de budgettair verantwoordelijke minister 
voldoende mogelijkheden tot beheersing van de risico’s, ook als de regeling op 
afstand van het Rijk wordt uitgevoerd?  
 De (financiële) infrastructuur op Bonaire is zeer beperkt vergeleken met de mogelijkheden in 
Europees Nederland. Het WEW heeft in reactie hierop een reeks risicobeperkende maatregelen 
uitgewerkt: 
 
Producteisen 
 Alleen aanvragers met een vast arbeidscontract komen in aanmerking. De verwachting 
bestaat dat dit een sterk risicoverminderend effect heeft dat compenserend werkt ten opzichte 
van de mindere beheersbaarheid van de risico’s door een mindere bekendheid met de 
plaatselijke situatie en het ontbreken van bepaalde instanties zoals BKR. 
 De regeling wordt in beperkte vorm gerealiseerd en is alleen gericht op het in eigendom 
krijgen van een bestaande woning of nieuw te bouwen woning. Een voordeel van het onder 
andere uitsluiten van oversluitingen is dat een grote aanwas van dergelijke aanvragen 
vermeden wordt en de operationele risico’s hierdoor verminderen. Daarnaast zal ook een 
aanzienlijk deel van de aanvragen beter te taxeren nieuwbouwwoningen betreffen. Ook andere 
mogelijkheden bij NHG zoals woningbehoud, kwaliteitsverbetering, erfopvolging en de afkoop 
van erfpacht zullen niet onder de voorwaarden voor de BES vallen. 
 Aanvragers moeten een verplichte woonverzekering met orkaandekking afsluiten. 
 
Opzet  
 De omvang van de garantieverstrekking is gelimiteerd op maximaal 350 garanties verdeeld 
over vijf jaar. Het WEW zal het aantal garanties via operationeel management beperken op 
350, dat betekent dat de verstrekking stopgezet wordt zodra dit aantal is bereikt. Na deze vijf 
jaar blijven de afgegeven garanties bestaan gedurende de looptijd van de betreffende 
hypotheken (max. 30 jaar) en zullen de risico’s door (verplichte) aflossing met het verlopen 
3 
 

zal onderdeel uitmaken van de evaluaties. Het is op dit moment niet zeker of er een 
rentevoordeel zal bestaan en hoe groot dit zal zijn.  
 
7. Bij complexe risico's: hoe beoordeelt een onafhankelijke expert het risico van het 
voorstel en de risicobeheersende en risicomitigerende maatregelen van Rijk? 
 Er heeft geen aanvullende beoordeling plaatsgevonden van een onafhankelijke expert. Het 
WEW is in dezen voldoende bekwaam om het experiment vorm te geven en uit te voeren en 
heeft een eigenstandige positie ten opzichte van het Rijk.  
 
8. Welke premie wordt voorgesteld en hoeveel wordt doorberekend aan de 
eindgebruiker? Is deze premie kostendekkend en marktconform. Zo nee hoeveel 
budgettaire ruimte wordt het door het vakdepartement specifiek ingezet?  
4
 Het uitgangspunt blijft dat er één premie is voor heel Nederland. De hypotheekaanvrager 
betaalt de premie. Het (onbekende) verschil in risico en uitvoeringskosten voor Bonaire 
worden net zo behandeld als verschillen tussen regio’s in Europees Nederland. Zo is het risico 
in Rotterdam-Zuid bijvoorbeeld hoger dan in een gemeente als Haarlem.  
 Het is zonder praktijkervaring op te doen niet mogelijk om vooraf duidelijkheid te creëren over 
hoe sterk het risico voor de garantieverstrekking op Bonaire afwijkt van het risico tussen 
gebieden in Europees Nederland. Het is aannemelijk dat het risico voor Bonaire groter is 
gezien de kenmerken van de woningmarkt en de financiële sector. Het is echter op voorhand 
niet duidelijk of, en in welke mate, de garantieverstrekking zal resulteren in een negatieve 
uitkomst voor het WEW. Deze onbekendheid is het belangrijkste argument voor een tijdelijke 
en in omvang beperkte hypotheekgarantie.  
 Ervaringen die met de tijdelijke garantie opgedaan worden, zullen duidelijk maken hoe groot 
de risico’s en kosten van garantieverstrekking op Bonaire werkelijk zijn en of deze dermate 
afwijken dat bijvoorbeeld een andere opzet en/of een andere premie gerechtvaardigd is.  
 In het geval dat het risico op Bonaire aanzienlijk groter blijkt te zijn is het erg onwaarschijnlijk 
dat de premiestelling in Nederland op significante wijze beïnvloed wordt vanwege het zeer 
beperkte aantal van maximaal 350 garanties in Caribisch Nederland. Het WEW heeft de premie 
voor 2018 vastgesteld op 1%. Met ingang van 1 januari 2019 zal de premie 0,9% bedragen.  
 
9. Hoe wordt de risicovoorziening vormgegeven?  
 Op de begroting van BZK staat een begrotingsreserve voor het WEW. Voor NHG-hypotheken 
die worden afgesloten vanaf 1 januari 2015 bedraagt deze vergoeding 0,15% van de NHG-
premie.  
 Deze vergoeding geldt ook voor de garanties die worden afgesloten als onderdeel van dit 
experiment. De vergoedingen zullen meelopen in het WEW-fonds en vloeien naar de 
bestaande begrotingsreserve.  
 
10. Wordt een horizonbepaling gehanteerd (standaardtermijn is 5 jaar)?  
 De hypotheekgarantie Bonaire betreft een experiment en loopt vijf jaar. De afgegeven 
garanties blijven vervolgens geldig voor de looptijd van de betreffende hypotheken (max. 30 
jaar). Na afloop van de vijf jaar neemt de omvang van de verstrekte garanties geleidelijk 
steeds verder af door o.a. verhuizing (de garantie ‘verhuist’ namelijk niet mee) en annuïtaire 
daling.  
 De tijdelijkheid van de garantieverstrekking en het plafond van maximaal 350 garanties zijn 
krachtige middelen om in te spelen op de mogelijk aanzienlijke risico’s die niet op voorhand 
                                                
4
 De NHG premie voor 2018 bedraagt 1% van de koopsom. Met ingang van1 januari 2019 zal de NHG-premie 0,9% 
bedragen.  
5 
 

