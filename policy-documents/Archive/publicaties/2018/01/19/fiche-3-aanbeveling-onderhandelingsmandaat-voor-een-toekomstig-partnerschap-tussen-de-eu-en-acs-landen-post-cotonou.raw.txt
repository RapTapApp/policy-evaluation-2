Fiche 3: Aanbeveling onderhandelingsmandaat voor een toekomstig partnerschap tussen 
de EU en ACS-landen (post-Cotonou).  
 
1. Algemene gegevens 
a) Titel voorstel 
Recommendation for a Council decision authorising the opening of negotiations on a 
Partnership Agreement between the European Union and the countries of the African, 
Caribbean and Pacific Group of States.  
 
b) Datum ontvangst Commissiedocument 
12 december 2017 
 
c) Nr. Commissiedocument 
COM(2017) 763  
 
d) EUR-Lex 
http://eur-lex.europa.eu/legal-
content/NL/TXT/?qid=1514381287664&uri=CELEX:52017PC0763 
 
e) Nr. impact assessment Commissie en Opinie Raad voor Regelgevingstoetsing 
Niet opgesteld 
 
f) Behandelingstraject Raad 
Raad Buitenlandse Zaken (RBZ en RBZ/OS) 
 
g) Eerstverantwoordelijk ministerie 
Ministerie van Buitenlandse Zaken 
 
2. Essentie voorstel 
De Europese Commissie deed op 12 december 2017 een aanbeveling aan de Raad voor de 
vaststelling van een Raadsbesluit, waarbij de Europese Commissie wordt gemachtigd om namens 
de EU te onderhandelen over een nieuwe Partnerschapsovereenkomst met de ACS-landen (79 
1
landen in Afrika, Caraïben en Stille Oceaan) na 2020. Het Verdrag van Cotonou dat nu de relatie 
met deze landen regelt, loopt op 28 februari 2020 af. In het verdrag is bepaald dat uiterlijk 1 
september 2018 onderhandelingen moeten worden gestart over een vervolg. De Europese 
Commissie stelt in de aanbeveling opnieuw een juridisch bindend overkoepelend verdrag voor met 
o.a. gedeelde waarden en principes als gemeenschappelijke basis voor de drie regio’s (Afrika, 
Caraïben en Stille Oceaan) met drie regionale compacts als protocollen bij het verdrag. Daarmee 
bouwt het voorstel voort op het bestaande partnerschap maar met meer aandacht voor een 
                                                      
1
 http://ec.europa.eu/development/body/cotonou/index_en.htm 
 
1 

politieke dialoog waarin regionale organisaties zoals de Afrikaanse Unie een prominente rol zullen 
krijgen. Iedere regionale raad zal een Operationeel Comité instellen waaraan het taken kan 
delegeren. De parlementaire dimensie van het EU-ACS-partnerschap wordt verzekerd door 
regionale parlementaire bijeenkomsten voorafgaand aan de bijeenkomsten van de regionale 
raden, met de mogelijkheid van een volledige parlementaire bijeenkomst. Het voorstel voorziet de 
mogelijkheid van bijeenkomsten van het maatschappelijk middenveld en de private sector 
voorafgaand aan de desbetreffende regionale raden. 
 
De aanbeveling neemt geen voorschot op de financiering van het partnerschap. Dit zal in de 
discussies over het Meerjarig Financieel Kader (MFK) 2021-2027 en de inrichting van een mogelijk 
toekomstig Europees Ontwikkelingsfonds (EOF) eerst in EU-verband besproken worden. Het 
voorstel spreekt wel van een algemeen financieel commitment van de EU aan de ACS-landen. In 
2
lijn met de Europese Consensus on Development zal de focus van EU-financiering gericht zijn op 
Minst Ontwikkelde Landen (MOLs), Small Island Developing States (SIDS) en fragiele- en 
conflictlanden. Met meer ontwikkelde ACS-landen zullen andere vormen van engagement 
aangegaan worden (o.a. cofinanciering).  
 
Het voorstel voorziet een implementatie-, monitorings- en evaluatiemechanisme van het EU-ACS-
partnerschap dat nog nader uitgewerkt dient te worden. 
 
3. Nederlandse positie ten aanzien van het voorstel 
a) Essentie Nederlands beleid op dit terrein 
Het vorige kabinet heeft de Nederlandse inzet voor samenwerking met de ACS-landen na 2020 in 
uiteengezet in (1) de kabinetsreactie op het AIV-advies «ACS-EU-samenwerking na 2020: op weg 
3
naar een nieuw partnerschap?» en (2) het BNC-fiche van 16 december 2016 over de 
gezamenlijke mededeling van de Commissie en de Hoge Vertegenwoordiger over een hernieuwd 
partnerschap met de landen in Afrika, het Caraïbisch gebied en de Stille Oceaan van 22 november 
4
2016. Het kabinet gaf destijds aan dat het streeft naar een samenwerking met de ACS-landen die 
uitstijgt boven een donor-ontvanger relatie en die is gebaseerd op een inclusief, coherent en 
geïntegreerd extern EU-beleid. Verschillende processen op het gebied van EU-
ontwikkelingssamenwerking zouden beter op elkaar aan moeten sluiten en fragmentatie zou 
moeten worden tegengegaan. Het vervolgpartnerschap zou volgens het kabinet een duidelijke 
basis moeten hebben in de Agenda 2030, het Klimaatakkoord van Parijs, de Addis Abeba Action 
Agenda, EU Global Strategy en de nieuwe European Consensus on Development. Het kabinet gaf 
voorts aan dat een vervolgpartnerschap gebaseerd zou moeten zijn op een relatie met 
partnerlanden op basis van hun ontwikkelingsperspectief, en niet – zoals het huidige verdrag – op 
basis van een koloniaal verleden. Het kabinet was er niet van overtuigd dat een 
                                                      
2
 https://ec.europa.eu/europeaid/policies/european-development-policy/european-consensus-development_en 
3
 Kamerstuk 34 300 XVII, nr. 44 
4
 Kamerstuk 22 112, nr. 2264 
3 

Het kabinet vindt het positief dat de Commissie aangeeft dat het vervolgpartnerschap in beginsel 
openstaat voor niet ACS-landen. Het wordt uit het conceptonderhandelingsmandaat echter niet 
duidelijk hoe en wanneer andere landen zouden kunnen toetreden. Het lijkt erop dat landen pas 
kunnen toetreden zodra de EU en de ACS-landen de onderhandelingen hebben afgerond. 
Bovendien is niet duidelijk hoe zal worden omgegaan met toetredingsverzoeken van landen en 
organisaties die buiten de drie regionale compacts vallen, bijvoorbeeld door landen en organisaties 
uit Azië. Het kabinet zal erop aandringen om dit in het conceptonderhandelingsmandaat duidelijk 
te maken. Het kabinet steunt de inzet van de Commissie om Noord-Afrika nauw te betrekken bij 
de ontwikkeling en uitvoering van het Afrika-compact, waarbij het Europees Nabuurschapsbeleid 
leidend blijft. Het kabinet is voorstander van een geassocieerde status bij het vervolgverdrag voor 
Noord-Afrikaanse landen waaraan zowel rechten als plichten kunnen worden ontleend. 
 
Het kabinet is positief over het feit dat de Landen en Gebiedsdelen Overzee (LGO’s) in het concept 
onderhandelingsmandaat worden genoemd in relatie tot de regionale compacts. Het kabinet is 
voorstander van een betere regionale inbedding van de eigen zes Caribische LGO’s (Aruba, 
Curaçao, Sint-Maarten en Bonaire, St. Eustatius, Saba). Dit zal echter nog wel geconcretiseerd 
moeten worden in het conceptonderhandelingsmandaat. Nederland ziet het belang van EU LGO-
financiering na 2020. Steun aan de LGO’s wordt nu gefinancierd uit het Europees 
Ontwikkelingsfonds (EOF), waaruit ook de steun aan de ACS-landen wordt gefinancierd. Het 
huidige EOF komt net als het Verdrag van Cotonou per 2020 te vervallen. De besprekingen over 
het nieuwe Meerjarig Financieel Kader (MFK) vinden parallel plaats aan de post-Cotonou 
onderhandelingen.  
 
Nederland vindt de huidige institutionele structuur van het EU-ACS-partnerschap te zwaar en de 
toegevoegde waarde van een aantal instituties niet voldoende helder. Het kabinet vindt het 
derhalve positief dat de Commissie een lichtere institutionele structuur voorstelt ten opzichte van 
het huidige verdrag lichter (geen Comité van Ministers en Comité van Ambassadeurs meer 
voorzien). Het kabinet is nog niet overtuigd van het nut van alle onderdelen van de voorgestelde 
institutionele structuur en zal er bij de Commissie op aandringen dat de functie en meerwaarde 
van alle voorgestelde overlegstructuren in het onderhandelingsmandaat duidelijk worden 
toegelicht. Het kabinet acht het wel positief dat de Commissie een verschuiving voorstelt van een 
dialoog op EU-ACS-niveau naar regionaal niveau, waarbij het de bedoeling is om beter gebruik te 
maken van reeds bestaande regionale fora (zoals de AU-EU Top).  
 
De Commissie stelt in het conceptonderhandelingsmandaat voor om geen einddatum te bepalen 
voor het vervolgverdrag. Het kabinet zal erop aandringen om dit wel te doen. De wereld verandert 
in rap tempo en het is van belang om een ijkpunt in te bouwen om de staat van het EU-ACS-
partnerschap te kunnen bepalen.  
 
c) Eerste inschatting van krachtenveld 
Nederland bevindt zich in een groep van zes gelijkgezinde landen die voorstander zijn van een 
sterke modernisering van het EU-ACS-partnerschap na 2020. Een aantal landen hebben zich niet 
5 

bereikt worden wanneer (ook) de Unie deelneemt, aangezien de EU als geheel een grotere 
slagkracht (op politiek en economisch niveau) heeft dan de lidstaten afzonderlijk.  
 
c) Proportionaliteit 
De Nederlandse grondhouding ten aanzien van de proportionaliteit is positief, met inachtneming 
van de punten zoals uiteengezet onder 3b van dit fiche. In de mededeling stelt de Commissie aan 
de Raad voor haar te mandateren onderhandelingen te openen over een nieuwe 
Partnerschapsovereenkomst met de ACS-landen na 2020 (het Verdrag van Cotonou loopt op 28 
februari 2020 af). Om te komen tot een nieuw akkoord is deze machtiging noodzakelijk evenals 
het meegeven van onderhandelingsrichtsnoeren. Het voorgestelde mandaat is geschikt en gaat 
over het algemeen niet verder dan noodzakelijk om een nieuwe overeenkomst te sluiten met de 
ACS-landen. Het kabinet is evenwel van mening dat het onderhandelingsmandaat op een paar 
punten aangescherpt zou moeten worden (zie kanttekeningen onder 3b van dit fiche). Zo acht het 
kabinet van belang dat het partnerschap en de instituties zo worden ingericht dat implementatie, 
monitoring en naleving van afspraken daadwerkelijk verzekerd zijn.  
 
d) Financiële gevolgen 
Het concept-onderhandelingsmandaat heeft vooralsnog geen budgettaire gevolgen. In mei 2018 
zal de Europese Commissie met een voorstel komen voor het Meerjarig Financieel Kader 2021-
2027. In dit kader zal door de lidstaten besloten worden hoeveel fondsen beschikbaar worden 
gesteld voor EU extern beleid. Op dit moment wordt de steun aan ACS-landen gefinancierd uit het 
Europees Ontwikkelingsfonds (EOF). Dit fonds staat buiten de EU-begroting en wordt gevoed met 
directe bijdragen van lidstaten. Voor de periode 2014-2020 was een bedrag van ruim EUR 30 
miljard beschikbaar voor het EOF. Nederland hecht eraan dat in de onderhandelingen met de ACS-
landen niet vooruitgelopen wordt op de omvang van toekomstige steun. Dit moet onderdeel zijn 
van integrale besluitvorming betreffende het MFK.  
 
e) Gevolgen voor regeldruk en administratieve lasten 
Geen  
7 

